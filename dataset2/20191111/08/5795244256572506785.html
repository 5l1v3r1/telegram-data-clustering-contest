<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/helen-mirren-i-iyen-makkellan-sparodiyuvali-rozmova-trampa-iz-zelenskim-video-50052743.html"/>
    <meta property="og:site_name" content="НВ"/>
    <meta property="article:published_time" content="2019-11-11T08:23:00+00:00"/>
    <meta property="og:title" content="Це прекрасно. Хелен Міррен та Ієн Маккеллен спародіювали розмову Трампа із Зеленським"/>
    <meta property="og:description" content="Відомі британські актори Хелен Міррен і Ієн Маккеллен спародіювали телефонну розмову президента США Дональда Трампа і президента України Володимира Зеленського."/>
  </head>
  <body>
    <article>
      <h1>Це прекрасно. Хелен Міррен та Ієн Маккеллен спародіювали розмову Трампа із Зеленським</h1>
      <h2>Відомі британські актори Хелен Міррен і Ієн Маккеллен спародіювали телефонну розмову президента США Дональда Трампа і президента України Володимира Зеленського.</h2>
      <address>
        <time datetime="2019-11-11T08:23:00+00:00">11 Nov 2019, 08:23</time>
      </address>
      <p>Відтворити фрази з розмови, в якій Трамп просив у Зеленського про «послугу» в обмін на військову допомогу, яка стала причиною міжнародного скандалу, запропонував зіркам ведучий The Late Show Стівен Колберт, повідомляє <a href="https://www.huffpost.com/entry/helen-mirren-ian-mckellen-trump-phone-call_n_5dc3e941e4b0d8eb3c901b36?guccounter=1&amp;guce_referrer=aHR0cHM6Ly93d3cuZ29vZ2xlLmNvbS8&amp;guce_referrer_sig=AQAAACwItg_Lphf4MxRXVjoLtO3D7LnvdR3mOlGYGai2beLguwXrzovCcTDlDnBCWqjCyJpJbHQ4mnoYeVrefx9Dg0hra57Dyj67rKcZPy7EESZ0hsHeOfwsI01hhq0ZkWkj0b425IIqIbhnAV9NPahBqs7GVsCx6AuNJ3I7_8NslMHp">Huffington</a> <a href="https://www.huffpost.com/entry/helen-mirren-ian-mckellen-trump-phone-call_n_5dc3e941e4b0d8eb3c901b36?guccounter=1&amp;guce_referrer=aHR0cHM6Ly93d3cuZ29vZ2xlLmNvbS8&amp;guce_referrer_sig=AQAAACwItg_Lphf4MxRXVjoLtO3D7LnvdR3mOlGYGai2beLguwXrzovCcTDlDnBCWqjCyJpJbHQ4mnoYeVrefx9Dg0hra57Dyj67rKcZPy7EESZ0hsHeOfwsI01hhq0ZkWkj0b425IIqIbhnAV9NPahBqs7GVsCx6AuNJ3I7_8NslMHp"/> <a href="https://www.huffpost.com/entry/helen-mirren-ian-mckellen-trump-phone-call_n_5dc3e941e4b0d8eb3c901b36?guccounter=1&amp;guce_referrer=aHR0cHM6Ly93d3cuZ29vZ2xlLmNvbS8&amp;guce_referrer_sig=AQAAACwItg_Lphf4MxRXVjoLtO3D7LnvdR3mOlGYGai2beLguwXrzovCcTDlDnBCWqjCyJpJbHQ4mnoYeVrefx9Dg0hra57Dyj67rKcZPy7EESZ0hsHeOfwsI01hhq0ZkWkj0b425IIqIbhnAV9NPahBqs7GVsCx6AuNJ3I7_8NslMHp">Post</a>.</p>
      <p>«Ви намагаєтеся провести Брексіт — щоб Британія вийшла з Європейського Союзу. А ми намагаємося зробити, щоб Трамп вийшов з Овального кабінету. Ми тут намагаємося здійснити Трексіт (Traxit=Trump+Exit). Можливо, ви чули, Дональд Трамп дозволив випустити розшифровку розмови, в якій він займається здирництвом з українського президента. Він каже це ідеальна телефонна розмова, ідеально невинна. І він хоче її прочитати в ефірі, і каже, що, якщо прочитає її, всі побачать його невинність», — пояснив Колберт і запропонував Міррен і Маккеллену прочитати фрагмент розмови.</p>
      <p>«Давайте я розповім вам про мізансцену. Ви розмовляєте по телефону з президентом України. На його країну напала Росія. У вас є військова допомога, якої він потребує, але ви її не дасте, поки не отримаєте вигоду у відповідь», — розповів ведучий, і потім актори почали по черзі читати фразу, в якій Трамп просить Зеленського про послугу.</p>
      <p>«Як ім'я хлопця, з яким я розмовляю?» — запитала Міррен. «Президент Зеленський», — відповів Колберт. «Я б хотів, щоб ви надали нам послугу», — продовжила актриса цитатою Трампа.</p>
      <p>Міррен і Маккеллен, які недавно разом знялися у фільмі <i>Хороший брехун,</i> по черзі вправлялися в тому, щоб озвучити цю одну фразу так, щоб вона звучала невинно. «Немає жодного способу вимовити це, щоб воно звучало інакше, ніж винувато. Тому що це фраза винності», — заявила актриса.</p>
      <p>Нагадаємо, що <a href="https://nv.ua/ukr/world/geopolitics/tramp-oprilyudniv-rozmovu-iz-zelenskim-50044741.html">Білий дім оприлюднив стенограму розмови</a> Дональда Трампа з президентом України Володимиром Зеленським, який відбувся 25 липня 2019 року.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Читайте також:<br/><a href="https://nv.ua/ukr/world/countries/trampu-zagrozhuye-impichment-shcho-take-impichment-yak-provoditsya-i-shcho-bude-dali-50044629.html">&amp;nbspТрампу загрожує імпічмент після розмови із Зеленським. Як його проводять і що буде далі? Відповідаємо на головні запитання</a></p>
    </article>
  </body>
</html>