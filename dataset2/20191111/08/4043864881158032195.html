<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231596/"/>
    <meta property="og:site_name" content="Українська правда"/>
    <meta property="article:published_time" content="2019-11-11T08:08:28+00:00"/>
    <meta property="og:title" content="Зеленський знайшов заміну своєму представнику в Кабміні Герусу"/>
    <meta property="og:description" content="Президент Володимир Зеленський звільнив Андрія Геруса з посади представника президента у Кабінеті міністрів."/>
  </head>
  <body>
    <article>
      <h1>Зеленський знайшов заміну своєму представнику в Кабміні Герусу</h1>
      <address>
        <time datetime="2019-11-11T08:08:28+00:00">11 Nov 2019, 08:08</time>
      </address>
      <p>Президент Володимир Зеленський звільнив Андрія Геруса з посади представника президента у Кабінеті міністрів.</p>
      <p><b>Джерело:</b> <a href="https://www.president.gov.ua/documents/8382019-30393">указ</a> президента №838</p>
      <p><b>Дослівно:</b> "Звільнити Геруса Андрія Михайловича з посади представника президента у Кабінеті міністрів".</p>
      <p>Іншим <a href="https://www.president.gov.ua/documents/8392019-30397">указом </a>№839 Зеленський на цю посаду призначив Олексія Перевезенцева (поза штатом).</p>
      <p>Перевезенцев з 1999 до 2002 року працював у Міністерстві закордонних справ.</p>
      <p>З 2002 по 2009 рік працював головним консультантом управління по роботі з представництвами України та міжнародної інформації, а пізніше – головним консультантом відділу міжнародно-правових питань в секретаріаті президента.</p>
      <p>У 2009-2010 роках Олексій Перевезенцев був заступником директора Координаційного бюро європейської та євроатлантичної інтеграції секретаріату Кабміну.</p>
      <p>У липні 2012 року Олексій Перевезенцев отримав посаду заступника Директора юридичного департаменту Мінекономрозвитку.</p>
      <p>У грудні 2012 року Перевезенцева призначили Директором юридичного департаменту Мінекономрозвитку.</p>
      <p>З 2016 року Перевезенцев <a href="http://me.gov.ua/News/Detail?lang=uk-UA&amp;isSpecial=True&amp;id=1123fef8-f477-41e8-b126-a7ee53919ce3&amp;title=DerzhsekretaremMinekonomrozvitkuObraliOleksiiaPerevezentseva">став держсекретарем</a> Мінекономрозвитку Степана Кубіва.</p>
      <p>
        <b>Передісторія: </b>
      </p>
      <ul>
        <li>22 травня президент Володимир Зеленський <a href="https://www.pravda.com.ua/news/2019/05/22/7215759/">призначив Андрія Геруса </a>своїм представником у Кабінеті міністрів.</li>
        <li>21 липня Герус <a href="https://www.pravda.com.ua/articles/2019/07/21/7221526/">пройшов </a>до Верховної Ради на позачергових виборах по списку "Слуги народу".  </li>
        <li>6 листопада лідер "Радикальної партії" Олег <a href="https://www.pravda.com.ua/news/2019/11/6/7231208/">Ляшко поштовхався</a> із депутатом фракції "Слуга народу" Андрієм Герусом у залі офіційних делегацій VIP-терміналу "Борисполя". Інцидент записували на відео, яке Ляшко виклав у соцмережі.</li>
      </ul>
      <footer>Українська правда</footer>
      <related>
        <a href="https://www.pravda.com.ua/articles/2019/11/11/7231541/"/>
        <a href="https://www.pravda.com.ua/news/2019/11/11/7231577/"/>
        <a href="https://www.pravda.com.ua/news/2019/11/10/7231568/"/>
      </related>
    </article>
  </body>
</html>