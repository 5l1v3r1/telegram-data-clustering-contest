<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/abd-turkiye-yi-nato-da-tutmak-icin-butun-cabayi-gosterecegiz"/>
    <meta property="og:site_name" content="euronews"/>
    <meta property="article:published_time" content="2019-11-11T08:04:06+00:00"/>
    <meta property="og:title" content="ABD: Türkiye’yi NATO’da tutmak için bütün çabayı göstereceğiz"/>
    <meta property="og:description" content="Amerika Birleşik Devletleri (ABD) Başkanı Donald Trump’ın Ulusal Güvenlik Danışmanı Robert O’Brien, ülkesinin Türkiye’yi NATO ittifakı içinde tutmak için elinden gelenin en iyisini yapacağı söyledi."/>
  </head>
  <body>
    <article>
      <h1>ABD: Türkiye’yi NATO’da tutmak için bütün çabayı göstereceğiz</h1>
      <address><time datetime="2019-11-11T08:04:06+00:00">11 Nov 2019, 08:04</time> by <a rel="author">Rahmi Gunduz</a></address>
      <p>Amerika Birleşik Devletleri (ABD) Başkanı Donald Trump’ın Ulusal Güvenlik Danışmanı Robert O’Brien, ülkesinin Türkiye’yi NATO ittifakı içinde tutmak için elinden gelenin en iyisini yapacağını söyledi.</p>
      <p>Robert O’Brien, ABD basınına yaptığı açıklamada, “Türkiye NATO üyesi ve çok önemli bir rol oynuyor. Türkiye’yi ittifak üyesi olarak kaybetmek ne Avrupa ne de ABD için iyi bir şey.” dedi.</p>
      <p>John Bolton’un yerine eylül ayında bu göreve gelen Robert O’Brien, ülkesinin, Türkiye’yi NATO içinde tutmak için elinden maksimum çabayı göstereceğini bildirdi.</p>
      <p>Türkiye’nin Rusya’dan S-400 savunma sistemi satın almasına yönelik ABD tepkisini yineleyen Robert O’Brien, Trump’ın Cumhurbaşkanı Recep Tayyip Erdoğan ile 13 Kasım’da yapacağı görüşmede ABD'nin bu konudaki rahatsızlığını dile getireceğini ifade etti.</p>
      <p>Trump, Erdoğan ile görüşmesinin ardından ertesi gün NATO Genel Sekreteri Jens Stoltenberg’i kabul edecek.</p>
      <ul>
        <li>
          <a href="https://tr.euronews.com/2019/11/08/erdogan-trump-ile-suriye-s-400-f-35-halkbank-ve-ticari-iliskileri-gorusecegiz">Erdoğan: Trump ile Suriye, S-400, F-35, Halkbank ve ticari ilişkileri görüşeceğiz</a>
        </li>
        <li>
          <a href="https://tr.euronews.com/2019/10/17/abdli-senatorlerin-hazirladigi-yaptirim-paketi-aciklandi-erdoganin-mal-varligi-ve-halkbank">ABD'li senatörler anlaşmaya rağmen yaptırımda ısrarcı</a>
        </li>
        <li>
          <a href="https://tr.euronews.com/2019/09/13/erdogan-patriot-alimi-icin-trump-ile-gorusecegim-halkbank-konusunda-abd-ye-guveniyorum">Erdoğan: Patriot alımı için Trump ile görüşeceğim; Halkbank konusunda ABD'ye güveniyorum</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>