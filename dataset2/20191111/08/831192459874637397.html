<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/protos-psistis-o-psomiadis-sta-diavata-epsise-choirina-kalamakia-sta-karvoyna-konta-se-kentro-ypodochis-metanaston/"/>
    <meta property="og:site_name" content="europost.gr"/>
    <meta property="article:published_time" content="2019-11-11T08:15:51+00:00"/>
    <meta property="og:title" content="Πρώτος «ψήστης» ο Ψωμιάδης στα Διαβατά! Έψησε χοιρινά καλαμάκια στα κάρβουνα κοντά σε κέντρο υποδοχής μεταναστών"/>
    <meta property="og:description" content="Συντονιστικό ρόλο, όπως προέκυψε από την εξέλιξη των γεγονότων, είχε τελικά ο πρ. Νομάρχης και βουλευτής της ΝΔ Παναγιώτης Ψωμιάδης στην γνωστή πια στο Πανελλήνιο εκδήλωση ακτιβιστών, που οργανώθηκε στα Διαβατά της Θεσσαλονίκης, με ψήσιμο"/>
  </head>
  <body>
    <article>
      <h1>Πρώτος «ψήστης» ο Ψωμιάδης στα Διαβατά! Έψησε χοιρινά καλαμάκια στα κάρβουνα κοντά σε κέντρο υποδοχής μεταναστών</h1>
      <address>
        <time datetime="2019-11-11T08:15:51+00:00">11 Nov 2019, 08:15</time>
      </address>
      <p>Συντονιστικό ρόλο, όπως προέκυψε από την εξέλιξη των γεγονότων, είχε τελικά ο πρ. Νομάρχης και βουλευτής της ΝΔ Παναγιώτης Ψωμιάδης στην γνωστή πια στο Πανελλήνιο εκδήλωση ακτιβιστών, που οργανώθηκε στα Διαβατά της Θεσσαλονίκης, με ψήσιμο χοιρινού κρέατος και με μπύρες, προκειμένου να σταλεί ένα μήνυμα προς κάθε κατεύθυνση ότι οι Έλληνες δεν δέχονται να αλλοιωθεί ο τρόπος ζωής τους για χάρη των παρατύπων μεταναστών.</p>
      <figure>
        <img src="https://europost.gr/wp-content/uploads/2019/11/thesstoday-300x225.jpg"/>
      </figure>
      <p>Στις φωτογραφίες που κυκλοφόρησαν στο διαδίκτυο εμφανίζεται ο κ. Ψωμιάδης να έχει στα χέρια του καλαμάκια με χοιρινό κρέας και να τα ψήνει με μαεστρία πάνω σε ψησταριές, που είχαν στηθεί στην ύπαιθρο, εκεί που οργανώθηκε η εκδήλωση.</p>
      <figure>
        <img src="https://europost.gr/wp-content/uploads/2019/11/BBQ-PSOMIADIS-EXO-300x150.jpg"/>
      </figure>
      <p>Να σημειωθεί ότι ο πρ. Νομάρχης έχει διαγραφεί από την ΝΔ και κατέβηκε στις τελευταίες δημοτικές εκλογές ως υποψήφιος δήμαρχος Θεσσαλονίκης, λαμβάνοντας μονοψήφιο ποσοστό στην κάλπη. Ωστόσο, λόγω του αναλογικού συστήματος, εξελέγη ο ίδιος δημοτικός σύμβουλος και άλλοι δύο συνεργάτες του.</p>
    </article>
  </body>
</html>