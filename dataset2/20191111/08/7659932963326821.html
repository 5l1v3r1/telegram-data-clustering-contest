<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1986221/%E2%80%8B%C3%BCrd%C3%BCn-bakura-ve-gamr%E2%80%99%C4%B1-israilden-geri-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-11T08:45:00+00:00"/>
    <meta property="og:title" content="​Ürdün, Bakura ve Gamr’ı İsrail'den geri aldı"/>
    <meta property="og:description" content="Ürdün, Umman, topraklarının ülkeye geri dönüşünü ve Tel Aviv vesayetinin sona erişini kutluyor. Ürdün Kralı 2. Abdullah pazar günü, 1994’te imzalanan barış anlaşmasının şartları uyarınca İsrail’in 25 yıllığına kiraladığı Bakura ve Gamr arazilerinin k"/>
  </head>
  <body>
    <article>
      <h1>​Ürdün, Bakura ve Gamr’ı İsrail'den geri aldı</h1>
      <address>
        <time datetime="2019-11-11T08:45:00+00:00">11 Nov 2019, 08:45</time>
      </address>
      <p>Ürdün, Umman, topraklarının ülkeye geri dönüşünü ve Tel Aviv vesayetinin sona erişini kutluyor.<br/><br/>Ürdün Kralı 2. Abdullah pazar günü, 1994’te imzalanan barış anlaşmasının şartları uyarınca İsrail’in 25 yıllığına kiraladığı Bakura ve Gamr arazilerinin kontrolünün artık tamamen Ürdün’de olduğunu duyurdu.<br/><br/>Kral Abdullah, Milli Meclis'in olağan oturumunun açılışında, yoğun alkışlar eşliğinde yaptığı konuşmada "Bugün, barış anlaşması gereği Bakura ve Gamr bölgeleri için tanınan kiralama süresinin sona erdiğini ve tam egemenliğimizin sağlandığını ilan ediyorum" dedi.<br/><br/>26  Ekim 1994'te imzalanan Barış Anlaşması'na göre İsrail'e 25 yıl süreyle söz konusu iki bölgeyi kiralamıştı. Ürdün hükümeti, söz konusu sürenin bitiminden bir yıl önce toprakları geri almak istediğine dair bildiri yapmaması halinde anlaşma otomatik olarak yenilenecekti. Ürdün hakları gereği bu bildirimi yaptı.<br/><br/>Kral Abdullah geçen yıl, kuzeydeki İrbid kentinde, Ürdün ve Yermuk nehirlerinin birleştiği bölgenin doğusunda yer alan Bakura ve güneydeki Akabe kentinin Arabe bölgesindeki Gamr topraklarını İsrail kontrolünden geri almaya karar verdi.<br/><br/>Ürdün televizyonu, ordunun Bakura topraklarında Ürdün bayrağını dalgalandırdığı görüntüleri yayınladı.<br/><br/>Ürdün Parlamentosu Başkanı Atıf Yusuf Salih et-Taravene,  meclisin olağan oturumunun açılışında şunları söyledi:<br/><br/>"İşte, Kral’ın Ürdün-İsrail barış antlaşmasının sona erdirilmesini emrettiği Bakura ve Gamr topraklarının iadesi kutlamalarımızın ardından bu bölgeler İsrailli kiracıların sözleşmelerinin feshinden sonra Ürdün toprağı olarak kalacak. Bu toprakların her karışı yasalarımız, yönetmeliklerimiz ve egemenliğimiz gereği, eşit barış koşulları doğrultusunda Ürdün yasalarına tabidir. Bu vesileyle ulusal egemenliğin anlamı, ulusun evrensel kimliğinin değerlerine bağlılık kavramı ve vatan mukaddesatına bağlı kalmanın içeriği ve onurumuzun bütün zorluklara karşı zafer kazanması nurdan harflerle yazıldı."<br/><br/>İsrailli çiftçilerin Bakura’da tarım yapma hakkı pazar günü sona erdi.<br/><br/>Kuzey İsrail'deki bir AFP muhabirinin pazar günü bildirdiğine göre İsrailli çiftçilerin Bakura’ya giriş yaptığı yola çıkan ve iki ülkeyi ayıran nehir üzerindeki köprüye giden sınır kapısı kapatıldı.<br/><br/>İsrail Dışişleri Bakanlığı, AFP'ye yaptığı açıklamada anlaşmanın 10 Kasım'da sona erdiğini söyledi.<br/><br/>Ürdün, barış görüşmeleri sırasında sınırdaki söz konusu topraklarını İsrail’in kontrolünde olmasını ve İsrail’in buradaki egemenliğini tanımıştı.<br/><br/> 26 Ekim 1994’te imzalanan Vadi Arabe Antlaşması iki ülke arasında on yıllardır süren savaşı resmen sona erdirmişti.<br/><br/>Ancak İsrail ve Filistin toprakları sınırındaki Ürdün’de yaşayan Filistin kökenlilerin çoğunun gözünde İsrail "düşman" olmaya devam ediyor. Söz konusu kesim Amman ile Tel Aviv yönetimleri arasındaki ilişkiye karşı çıkmayı sürdürüyor.</p>
    </article>
  </body>
</html>