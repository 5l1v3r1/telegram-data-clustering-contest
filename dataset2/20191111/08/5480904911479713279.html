<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/cech-vychytal-vyhru-i-v-druhem-zapase-v-hokejove-brance/1819567?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T08:25:00+00:00"/>
    <meta property="og:title" content="Čech vychytal výhru i v druhém zápase v hokejové brance"/>
    <meta property="og:description" content="Londýn - Bývalý fotbalový gólman Petr Čech vychytal i ve svém druhém utkání v hokejové brance vítězství. Současný funkcionář Chelsea pomohl týmu Guildford Phoenix ve čtvrté anglické lize 21 zákroky k vítězství 6:4 na ledě Swindon Wildcats 2."/>
  </head>
  <body>
    <article>
      <h1>Čech vychytal výhru i v druhém zápase v hokejové brance</h1>
      <address><time datetime="2019-11-11T08:25:00+00:00">11 Nov 2019, 08:25</time> by <a rel="author" href="http://www.ctk.cz/" target="_blank">ČTK</a></address>
      <p>Londýn - Bývalý fotbalový gólman Petr Čech vychytal i ve svém druhém utkání v hokejové brance vítězství. Současný funkcionář Chelsea pomohl týmu Guildford Phoenix ve čtvrté anglické lize 21 zákroky k vítězství 6:4 na ledě Swindon Wildcats 2.</p>
      <p>Právě proti rezervnímu mužstvu druholigových Wildcats si sedmatřicetiletý Čech odbyl před měsícem hokejový debut a tehdy se mohl radovat z výhry po samostatných nájezdech. Guildford zůstal i po sedmém duelu sezony neporažen a vede šestičlennou tabulku o tři body před Swindonem.</p>
      <p>Čech letos ukončil úspěšnou fotbalovou kariéru po čtyřletém působení v Arsenalu. Od této sezony pracuje jako poradce sportovního a technického úseku v Chelsea, v jejíž brance strávil svá nejlepší léta a radoval se z prvenství v Premier League i Lize mistrů.</p>
    </article>
  </body>
</html>