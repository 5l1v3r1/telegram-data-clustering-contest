<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-suspense-on-shiv-sena-government-in-maharashtra-increased-ncp-says-will-not-take-any-decision-before-congress-decision-2843173.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:48:09+00:00"/>
    <meta property="og:title" content="महाराष्ट्र में शिवसेना की सरकार पर सस्पेंस बढ़ा, NCP बोलीं- कांग्रेस के निर्णय से पहले कोई फैसला नहीं लेंगे"/>
    <meta property="og:description" content="महाराष्ट्र में सरकार बनाने के लिए शिवसेना-राष्ट्रवादी कांग्रेस पार्टी (राकांपा) को कांग्रेस द्वारा बाहर से समर्थन देने की खबरों के बीच कांग्रेस ने इस मुद्दे पर अंतिम निर्णय लेने के लिए सोमवार को..."/>
  </head>
  <body>
    <article>
      <h1>महाराष्ट्र में शिवसेना की सरकार पर सस्पेंस बढ़ा, NCP बोलीं- कांग्रेस के निर्णय से पहले कोई फैसला नहीं लेंगे</h1>
      <address><time datetime="2019-11-11T08:48:09+00:00">11 Nov 2019, 08:48</time> by <a rel="author">लाइव हिन्दुस्तान टीम, नई दिल्ली।</a></address>
      <p>महाराष्ट्र में सरकार बनाने के लिए शिवसेना-राष्ट्रवादी कांग्रेस पार्टी (राकांपा) को कांग्रेस द्वारा बाहर से समर्थन देने की खबरों के बीच कांग्रेस ने इस मुद्दे पर अंतिम निर्णय लेने के लिए सोमवार को दूसरी बैठक बुलाई है। एनसीपी के नवाब मलिक ने बताया कि एनसपी और कांग्रेस की बैठक हुई है। खड़गे साहब ने कहा है कि वह चार बजे एक बार फिर बैठेंगे। जब तक कांग्रेस निर्णय नहीं लेगी तब तक हम कोई फैसला नहीं लेंगे। उन्होंने कहा कि कांग्रेस अपना क्या निर्णय लेती है उसके बाद हम अपना फैसला लेंगे।</p>
      <p>प्रदेश में उसके ज्यादातर विधायकों के शिवसेना और राकांपा को समर्थन देने की खबरें हैं, वहीं कांग्रेस नेतृत्व सोमवार शाम तक अंतिम निर्णय लेगा। कांग्रेस की अंतरिम अध्यक्ष सोनिया गांधी ने सोमवार सुबह अहमद पटेल, अंबिका सोनी, मल्किाजुर्न खड़गे, ज्योतिरादित्य सिंधिया समेत पार्टी के वरिष्ठ नेताओं के साथ बैठक कर महाराष्ट्र में सरकार गठन में पार्टी की संभावनाओं पर चर्चा की।</p>
      <p>
        <a href="https://www.livehindustan.com/national/story-shiv-sena-mp-arvind-sawant-resignation-as-union-minister-for-heavy-industries-and-public-enterprises-2843154.html">ठाकरे परिवार जो जुबान देता है उसे पूरा करता है- अरविंद सावंत</a>
      </p>
      <p>भाजपा के सरकार बनाने से इंकार करने के बाद राज्यपाल ने दूसरी सबसे बड़ी पार्टी शिवसेना को सरकार बनाने के लिए आमंत्रित किया। राज्य की 288 सीटों में से 56 जीतने वाली शिवसेना ने अपनी सहयोगी भाजपा से आधे-आधे कार्यकाल तक दोनों दलों का मुख्यमंत्री बनाने का प्रस्ताव दिया था, जिसे भाजपा ने खारिज कर दिया था। इस चुनाव में राकांपा ने 54 और कांग्रेस ने 44 सीटें जीती थीं, वहीं भाजपा ने 105 सीटें जीती थीं।</p>
    </article>
  </body>
</html>