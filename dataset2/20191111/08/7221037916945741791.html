<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/e-okul-ogrenci-girisi-ile-not-ve-devamsizlik-bilgisi-sorgulayabilirsiniz/926691"/>
    <meta property="og:site_name" content="medya faresi"/>
    <meta property="article:published_time" content="2019-11-11T08:26:00+00:00"/>
    <meta property="og:title" content="E okul öğrenci girişi ile not ve devamsızlık bilgisi sorgulayabilirsiniz"/>
    <meta property="og:description" content="E-Okul'da yer alan bilgiler öğrenciler ve veliler tarafından merak ediliyor. E-Okul VBS sisteminde devamsızlık bilgileri ve sınav notları yer alıyor. İşte e Okul giriş ekranı… ."/>
  </head>
  <body>
    <article>
      <h1>E okul öğrenci girişi ile not ve devamsızlık bilgisi sorgulayabilirsiniz</h1>
      <h2>E-Okul'da yer alan bilgiler öğrenciler ve veliler tarafından merak ediliyor. E-Okul VBS sisteminde devamsızlık bilgileri ve sınav notları yer alıyor. İşte e Okul giriş ekranı… .</h2>
      <address>
        <time datetime="2019-11-11T08:26:00+00:00">11 Nov 2019, 08:26</time>
      </address>
      <p>e-Okul öğrenci girişi nasıl yapılır? Milli Eğitim Bakanlığı'nın 18 milyon öğrenciye ait sınav sonuçlarından devamsızlıklara kadar pek çok bilgiye ulaşma imkanı tanıyan e-Okul Veli Bilgilendirme Sistemi, ilk ara tatil öncesinde okul bilgisini merak eden öğrenciler ve velileri tarafından ziyaret ediliyor. Peki, e-Okul VBS öğrenci girişi nasıl yapılır?</p>
      <p>E okul öğrenci girişi: E-Okul Veli Bilgilendirme Sistemi(VBS), MEB tarafından veli ve öğrencilerin hizmetine sunulmuş bir öğrenci bilgi sistemidir. Öğrencilerin okuldaki güncel durumunun online platformdan hızlı ve kolayca takip edilebilmesi amacı ile kurulmuştur. Günlük olarak eğitim verilerinin girişlerinin yapılmasıyla veliler, çocuklarının okul durumunu güncel olarak takip edebiliyor. e-Okul sistemi aracılığı ile not bilgisinin yanı sıra öğrencilere ait birçok bilgiye anında ve kolay erişim imkanı sağlanıyor. Peki, e Okul VBS giriş ile not bilgisi sorgulama nasıl yapılır? İşte konu ile ilgili detaylar...</p>
      <h3>E-OKUL ÖĞRENCİ GİRİŞİ</h3>
      <p>Milli Eğitim Bakanlığı'nın https://eokulyd.meb.gov.tr/ internet adresi üzerinden e-Okul sistemine erişebilirsiniz. Belirlenen adreste iki pencere ekrana gelecek. Sol ekranda "Yönetim Bilgi Sistemi" sağ ekranda ise "Veli Bilgilendirme Sistemi" yer almaktadır. Öğrencilerin ve velilerin sisteme giriş yapabilmeleri için "Veli Bilgilendirme Sistemi" ekranında istenilen bilgileri girmeleri gerekiyor.</p>
      <p>Daha sonra sistem açıldıktan sonra sol ekranda yer alan bilgiler ile istediğiniz bilgiye ulaşabilirsiniz.</p>
      <h3>ÖĞRENCİLERİN KAÇ DEVAMSIZLIK HAKKI VAR?</h3>
      <p>Lise öğrencilerinin en çok merak ettiği konulardan birisi ise bir eğitim yılı içerisinde kaç gün devamsızlık haklarının olduğu sorusudur. Bundan bir önceki yönetmeliğe göre lise öğrencilerinin 20 gün özürsüz ve 20 gün özürlü olmak ile birlikte 5 gün de okul idaresinin izin verme hakkı ile birlikte toplamda 45 gün devamsızlık hakları bulunuyordu. Ancak yeni yönetmelik doğrultusunda 2016 – 2017 eğitim öğretim döneminde gerçekleşmiş ve 2017 – 2018 yılı eğitim öğretim yılında da gerçekleşecek olan lise öğrencilerinin devamsızlık hakkı özürsüz 10 güne düşürülmüştür.</p>
      <h3>
        <a href="https://e-okul.meb.gov.tr/logineokul.aspx">E-OKUL GİRİŞ EKRANI İÇİN TIKLAYIN</a>
      </h3>
      <h3>KARNE NOTU HESAPLAMA NASIL YAPILIR?</h3>
      <p>Karne notunu hesaplamak isteyen öğrenci ve velilerin, ilk olarak 1.yazılı ve 2.yazılı sınavın ortalamasını bulması gerekiyor. Bunu yapmak için e-Okul'daki Not Bilgisi sekmesindeki yazılı puanları alınmalıdır. İlk sınav notu ve ikinci sınav notu toplanarak ikiye bölünür (eğer 3 sınav yapılmışsa 3 sınav notu toplanır ve 3'e bölünür). Bu şekilde tüm derslerin ortalamaları bulunur ve en sonda tüm ortalamalar toplanarak toplam ders sayısına bölünür ve karne notu tespit edilir.</p>
      <h3>E-OKUL MOBİL UYGULAMALARI</h3>
      <p>e-Okul Veli Bilgilendirme Sistemi'ne sadece bilgisayar üzerinden değil, aynı zamanda Android ve iOS platformlardan da takip edebilirsiniz. Cihazınızın işletim sistemine ait olan uygulama mağazasından e-Okul Veli Bilgilendirme Sistemi uygulamasını cihazınıza indirebilir ve aynı işlemleri mobil platformlardan da takip edebilirsiniz.</p>
      <h3>e-OKUL NEDİR?</h3>
      <p>e-Okul Veli Bilgilendirme Sistemi, Milli Eğitim Bakanlığı'nın MEBBİS projesi dahilinde 2007 yılında kullanıma açtığı ücretsiz bir bilgi edinme platformudur. e-Okul üzerinden bir öğrencinin okula kaydolduğu andan, mezun olduğu ana kadar her türlü eğitim sürecini barındırır.</p>
      <p>e-Okul sisteminde öğrenci kaydı, nakil işlemleri, not girişleri, devamsızlık işlemleri, sınav bilgileri, merkezî olarak yapılacak sınavların (TEOG, DPY-B vb.) başvuru ve tercih işlemleri, belge işlemleri (takdir, teşekkür, onur vb.),haftalık ders programı girişleri, alınan belgeler, e-karne, şube yazılı ortalamaları, duyurular ve birçok modül üzerinden bilgi girişleri T.C. Milli Eğitim Bakanlığı sunucularına girilmektedir.</p>
      <h3>E -OKUL ŞİFRESİ NASIL DEĞİŞTİRİLİR?</h3>
      <p>MEB E-Okul VBS giriş işlemleri için her öğrenciye özel bir e-Okul şifresi oluşturuluyor. Bu şifre sayesinde veli ve öğrenciler e-Okul VBS'ye giriş yapabiliyor. Söz konusu e-Okul şifresi ise MEB tarafından oluşturulmakta ve şifreyi almak için okul idaresine başvuruda bulunulması gerekiyor. Okul idaresine yapılan başvurularda oluşturulan şifre veli ya da öğrenciye verilebiliyor. Ne yazık ki şu an için e-Okul VBS sistemi üzerinden online olarak e-Okul şifresi alınabilmesi mümkün değildir. Eğer öğrenci e-Okul şifresini unutursa da şifre yenileme işlemini online olarak yapamıyor. E-Okul şifresini unutan öğrencilerin yeni e-Okul şifresi alabilmek için mutlaka okul idaresine E-Okul şifremi unuttum şeklinde başvuruda bulunmalıdır. Böylelikle yeni e-Okul şifresini alarak, Veli Bilgilendirme Sistemi'ne yeniden giriş yapmaya başlayabiliyor.</p>
      <h3>E-OKUL VBS MOBİL UYGULAMA NASIL İNDİRİLİR?</h3>
      <p>E-Okul VBS hizmeti için yapılan geliştirmelerle birlikte MEB, sistem için bir mobil uygulama da yayınladı. Böylelikle artık akıllı cep telefonu ve tablet bilgisayarlardan da E-Okul VBS kullanılabiliyor. E-Okul VBS mobil uygulaması herkes tarafından cihazlara ücretsiz olarak, kolayca indirilebiliyor. MEB tarafından E-Okul mobil uygulaması hem Google Android cihazları hem de iOS cihazları için sunuldu. MEB E-Okul mobil uygulamasını indirmek için mobil işletim sistemlerinin uygulama mağazalarını kullanabilirsiniz. Dilerseniz MEB E-Okul VBS web adresi üzerinden de güvenle E-Okul VBS mobil uygulamasını cihazınıza indirebilirsiniz.</p>
      <h3>Android cihazlarda;</h3>
      <p>• Google Play Store mağazasını açın.</p>
      <p>• Arama kısmına "E-Okul" yazın.</p>
      <p>• Çıkan seçeneklerden "yayıncısı" MEB olan e-Okul uygulamasında "Yükle" seçeneğine tıklayın.<br/>Bu şekilde cihazınıza E-Okul VBS uygulamasını indirerek, web adresindeki gibi kolayca giriş yapmaya başlayabilirsiniz.</p>
      <h3>iOS cihazlarda;</h3>
      <p>• iOS işletim sistemli cihazlarınızda bulunan "AppStore" uygulamasını açın.</p>
      <p>• Arama kısmına "E-Okul" yazın.</p>
      <p>• Çıkan sonuçlar arasından MEB yayıncılığında paylaşılan "E-Okul VBS" uygulamasında "Yükle" seçeneğine tıklayın.<br/>Uygulama birkaç saniye içerisinde cihazınıza inecektir. Standart şekilde öğrenci T.C. kimlik numarası ve öğrenci okul şifresi ile Veli Bilgilendirme Sistemi'ne giriş yapabilirsiniz. Bu şekilde mobil cihazlarınız üzerinden de e-Okul sistemini kullanabilme kolaylığından yararlanarak, dilediğini zaman çocuğunuzun güncel okul durumunu pratik şekilde tüm detaylarıyla öğrenebilirsiniz.</p>
    </article>
  </body>
</html>