<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/BLS-Vaksini-se-slagat-za-zabolyavaniya-za-koito-nyama-drugo-lechenie-912750"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T08:04:00+00:00"/>
    <meta property="og:title" content="БЛС: Ваксини се слагат за заболявания, за които няма друго лечение"/>
    <meta property="og:description" content="След като Административния съд в Сливен позволи на дете без ваксина да посещава детска градина, стан..."/>
  </head>
  <body>
    <article>
      <h1>БЛС: Ваксини се слагат за заболявания, за които няма друго лечение</h1>
      <address>
        <time datetime="2019-11-11T08:04:00+00:00">11 Nov 2019, 08:04</time>
      </address>
      <p>След като Административния съд в Сливен позволи на дете без ваксина да посещава детска градина, стана ясно, че здравният министър ще обжалва решението, а от Българския лекарски съюз го подкрепят. Според решението на съда в Сливен подобен казус е дискриминация към неваксинираното дете да не бъде допуснато до детска градина.</p>
      <p>Затова пък от БЛС категорично подкрепят намерението на здравния министър да обжалва това решение, обясни пред Нова тв д-р Николай Брънзалов, зам.-председател на БЛС.</p>
      <p>"Ваксини трябва да се слагат, защото се слагат за заболявания, за които няма друго лечение", заяви д-р Брънзалов.</p>
      <p>"Една част от децата не могат да образуват, въпреки ваксината, достатъчно висок титър на антителата, за да могат да се предпазят. Друга част от децата имат противопоказания за поставянето на въпросната ваксина, на тях не трябва да бъде поставяна, но те са в риск", заяви д-р Брънзалов пред Нова тв.</p>
      <p>По думите му, става въпрос за постваксинална реакция при случая с детето на отеца, който спря да ваксинира последните си две деца.</p>
      <p>По думите му е постигната 95% ваксинално покритие при децата, но има около 5%, които се пазят от останалите 95%, за да не се появи въпросното заболявания.</p>
      <p>"Това са сериозни заболявания, това не е хрема", предупреди лекарят.</p>
    </article>
  </body>
</html>