<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/amd-napada-s-procesorji-threadripper-tretje-generacije.html?RSSdfa49ce13c684d08324e3cbb0359b092"/>
    <meta property="og:site_name" content="Računalniške novice"/>
    <meta property="article:published_time" content="2019-11-11T08:59:00+00:00"/>
    <meta property="og:title" content="AMD napada s procesorji Threadripper tretje generacije"/>
    <meta property="og:description" content="Podjetje AMD je na veselje mnogih zahtevnih uporabnikov nedavno razkrilo dva nova procesorja družine Ryzen Threadripper, ki so doslej navdušili že marsikaterega uporabnika."/>
  </head>
  <body>
    <article>
      <h1>AMD napada s procesorji Threadripper tretje generacije</h1>
      <address>
        <time datetime="2019-11-11T08:59:00+00:00">11 Nov 2019, 08:59</time>
      </address>
      <p>Podjetje AMD je na veselje mnogih zahtevnih uporabnikov nedavno razkrilo dva nova procesorja družine Ryzen Threadripper, ki so doslej navdušili že marsikaterega zahtevnejšega uporabnika osebnih računalnikov. Tokrat so se pri računalniškem gigantu namreč odzvali na Intelovo novo ponudbo s kar dvema procesorjema družine Ryzen Threadripper 3000, ki za preračunavanje podatkov uporabljajo 24 procesorskih sredic (model Ryzen Threadripper 3960X) in 32 procesorskih sredic (model Ryzen Threadripper 3970X.</p>
      <p>Procesor AMD Ryzen Threadripper 3960X podatke preračunava pri frekvenci 3,8 gigahercev v privzetem in 4,5 gigahercev v pohitrenem načinu delovanja, procesor Ryzen Threadripper 3970X pa pri frekvenci 3,7 gigahercev v privzetem in 4,5 gigahercev v pohitrenem načinu delovanja. Oba procesorja razpolagata z enako količino predpomnilnika, in sicer 144 megabajtov. Ker sta novinca nadvse zmogljiva ne preseneča njihova visoka poraba električne energije, saj ta lahko pri polni obremenitvi porabita tudi do 280 vatov moči.</p>
      <p>Procesorja AMD Ryzen Threadripper 3960X in Ryzen Threadripper 3970X sicer temeljita na osnovi procesorskega jedra Zen 2 izdelanega s pomočjo 7-nanometrske tehnologije, zanju pa so inženirji izbrali podnožje z oznako sTRX4. Oba novinca podpirata neverjetnih vmesnikov 72 PCIe 4.0 in kar dvanajst priključkov USB-C 3.1 druge generacije, ki lahko dosegajo hitrosti prenosa do deset gigabitov. Standard PCIe 4.0 standard pa lahko dosega kar dvakrat višje hitrosti od njegvega predhodnika, torej do 64 gigabajtov na sekundo.</p>
      <p>Nova procesorja podjetja AMD pričakovano ne bosta poceni. Za nakup modela Ryzen Threadripper 3960X bo namreč v Združenih državah Amerike namreč treba odšteti okoli preračunanih 1.270 evrov, za zmogljivejšega Ryzen Threadripper 3970X pa preračunanih 1.815 evrov. Novinca bosta seveda namenjena strežniškim sistemom.</p>
      <figure>
        <iframe src="https://www.youtube.com/embed/BxqPAPkGe70" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.amd.com/en">AMD</a></footer>
    </article>
  </body>
</html>