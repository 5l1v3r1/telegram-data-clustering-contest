<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yenidogan-bebekler-hakkinda-bilmediginiz-10-sey-fotograflari-2218258"/>
    <meta property="og:site_name" content="Posta"/>
    <meta property="article:published_time" content="2019-11-11T08:10:03+00:00"/>
    <meta property="og:title" content="Yenidoğan bebekler hakkında bilmediğiniz 10 şey"/>
    <meta property="og:description" content="Bir bebeğin vücudu, beyni ve hareketliliği ilk yılında şaşırtıcı bir oranda gelişir. Yeni doğmuş çocuğunuz hızla dünyayı keşfetmeye istekli, aktif, küçük, meraklı bir insana dönüşür. Anneler bebeklerini kucağına aldıkları ilk günden itibaren değişiklikleri izlemeye başlar. İlk aşamada anne ve babaların panik yapmasına neden olan bazı anormallikler olabilir. İşte yenidoğan bebekler hakkında bilmeniz gereken 10 ilginç şey…"/>
  </head>
  <body>
    <article>
      <h1>Yenidoğan bebekler hakkında bilmediğiniz 10 şey</h1>
      <address>
        <time datetime="2019-11-11T08:10:03+00:00">11 Nov 2019, 08:10</time>
      </address>
      <h3>Bir bebeğin vücudu, beyni ve hareketliliği ilk yılında şaşırtıcı bir oranda gelişir. Yeni doğmuş çocuğunuz hızla dünyayı keşfetmeye istekli, aktif, küçük, meraklı bir insana dönüşür. Anneler bebeklerini kucağına aldıkları ilk günden itibaren değişiklikleri izlemeye başlar. İlk aşamada anne ve babaların panik yapmasına neden olan bazı anormallikler olabilir. İşte yenidoğan bebekler hakkında bilmeniz gereken 10 ilginç şey…</h3>
      <figure>
        <img src="https://i.pstimaj.com/img/78/700x0/5dc913ee66a97cf378e1272a"/>
      </figure>
      <h4>İlk kakası neden kokmaz?</h4>
      <p>Mekonyum denilen kara, zift benzeri kaka sümüksü bir yapıya sahiptir. Bunun nedeni rahimdeki sıvıdan ve anne karnındayken sindirdikleri diğer şeylerden kaynaklanır. Ancak bebekte henüz kakanın kokmasını sağlayacak bağırsak bakterileri yoktur. Bir bebeği beslemeye başlar başlamaz, bakteriler bağırsaklarında kolonize olamaya başlar. Bir gün sonra, kakaları yeşil, sarı veya kahverengi olur ve bilinen şekilde kokmaya başlar.</p>
      <figure>
        <img src="https://i.pstimaj.com/img/78/700x0/5dc914aa66a97cf2692b01ff"/>
      </figure>
      <h4>Bebekler neden aralıklarla nefes almayı keser?</h4>
      <p>Bebekler uyurken, 5 ila 10 saniye nefes almadan duraklayabilirler. Bu durum yeni bir anne ya da babanın panik yapması için yeterli zaman dilimidir. Bebeklerde düzensiz solunum normaldir. Bebeğiniz daha uzun süre nefes almayı bırakırsa veya maviye dönerse, bu bir acil durum belirtisidir. Bebekler heyecanlandığında veya ağladıklarında bir dakika içinde 60'tan fazla kez nefes alabilir.</p>
      <figure>
        <img src="https://i.pstimaj.com/img/78/700x0/5dc914a866a97cf2692b01fd"/>
      </figure>
      <h4>Bebekler tat alır mı?</h4>
      <p>Bir bebek, çocuklar ve genç yetişkinlerle aynı gelişmiş koku ve tat alma duyguları ile doğar. Anne karnında gelişmeye başlayan tat tomurcukları doğduklarında tamamen şekillenmiştir. Bebekler yaklaşık 10 bin tat tomurcuğu ile dünyaya gelir ve bu tomurcuklar çok hassastır. Bir yenidoğan tatlı, acı ve ekşi tadını alabilir. Acı, tuzlu, ekşi gibi tatlar onlara çok yoğun gelir ama sonra yavaş yavaş bu tatları da öğrenirler ve alışırlar. Anne sütü tatlıdır. Bebekler genellikle ilk doğduklarında tatlıya eğilimli olurlar. Katı gıdalara başladıklarında, annenin hamileyken ve emzirirken yedikleri şeyleri sevme eğilimindedirler.</p>
      <figure>
        <img src="https://i.pstimaj.com/img/78/700x0/5dc915e966a97cf379703eaa"/>
      </figure>
      <h4>Bebekler ağladıklarında gözyaşları neden akmaz?</h4>
      <p>Bebekler ilk 3 ay ağladığında gözünden yaş akmaz. Bu dönemde gözyaşı bezi aktif değildir. 3 aydan sonra gözyaşı bezi çalışmaya başlar. Ancak yaklaşık bir yaşına kadar gözyaşları gözükmez. </p>
      <figure>
        <img src="https://i.pstimaj.com/img/78/700x0/5dc915e866a97cf26a67276e"/>
      </figure>
      <h4>Yenidoğan bebeklerin neden göğüsleri vardır?</h4>
      <p>Hem erkek hem de kız bebekler doğduklarında, küçük göğüsleri varmış gibi görünebilir. Göğüslerinden süt bile gelebilir! Bebekler anneden östrojen emdikleri için minik göğüsleri oluşur ve genellikle birkaç hafta içinde normale döner. Kız bebekler ayrıca birkaç gün süren vajinal akıntıya sahip olabilirler. Bu vajinal akıntı, anneyi tedirgin edebilir. Bu da anneden bebeğe geçen östrojen hormonundan kaynaklanır. </p>
      <figure>
        <img src="https://i.pstimaj.com/img/78/700x0/5dc913eeae298b54cece8d6a"/>
      </figure>
      <h4>Bebekler hangi pozisyonda yatırılmalı?</h4>
      <p>Yenidoğanların sadece yüzde 15'i sırt üstü uzanırken başını sola çevirmeyi tercih eder. Yüzükoyun uyumak, bebekte ani ölümlerin ve kalça çıkığının en önemli nedenleri arasında yer almaktadır. İlk 3-4 aylık dönemde, kusmuklarını kendileri dışarı itme yetisine sahip olmadıklarından boğulma riski olabilmektedir. Sırt üstü yatırmak, en doğru yatış pozisyonudur. Doğru olan her emzirme sonrası ayrı pozisyonda yatırmaktır.</p>
      <figure>
        <img src="https://i.pstimaj.com/img/78/700x0/5dc914a8ae298b5401be02fa"/>
      </figure>
      <h4>Bebekler çok sayıda beyin hücresine sahiptirler</h4>
      <p>Her ne kadar bir bebeğin beyni büyüyecek olsa da ilk yıl büyüklüğünü iki katı yani yaklaşık 100 milyardan fazla sinir hücrelerine sahiptir. Bu nöronların çoğu ölmeye başlar ancak öldükçe yenilenmezler. Bu nedenle yetişkinlerin beyin hücresi sayısı bebeklere göre daha azdır. Hücreler arasındaki bağlantılar, bebekler büyüdükçe “kesilir”, bu da odaklanmalarına yardımcı olur, aynı zamanda yaratıcılığı da azaltır.</p>
      <figure>
        <img src="https://i.pstimaj.com/img/78/700x0/5dc913edae298b54cdb62805"/>
      </figure>
      <h4>Bebekler ve çocuklar neden ereksiyon olur?</h4>
      <p>Erkek bebekler genellikle idrarını yapmadan hemen önce ereksiyon olur. Bunu bebek bezi değişikliği sırasında kendinizi güvene almanız için bebeğinizin bir uyarısı olarak düşünün! Bebeğinizin cinsel organı doğumdan sonra büyük görünebilir bu da normaldir. Hormonlar ve doğum sürecinden dolayı şişmiş olabilir.</p>
      <figure>
        <img src="https://i.pstimaj.com/img/78/700x0/5dc914a8ae298b54cece8d6c"/>
      </figure>
      <h4>Yenidoğan bebeklerde sıçrama neden olur?</h4>
      <p>Yeni doğmuş bir bebek ürkektir. Yüksek ses, gürültü, parlak ışık, ani hareket hatta kendi çığlıklarından korkarlar. Bebekler genelde kendi kendilerini korkuturlar. Kollarını yana doğru açtığınızda, elleri hızlıca kapanıp vücuduna doğru döndüğünden bunu anlayabilirsiniz. Bu refleks, bir uyarı sinyali olarak gelişmiş olabilir. </p>
      <figure>
        <img src="https://i.pstimaj.com/img/78/700x0/5dc914aaae298b5401be02fc"/>
      </figure>
      <h4>Bebekteki doğum lekeleri geçer mi?</h4>
      <p>Bebeklerde halk arasında "Leylek ısırıkları" veya "melek öpücükleri" olarak adlandırılan genellikle alında, göz kapaklarında, burun köprüsünde veya boynun arkasında pembe veya kırmızı bir alanda oluşan doğum lekeleri vardır. Sırt üzerinde mürekkep lekeleri gibi görünen düz, mavimsi bu lekeler genellikle birkaç yıl içinde kaybolur. </p>
    </article>
  </body>
</html>