<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/toscana-a11-caprioli"/>
    <meta property="og:site_name" content="LAV"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Toscana: un'operazione unica per il trasferimento (incruento) di 16 caprioli"/>
    <meta property="og:description" content="Un successo l'operazione voluta da @regionetoscana per la cattura e il trasferimento di 16 caprioli lontano dall'autostrada, senza il ricorso ai cacciatori e alle loro doppiette. @massimovitturi: i metodi incruenti ci sono e funzionano, #BASTASPARARE!"/>
  </head>
  <body>
    <article>
      <h1>Toscana: un'operazione unica per il trasferimento (incruento) di 16 caprioli</h1>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <figure>
        <img src="https://www.lav.it/uploads/home/15dc93d3ce6621.png"/>
        <figcaption>(C) 24 Zampe www.ilsole24ore.it</figcaption>
      </figure>
      <p>Si è concluso con successo l'<a href="http://www.ansa.it/sito/notizie/topnews/2019/11/10/chiuso-tratto-a11-16-caprioli-catturati_ea07cde7-e321-4ace-b388-d8ca6fe74c04.html"><b>intervento per il trasferimento a la liberazione di sedici caprioli </b></a>nella riserva montana dell'Acquerino, in provincia di Pistoia: un’azione disposta dalla Regione Toscana per scongiurare possibili incidenti lungo l'autostrada.</p>
      <blockquote>L’operazione, unica nel suo genere nel nostro Paese, si è svolta senza alcun intoppo e soprattutto senza far intervenire i cacciatori, che avrebbero anche potuto far ricorso ai fucili. Quindi nessuno spargimento di sangue di animali innocenti che si trovavano nell’area selvatica, attraversata dall’autostrada.</blockquote>
      <p>
        <mark>Le infrastrutture viarie comportano la frammentazione dei territori, con il conseguente rischio di incidenti con gli animali selvatici che in quei territori vivono. <b>In Italia il 39% del territorio nazionale risulta classificato come zone a elevata e molto elevata frammentazione</b>, con un incremento rispetto al 2012 pari al 2,5%, mentre sono praticamente <b>inesistenti le opere che consentono il sovrappasso o sottopasso delle strade da parte degli animali selvatici.</b></mark>
      </p>
      <p><i>“Siamo molto soddisfatti per come è stato gestito l’intervento – </i>commenta <b>Massimo Vitturi responsabile LAV Animali Selvatici </b><i>– dimostrando che <b>si può garantire la sicurezza di automobilisti e animali in maniera del tutto incruenta, escludendo i cacciatori e i loro fucili</b>”.</i></p>
      <p>Ora quel tratto di autostrada può essere subito messo in sicurezza <b>installando il sistema messo a punto dal progetto <a href="https://life.safe-crossing.eu/">Life Safe-crossing</a></b>, basato sul funzionamento dell’autovelox che preavvisa gli automobilisti della presenza di animali selvatici ai margini delle strade.</p>
      <p>Foto: (C) 24 Zampe | Ilsole24ore.it</p>
    </article>
  </body>
</html>