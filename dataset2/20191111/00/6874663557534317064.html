<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773466,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="התאחדות בעלי המלאכה והתעשיה בישראל יוצאת נגד פייסבוק"/>
    <meta property="og:description" content="גורם בלתי ידוע השתלט על עמוד ההתאחדות, והנהלת הרשת החברתית מסרבת לחשוף את זהותו ולהשיב לה את השליטה; בשל כך, הגישה ההתאחדות בקשה לסעד זמני נגד החברה"/>
  </head>
  <body>
    <article>
      <h1>התאחדות בעלי המלאכה והתעשיה בישראל יוצאת נגד פייסבוק</h1>
      <h2>גורם בלתי ידוע השתלט על עמוד ההתאחדות, והנהלת הרשת החברתית מסרבת לחשוף את זהותו ולהשיב לה את השליטה; בשל כך, הגישה ההתאחדות בקשה לסעד זמני נגד החברה</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">מאיר אורבך</a></address>
      <p>התאחדות בעלי המלאכה והתעשיה הגישה בקשה לסעד זמני נגד פייסבוק בבקשה להשיב לה את ההרשאה והשימוש בעמוד העיסקי שלה, שנחטף בידי גורם לא ידוע.</p>
      <p>בנוסף, מבקשת ההתאחדות להורות לפייסבוק להעביר לה כל מידע אודות הגורם העלום אשר לטענת פייסבוק מופיע כבעל העמוד. הבקשה הוגשה לבית המשפט המחוזי על ידי עו"ד ערן שפינדל.</p>
      <figure>
        <img src="https://images1.calcalist.co.il/PicServer3/2019/11/05/945210/FL_l.jpg"/>
        <figcaption>מסרבת להסגיר מידע. פייסבוק</figcaption>
      </figure>
      <p>התאחדות בעלי המלאכה היא ארגון מעסיקים שמייצג אלפי בתי עסק במגוון רחב של תחומים כגון מתכת, דפוס, עץ, חשמל, ייצור טקסטיל, פלסטיק, קוסמטיקה, מזון ועוד. לטענת ההתאחדות לפני מספר ימים גורם עלום השתלט על העמוד אדם לא ידוע ששינה את הרשאות מנהליו, ובכך "חתך את צינור החמצן של ההתאחדות עם אלפי חבריה".</p>
      <p>כמו כן, מבקשת ההתאחדות שפייסבוק תיתן לה את כל המידע בדבר זהות ההרשאות לערוך שינויים בעמוד העיסקי. ניסיונותיה של ההתאחדות לפנות לפייסבוק להחזיר את המצב שבו ההתאחדות מנהלת את העמוד נתקלו בסירוב של פייסבוק  שלא חושפת את זהות הגורם האמור. ההתאחדות מעריכה שמדובר בעובד לשעבר, שניצל הרשאת גישה שקיבל בתקופה בה היה מועסק בה.</p>
    </article>
  </body>
</html>