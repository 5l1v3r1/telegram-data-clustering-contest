<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/accenture-se-extinde-cu-4-800-mp-de-birouri-in-proiectul-west-gate-din-capitala-unde-ajunge-la-o-suprafata-totala-de-17-000-mp-18567295"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Accenture se extinde cu 4.800 mp de birouri în proiectul West Gate din Capitală unde ajunge la o suprafaţă totală de 17.000 mp"/>
    <meta property="og:description" content="Compania de consultanţă de management şi servicii profesionale Accenture anunţă extinderea cu încă 4.800 de metri pătraţi de birouri în cadrul parcului de afaceri West Gate din vestul Capitalei, deţinut de..."/>
  </head>
  <body>
    <article>
      <h1>Accenture se extinde cu 4.800 mp de birouri în proiectul West Gate din Capitală unde ajunge la o suprafaţă totală de 17.000 mp</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Accenture se extinde cu 4.800 mp de birouri în proiectul West Gate din Capitală unde ajunge la o suprafaţă totală de 17.000 mp</h3>
      <p>Compania de consultanţă de management şi servicii profesionale Accenture anunţă extinderea cu încă 4.800 de metri pătraţi de birouri în cadrul parcului de afaceri West Gate din vestul Capitalei, deţinut de Genesis Property, ajungând să ocupe o suprafaţă totală de 17.000 de metri pătraţi, potrivit datelor furnizate de dezvoltator.</p>
      <p>Compania de consultanţă de management şi servicii profesionale Accenture anunţă extinderea cu încă 4.800 de metri pătraţi de birouri în cadrul parcului de afaceri West Gate din vestul Capitalei, deţinut de Genesis Property, unde ajunge să ocupe o suprafaţă totală de 17.000 de metri pătraţi, potrivit datelor furnizate de dezvoltator.<br/><br/>„Ne onorează decizia unui partener de cursă lungă de talia Accenture, care se dezvoltă şi investeşte în continuare în România”, spune Liviu Tudor, preşedintele şi fondatorul companiei Genesis Property.<br/><br/>Accenture a semnat în toamna anului trecut pentru prelungirea contractului de închiriere a spaţiului de birouri cu dezvoltatorul Genesis Property pentru o perioadă de încă 7 ani, în contextul în care compania americană este prezentă încă din 2007 în West Gate, când a închiriat 2.400 de metri pătraţi.<br/><br/>Americanii operează trei companii pe plan local, a căror cifră de afaceri cumulată s-a ridicat la 478,4 mil. lei (102,8 mil. euro) în 2018, mai mare cu 15% faţă de anul anterior.<br/><br/>Dezvoltatorul imobiliar Genesis Property operează parcurile de birouri West Gate şi Novo Park din Capitală, care totalizează circa 150.000 de metri pătraţi de spaţii de birouri de clasa A, campusul privat studenţesc West Gate Studios, care cuprinde 850 de garsoniere şi apartamente destinate închirierii şi unitatea de cazare de patru stele – Studio One Accommodation Suites.<br/><br/>Valoarea investiţiilor realizate de Genesis Property în România se ridică la peste 400 de milioane de euro.<br/> </p>
    </article>
  </body>
</html>