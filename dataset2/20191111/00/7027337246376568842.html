<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697885/%D8%B3%D9%81%DB%8C%D8%B1-%D8%A7%DB%8C%D8%B1%D8%A7%D9%86-%D8%A2%DA%98%D8%A7%D9%86%D8%B3-%D8%A7%D8%B0%D8%B9%D8%A7%D9%86-%DA%A9%D8%B1%D8%AF%D9%87-%DA%A9%D9%87-%D8%A8%D9%87-%D8%A7%D9%85%D8%A7%DA%A9%D9%86-%D9%85%D9%88%D8%B1%D8%AF-%D9%86%DB%8C%D8%A7%D8%B2-%D8%AF%D8%B3%D8%AA%D8%B1%D8%B3%DB%8C-%D8%AF%D8%A7%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="سفیر ایران: آژانس اذعان کرده که به اماکن مورد نیاز دسترسی دارد"/>
    <meta property="og:description" content="نماینده دائم کشورمان گفت: گزارش جدید آژانس اذعان کرده که آژانس به اماکن مورد نیاز دسترسی دارد، ایران به اجرای داوطلبانه و موقت پروتکل الحاقی ادامه می‌دهد و راستی آزمایی عدم انحراف مواد و فعالیت‌های اظهارشده در ایران، ادامه دارد."/>
  </head>
  <body>
    <article>
      <h1>سفیر ایران: آژانس اذعان کرده که به اماکن مورد نیاز دسترسی دارد</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035972_546.jpg"/>
      </figure>
      <p>نماینده دائم کشورمان گفت: گزارش جدید آژانس اذعان کرده که آژانس به اماکن مورد نیاز دسترسی دارد، ایران به اجرای داوطلبانه و موقت پروتکل الحاقی ادامه می‌دهد و راستی آزمایی عدم انحراف مواد و فعالیت‌های اظهارشده در ایران، ادامه دارد.</p>
      <p>به گزارش ایسنا، کاظم غریب آبادی، سفیر و نماینده دائم کشورمان نزد سازمان های بین المللی در وین، گفت: برابر این گزارش، فعالیت‌های راستی آزمایی آژانس درخصوص برجام از ۱۶ ژانویه ۲۰۱۶ تاکنون ادامه دارد. این گزارش همچنین می‌افزاید که ایران غنی سازی UF6 را در فردو آغاز کرده و سطح غنی‌سازی ایران نیز به ۴.۵ درصد رسیده است. میزان ذخایر اورانیوم غنی شده ایران نیز تا تاریخ ۳ نوامبر، ۳۷۲.۳ کیلوگرم اعلام شده است.</p>
      <p>سفیر کشورمان افزود: گزارش آژانس، همچنین اذعان می دارد که ایران سانتریفیوژهای جدید را نیز برابر اعلام اخیر خود نصب کرده است.</p>
    </article>
  </body>
</html>