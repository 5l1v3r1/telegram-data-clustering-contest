<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697906/%D8%B1%D9%88%D8%A7%D8%A8%D8%B7-%D8%B9%D9%85%D9%88%D9%85%DB%8C-%D8%A8%D8%A7%D9%86%DA%A9-%DA%AF%D8%B1%D8%AF%D8%B4%DA%AF%D8%B1%DB%8C-%D8%A7%D8%AD%D8%AF%D8%A7%D8%AB-%DA%A9%D8%A7%D8%B1%D8%AE%D8%A7%D9%86%D9%87-%D9%81%D9%88%D9%84%D8%A7%D8%AF-%D8%A8%D8%A7%D9%81%D8%AA-%D9%85%D8%AD%D8%B1%D9%88%D9%85%DB%8C%D8%AA-%D8%B1%D8%A7-%D8%A7%D8%B2-%DA%86%D9%87%D8%B1%D9%87-%D8%B4%D9%87%D8%B1%D8%B3%D8%AA%D8%A7%D9%86-%D8%B2%D8%AF%D9%88%D8%AF%D9%87-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="روابط عمومی بانک گردشگری: احداث کارخانه فولاد بافت، محرومیت را از چهره شهرستان زدوده است"/>
    <meta property="og:description" content="مدیر روابط عمومی بانک گردشگری اعلام کرد: با راه اندازی کارخانه فولاد بافت در سال رونق تولید، علاوه بر محرومیت زدایی از این شهرستان برای 2750 نفر از جوانان تحصیلکرده بومی اشتغال ایجاد شده است .به گزارش روابط عمومی بانک گردشگری، بابک شهیدی گفت: همچنین در فاز 2 طرح فولاد بافت برای 500 نفر اشتغال مستقیم و برای 5000 نفر اشتغال غیر مستقیم ایجاد خواهد شد که به این ترتیب با احتساب فازهای یک و 2 در مجموع برای بیش از 8000 نفر فرصت شغلی ایجاد خواهد شد."/>
  </head>
  <body>
    <article>
      <h1>روابط عمومی بانک گردشگری: احداث کارخانه فولاد بافت، محرومیت را از چهره شهرستان زدوده است</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>مدیر روابط عمومی بانک گردشگری اعلام کرد: با راه اندازی کارخانه فولاد بافت در سال رونق تولید، علاوه بر محرومیت زدایی از این شهرستان برای 2750 نفر از جوانان تحصیلکرده بومی اشتغال ایجاد شده است .<br/><br/>به گزارش روابط عمومی بانک گردشگری، بابک شهیدی گفت: همچنین در فاز 2 طرح فولاد بافت برای 500 نفر اشتغال مستقیم و برای 5000 نفر اشتغال غیر مستقیم ایجاد خواهد شد که به این ترتیب با احتساب فازهای یک و 2 در مجموع برای بیش از 8000 نفر فرصت شغلی ایجاد خواهد شد.</p>
      <figure>
        <img src="https://cdn.asriran.com/files/fa/news/1398/8/20/1036010_826.jpg"/>
      </figure>
      <p>وی افزود: کارخانه فولاد بافت بزرگترین مجموعه صنعتی شهرستان است که در سال رونق تولید افتتاح آن باعث شده تا علاوه بر عمران و آبادانی بافت ، این شهرستان از مهاجر فرست به مهاجر پذیر تبدیل شود.<br/><br/>وی ادامه داد: جهش شهرستان بافت مربوط به سه سال اخیر است که کارخانه فولاد بافت در آن احداث شده و چهره این شهرستان را متحول کرده و تا حدود زیادی قدرت خرید مردم را افزایش داده است.<br/><br/>شهیدی گفت: در احداث کارخانه فولاد بافت از پیمانکاران داخلی استفاده شده و به طور 100 درصد توان فنی و مهندسی متخصصان ایرانی بکار گرفته شده و کارآفرینی ایجاد کرده است.</p>
      <figure>
        <img src="https://cdn.asriran.com/files/fa/news/1398/8/20/1036011_964.jpg"/>
      </figure>
      <p>وی افزود: کارآفرینی این کارخانه برای متخصصان و مهندسان داخلی آن هم در شرایط تحریم ، باعث شده تا علاوه بر عدم وابستگی به شرکت های خارجی، میلیونها دلار صرفه‌جویی برای کشور ایجاد شود.<br/><br/>شهیدی تصریح کرد : در احداث فاز یک کارخانه فولاد بافت با ظرفیت تولید سالانه 800 هزار تن آهن اسفنجی از فناوری کاملا بومی شده ایرانی PERED استفاده شده و حدود 120 میلیون یورو برای آن هزینه شده است.</p>
    </article>
  </body>
</html>