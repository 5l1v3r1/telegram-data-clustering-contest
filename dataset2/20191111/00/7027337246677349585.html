<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697899/%D9%85%D8%B9%D8%A7%D9%88%D9%86-%D8%B1%DB%8C%DB%8C%D8%B3-%D8%AC%D9%85%D9%87%D9%88%D8%B1-%D8%AA%D8%AF%D9%88%DB%8C%D9%86-%D8%A8%D9%88%D8%AF%D8%AC%D9%87-99-%D8%A8%D8%A7-%D8%B1%D9%88%DB%8C%DA%A9%D8%B1%D8%AF-%D9%82%D8%B7%D8%B9-%D9%88%D8%A7%D8%A8%D8%B3%D8%AA%DA%AF%DB%8C-%D8%A8%D9%87-%D9%86%D9%81%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="معاون رییس جمهور: تدوین بودجه 99 با رویکرد قطع وابستگی به نفت"/>
    <meta property="og:description" content="معاون پارلمانی رییس جمهور با اشاره به تاکید مقام معظم رهبری بر تنظیم بودجه بدون وابستگی به نفت اظهار کرد: بودجه سال ۹۹ در دستور کار قرار گرفته و در ستاد تنظیم بودجه جلسات آن آغاز و با رویکرد قطع وابستگی به نفت تدوین شده است."/>
  </head>
  <body>
    <article>
      <h1>معاون رییس جمهور: تدوین بودجه 99 با رویکرد قطع وابستگی به نفت</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035998_643.jpg"/>
      </figure>
      <p>معاون پارلمانی رییس جمهور با اشاره به تاکید مقام معظم رهبری بر تنظیم بودجه بدون وابستگی به نفت اظهار کرد: بودجه سال ۹۹ در دستور کار قرار گرفته و در ستاد تنظیم بودجه جلسات آن آغاز و با رویکرد قطع وابستگی به نفت تدوین شده است.</p>
      <p>به گزارش ایرنا؛ "حسین‌ علی امیری" عصر دوشنبه ۲۰ آبان ماه در جلسه شورای اداری شهرستان کهنوج با بیان اینکه بحث بودجه در جلسات آینده دولت مورد بحث قرار می‌گیرد و پس از تصویب به مجلس شورای اسلامی تقدیم خواهد شد اظهار کرد: بودجه سال ۹۹ با رویکرد قطع وابستگی به نفت تدوین شده است.</p>
      <p>معاون پارلمانی رییس جمهور تصریح کرد: عدالت در بحث توزیع بودجه، بودجه عملیاتی، کارا بودن بودجه، قطع وابستگی بودجه به نفت، تاکید بر منابع داخلی و ملاحظه بر اقتصاد مقاومتی که مورد تاکید مقام معظم رهبری و همچنین یکی از سیاست های راهبردی دولت است از مهم ترین ویژگی‌های بودجه سال آینده به شمار می‌رود.</p>
      <p>امیری با اشاره به مشکلات مطرح شده از سوی کشاورزان جنوب استان کرمان اظهار کرد: توسعه شهرستان‌های جنوبی استان کرمان کاملا وابسته به حل مشکلات حقوقی اراضی، مالکیت و اسناد آن‌ها است که برای حل این مشکل جلسه‌ای را با تعدادی از وزرا تشکیل و خواسته به حق مردم را به عنوان نماینده دکتر روحانی در این سفر، به اطلاع رییس جمهور خواهم رساند.</p>
    </article>
  </body>
</html>