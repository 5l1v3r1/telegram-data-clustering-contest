<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697855/%D8%AA%D8%AC%D8%B1%D8%A8%D9%87%E2%80%8C%D8%A7%DB%8C-%D9%86%D9%88%DB%8C%D9%86-%D8%A7%D8%B2-%D8%AA%D8%AC%D9%87%DB%8C%D8%B2%D8%A7%D8%AA-%D9%BE%D9%88%D8%B4%DB%8C%D8%AF%D9%86%DB%8C-%D8%A8%D8%A7-%D8%AA%D8%B1%D8%A7%D8%B4%D9%87-%D8%AC%D8%AF%DB%8C%D8%AF-kirin-a1"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="تجربه‌ای نوین از تجهیزات پوشیدنی با تراشه جدید Kirin A1"/>
    <meta property="og:description" content="تراشه جدید Kirin A1 هوآوی تجربه‌ منحصر به فردی را از دستگاه‌های پوشیدنی ارائه می‌کند. از ویژگی‌های این چیپ می‌توان به تکنولوژی اختصاصی دو کانال صوتی هم‌زمان، بلوتوث 5.1، مصرف ناچیز انرژی، پردازشگر پیشرفته صدا و هسته پردازشی Cortex-M7 اشاره کرد."/>
  </head>
  <body>
    <article>
      <h1>تجربه‌ای نوین از تجهیزات پوشیدنی با تراشه جدید Kirin A1</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>تراشه جدید Kirin A1 هوآوی تجربه‌ منحصر به فردی را از دستگاه‌های پوشیدنی ارائه می‌کند. از ویژگی‌های این چیپ می‌توان به تکنولوژی اختصاصی دو کانال صوتی هم‌زمان، بلوتوث 5.1، مصرف ناچیز انرژی، پردازشگر پیشرفته صدا و هسته پردازشی Cortex-M7 اشاره کرد.</p>
      <p>تراشه Kirin A1 Huawei نخستین چیپ در حوزه تجهیزات پوشیدنی است که به BT 5.1 و BLE 5.1 مجهز شده است. این چیپ پشتیبانی بی‌درنگ از فناوری True Wireless Stereo (TWS) برای Huawei FreeBuds 3 و دیگر گجت‌های پوشیدنی هوآوی استفاده می‌کند. تراشه جدید هوآوی، مجهز به واحد پردازش بلوتوث پیشرفته، پردازشگر حرفه‌ای صدا، واحد پردازش نرم‌افزاری بسیار کم‌مصرف و واحد مستقل مدیریت انرژی در فضای کوچک 4.3x4.4 میلی‌متری است. Kirin A1 با ترکیبی بهینه از کارایی بالا و مصرف پایین انرژی، تجربه‌ای از محصولی خاص و قدرتمند را در اختیار کاربر می‌گذارد.</p>
      <figure>
        <img src="https://cdn.asriran.com/files/fa/news/1398/8/20/1035882_378.png"/>
      </figure>
      <p><b>تکنولوژی اختصاصی انتقال هم‌زمان دو کاناله</b> <br/>در روش‌های معمول، گوشی موبایل اطلاعات کانال‌های چپ و راست را به صورت هم‌زمان به هدست اصلی ارسال می‌کند. سپس هدست یکی از کانال‌ها را به خروجی ثانویه ارسال می‌کند. این روش اتصال به علت لزوم اتصال هدست اصلی به خروجی ثانویه، مشکلاتی مانند قطع مکرر اتصال، مصرف انرژی بالا و تاخیر زیاد را ایجاد می‌کند.</p>
      <p>علاوه بر این، عملکرد Bluetooth و WiFi نیز به علت استفاده از باند 2.4 گیگاهرتز به راحتی تداخل پیدا می‌کنند. این مورد می‌تواند باعث قطع اتصال یا اختلال عملکرد در مکان‌هایی نظیر مراکز خرید و دفاتر اداری شلوغ شود.<br/>در روش دیگر انتقال، هدست اصلی وظیفه ارسال داده‌‌ها به خروجی ثانویه را به عهده ندارد؛ بلکه گوشی موبایل، داده‌ها را به طور مستقیم به خروجی ثانویه ارسال می‌کند. البته در این روش نیز به علت لزوم ارتباط میان دو هدست، اندکی تداخل وجود دارد.<br/>اما روش اختصاصی هوآوی با نام Dual Channel Synchronized Technology امکان انتقال مستقیم هر دو کانال چپ و راست از گوشی موبایل به هدست را به صورت هم‌زمان و بدون تداخل فراهم می‌کند. فناوری اختصاصی توسعه یافته توسط هوآوی علاوه بر بهبود عملکرد، در مقایسه با دو فناوری ذکر شده، 50 درصد در مصرف انرژی بهینه‌تر است.</p>
      <figure>
        <img src="https://cdn.asriran.com/files/fa/news/1398/8/20/1035883_274.jpg"/>
      </figure>
      <p>به دلیل انتقال هم‌زمان دو کاناله‌ Kirin A1، هدست FreeBuds 3 TWS Huawei صدا را با تاخیری کمتر پخش می‌کند و تجربه‌ای لذت‌بخش از صدا و تصویر هم‌زمان را هنگام بازی یا تماشای فیلم برای کاربر فراهم می‌کند.<br/>حضور این تکنولوژی در کنار الگوریتم‌ جدید انتخاب سیگنال از طریق فناوری هوشمند Frequency-hopping سبب شده این چیپ قادر باشد به طور پویا تداخل فرکانس با WiFi را تشخیص دهد و کانالی خالی را برای جلوگیری از ادامه تداخل انتخاب کند. FreeBuds 3 TWS Huawei حتی در سخت‌ترین سناریو‌ها مانند فرودگاه‌ها و مراکز خرید نیز عملکردی مطلوب در پخش صدا دارد. <br/><br/><b>تکنولوژی اختصاصی و ثبت شده BT-UHD ULTRA HD Bluetooth</b><br/>تراشه Kirin A1 مجهز به کدک بلوتوث ULTRA HD اختصاصی هوآوی تحت عنوان BT-UHD است که می‌تواند اطلاعات را با پهنای باند 6.5 مگابیت بر ثانیه به اشتراک بگذارد. این عدد، جهشی 2.8 برابری در مقایسه با مقدار استاندارد 2.1 مگابیت بر ثانیه محسوب می‌شود.<br/>همچنین این چیپ از صدای بدون افت کیفیت (فرمت FLAC) در قالب CD یا دیگر منابع نیز پشتیبانی می‌کند. دریافت کیفیت بالای صدا هنگام پخش از CD به طور معمول کاری سخت است. برای پخش و ذخیره حجم انبوهی از موسیقی در یک دستگاه هوشمند، می‌توان از فرمت MP3 به عنوان روشی برای فشرده‌سازی استفاده کرد. با فراگیر شدن این فرمت‌ها، پخش دیجیتالی موزیک‌های HD نیز به یک ترند در دنیای فناوری تبدیل شده است.</p>
      <p><b>واحد پردازش صدای قدرتمند</b><br/>چیپ Kirin A1 با داشتن حداکثر فرکانس 356MHz پیشتاز حوزه پردازش صداست. سیستم تشخیص نویز پویای 3A و الگوریتم کاهش نویز باعث شده هدست‌های FreeBuds 3 TWS بتوانند نویز محیط را به طرز چشم‌گیری کاهش دهند و تجربه تماسی با کیفیت را ایجاد کنند.<br/>سیستم AEC (Acoustic Echo Canceling) از تکرار مجدد صداها جلوگیری می‌کند. در همین حین سیستم AGC (Automatic Gain Control) به طور خودکار صدای هدست را تنظیم می‌کند تا از پخش‌صداهای بسیار بلند یا بسیار آرام جلوگیری شود. ANR (Adaptive Noise Reduction) نیز نویز محیطی را به صورت لحظه‌ای و پویا حذف می‌کند.<br/>هدست FreeBuds 3 TWS Huawei مجهز به قابلیت تشخیص فرمان با الگوریتم‌های بهبودیافته است و به کاربران این امکان را می‌دهد که به راحتی و از طریق صدای خود به دستیار صوتی هوشمند دسترسی داشته باشند تا بدون دخالت دست‌ کارهای خود را انجام دهند.<br/><br/><b>چیپ Kirin A1 هوآوی سطحی جدید از شارژدهی را ارائه می‌کند</b><br/>پردازنده بسیار کم‌مصرف Cortex-M7 به کاررفته در چیپ Kirin A1 با مصرف انرژی اندک 10uA/MHz (10 میکرو آمپر بر مگاهرتز) با اختلاف زیادی از مقدار متوسط 30uA/MHz، بهینه‌تر است و به معنای واقعی کلمه، ترکیبی از عملکرد قدرتمند با کمترین میزان مصرف انرژی را به ارمغان آورده است.<br/>ترکیب سنسورهای چندگانه Cortex-M7 باعث شده محصولات مجهز به تراشه جدید هوآوی از دقیق‌ترین قابلیت‌های مانیتورینگ برخوردار باشند. از جمله این سنسورها می‌توان به مواردی مانند حسگر خازنی، حسگر تشخیص ضربان قلب اپتیکال، حسگر شتاب‌سنج و حسگر شش‌جهته اشاره کرد.</p>
      <figure>
        <img src="https://cdn.asriran.com/files/fa/news/1398/8/20/1035884_245.jpg"/>
      </figure>
      <p>در دوی ماراتن، دویدن حرفه‌ای و ورزش‌های پرتحرک، ضربان قلب به صورت پیوسته در حال تغییر است. به همین دلیل، به پردازنده‌ای قدرتمند نیاز است تا داده‌ها به سرعت پردازش شوند. چیپ Kirin A1 با بیشینه فرکانس 200MHz عملکردی دقیق، تحلیل لحظه‌ای داده‌های مربوط به ضربان قلب را انجام می‌دهد، عملکردی که مشابه دستگاه‌های حرفه‌ای این حوزه است و به کاربران امکان می‌دهد از تمرین ایمن با رهگیری دقیق اطلاعات ورزشی خود لذت ببرند.</p>
    </article>
  </body>
</html>