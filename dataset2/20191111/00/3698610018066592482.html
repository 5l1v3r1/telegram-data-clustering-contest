<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kropivnickogo-policeyskiy-zbiv-pishohoda-na-smert-329156_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T00:01:00+00:00"/>
    <meta property="og:title" content="У Кропивницького поліцейський збив пішохода на смерть"/>
    <meta property="og:description" content="Розслідувати обставини смертельного ДТП буде ДБР."/>
  </head>
  <body>
    <article>
      <h1>У Кропивницького поліцейський збив пішохода на смерть</h1>
      <h2>Розслідувати обставини смертельного ДТП буде ДБР.</h2>
      <address>
        <time datetime="2019-11-11T00:01:00+00:00">11 Nov 2019, 00:01</time>
      </address>
      <p>У Кропивницького <b><a href="https://dt.ua/UKRAINE/u-brovarah-policeyskiy-na-avtomobili-zbiv-na-smert-zhinku-na-zupinci-324666_.html">поліцейський на смерть збив пішохода</a></b>. Розслідуватиме обставини смертельної ДТП Державне бюро розслідувань, повідомляє прес-служба ДБР.</p>
      <p>За попередньою інформацією, співробітник ГУ Національної поліції в Кіровоградській області ввечері в суботу, 9 листопада, перебуваючи за кермом власного автомобіля Opel Astra, скоїв наїзд на пішохода. Потерпілого госпіталізували, але в лікарні чоловік від отриманих травм помер.</p>
      <p>Дії поліцейського кваліфікували за ч. 2 ст. 286 Кримінального кодексу (порушення правил дорожнього руху, що спричинило смерть потерпілого). Якщо вину правоохоронця буде доведено в суді, йому загрожує від трьох до восьми років позбавлення волі з позбавленням права керувати транспортним засобом на строк до трьох років або без такого.</p>
      <p>Обставини ДТП розслідує територіальної управління ДБР у Миколаєві за оперативної підтримки кіровоградського обласного управління Департаменту власної безпеки Національної поліції і під процесуальним керівництвом прокуратури Кіровоградської області.</p>
      <p>Щорічно в автомобільних аваріях в Україні гинуть тисячі людей. Причинами ДТП експерти називають поганий стан доріг та дорожньої інфраструктури, а також недотримання правил дорожнього руху як водіями, так і пішоходами.</p>
      <p>У 2018 році в Україні зафіксовано понад 24 тисяч ДТП із потерпілими, в яких загинуло 3,3 тисячі людей, понад 30 тисяч отримали травми.</p>
      <p>У 2016 році на дорогах України загинули понад 4,5 тисячі людей. Три чверті з них – чоловіки, переважно працездатного віку.</p>
      <p>Докладніше читайте у статтях Наталії Рингач <b><a href="https://dt.ua/macrolevel/pravila-dorozhnoyi-nebezpeki-313824_.html">"Правила дорожньої небезпеки"</a></b> і <b><a href="https://dt.ua/macrolevel/cina-vtrat-yakim-mozhna-zapobigti-dtp-v-ukrayini-262072_.html">"Ціна втрат, яким можна запобігти. ДТП в Україні"</a></b> в тижневику "Дзеркало тижня. Україна". </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>