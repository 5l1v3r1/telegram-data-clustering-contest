<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-maps-android-consente-ora-gestione-avanzata-profilo-tramite-app.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Google Maps per Android consente ora la gestione avanzata del profilo tramite l'app"/>
    <meta property="og:description" content="Un nuovo update di Google Maps per Android introduce alcune novità legate alla gestione del profilo: scopriamo di cosa si tratta.. Google ha migliorato la personalizzazione di Google Maps per Andr..."/>
  </head>
  <body>
    <article>
      <h1>Google Maps per Android consente ora la gestione avanzata del profilo tramite l'app</h1>
      <h2>Un nuovo update di Google Maps per Android introduce alcune novità legate alla gestione del profilo: scopriamo di cosa si tratta.</h2>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Google</b> ha migliorato la personalizzazione di <b>Google Maps</b> per <b>Android</b>, introducendo una serie di nuove opzioni selezionabili nel menù laterale, alla voce "Il tuo profilo".<br/><br/>La casa di Mountain View ha aggiunto la possibilità di gestire il proprio account, dando modo di modificare nome e foto ed eventualmente aggiungere una breve descrizione personale.<br/><br/>Nella stessa schermata si può anche entrare nella voce <b>Impostazioni Profilo</b>, dove è consentito modificare le opzioni della privacy e i dettagli da mostrare ad altri utenti.<br/><br/>Le nuove voci relative alla gestione del profilo verranno introdotte gradualmente tramite un <b>update</b> rilasciato lato server. Per poterne fruire è necessario assicurarsi di aver installato sul proprio dispositivo l'ultima versione di <a href="https://multiplayer.it/notizie/google-maps-android-auto-nuovi-pulsanti-schermo-dettagli.html">Google Maps per Android</a>.<br/><br/>Nei giorni scorsi il servizio è stato <a href="https://multiplayer.it/notizie/google-maps-android-modalita-incognito-ora-disponibile-per-tutti.html">arricchito con la modalità in incognito</a> e nuove <a href="https://multiplayer.it/notizie/google-maps-nuove-icone-attrazioni-turistiche.html">icone per identificare le attrazioni turistiche</a>.</p>
      <figure>
        <img src="https://multiplayer.net-cdn.it/thumbs/images/2019/10/21/ezgifcom-webp-to-jpg_24_jpg_1400x0_q85.jpg"/>
      </figure>
      <ul>
        <li>
          <a href="https://www.androidpolice.com/2019/11/09/google-maps-lets-you-manage-your-public-profile-from-the-app/">Fonte</a>
        </li>
      </ul>
    </article>
  </body>
</html>