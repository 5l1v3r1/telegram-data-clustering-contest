<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697887/%D8%AF%D8%B3%D8%AA%DA%AF%DB%8C%D8%B1%DB%8C-2-%D9%86%D9%81%D8%B1-%D8%A8%D8%A7-%D8%AA%D8%B1%D9%81%D9%86%D8%AF-%D9%BE%DB%8C%D8%B4-%D9%81%D8%B1%D9%88%D8%B4-%D9%85%D9%86%D8%B2%D9%84-%D9%85%D8%B3%DA%A9%D9%88%D9%86%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="دستگیری 2 نفر با ترفند پیش فروش منزل مسکونی"/>
    <meta property="og:description" content="رئیس پلیس امنیت عمومی استان اصفهان از دستگیری 2 نفر که با ترفند پیش فروش منزل مسکونی مبلغ 2 میلیارد و 500 میلیون ریال از شهروندی کلاهبرداری کرده بود خبر داد."/>
  </head>
  <body>
    <article>
      <h1>دستگیری 2 نفر با ترفند پیش فروش منزل مسکونی</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035982_950.jpg"/>
      </figure>
      <p>رئیس پلیس امنیت عمومی استان اصفهان از دستگیری 2 نفر که با ترفند پیش فروش منزل مسکونی مبلغ 2 میلیارد و 500 میلیون ریال از شهروندی کلاهبرداری کرده بود خبر داد.</p>
      <p>به گزارش پایگاه خبری پلیس، محمد حسن اسماعیلی اظهار داشت: در پی وصول یک برگ جلب از مراجع قضائی مبنی بر دستگیری زن و مردی که اقدام به کلاهبرداری کرده بودند، بررسی موضوع در دستور کار ماموران پلیس امنیت عمومی استان اصفهان قرار گرفت.</p>
      <p>رئیس پلیس امنیت عمومی استان اصفهان افزود: ماموران پس از انجام یکسری کارهای تخصصی موفق شدند مخفیگاه متهمان را شناسایی و در عملیاتی ضربتی آن‌ها را دستگیر کردند.</p>
      <p>این مقام انتظامی بیان داشت: متهمان در تحقیقات صورت گرفه به کلاهبرداری از شاکی به مبلغ 2 میلیارد و 500 میلیون ریال با ترفند پیش فروش منزل مسکونی اعتراف کردند.</p>
      <p>اسماعیلی خاطر نشان کرد: متهمان دستگیر شده پس از تشکیل پرونده و برای اقدامات قانونی به مراجع قضائی تحویل داده شدند.</p>
    </article>
  </body>
</html>