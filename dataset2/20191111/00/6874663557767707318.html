<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773477,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="זכייני השכרת הרכב בנתב&quot;ג זכו לארכה עד אפריל 2021"/>
    <meta property="og:description" content="המכרז הוא מול 6 חברות ההשכרה הופעלות כיום בשדה - באדג'ט, אוויס, שלמה, אלדן ואלבר. עד 2017 פעלו בשדה רק 3 חברות"/>
  </head>
  <body>
    <article>
      <h1>זכייני השכרת הרכב בנתב"ג זכו לארכה עד אפריל 2021</h1>
      <h2>המכרז הוא מול 6 חברות ההשכרה הופעלות כיום בשדה - באדג'ט, אוויס, שלמה, אלדן ואלבר. עד 2017 פעלו בשדה רק 3 חברות</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">תומר הדר</a></address>
      <p>מכרז השכרת הרכב הנחשק ביותר בישראל - על השכרה של מכוניות לתיירים היורדים מטיסות בנתב"ג, זוכה להארכה נוספת עד אפריל 2021. כך הודיעה לפני שעה קלה רשות שדות התעופה לחברות ההשכרה הפועלות בנתב"ג.</p>
      <p>על פי ההודעה תממש רשות שדות התעופה את זכותה החוזית להאריך את תקופות המכרז מול 6 חברות ההשכרה הופעלות כיום בשדה - באדג'ט, אוויס, שלמה, אלדן ואלבר. בעבר, עד 2017 פעלו בשדה רק 3 חברות - ובמכרז שפורסם ב 2017 הוגדל מספר החברות.</p>
      <figure>
        <img src="https://images1.calcalist.co.il/PicServer2/20122005/87223/dd_l.jpg"/>
        <figcaption>דוכני השכרת רכב בנתב"ג <br/>צילום: עמית שעל</figcaption>
      </figure>
      <p>ה"זכות" לפעול בנתב"ג, נאמדת על ידי חברות ההשכרה בתשלומים שנתיים של מיליוני שקלים לרשות שדות התעופה שנקבעים בין היתר לפי מידת הקרבה של מתקני החברה לאולם הנוסעים היוצאים.</p>
      <p>בתמורה מקבלות חברות ההשכרה דוכן מיוחד של חברת ההשכרה שמקדם את פני היוצאים במקומות שונים בשדה, כמו גם שטחים תפעוליים המשמשים להכנה של רכבים וגם לחניה.</p>
      <p>עבור חברות ההשכרה, הנוכחות בשדה נחשבת קריטית, זאת לנוכח העובדה שתיירים המגיעים לישראל מעדיפים לקבל רכב הישר בשדה התעופה במסגרת החבילה שהם רוכשים.</p>
    </article>
  </body>
</html>