<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/olimpija-potvrduje-dobru-formu-u-italiji/342200"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Olimpija potvrđuje dobru formu u Italiji"/>
    <meta property="og:description" content="Ekipa iz Milana ima lak ispit protiv Pistoje"/>
  </head>
  <body>
    <article>
      <h1>Olimpija potvrđuje dobru formu u Italiji</h1>
      <h2>Ekipa iz Milana ima lak ispit protiv Pistoje</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Izgleda da je Etore Mesina konačno posložio sve kockice u Milanu. Nakon nešto slabijeg starta i nekoliko kikseva, naročito u italijanskoj Legi A, Olimpija konačno liči na tim koji bi mogao da se bori za titulu i to ne samo na Apeninskom poluostrvu. Dobru formu i igre mogli bi da potvrde danas kada im u goste dolazi poslednjeplasirana Pistoja (20.30).</p>
      <p>Košarkaši iz Milana trenutno se nalaze u seriji od šest vezanih trijumfa, gde su između ostalog pobedili Baskoniju, Barselonu i Fenerbahče. Vrlo dobre partije konstantno je pružao i srpski košarkaš <b>Vladimir Micov</b>, koji je tako protiv Blaugrane recimo ubacio 16 poena. Deluje da bi protiv Pistoje mogao da ponovi još jednu takvu, ako ne i bolju partiju.</p>
      <p>Što se večerašnjeg gosta tiče, reč je o ekipi koja je prošle sezone bukvalno jedva opstala u ligi ispred Torina, upisavši svega šest pobeda u 30 kola. Ni ovaj šampionat Pistoja nije započela ništa bolje. Nakon šest prilično ubedljivih poraza, tek u prethodnom kolu uspeli su da probiju led i da dođu do iznenađujuće pobede protiv Trenta. Pitanje je ipak da li će do iznenađenja moći da dođu protiv Olimpije.</p>
      <p>Ono što je zanimljivo za njihov prethodni međusobni okršaj, jeste da je on ostao upisan službenim rezultatom 20:0 u korist ekipe Pistoje. I sve to zbog propusta Olimpije, koja je dopustila <b>Džejmsu</b> <b>Nunaliju</b> da nastupi iako je bio pod suspenzijom.</p>
      <p>Ako izuzmemo taj „poraz“, Olimpija je do pobede došla na devet od deset prethodnih utakmica, a slavila je i u pripremnom duelu ove jeseni. Zbog svega toga, sastav <b>Etorea</b> <b>Mesine</b> ne bi smeo da ima problema protiv Pistoje večeras.</p>
      <p>
        <b>LEGA A - 8. KOLO</b>
      </p>
      <p><b>Subota</b><br/>Pezaro - Trento 95:101 (nakon produžetka)<br/>/Barford 29 - Noks 23/</p>
      <p><b>Nedelja</b><br/>Breša - Vareze 91:74<br/>/Abas 19 - Majo 21/</p>
      <p>Kantu - Virtus Roma 74:76<br/>/Klark, Pečija 12 - Dajson 21/</p>
      <p>Trst - Brindizi 72:80<br/>/Džouns 15 - Bejnks 18/</p>
      <p>Virtus Bolonja - Trevizo 84:79<br/>/Gejns 20 - Logan 16/</p>
      <p>Kremona - Fortitudo Bolonja 80:73<br/>/Tibi 19 - Aradori 19/</p>
      <p>Venecija - Dinamo Sasari 55:54<br/>/Vat 12 - Bilan 16/</p>
      <p>
        <b>Ponedeljak</b>
        <br/>
        <b>
          <a href="https://www.mozzartbet.com/sr/kladjenje-2018#/match/4506483">20.30: (1,02) Milano (30,00) Pistoja (13,00)</a>
        </b>
      </p>
      <figure>
        <img src="https://mozzartsport.com/upload/CKEditor/10.11.2019./a1a1palapalapala.PNG"/>
      </figure>
      <p>
        <b>Foto: </b>
        <i>Star Sport</i>
      </p>
    </article>
  </body>
</html>