<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/iohannis-a-obtinut-cele-mai-multe-voturi-in-sectoarele-capitalei-fiind-urmat-de-barna-si-dancila-18566556"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Iohannis a obţinut cele mai multe voturi în sectoarele Capitalei, fiind urmat de Barna şi Dăncilă"/>
    <meta property="og:description" content="Candidatul PNL, Klaus Iohannis, a obţinut cele mai multe voturi în toate cele şase sectoare ale Capitalei, fiind urmat de Dan Barna şi Viorica Dăncilă, potrivit datelor provizorii din toate secţiile de votare publicate de Autoritatea Electorală Permanentă (AEP). "/>
  </head>
  <body>
    <article>
      <h1>Iohannis a obţinut cele mai multe voturi în sectoarele Capitalei, fiind urmat de Barna şi Dăncilă</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/departamentul-politic" target="_blank">Departamentul Politic</a></address>
      <h3>Iohannis a obţinut cele mai multe voturi în sectoarele Capitalei, fiind urmat de Barna şi Dăncilă</h3>
      <p>Candidatul PNL, Klaus Iohannis, a obţinut cele mai multe voturi în toate cele şase sectoare ale Capitalei, fiind urmat de Dan Barna şi Viorica Dăncilă, potrivit datelor provizorii din toate secţiile de votare publicate de Autoritatea Electorală Permanentă (AEP). </p>
      <p>În Sectorul 1, candidatul PNL, Klaus Iohannis, a obţinut 40.138 de voturi (32, 89%), fiind urmat de Dan Barna - cu 31.502 voturi (25,81%) şi Viorica Dăncilă - cu 19.895 voturi (16,30%).</p>
      <p>În Sectorul 2 al Capitalei, câştigător a fost tot Klaus Iohannis, cu 51.740 voturi (32,47%), pe locul II situându-se Dan Barna, care obţinut 38.203 voturi (23,97%) , fiind urmat de Viorica Dăncilă, cu 28.924 de voturi (18,15%).</p>
      <p>Şi în Sectorul 3, rezultatele provizorii după numărarea tuturor secţiilor de votare îl arată pe candidatul PNL câştigător cu 60.136 de voturi (31,5%), fiind urmat, de asemenea, de Dan Barna - 49.996 de voturi (26,1%) şi Viorica Dăncilă , cu 32.595 de voturi (17,07%).</p>
      <p>În Sectorul 4, pe primul loc se află Klaus Iohannis, cu 44.696 de voturi (31,30%), urmat de Dan Barna - 34.913 de voturi (24,45%) şi Viorica Dăncilă - 25.929 de voturi (18,16%).</p>
      <p>Situaţia se repetă şi în sectoarele 5 şi 6 ale Capitalei. Astfel, în Sectorul 5, Klaus Iohannis a obţinut 35.542 de voturi (30,98%), Dan Barna - 23.469 de voturi (20,45%), iar Viorica Dăncilă - 24.565 de voturi (21,41%) în timp ce în Sectorul 6, Klaus Iohannis a luat 57.546 de voturi (31,54%), Dan Barna- 48.422 de voturi (26,54%), Viorica Dăncilă - 31.315 de voturi (17,16%).</p>
    </article>
  </body>
</html>