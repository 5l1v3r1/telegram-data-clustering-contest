<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697879/%D8%B3%D9%88%D9%BE%D8%B1%D8%AC%D8%A7%D9%85-%D8%A7%D8%B3%D9%BE%D8%A7%D9%86%DB%8C%D8%A7-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF-%D9%88%D8%B1%D9%88%D8%AF-%D8%B2%D9%86%D8%A7%D9%86-%D8%A2%D8%B2%D8%A7%D8%AF-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="سوپرجام اسپانیا در عربستان برگزار می‌شود/ ورود زنان آزاد است"/>
    <meta property="og:description" content="فدراسیون فوتبال اسپانیا اعلام کرد سوپرجام این کشور برای سه سال به میزبانی عربستان برگزار خواهد شد و زنان برای تماشای این بازی‌ها هیچ محدودیتی ندارند."/>
  </head>
  <body>
    <article>
      <h1>سوپرجام اسپانیا در عربستان برگزار می‌شود/ ورود زنان آزاد است</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035966_151.jpg"/>
      </figure>
      <p>فدراسیون فوتبال اسپانیا اعلام کرد سوپرجام این کشور برای سه سال به میزبانی عربستان برگزار خواهد شد و زنان برای تماشای این بازی‌ها هیچ محدودیتی ندارند.</p>
      <p>به گزارش ایسنا و به نقل از آس، فدراسیون فوتبال اسپانیا امروز (دوشنبه) اعلام کرد سوپرجام اسپانیا در سال‌های ۲۰۲۰، ۲۰۲۱ و ۲۰۲۲ در عربستان برگزار می‌شود. این بازی‌ها از هشتم تا دوازدهم ژانویه انجام می‌شود.</p>
      <p>تیم های رئال مادرید، اتلتیکو مادرید، والنسیا و بارسلونا در نخستین دوره به رقابت خواهند پرداخت. تیم‌ها پس از انجام قرعه کشی حریفانشان را می‌شناسند. ورزشگاه ملک عبدالله در شهر جده میزبان سه بازی است.</p>
      <p>یک سخنگو از جانب سرخیو روبیالس (رییس فدراسیون فوتبال اسپانیا) اعلام کرد: زنان می‌توانند آزادانه و بدون هیچ محدودیتی (با هر پوششی) برای تماشای این سه بازی به ورزشگاه بروند. جایگاه خاصی برایشان در نظر گرفته نخواهد شد. سوپرجامی نخواهد بود که شرمندگی را به همراه آورد. با فدراسیون فوتبال عربستان توافق کردیم که حتی در این کشور رقابت‌های بانوان نیز برگزار شود. به عربستان می‌رویم چون برای فوتبال اسپانیا خوب است. برای ما نیز اهمیت دارد چون خودمان را بیشتر به جهان می شناسانیم برای این که می‌خواهیم میزبانی جام جهانی را به همراه پرتغال داشته باشیم.</p>
      <p>عربستان بیش از دیگر کشورها به اسپانیا پول پرداخت تا سوپرجام در آن‌جا برگزار شود. فدراسیون می‌تواند ۲۰ میلیون یورو در میان چهار تیم شرکت کننده تقسیم کند. کشورهایی همچون قطر، هند و چین نیز برای میزبانی پیشنهاد دادند اما در نهایت پیشنهاد عربستان پذیرفته شد.</p>
      <p> </p>
    </article>
  </body>
</html>