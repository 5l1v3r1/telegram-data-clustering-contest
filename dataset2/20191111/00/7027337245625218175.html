<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697871/%D8%A7%D9%81%D8%B2%D8%A7%DB%8C%D8%B4-7-%D8%AF%D8%B1%D8%B5%D8%AF%DB%8C-%D9%86%D8%B1%D8%AE-%D8%A7%D8%AC%D8%A7%D8%B1%D9%87-%D9%85%D8%B3%DA%A9%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="افزایش 7 درصدی نرخ اجاره مسکن"/>
    <meta property="og:description" content="در تابستان امسال نسبت به فصل قبل، هزینه اجاره بهای مسکن ۶.۹ درصد افزایش داشته است."/>
  </head>
  <body>
    <article>
      <h1>افزایش 7 درصدی نرخ اجاره مسکن</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035957_912.jpg"/>
      </figure>
      <p>در تابستان امسال نسبت به فصل قبل، هزینه اجاره بهای مسکن ۶.۹ درصد افزایش داشته است.</p>
      <p>به گزارش ایسنا، بر اساس اعلام مرکز آمار یکی از بخش‌های مهم در برآورد شاخص قیمت مصرف کننده، بخش مسکن است. این بخش شامل زیر بخش‌های "اجاره بهای واحدهای مسکونی" و "خدمات نگهداری و تعمیر واحد مسکونی" (تعمیرات جزئی واحد مسکونی: لوله کشی، گچ‌کاری، برق کاری، نصب ایزوگام و...) است.</p>
      <p>در فصل تابستان ١٣٩٨، شاخص قیمت اجاره بهای واحدهای مسکونی در مناطق شهری به عدد ١٥١,٩ رسید که نسبت به فصل قبل (١٤٢.٠)، ٦.٩ درصد افزایش داشته است. در این فصل بیشترین نرخ تورم فصلی مربوط به استان لرستان با ٢٣.٦ درصد افزایش و کمترین آن مربوط به استان آذربایجان شرقی با ٢.٧ درصد افزایش است.</p>
      <p>درصد تغییرات شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد است که نسبت به فصل بهار ١٣٩٨(٢٥.٦ درصد)، ٢.٥ واحد درصد کاهش نشان می دهد.</p>
      <p>بیشترین نرخ تورم نقطه به نقطه مربوط به استان لرستان با ٣٧.٢ درصد افزایش و کمترین آن مربوط به استان آذربایجان غربی با ١١.٠ درصد افزایش است. به عبارتی خانوارهای استان لرستان به طور متوسط ١٤.١ واحد درصد بیشتر از میانگین کل کشور و خانوارهای استان آذربایجان غربی ١٢.١ واحد درصد کمتر از میانگین کل کشور در بخش اجاره بها هزینه کرده‌اند.</p>
      <p>نرخ تورم چهار فصل منتهی به فصل تابستان ١٣٩٨ نسبت به دوره مشابه سال قبل در بخش اجاره بها برابر ٢٤,٠ درصد است. در استان تهران ٣٣.٧ درصد بیشترین عدد و در استان آذربایجان غربی ٩.٤ درصد کمترین را نشان می‌دهد.</p>
      <p>همچنین متوسط افزایش هزینه اجاره‌بها برای کل خانوارهایی که تمدید قرارداد داشته‌اند، در فصل تابستان ١٣٩٨ برابر با ٢٧,١ درصد است.</p>
    </article>
  </body>
</html>