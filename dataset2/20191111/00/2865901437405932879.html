<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/rezzime-dana-ponedeljak-nije-bilo-blistavo-vece/342261"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="REZZIME DANA (ponedeljak): Nije bilo blistavo veče..."/>
    <meta property="og:description" content="Pogledajte ko vam je 11. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (ponedeljak): Nije bilo blistavo veče...</h1>
      <h2>Pogledajte ko vam je 11. novembra doneo novac, a ko vas je prodao...</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p><b>NAPOMENA</b>: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://mozzartsport.com/fudbal/vesti/predlozzi-i-tipovanja-ponedeljak-nije-bas-da-nema-sta-da-se-odigra/342222">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p><b>ZAOKRUŽENO</b>:</p>
      <p>
        <b>HAROGEJT - PORTSMUT (tip 2, kvota 1,50) - rezultat 1:2</b>
      </p>
      <p>Portusmut je došao do očekivanog prolaska u narednu fazu takmičanja u FA kupu, iako je domaćin vodio od petog minuta golom Marka Beka. Ipak, gosti su se brzo trgli, izjednačili su preko Haunstrupa u 17. minutu, dok je konačan rezultat postavio Kurtis u samoj završnici prvog poluvremena. Portsmut je minimalnu prednost sačuvao do kraja meča.</p>
      <p>
        <b>RAVENA - FERALPIZALO (tip 2, kvota 2,05) - rezultat 1:2</b>
      </p>
      <p>Gosti su zaokružili odličnu dvojku na ovom meču zahvaljujući sjajnom otvaranju utakmice. Za to je bio zaslužan iskusni Andrea Karaćolo, koji je postigao golove u sedmom i 23. minutu utakmice. Domaćin se vratio u život golom Noćiolinija iz penala u finišu prvog poluvremena, ali nije imao snage da stigne do izjednačenja u nastavku.</p>
      <p>
        <b>ERGOTELIS - KERKIRA (tip 1, kvota 1,45) - rezultat 2:1</b>
      </p>
      <p>Ergotelis je keca na ovoj utakmici zaokružio u šestom minutu nadoknade, kada je Manoli Rovitis postavio konačan rezultat utakmice. Domaćin je vodio golom Kvatenga od 64. minuta, ali ga je šokirao izjednačujući pogodak Vukelatosa u 89. minut. Ipak, imali su igrači Ergotelisa dovoljno snage da dođu do očekivane pobede u nadoknadi vremena.</p>
      <p>
        <b>RODEZ - LANS (tip 2, kvtoa 2,50) - rezultat 1:2</b>
      </p>
      <p>Nastavlja se sjajna serija Lansa. Žuto-crveni su uhvatili tako dobar ritam, da već u novembru na javi sanjaju povratak u elitnu diviziju francuskog fudbala. Gostovanje kod Rodeza prebrodili su uz preokret, čime su dokazali da su zaista u ovom momentu najjači tim druge lige. Pobeda nad Rodezom bila je ujedno deveta uzastopna utakmica Lansa bez poraza. Jedina dva doživljena u prvenstvu su bila spojena još u avgustu. Od tada, tim Filipa Montanijea niže samo uspehe, koji ga drže na prvom mestu tabele.</p>
      <p>
        <b><a href="https://www.mozzartsport.com/fudbal/vesti/lans-ne-pusta-vrh/342267">Opširnije pročitajte OVDE</a>.</b>
      </p>
      <p><b>PRECRTANO</b>:</p>
      <p>
        <b>LARISA - LAMIJA (tip 1, kvota 1,70) - rezultat 0:3</b>
      </p>
      <p>Larisa je jedno od većih razočaranja današnjeg dana. Sve je po zlu krenulo po domaćina još u finišu prvog poluvremena, kada je Tiram postigao vodeći gol za goste. Domaćin je napadao u nastavku, ali potpuno neorganizovano, pa su ga isekli golovi Skondrasa u 62. i 74. minutu.</p>
      <p>
        <b>CARSKO SELO - DUNAV RUSE (tip 1, kvota 1,65) - rezultat 1:2</b>
      </p>
      <p>Dunav je napravio iznenađenje i prekinuo niz od tri vezana poraza u prvenstvu. Gosti su ipak bili primorani da jure prednost protivnika, pošto je Antvi doveo domaćina u vođstvo u 20. minutu. Ipak, prvo je Kovačev izjednačio u 31. minutu, a onda je Lazarov postavio konačan rezultat u 62. minutu utakmice.</p>
      <p>
        <b>HAJDUK II - MEĐIMURJE (tip 1, kvota 1,45) - rezultat 0:3</b>
      </p>
      <p>Ništa od očekivanog keca nije bilo ni na ovom meču. Drugi tim Hajduka je potpuno podbacio, što su gosti iskoristili i stigli do važne pobede u drugom poluvremenu. Hajdinjak je doveo Međimurje u vođstvo u 59. minutu, Simičić je duplirao prednost gostiju u 81. minutu, dok je minut kasnije konačan rezultat postavio Ivančić.</p>
      <p>
        <b>AL KVADISIJA - DŽEDA (tip 1, kvota 1,55) - rezultat 1:1</b>
      </p>
      <p>Delovalo je da će domaćin uspeti da dođe do pobede nakon gola Kioha u 74. minutu, ali nije uspeo da sačuva prednost u samoj završnici. Gosti iz Džede su šokirali lidera u 90. minutu zahvaljujući pogotku Al Sajeda. Domaćinu je ovo bio treći uzastopni remi, dok su gosti potvrdili dobru formu nakon dva vezana slavlja u prvenstvu.</p>
      <p>
        <b>MINSTER - BRAUNŠVAJG (tip 2, kvota 2,25) - rezultat 1:1</b>
      </p>
      <p>Braunšvajg nije uspeo da opravda ulogu favorita u ovoj utakmici, bez obzira na to što je od 57. minuta vodio golom Benjamina Kesela. Domaćin je bolju igru u završnici utakmice krunisao pogotkom mladog napadača Hajnca Moršela u 86. minutu. Braunšvajg je ostao na razočaravajućem petom mestu na tabeli, dok je Minster ostvario sedmi remi u sezoni i ostao na dnu tabele.</p>
      <p>
        <b>KARSRUE - AUE (tip 1, kvota 1,95) - rezultat 1:1</b>
      </p>
      <p>Kraljevi nerešenih utakmica žive i igraju u Karlsrueu. Ove večeri podelili su po bod sa Aueom – 1:1. I to im je sedmi uzastopni remi u sezoni. Serija je krenula 21. septembra, bilo je 1:1 sa Nirnbergom u gostima. A, onda se nastavilo ovako: sa Hajdenhajmom 1:1 kod kuće, pa 1:1 sa Darmštatom u gostima, onda dva puta po 3:3, sa Bohumom i Hanoverom, potom 2:2 sa Sent Paulijem i evo večeras 1:1 protiv Auea na svom terenu.</p>
      <p><b><a href="https://www.mozzartsport.com/fudbal/vesti/kraljevi-remija-zive-u-karlsrueu/342263">Opširnije pročitajte OVDE</a></b>.</p>
    </article>
  </body>
</html>