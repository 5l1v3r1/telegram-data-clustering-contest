<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697846/%D8%A7%D8%B9%D8%B7%D8%A7%DB%8C-%D9%BE%D8%B1%D9%88%D9%81%D8%B3%D9%88%D8%B1-%D8%A7%D9%81%D8%AA%D8%AE%D8%A7%D8%B1%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%82%D8%B2%D8%A7%D9%82%D8%B3%D8%AA%D8%A7%D9%86-%D8%A8%D9%87-%D8%B8%D8%B1%DB%8C%D9%81-%D8%B9%DA%A9%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="اعطای «پروفسور افتخاری» دانشگاه قزاقستان به ظریف (+عکس)"/>
    <meta property="og:description" content="دانشگاه اوراسیای قزاقستان پس از حضور و سخنرانی وزیر امور خارجه در این دانشگاه، عنوان «پروفسور افتخاری» را به محمد جواد ظریف اعطا کرد."/>
  </head>
  <body>
    <article>
      <h1>اعطای «پروفسور افتخاری» دانشگاه قزاقستان به ظریف (+عکس)</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035854_318.jpg"/>
      </figure>
      <p>دانشگاه اوراسیای قزاقستان پس از حضور و سخنرانی وزیر امور خارجه در این دانشگاه، عنوان «پروفسور افتخاری» را به محمد جواد ظریف اعطا کرد.</p>
      <p>به گزارش ایرنا به نقل از اداره کل اطلاع‌رسانی و امور سخنگویی وزارت امور خارجه، «محمد جواد ظریف» وزیر امور خارجه جمهوری اسلامی ایران که صبح روز گذشته برای شرکت در اجلاس سالیانه «کلوپ آستانه» و دیدار با مقام های قزاقستان به این کشور سفر کرده است، عصر امروز -دوشنبه- در دانشگاه اوراسیا شهر نورسلطان (آستانه) حضور یافت.</p>
      <p>ظریف در این برنامه، ضمن بازدید از موزه این دانشگاه دفتر یادبود آن را امضاء و در جمع استادان و دانشجویان این دانشگاه با موضوع «پارادایم‌ها و گفتمان‌های نوین در جهان معاصر» سخنرانی کرد.</p>
      <p>وی پس از این سخنرانی به سوالات چند تن از دانشجویان پاسخ داد.</p>
      <p>در ادامه این برنامه طی مراسمی، عنوان «پروفسور افتخاری» دانشگاه اوراسیای قزاقستان به محمد جواد ظریف اعطاء شد.</p>
    </article>
  </body>
</html>