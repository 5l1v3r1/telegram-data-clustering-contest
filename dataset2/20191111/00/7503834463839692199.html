<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/review/need-for-speed-heat-review-de-leukste-nfs-in-jaren/"/>
    <meta property="og:site_name" content="Power Unlimited"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Need for Speed: Heat Review - Oude liefde roest niet "/>
    <meta property="og:description" content="Na meerdere Previews is het dan eindelijk tijd om vol gas te geven met de retail versie van de nieuwe Need For Speed! Is Heat inderdaad een van de leukste Need For Speed games van de afgelopen jaren? Florian komt met het verlossende antwoord."/>
  </head>
  <body>
    <article>
      <h1>Need for Speed: Heat Review - Oude liefde roest niet </h1>
      <address><time datetime="2019-11-11T00:00:00+00:00">11 Nov 2019</time> by <a rel="author">Florian</a></address>
      <p>
        <b>Na meerdere Previews is het dan eindelijk tijd om vol gas te geven met de retail versie van de nieuwe Need For Speed! Is Heat inderdaad een van de leukste Need For Speed games van de afgelopen jaren? Florian komt met het verlossende antwoord.</b>
      </p>
      <p>Om maar meteen met de deur in huis te vallen, ja Need For Speed: Heat is erg geslaagd in zijn opzet om weer een beetje terug te gaan naar wat de serie zo leuk maakt, en het dag en nacht systeem is over het algemeen een leuke toevoeging. Dat wil echter helaas niet zeggen dat er helemaal geen verbeterpuntjes zijn!</p>
      <figure>
        <iframe src="https://www.youtube.com/embed/p4Q3uh2RaZo" width="608" height="370" data-service="Youtube" scrolling="no"/>
      </figure>
      <p>   </p>
      <h3>Next-gen</h3>
      <p>Het customizen van de auto’s is bijna next-gen te noemen. Het is ziekelijk uitgebreid, komt meesterlijk in beeld en de editor is gemakkelijk in gebruik. Buiten het visuele aspect hebben een aantal customize opties zelfs invloed op de handling van de auto, zoals suspension set-ups, banden en differentieel. Zo kan je van iedere auto een driftbak maken, off-road, of juist geschikt maken voor top speed races.</p>
      <p>De vrijheid is ongekend en ik kan niet wachten om te zien wat de meest getalenteerde gasten uit de community zullen maken. Binnen no-time had ik tot in de kleinste details mijn droom GT-R gebouwd en het is fantastisch om je eigen creatie door de wereld van NFS: Heat te jagen. Niks dan liefde voor het customize gedeelte!</p>
      <figure>
        <img src="https://cdn2.pu.nl/media/niels/48578114927_ee573a4a89_c.jpg"/>
      </figure>
      <p>  </p>
      <h3>Vertrouwd</h3>
      <p>De gameplay is vertrouwd en lekker arcade. Een nieuwe toevoeging is de manier waarop je een drift inzet. Normaal gesproken moet je daarvoor even kort op de rem trappen als je de bocht instuurt, maar in NFS: Heat hoef je alleen maar je gas even los te laten en weer in te drukken. Hierdoor verlies je minder snelheid! Mocht je dit niet willen zit de oude optie ook nog steeds in de game.</p>
      <p>Veel schokkende nieuwe dingen zitten er niet in NFS: Heat, al is het dag en nacht systeem zeker leuk bedacht. Overdag ben je bezig met het verdienen van knaken en in de nacht verdien je reputation points, om nieuwe onderdelen en auto’s te unlocken. Je kunt helemaal zelf kiezen of je overdag of in de nacht gaat rijden, met een simpele druk op de knop.</p>
      <figure>
        <img src="https://cdn2.pu.nl/media/niels/need-for-speed-heat-autos-4.jpg"/>
      </figure>
      <p>  </p>
      <h3>Rustpuntje</h3>
      <p>In de nacht komt de game tot leven met LED lampen, prachtige weerspiegelingen in de regen, een shitload aan politie en vette events. De game is op z’n best in de nacht en is op momenten, omdat de combo die je hebt verzameld kwijt kunt raken door de politie, ontzettend spannend. Al moet ik er wel bijzeggen dat de coppers een beetje te overpowered zijn, zeker op een hoog Heat level. De balans is niet helemaal eerlijk en wegkomen met een level 5 Heat is praktisch onmogelijk.</p>
      <p>Over de dag ben ik minder te spreken. De dag is bedoeld als rustpuntje tussen de nachtelijke avonturen, maar voelt een beetje als een verplicht ding om geld te verzamelen. De stad ziet er ook beduidend minder boeiend uit overdag en de grafische toeters en bellen zijn gek genoeg teruggeschroefd. Het verschil in stijl en grafische pracht is te groot, terwijl het verschil in events te klein is. Ondanks dat het idee leuk is, voegt de dag een beetje te weinig toe naast de spectaculaire nacht.</p>
      <p>Het belangrijkste is echter dat deze Need For Speed weer ouderwets leuk is om te spelen. Ontwikkelaar Ghost Games heeft goed gekeken naar wat leuk was in de vorige NFS games en er een vermakelijk pakket van gemaakt. Echt schokkend nieuw is het allemaal niet, maar er valt meer dan genoeg plezier te beleven.</p>
      <figure>
        <img src="https://cdn2.pu.nl/media/niels/original_(1).jpg"/>
      </figure>
      <hr/>
      <h3>Conclusie </h3>
      <p>
        <b>SCORE: 80</b>
      </p>
      <p>NFS: Heat is een soort best-of met de beste elementen uit vorige NFS games, met de toevoeging van dag en nacht races. Heel vernieuwend is het allemaal niet, maar daardoor niet minder vermakelijk!</p>
    </article>
  </body>
</html>