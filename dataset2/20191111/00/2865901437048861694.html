<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraljevi-remija-zive-u-karlsrueu/342263"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Kraljevi remija žive u Karlsrueu"/>
    <meta property="og:description" content="Nerešeno sedmi put zaredom"/>
  </head>
  <body>
    <article>
      <h1>Kraljevi remija žive u Karlsrueu</h1>
      <h2>Nerešeno sedmi put zaredom</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Podseti me šta to beše pobeda. Ili makar poraz. Sve, samo ne remi, jer je već postalo predvidivo. Kraljevi nerešenih utakmica žive i igraju u Karlsrueu. Ove večeri podelili su po bod sa Aueom – 1:1. I to im je sedmi remi u sezoni. I to im je sedmi uzastopni remi u sezoni!</p>
      <p>Serija je krenula 21. septembra, bilo je 1:1 sa Nirnbergom u gostima. A, onda se nastavilo ovako: sa Hajdenhajmom 1:1 kod kuće, pa 1:1 sa Darmštatom u gostima, onda dva puta po 3:3, sa Bohumom i Hanoverom, potom 2:2 sa Sent Paulijem i evo večeras 1:1 protiv Auea na svom terenu.</p>
      <p>Čak ni igrač više nije mnogo pomogao plavo-belima. Istina, gosti su poveli golom <b>Hohštajta</b> u 7. minutu, da bi isti igrač „pocrveneo“ u 41.</p>
      <p>Do izjednačenja Karlsrue je došao u 64. minutu preko <b>Finka</b> i to je bilo to. Velika inicijativa, mnogo veći posed lopte, skoro tri puta više šuteva na gol, ali nije vredelo. Kao da je neka kletva bačena na tim. Kako god da igra, završiće – nerešeno.</p>
      <p>
        <b>Foto:</b>
        <i> Reuters</i>
      </p>
      <p>
        <b>CVAJTA - 13. KOLO</b>
      </p>
      <p><b><i>Petak</i></b><br/>Dinamo Drezden - Vehen Vizbaden 1:0 (1:0)<br/>/Jeremejef 41/</p>
      <p>Sankt Pauli - Bohum 1:1 (1:1)<br/>/Sobota 10 - Cojler 5/</p>
      <p><b><i>Subota</i></b><br/>Holštajn Kil - Hamburg 1:1 (1:0)<br/>/Sera 43 - Letšert 90/</p>
      <p>Osnabrik - Štutgart 1:0 (1:0)<br/>/Alvarez 4/</p>
      <p>Sandhauzen - Grojter 3:2 (1:1)<br/>/Behrens 45 pen i 64, Buhaduz 90 - Grin 14, Hrgota 52/</p>
      <p><b><i>Nedelja</i></b><br/>Darmštat - Regenzburg 2:2 (0:1)<br/>/Dursun 88, 90 - Dumić 15ag, Albers 94/</p>
      <p>Hajdenhajm - Hanover 4:0 (1:0)<br/>/Klajndinst 3, 49, Šaterer 53pen, Grizbek 70/</p>
      <p>Nirnberg - Bilefeld 1:5 (0:3)<br/>/Sorensen 59 – Klaus 10, Foglzamer 13, Klos 15, 60, Jabo 73/       </p>
      <p><b><i>Ponedeljak</i></b><br/>Karlsrue – Aue  1:1 (0:1)<br/>/Fink 64 – Hohštat 7/</p>
      <figure>
        <img src="https://mozzartsport.com/upload/CKEditor/11.11.2019/nem2.JPG"/>
      </figure>
      <p> </p>
    </article>
  </body>
</html>