<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773467,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="בריטניה נחלצה מכניסה למיתון: חזרה לצמוח ברבעון השלישי"/>
    <meta property="og:description" content="נתונים רשמיים מצביעים שהתמ&quot;ג ברבעון השלישי עלה ב-0.3% לעומת הרבעון השני. בהשוואה לרבעון המקביל אשתקד נרשמה עלייה של 1% - שיעור הצמיחה הנמוך ביותר במדינה מאז שלושת החודשים הראשונים של 2010"/>
  </head>
  <body>
    <article>
      <h1>בריטניה נחלצה מכניסה למיתון: חזרה לצמוח ברבעון השלישי</h1>
      <h2>נתונים רשמיים מצביעים שהתמ"ג ברבעון השלישי עלה ב-0.3% לעומת הרבעון השני. בהשוואה לרבעון המקביל אשתקד נרשמה עלייה של 1% - שיעור הצמיחה הנמוך ביותר במדינה מאז שלושת החודשים הראשונים של 2010</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">שירות כלכליסט</a></address>
      <p>הכלכלה הבריטית הצליחה להימנע מלהדרדר למיתון, לאחר שמידע רשמי שפורסם היום הראה שהתמ"ג ברבעון השלישי עלה ב-0.3% לעומת הרבעון השני. המידע הזה מהווה התאוששות לעומת נתוני הרבעון השני שהצביעו על הצטמקות התמ"ג ב-0.2%. לעומת הרבעון המקביל אשתקד נרשמה עלייה של 1% - שיעור הצמיחה הנמוך ביותר במדינה מאז שלושת החודשים הראשונים של 2010.</p>
      <p>התמ"ג ירד בספטמבר האחרון ב-0.1%. פעילות הייצור לחודש ספטמבר רשמה התכווצות של 0.4% לעומת אוגוסט, וירידה של 1.8% לעומת ספטמבר אשתקד</p>
      <p>שני הנתונים נמצאים מעט מתחת לתחזית האנליסטים שנסקרו ע"י רויטרס.</p>
      <figure>
        <img src="https://images1.calcalist.co.il/PicServer3/2019/10/22/941936/1NL.jpg"/>
        <figcaption>בוריס ג'ונסון ראש ממשלת בריטניה <br/>צילום: איי אף פי</figcaption>
      </figure>
      <p>מדד מנהלי הרכש בתחום השירותים בספטמבר לא השתנתה לעומת חודש אוגוסט, ועלתה ב-1.3% לעומת התקופה המקבילה אשתקד. התפוקה התעשייתית ופעילות הבנייה התכווצו גם הן לעומת אוגוסט.</p>
      <p>רוס ווקר, ראש יחידת הכלכלה האירופאית והבריטית ב-Natwest Markets, אמר היום ל-CNBC שהנתונים "מעט מאכזבים". הוא אמר שהייתה צמיחה צנועה במכירות הקמעונאיות ושהוא מקווה שהדבר יעזור להניע את הצמיחה מעט יותר. "הצמיחה בבריטניה ללא ספק נמצאת בהאטה", הוא אמר, והוסיף שאם לוקחים בחשבון את התנודתיות בייצור הקשורה לברקזיט, המידע נראה מעט פושר. הבנק של אנגליה אמר בשבוע שעבר שמגמת הצמיחה בבריטניה עומדת כרגע על כמחצית משיעורה ב-2018.</p>
    </article>
  </body>
</html>