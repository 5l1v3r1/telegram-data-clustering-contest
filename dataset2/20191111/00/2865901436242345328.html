<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/dilan-enis-stize-u-buducnost/342242"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Dilan Enis stiže u Budućnost"/>
    <meta property="og:description" content="Bivši igrač Zvezde pred potpisom sa Podgoričanima"/>
  </head>
  <body>
    <article>
      <h1>Dilan Enis stiže u Budućnost</h1>
      <h2>Bivši igrač Zvezde pred potpisom sa Podgoričanima</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Kao po nepisanom pravilu, vrteška sa inostranim košarkašima u Budućnosti uveliko se vrti. Podgoričani su nanišanili još jedno pojačanje na bekovskim pozicijama, pa bi narednih dana trebalo u redove plavih da stigne <b>Dilan Enis</b>.</p>
      <p>Bivši košarkaš Mege i Crvene zvezde, koji je tokom boravka u našoj zemlji dobio čak i srpski pasoš, biće novi igrač Budućnosti, saznaje crnogorski portal CDM.</p>
      <p>Interesantno je da je <b>Enis</b> trenutno pod ugovorom sa Monakom, ali kako je danas za taj francuski klub potpisao bivši košarkaš Budućnosti <b>Noris Kol</b>, očekuje se da <b>Dilan</b> prekine saradnju sa Kneževima i potom doputuje u Podgoricu.</p>
      <p><b>Enis</b> je tokom karijere igrao i za špansku Andoru, u čijem dresu je izabran prošle sezone u drugu najbolju petorku Evrokupa, a pre toga je nosio i dres Saragose.</p>
      <p>Budućnost je dobro startovala u ABA ligi, ima pet pobeda u šest kola, dok u Evrokupu gotovo već izgubila šanse da se plasira u drugi krug takmičenja.</p>
      <p><b>Foto:</b> <i>Starsport</i></p>
      <p> </p>
    </article>
  </body>
</html>