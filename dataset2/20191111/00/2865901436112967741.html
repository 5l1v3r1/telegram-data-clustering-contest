<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/borjanov-najvazniji-rekord-golman-sa-najvise-evropskih-nastupa-u-istoriji-crvene-zvezde/342241"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Borjanov najvažniji rekord, golman sa najviše evropskih nastupa u istoriji Crvene zvezde"/>
    <meta property="og:description" content="Iskusni čuvar mreže prestigao legendarnog Ratomira Dujkovića"/>
  </head>
  <body>
    <article>
      <h1>Borjanov najvažniji rekord, golman sa najviše evropskih nastupa u istoriji Crvene zvezde</h1>
      <h2>Iskusni čuvar mreže prestigao legendarnog Ratomira Dujkovića</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Golman Crvene zvezde <b>Milan Borjan</b> zaređao je sa rekordima, ali je protiv Totenhema oborio jedan koji možda ima i najvredniji značaj do sada. Zvezdin čuvar mreže prošle srede je postao golman sa najviše evropskih utakmica u dresu najtrofejnijeg srpskog kluba. Njemu je ovo bio 38 meč, po čemu je iza sebe ostavio dugo neprikosnovenog <b>Ratomira Dujkovića</b>, koji ih je sakupio 37.</p>
      <p>Iza Borjana ostali su mnogi legendarni čuvari mreže koji su imali tu privilegiju da pišu Zvezdinu istoriju, kao što su <b>Olja</b> <b>Petrović</b>, <b>Živan</b> <b>Ljukovčan</b>, <b>Vladimir</b> <b>Beara</b>, <b>Stevan</b> <b>Dika</b> <b>Stojanović</b>...</p>
      <p>Kolman kanadske reprezentacije došao je u Crvenu zvezdu 24. jula 2017. godine, a več tri dana kasnije branio je na prvom evropskom meču protiv Sparte iz Praga na stadionu Rajko Mitić. Kruna tih kvalifikacija za Ligu Evrope predstavljao je meč sa Krasnodarom u Beogradu, kada je bio direktno zaslužan za toliko čekanu evropsku jesen. Ni sam nije krio da mu je upravo taj meč najdraži u dosadašnjoj karijeri u crveno-belom dresu.</p>
      <p>Do kraja godine Borjan će biti u prilici da dostigne i brojku od 40 evropskih nastupa. Inače, do sada je 115 puta stajao na golu Crvene zvezde u svim takmičenjima.</p>
      <p><b>Foto</b>: <i>Star Sport</i></p>
    </article>
  </body>
</html>