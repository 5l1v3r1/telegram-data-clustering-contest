<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697903/%D9%82%D8%B7%D8%B9%D9%87-%D8%B3%D8%A7%D8%B2%D8%A7%D9%86-%D8%B9%D9%86%D9%88%D8%A7%D9%86-%DA%A9%D8%B1%D8%AF%D9%86%D8%AF-%D8%B5%D8%A7%D8%AF%D8%B1%D8%A7%D8%AA-%D8%AF%DB%8C%D9%86%D8%A7%D9%85-%D9%88-%D8%A7%D8%B3%D8%AA%D8%A7%D8%B1%D8%AA-%D8%A7%DB%8C%D8%B1%D8%A7%D9%86%DB%8C-%D8%A8%D9%87-%D8%B1%D9%88%D8%B3%DB%8C%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="قطعه سازان عنوان کردند: صادرات دینام و استارت ایرانی به روسیه"/>
    <meta property="og:description" content=" همایش تخصصی ساخت و فناوری قطعات الکترونیکی، کنترلرها و ایمنی خودرو به همت شرکت صنایع تولیدی کروز در حاشیه چهاردهمین نمایشگاه قطعات، لوازم و مجموعه‌های خودرو برگزار شد."/>
  </head>
  <body>
    <article>
      <h1>قطعه سازان عنوان کردند: صادرات دینام و استارت ایرانی به روسیه</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p> همایش تخصصی ساخت و فناوری قطعات الکترونیکی، کنترلرها و ایمنی خودرو به همت شرکت صنایع تولیدی کروز در حاشیه چهاردهمین نمایشگاه قطعات، لوازم و مجموعه‌های خودرو برگزار شد.</p>
      <p>به گزارش عصر ایران، محمدرضا دهقان مدیر مرکز تحقیقات و نوآوری صنایع تولیدی کروز، با بیان اینکه از سال ۹۰ و بعد از ایجاد این مجموعه موفق به تولید بردهای الکترونیک خودرو شدیم، اظهار كرد: در حال حاضر ۴ مدل ECU نسل ٣ در شركت كروز تولید می‌شود که البته نسل اول مدل های ساده تری را شامل می شود.</p>
      <figure>
        <img src="https://cdn.asriran.com/files/fa/news/1398/8/20/1036012_502.jpeg"/>
      </figure>
      <p>وی اضافه کرد: اکنون ۳ مدل ECU در حال تولید است که در مدل اول ECU تک سوز بنزینی با دریچه گاز مکانیکی و ای سی و دوم دوگانه سوز با دریچه گاز دستی و مدل سوم ای سی یو تک سوز با دریچه گاز برقی است.<br/>دهقان با تاکید بر اینکه برای تولید ECU نیازمند در نظر گرفتن همه جوانب هستیم تا از آلایندگی پایینی برخوردار باشد؛ تصریح کرد:در حال حاضر قطعات پایه و الکترونیکی مربوط به ای سی یو از طریق واردات تامین می شود و ارزبری این قطعات مربوط به این بخش است.</p>
      <p>مدیر مرکز تحقیقات و نوآوری صنایع تولیدی کروز با اشاره به اینکه پرداخت برای خرید محصول کامل از خارج از کشور در چند مرحله انجام می‌شود؛ گفت: به غیر از مبلغ پرداختی برای قطعات، مبلغ فناوری نیز دریافت می‌شود که با تحقق داخلی سازی شاهد کاهش ارزبری خواهیم بود.</p>
      <p>وی تاکید کرد: در دور نخست تحریم ها در سال ۹۱ و همزمان با تحریم واردات قطعات الکترونیکی که منجر به کاهش و توقف تولید پژو ۲۰۶ شد، توانستیم با داخلی سازی قطعات الکترونیکی وابستگی خود را کاهش دهیم به طوری که هم اکنون در زمینه قطعات الکترونیک هیچ وابستگی وجود ندارد.</p>
      <p>مدیر مرکز تحقیقات و نوآوری صنایع تولیدی کروز با اشاره به داخلی‌سازی حدود ۸۰ درصدی قطعات الکترونیکی ECU اظهار کرد: هم اکنون قادر به تامین ۴۰ تا ۵۰ درصد نیاز خودروسازان به این قطعه هستیم اما در حال حاضر خط تولید این شرکت با ۳۰ درصد ظرفیت مشغول تولید است که در صورت افزایش تولید توان تامین همه نیاز خودروسازان وجود خواهد داشت.<br/>وی در پایان تاکید کرد: ECU تولیدی کروز کاملاً داخلی بوده و طراحی آن نیز توسط همین شرکت انجام می شود.</p>
      <p>ارسال نخستین محموله صادراتی به روسیه</p>
      <p>در ادامه این همایش، مجید ستاری مدیر کارخانه کراس ایسکرا، با تاکید بر اینکه این شرکت در دو سال گذشته به عنوان یک شرکت دانش بنیان شناخته شده است، گفت: عمق ساخت داخل در این شرکت بسیار بالا بوده و فرآیندهای تولید، طراحی و ساخت قطعات جدید در دستور کار قرار دارد.</p>
      <p>وی ادامه داد:طی یک سال اخیر نیز عمق ساخت داخل افزایش یافته و بر اساس برنامه ریزی های انجام شده تا پایان سال نسبت به داخل سازی چند قطعه جدید نیز اقدام خواهیم کرد تا شاهد کاهش ارزبری باشیم.</p>
      <figure>
        <img src="https://cdn.asriran.com/files/fa/news/1398/8/20/1036013_532.jpeg"/>
      </figure>
      <p>به گفته ستاری نخستین محموله صادراتی این شرکت به روسیه ۲ ماه پیش ارسال شده و تا یک ماه آینده نیز محموله دوم ارسال خواهد شد.</p>
      <p>وی در پایان از همکاری این شرکت با دانشگاه و دانشجویان در چارچوب شرکت های دانش بنیان خبر داد و افزود: این شرکت تمایل به همکاری با دانشگاه‌ها و دانشجویان دارد و دانشجویان مرتبط می توانند در قالب امریه نسبت به همکاری با این شرکت اقدام کنند.</p>
      <p>ساخت قطعات جدید راهبرد ایسکرا</p>
      <p>مهدی زراعتی مدیر تحقیق و توسعه ایسکرا نیز در پایان این همایش با تاکید بر این که طراحی و توسعه محصولات جدید از بخش‌هایی است که این شرکت به آن وارد شده و به صورت تخصصی آن را دنبال می کند، گفت: شبیه سازی انتقال حرارت یکی از این قطعات جدید است چرا که جریان دینام و استارت به دلیل استفاده افزایش می‌یابد و از طریق خنک سازی و طراحی دما سعی بر پایین نگاه داشتن آن میکنیم تا منجر به بهبود راندمان تولید شود.<br/>وی در ادامه توجه به جزئیات، تمرکز در انجام وظایف، احترام به همکاران و جزئی از راه حل بودن را شعار و محور فعالیت های این شرکت دانست.</p>
    </article>
  </body>
</html>