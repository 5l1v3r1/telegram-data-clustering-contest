<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/11/Venezuela-og-Argentina-ford%C3%B8mmer-%C2%ABstatskupp%C2%BB-i-Bolivia-20363321.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T00:08:17+00:00"/>
    <meta property="og:title" content="Venezuela og Argentina fordømmer «statskupp» i Bolivia"/>
    <meta property="og:description" content="Venezuelas president Nicolás Maduro og Argentinas president Alberto Fernández fordømmer det de kaller et statskupp i Bolivia."/>
  </head>
  <body>
    <article>
      <h1>Venezuela og Argentina fordømmer «statskupp» i Bolivia</h1>
      <address><time datetime="2019-11-11T00:08:17+00:00">11 Nov 2019, 00:08</time> by <a rel="author">(NTB) NTB-AFP</a></address>
      <p>Venezuelas president Nicolás Maduro og Argentinas president Alberto Fernández fordømmer det de kaller et statskupp i Bolivia.</p>
      <aside><a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på e-post</a></aside>
      <p>Uttalelsene til presidentene kommer etter at Evo Morales trakk seg som Bolivias president søndag etter anklager om valgfusk.</p>
      <p>I en uttalelse på <a href="https://twitter.com/NicolasMaduro/status/1193649274090864643">Twitter</a> uttrykker Venezuelas Nicolás Maduro støtte til Morales og det bolivianske folk som han mener er offer for rasisme.</p>
      <p>– Vi fordømmer kategorisk kuppet mot vår bror, presidenten, skriver Maduro.</p>
      <p>Også Argentinas president Alberto Fernández mener det var et statskupp.</p>
      <p>– Et statskupp fant sted i Bolivia som et resultat av felles aksjoner fra voldelige sivile, selvutnevnte politifolk og hærens passivitet, uttaler Fernández på <a href="https://twitter.com/alferdez/status/1193665906649501702">Twitter</a>.</p>
      <p>Fernández skriver videre at han støtter demokratiske institusjoner og oppfordrer landet til å snarest arrangere et nytt valg.</p>
      <p>(©NTB)</p>
    </article>
  </body>
</html>