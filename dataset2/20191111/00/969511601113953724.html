<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/peste-40-pentru-iohannis-la-cluj-e-urmat-de-barna-si-dancila-rezultate-finale-bej-18566561"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Peste 40% pentru Iohannis la Cluj. E urmat de Barna şi Dăncilă – rezultate finale BEJ"/>
    <meta property="og:description" content="Candidatul PNL, Klaus Iohannis, a câştigat alegerile prezidenţiale din judeţul Cluj cu 42,09%, acesta fiind urmat de candidatul USR PLUS, Dan Barna, şi de candidatul PSD, Viorica Dăncilă, arată rezultatele finale comunicate de BEJ Cluj."/>
  </head>
  <body>
    <article>
      <h1>Peste 40% pentru Iohannis la Cluj. E urmat de Barna şi Dăncilă – rezultate finale BEJ</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/vasile-magradean" target="_blank">Vasile Magradean</a></address>
      <h3>Peste 40% pentru Iohannis la Cluj. E urmat de Barna şi Dăncilă – rezultate finale BEJ</h3>
      <p>Candidatul PNL, Klaus Iohannis, a câştigat alegerile prezidenţiale din judeţul Cluj cu 42,09%, acesta fiind urmat de candidatul USR PLUS, Dan Barna, şi de candidatul PSD, Viorica Dăncilă, arată rezultatele finale comunicate de BEJ Cluj.</p>
      <p>Potrivit rezultatelor finale comunicate, luni, de BEJ Cluj după numărarea voturilor din cele 664 de secţii de votare, Klaus Iohannis a obţinut 42,09% (150.204 voturi), urmat de candidatul USR PLUS Dan Barna – 20,18 % (72.026 voturi), iar pe locul 3 s-a situat candidatul PSD, Viorica Dăncilă, cu 10,40% (37.214 voturi).</p>
      <p>De asemenea, pe următoarele locuri s-au mai clasat Theodor Paleologu – 8,7% (31.073 voturi), Kelemen Hunor -7,7% (27.835 voturi) şi Mircea Diaconu – 5,9% (21.182 voturi).</p>
      <p>Au mai fost înregistrate 3519 voturi nule în judeţul Cluj.</p>
      <p>Prezenţa la vot în judeţul Cluj a fost duminică de 59,21%.</p>
    </article>
  </body>
</html>