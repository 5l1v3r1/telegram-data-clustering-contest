<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/statistici-dnes-zverejni-udaje-o-rijnove-inflaci/1819489?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T00:09:00+00:00"/>
    <meta property="og:title" content="Statistici dnes zveřejní údaje o říjnové inflaci"/>
    <meta property="og:description" content="Praha - Český statistický úřad dnes bude informovat o vývoji inflace v říjnu. Podle odhadů analytiků meziroční inflace v říjnu klesla na zhruba 2,5 procenta ze zářijových 2,7 procenta. Zároveň by se měl po zářijovém poklesu podle ekonomů obnovit meziměsíční růst cen, především kvůli zdražení potravin a cen spojených s bydlením."/>
  </head>
  <body>
    <article>
      <h1>Statistici dnes zveřejní údaje o říjnové inflaci</h1>
      <address><time datetime="2019-11-11T00:09:00+00:00">11 Nov 2019, 00:09</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Český statistický úřad dnes bude informovat o vývoji inflace v říjnu. Podle odhadů analytiků meziroční inflace v říjnu klesla na zhruba 2,5 procenta ze zářijových 2,7 procenta. Zároveň by se měl po zářijovém poklesu podle ekonomů obnovit meziměsíční růst cen, především kvůli zdražení potravin a cen spojených s bydlením.</p>
      <p>"V meziročním srovnání se zásadně nic neměnní. Hlavním zdrojem růstu cen zůstávají náklady spojené s bydlením včetně energií, které přispívají zhruba z poloviny k celkovému růstu spotřebitelské inflace. Významnější příspěvek do celkové inflace lze v říjnu očekávat i od potravin a služeb," uvedl analytik společnosti Akcenta Miroslav Novák.</p>
    </article>
  </body>
</html>