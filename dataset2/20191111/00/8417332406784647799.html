<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/11/Brannvesenet-har-kontroll-p%C3%A5-husbrann-i-Nordfjord-20363379.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T00:47:18+00:00"/>
    <meta property="og:title" content="Brannvesenet har kontroll på husbrann i Nordfjord"/>
    <meta property="og:description" content="Brannvesenet har kontroll på brannen i et overtent hus i Selje i Nordfjord. Alle personer er kommet seg ut av huset, én kan ha fått i seg røyk."/>
  </head>
  <body>
    <article>
      <h1>Brannvesenet har kontroll på husbrann i Nordfjord</h1>
      <address><time datetime="2019-11-11T00:47:18+00:00">11 Nov 2019, 00:47</time> by <a rel="author">(NTB) NTB</a></address>
      <p>Brannvesenet har kontroll på brannen i et overtent hus i Selje i Nordfjord. Alle personer er kommet seg ut av huset, én kan ha fått i seg røyk.</p>
      <aside><a href="https://www.adressa.no/nyheter/innenriks/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/11/javascript:void(0);">Del denne artikkelen på e-post</a></aside>
      <p>Politiet opplyser at de fikk inn melding klokka 23.55 søndag om flammer fra taket i huset i Salt i Selje i Sogn og Fjordane, og sendte nødetater til stedet. Framme på stedet fant de huset overtent og begynte slukkingsarbeidet.</p>
      <p>Operasjonsleder Terje Magnussen i Vest politidistrikt opplyser til NTB at den første observasjonen skal ha vært av flammer fra taket.</p>
      <p>– Det virker som de har fått kontroll nå. En av personene på stedet kan ha fått i seg noe røyk, ellers er det ikke meldt om personskader, sier Magnussen klokka 1.25.</p>
      <p>Det skal være to beboere på adressen, og politiet opplyser at de kom seg ut av huset på egen hånd.</p>
      <p>Årsaken til brannen er foreløpig ikke kjent.</p>
      <p>(©NTB)</p>
    </article>
  </body>
</html>