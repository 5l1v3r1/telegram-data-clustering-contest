<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/sijetl-bi-da-skine-oreol-nepobedivosti-san-francisku/342208"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Sijetl bi da skine oreol nepobedivosti San Francisku"/>
    <meta property="og:description" content="Domaći Fortinajnersi jedini bez poraza u ovom NFL šampionatu, dok Sihoksi nisu osetili gorčinu poraza na gostovanjima. Pobednik korak bliži plej-ofu"/>
  </head>
  <body>
    <article>
      <h1>Sijetl bi da skine oreol nepobedivosti San Francisku</h1>
      <h2>Domaći Fortinajnersi jedini bez poraza u ovom NFL šampionatu, dok Sihoksi nisu osetili gorčinu poraza na gostovanjima. Pobednik korak bliži plej-ofu</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Mnogo iznenađenja, triler završnica obeležili su 10. nedelju NFL šampionata, a kolo zatvaraju San Francisko i Sijetl u derbiju zapada NFC-a (utorak, 02.15).</p>
      <p>Posle poraza Nju Inglanda u Baltimoru prošle nedelje, San Francisko je ostao jedini tim bez poraza. Četa <b>Kajla Šenehana</b> gazi sve redom, ima osam pobeda i blizu je plasmana u plej-of, prvi put posle pet godina pauze. Blista kvoterbek <b>Džimi Garopulo</b> i mladi defanzivini <b>end Nik Bosa</b>, najozbiljniji kandidat za nagradu rukija godine.</p>
      <p>Veliki motiv imaće iskusni kornerbek <b>Ričard Šerman</b>. Najbolje godine karijere je proveo u Sijetlu. Bio je član legendarog kvarteta u sekenderiju Sihoksa, nazvan “<i>Legion of Boom</i>”. Sa Sijetlom je igrao dva Superboula, jedan osvojio, a onda je prošle godine odlučio da karijeru nastavi u toploj Kaliforniji.</p>
      <p>Sijetl je prethodnih sezona podmladio ekipu koju savršeno vodi kvoterbek <b>Rasel Vilson</b>, favorit da bude MVP lige. Po pravilu, Sihoksi igraju neizvesne utakmice koje rešavaju u poslednjim trenucima. Tako je bilo i prošle nedelje na Senčuri Link fildu kada su doboli Tampu Bej 40:34 posle produžetka.</p>
      <p>Gosti se uzdaju u igru trčanjem, a najviše lopti nosi raning bek <b>Kris Karson</b>. Omiljena meta kvoterbeka gostiju je risiver <b>Tajler Loket.</b></p>
      <p>Zanimljivo, Sijetl je jedina dva poraza ove sezone doživeo pred svojim navijačima. U gostima ima sve četiri pobede. Do 16. decembra prošle godine Fortinajnersi su imali 10 vezanih poraza od Sijetla, ali je tada prekinuta duga serija pobedom na svom terenu posle produžetka sa 26:23.</p>
      <p>Na papiru domaćin je favorit, ali Sijetl je neugodan, tradicionalno dobro igra na Levis stadionu i ima maestralnog <b>Vilsona</b>. Odlični tajt end San Francisko <b>Džordž Kitl</b> je rovit i pod znakom pitanja je za poslednju utakmicu 10. nedelje NFL šampionata.</p>
      <p>
        <b>NFL – 10. NEDELJA</b>
      </p>
      <p>
        <b>Petak</b>
      </p>
      <p>Ouklend – Los Anđeles Čardžers 26:24 (10:0, 7:14, 3:3, 6:7)</p>
      <p>
        <b>Nedelja</b>
      </p>
      <p>Čikago – Detroit 20:13 (0:3, 7:3, 13:0, 0:7)<br/>Sinsinati – Baltimor 13:49 (0:14, 10:14, 0:21, 3:0)<br/>Klivlend – Bafalo 19:16 (6:0, 3:7, 3:2, 7:7)<br/>Nju Orleans – Atlanta 9:26 (3:3, 3:10, 3:0, 0:13)<br/>Nujork Džets – Njujork Džajants 34:27 (14:0, 0:13, 10:14, 10:0)<br/>Tampa Bej – Arizona 30:27 (7:3, 10:10, 3:7, 10:7)<br/>Tenesi – Kanzas 35:32 (0:10, 13:3, 7:9, 15:10)<br/>Indijanapolis – Majami 12:16 (0:3, 0:7, 6:0, 6:6)<br/>Grin Bej – Karolina 24:16 (7:7, 7:3, 10:0, 0:6)<br/>Pitsburg – Los Anđeles Rems 17:12 (7:7, 7:0, 0:3, 3:2)</p>
      <p>
        <b>Ponedeljak</b>
      </p>
      <p>Dalas - Minesota 24:28</p>
      <p>
        <b>Utorak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4506902">02.15: (1,40) San Francisko (14,00) Sijetl (3,35)</a>
        </b>
      </p>
      <figure>
        <img src="https://mozzartsport.com/upload/CKEditor/11.11.2019/AFLNFL.JPG"/>
      </figure>
      <p><b>Foto</b>: <i>Reuters</i></p>
    </article>
  </body>
</html>