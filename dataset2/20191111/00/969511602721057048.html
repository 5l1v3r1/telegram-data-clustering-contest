<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ce-se-va-intampla-cu-caldura-si-apa-calda-in-capitala-in-perioada-urmatoare-totul-depinde-de-gabriela-firea-18568802"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Ce se va întâmpla cu căldura şi apa caldă în Capitală în perioada următoare. Totul depinde de Gabriela Firea"/>
    <meta property="og:description" content="În urma respingerii apelului impotriva deschiderii procedurii de faliment a RADET, ELCEN a trimis către media o serie de clarificări pentru o informare corectă a publicului. Redăm, în varianta în care le-am primit de la reprezentanţii Elcen, aceste clarificări:"/>
  </head>
  <body>
    <article>
      <h1>Ce se va întâmpla cu căldura şi apa caldă în Capitală în perioada următoare. Totul depinde de Gabriela Firea</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Ce se va întâmpla cu căldura şi apa caldă în Capitală în perioada următoare. Totul depinde de Gabriela Firea</h3>
      <p>În urma respingerii apelului impotriva deschiderii procedurii de faliment a RADET, ELCEN a trimis către media o serie de clarificări pentru o informare corectă a publicului. Redăm, în varianta în care le-am primit de la reprezentanţii Elcen, aceste clarificări:</p>
      <ol>
        <li>ELCEN asigura pe această cale toţi factorii implicaţi cât şi pe bucureşteni că are capacitatea şi disponibilitatea de a asigura furnizarea agentului termic şi a apei calde în sezonul de iarnă 2019-2020, atât timp cât va exista garantia achitarii serviciilor prestate. In acest sens, in urma sedintei convocate de catre Ministrul Economiei, Energiei si Mediului de Afaceri, s-a comunicat catre PMB solutia legala pentru asigurarea continuarii prestarii serviciului public de furnizare a energiei termice si a apei calde, asteptandu-se, asa cum s-a atras atentia inca de saptamana trecuta, asumarea de catre PMB a responsabilitatii asigurarii continuitatii serviciului.</li>
        <li>Deschiderea procedurii de faliment a RADET nu atrage în mod automat deschiderea procedurii de faliment a ELCEN după cum în mod eronat afirmă atât dna Primar General. ELCEN se află în procedură de reorganizare la momentul de faţă şi poate să asigure alimentarea cu energie termică şi apă caldă a bucureştenilor atât timp cât plata acestor servicii este asigurată, inclusiv prin achitarea subvenţiei de către PMB.</li>
        <li>Pentru corecta informare a opinei publice, aducem la cunostinta faptul ca pana astăzi, furnizarea agentului termic şi a apei calde  catre bucureşteni a fost asigurată, nu de grija PMB pentru infrastructura critică a Bucureştiului, ci din preocuparea administratorilor ELCEN, care deşi potrivit legii aveau dreptul să sisteze această furnizare pe motiv de neplată a facturilor cu mai mult de 90 de zile de la livrare, şi-au asumat riscul de a continua furnizarea pentru confortul cetăţenilor capitalei. Pe aproape tot parcursul anului 2019, ELCEN a fost în situaţia de a avea dreptul de a sista furnizarea agentului termic către RADET pe motiv de neplată a facturilor scadente după 90 de zile de la livrare şi prin eforturile administratorilor şi sprijinul Ministerului Energiei a asigurat furnizarea energiei termice fără sincope, chiar dacă în anumite momente valoarea datoriilor scadente depăşeau 400 milioane lei. Chiar şi în lipsa aprobării Comitetului creditorilor ELCEN, administratorii societăţii şi-au asumat riscul de a continua furnizarea pentru confortul bucureştenilor, fără ca pe reprezentanţii RADET şi ai PMB să-i preocupe îndeplinirea obligaţiilor contractuale.</li>
        <li>Ajungerea in faliment a RADET a fost determinata de faptului că Planul de reorganizare al RADET propus de administratorul judiciar ROMINSOLV a fost nelegal, lucru constatat de judecatorul-sindic si confirmat de catre Curtea de Apel Bucuresti si nu de pozitia ELCEN. Răspunderea pentru starea de faliment a RADET este a Rominsolv şi PMB cei care au gestionat activitatea acestei societăţi şi care au propus un Plan de reorganizare ilegal. În loc să-şi asume răspunderea, Rominsolv şi PMB încearcă astăzi să plaseze această răspunde în sarcina ELCEN, a administratorului judiciar şi să o justifice în fel şi chip. În realitate prin propunerea unui Plan de reorganizare al RADET ilegal, pe care au refuzat să-l modifice, Rominsolv si Primăria Municipiului Bucureşti au condamnat la faliment RADET, judecătorul-sindic neputând lua o altă hotărâre.</li>
        <li>După cum în mod corect a atras atenţia noul ministru al economiei, Primăria Municipiului Bucureşti ar fi trebuit să fie pregătită pentru situatia falimentului RADET si sa fi tratat aceasta problema fara a fi politizata, lucru care nu s-a intamplat pana in ziua de astazi. Pentru a asigura continuitatea furnizarii energiei termice, ELCEN, care este pregătita să continue furnizarea agentului termic pentru bucureşteni, a comunicat solutia legala pentru a fi asigurata furnizarea şi distribuirea agentului termic la populaţie motiv pentru care solicita PMB sa dea dovada de responsabilitate in luarea de urgenta a masurilor necesare.</li>
      </ol>
    </article>
  </body>
</html>