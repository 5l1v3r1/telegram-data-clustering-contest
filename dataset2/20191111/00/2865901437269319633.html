<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/poigravanje-zvezda-ostavila-igokeu-na-minus-42/342264"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Poigravanje! Zvezda ostavila Igokeu na minus 42"/>
    <meta property="og:description" content="Demonstracija sile ekipe Andrije Gavrilovića i treće uzastpno slavlje na Jadranu za aktuelnog šampiona - 103:61"/>
  </head>
  <body>
    <article>
      <h1>Poigravanje! Zvezda ostavila Igokeu na minus 42</h1>
      <h2>Demonstracija sile ekipe Andrije Gavrilovića i treće uzastpno slavlje na Jadranu za aktuelnog šampiona - 103:61</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">Nenad Jovanović</a></address>
      <p>
        <b>Crvena zvezda je najpravila najbolju moguću uvertiru utakmice sa Asvelom u Evroligi, pošto je u dvorani Aleksandar Nikolić sa pola snage pregazila neubedljivu Igokeu i stigla do četvrte pobede u regionalnom takmičenju - 103:61.</b>
      </p>
      <p>Crveno-beli su prilično odgovorno ušli u utakmicu, pa su sebi omogućili da pitanje pobednika reše praktično već do kraja prvog poluvremena, kada su imali prednost od 25 poena razlike. U istom ritmu aktuelni šampion Jadrana nastavio se i u nastavku, pa se sam finiš sveo na rutinsko odrađivanje posla ekipe <b>Andrije Gavrilovića</b> i čuvanje energije i municije za naredne mečeve.</p>
      <p>Gosti iz Aleksandrovca su bili autsajderi pred ovaj meč, ali niko nije očekivao da će ekipa Dragana Bajića doživeti ovakav brodolom u srpskoj prestonici. Crveno-beli su demonstrirali silu tokom čitavog meča, dominirali su pod obručima i šutu, a dominacija na parketu ogledala se i dvocifrenom broju zakucavanja domaćeg tima.</p>
      <hr/>
      <p><b>CRVENA ZVEZDA - IGOKEA 103:61</b><br/>/29:18, 24:10, 23;17, 27:16/</p>
      <p><b>Dvorana Aleksandar Nikolić<br/>Gledalaca 2.439<br/>Sudije</b>: Koljenšić, Jovčić, Mrdak</p>
      <p><b>CRVENA ZVEZDA</b>: Kuzmić 10, Braun 13, 8as, Davidovac, Nenadić 4, Lazić 7, Faje 3, Beron 19, 9as, Dobrić 13, Gist 13, Simanić 7, Odžo 8.<br/><b>IGOKEA</b>: Evans 16, Simeunović, Talić, Lešić 5, Karinijauskas, Nikolić, Grin 15, Stević 4, Von 19, Ilić 2, Kočić.</p>
      <hr/>
      <p><b>Gavrilović</b> je bio u mogućnosti da raspodeli minutažu čitavom rosteru, a najefikasniji u trećem uzastopnom slavlu u ABA ligi bio je <b>Bili Beron </b>sa 19 postignutih poena (uz devet asistencija) ali je publiku srpskog šampiona najviše ohrabrila odlična partija <b>Lorenza Brauna</b>, koji je postigao 13 poena i zabeležio osam asistencije. Američki plejmejker je odlično razigravao svoj tim, a dao je značajan doprinos u odbrani, što pokazuje i podatak da je imao i tri ukradene lopte. </p>
      <p>Vrlo dobar u svom jubileju i 200. utakmici u crveno-belom dresu bio je i <b>Ognjen Dobrić</b>, koji je takođe postigao 13 poena, baš koliko i <b>Džejms Gist</b> za 17 minuta na parketu. Napadački bilans Igokee praktično se sveo samo na učinak trojice Amerikanaca. <b>Von</b> je postigao 19, <b>Evans</b> 16, a <b>Grin</b> 15 poena.</p>
      <p>Crvena zvezda u petak od 19 časova dočekuje Asvel, dok će dva dana kasnije na istom mestu odigrati prvi ovosezonski večiti derbi sa Partizanom u ABA ligi.</p>
      <p>
        <b>ABA LIGA - 6. KOLO </b>
      </p>
      <p><b>Petak</b><br/>FMP - Mornar 92:83<br/>/Pot 17 - Bjelica 16/</p>
      <p><b>Subota</b><br/>Zadar - Partizan 57:72<br/>/Alen 16 - Pejdž 14/</p>
      <p>Budućnost - Cibona 87:64<br/>/Martin 16 - Bundović 17/</p>
      <p><b>Nedelja</b><br/>Primorska - Cedevita Olimpija 67:90<br/>/Čakarun 16 - Miler-Mekintajer 15/</p>
      <p><b>Ponedeljak</b><br/>Krka – Mega  74:69<br/>/Marineli 15 – Mesiček 15/</p>
      <p>Crvena zvezda - Igokea 103:61<br/>/Beron 19 - Von 19/</p>
      <figure>
        <img src="https://mozzartsport.com/upload/CKEditor/11.11.2019/ABAASSS.jpg"/>
      </figure>
      <p>Foto: <i>Star Sport</i></p>
    </article>
  </body>
</html>