<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ce-asteptari-au-reprezentantii-watchshop-pentru-perioada-de-black-friday-de-anul-acesta-18568501"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Ce aşteptări au reprezentanţii WatchShop pentru perioada de Black Friday de anul acesta"/>
    <meta property="og:description" content="În 2018, magazinul de ceasuri WatchShop a avut vânzări de peste 400.000 de lei în perioada Black Friday. În 2019, compania estimează vânzări cu circa 10% - 15% mai mult comparativ cu anul precedent. "/>
  </head>
  <body>
    <article>
      <h1>Ce aşteptări au reprezentanţii WatchShop pentru perioada de Black Friday de anul acesta</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/andra-stroe" target="_blank">Andra Stroe</a></address>
      <h3>Ce aşteptări au reprezentanţii WatchShop pentru perioada de Black Friday de anul acesta</h3>
      <p>În 2018, magazinul de ceasuri WatchShop a avut vânzări de peste 400.000 de lei în perioada Black Friday. În 2019, compania estimează vânzări cu circa 10% - 15% mai mult comparativ cu anul precedent. </p>
      <p>Anul acesta, campania de Black Friday a businessului începe în seara zilei de joi, 14 noiembrie şi va ţine până duminică seara, 17 noiembrie. WatchShop va oferi reduceri de până la 99%, şi va avea aceleaşi reduceri atât online, cât şi offline, în cele două magazine din Bucureşti. În această perioadă vor exista reduceri la toate brandurile din oferta WatchShop, peste 100 în acest moment. Printre brandurile de ceasuri originale prezente pe site-ul WatchShop.ro se află: Garmin, Tissot, Casio, precum şi branduri aduse în exclusivitate în România: Ingersoll, Accurist, Sekonda şi William S.<br/> <br/>La Black Friday 2018, cel mai vândut a fost modelul Garmin Instinct. Pentru anul acesta, reprezentanţii magazinului de ceasuri estimează că unul din modelele brandului Sekonda va fi cel mai căutat şi cumpărat.<br/> <br/>„De Black Friday, oamenii au un comportament diferit faţă de restul anului. Clienţii cumpără mai ales în prima parte a zilei. Am observat că mulţi clienţi se loghează la 12 noaptea sau la 7 dimineaţa. De asemenea, unii clienţi se hotărăsc să comande chiar înainte de prânz, în jurul orei 12:00 - 13:00. De Black Friday, valoarea medie a coşului de cumpărături este 500 de lei. Cu alte cuvinte, cu 10% peste coşul de cumpărături mediu anual. Astfel, observăm că de Black Friday oamenii cumpără ceasuri mai scumpe datorită reducerilor majore pe care le avem în această perioadă”, susţine Dragoş Diaconu, CEO Watch Shop.<br/> <br/>În perioada Black Friday, majoritatea comenzilor au loc online (peste 90%). În jur de 12% din clienţi preferă să vină să îşi ridice personal comanda din showroom. De Black Friday, predomină segmentul de audienţă masculină - reprezentând 60% din numărul de comenzi, ca în restul anului.</p>
      <p>În această perioadă, oamenii pot cumpăra ceasurile preferate, pentru care au aşteptat şi pe care le-au adăugat la wishlist-ul lor personal. De asemenea, clienţii pot cumpăra ceasuri şi pentru a le oferi cadou persoanelor dragi, întrucât începe deja perioada cadourilor.</p>
    </article>
  </body>
</html>