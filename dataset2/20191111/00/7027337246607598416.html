<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697854/%D9%88%D8%B2%DB%8C%D8%B1-%D9%86%D9%81%D8%AA-%D8%B9%D9%85%D8%A7%D9%86-%D9%85%D8%AF%D8%AA%E2%80%8C%D9%87%D8%A7%D8%B3%D8%AA-%D8%A8%D8%B1%D8%A7%DB%8C-%DA%AF%D9%81%D8%AA%E2%80%8C%D9%88%DA%AF%D9%88-%D8%A8%D8%A7-%D8%A7%DB%8C%D8%B1%D8%A7%D9%86-%D8%AA%D9%84%D8%A7%D8%B4-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="وزیر نفت عمان: مدت‌هاست برای گفت‌وگو با ایران تلاش می‌کنیم"/>
    <meta property="og:description" content="وزیر نفت عمان با اشاره به این که امیدواریم با ایران گفت‌وگو انجام شود، گفت: راه پیشرفت، گفت‌وگو و قبول دیدگاه‌های دیگران است."/>
  </head>
  <body>
    <article>
      <h1>وزیر نفت عمان: مدت‌هاست برای گفت‌وگو با ایران تلاش می‌کنیم</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035881_568.jpg"/>
      </figure>
      <p>وزیر نفت عمان با اشاره به این که امیدواریم با ایران گفت‌وگو انجام شود، گفت: راه پیشرفت، گفت‌وگو و قبول دیدگاه‌های دیگران است.</p>
      <p>به گزارش ایسنا به نقل از العربیه، محمد بن حمد الرمحی، وزیر نفت عمان گفت که نشست و گفت‌وگو با ایران مساله‌ای است که مدت‌هاست برای آن تلاش می کنیم و امیدواریم که انجام شود.</p>
      <p>وی افزود: راه پیشرفت، گفت‌وگو و قبول دیدگاه های دیگران است.</p>
      <p>شبکه سعودی العربیه در ادامه به اظهارات دیروز(یکشنبه) انور قرقاش، وزیر مشاور امارات در امور خارجه پرداخت.</p>
      <p>انور قرقاش در سخنرانی خود در ششمین کنفرانس راهبردی ابوظبی که مسئولان و پژوهشگران کشورهای مختلف در آن شرکت کرده‌اند گفت: ایران باید با قدرت‌های جهانی و منطقه‌ای مذاکره کند و به توافق جدید و فراگیر برسد؛ توافقی که به جز برنامه هسته‌ای، برنامه موشکی و دخالت های ایران در منطقه را نیز شامل شود. این توافق می‌تواند تنش های منطقه را کاهش و اقتصاد ایران را بهبود بخشد.</p>
      <p>وی افزود: وقتی در رابطه با مساله ایران بحث می شود کشورهای خلیج(فارس) هم باید به میز مذاکره بروند. ما خواهان مقابله با ایران نیستیم اما رفتارهای خصمانه و تخریبی این کشور را نمی توانیم بپذیریم.</p>
    </article>
  </body>
</html>