<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697904/%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%A8%D9%87-%D8%B9%D9%88%D8%A7%D9%85%D9%84-%D8%B4%D9%87%D8%B1%D8%AF%D8%A7%D8%B1%DB%8C-%D8%AE%D8%B1%D9%85%E2%80%8C%D8%A2%D8%A8%D8%A7%D8%AF-%D8%B4%D9%87%D8%B1%D8%AF%D8%A7%D8%B1%DB%8C-%D8%AA%D8%A7%DB%8C%DB%8C%D8%AF-%DA%A9%D8%B1%D8%AF-%D9%BE%D9%84%DB%8C%D8%B3-%D8%AA%DA%A9%D8%B0%DB%8C%D8%A8"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="تیراندازی به عوامل شهرداری خرم‌آباد/ شهرداری تایید کرد پلیس تکذیب"/>
    <meta property="og:description" content="در حالی که روابط عمومی شهرداری خرم‌آباد از تیراندازی کور و هوایی به عوامل شهرداری خبر داده‌ است، معاون اجتماعی فرمانده انتظامی لرستان این خبر را تکذیب کرد."/>
  </head>
  <body>
    <article>
      <h1>تیراندازی به عوامل شهرداری خرم‌آباد/ شهرداری تایید کرد پلیس تکذیب</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1036008_808.jpg"/>
      </figure>
      <p>در حالی که روابط عمومی شهرداری خرم‌آباد از تیراندازی کور و هوایی به عوامل شهرداری خبر داده‌ است، معاون اجتماعی فرمانده انتظامی لرستان این خبر را تکذیب کرد.</p>
      <p>به گزارش فارس، ساعتی قبل خبری در فضای مجازی به منتشر شد مبنی بر اینکه یک فرد موتور سوار در میدان امام حسین خرم‌آباد به سمت عوامل سد معبر شهرداری شلیک کرده است.</p>
      <p>خبر تیراندازی به سمت عوامل شهرداری از سوی کانال خبری شهرداری نیز تایید شده و مسؤول اجرائیات شهرداری خرم‌آباد اعلام کرده این حادثه عصر امروز صورت گرفته اما کسی آسیب ندیده است.</p>
      <p>در تکمیل این خبر آمده است که این فرد موتور سوار که اسلحه کلاشینکف با خود حمل می‌کرده است به منظور تهدید عوامل سد معبر برای جلوگیری از جمع ‌‌آوری بساط دست فروشان، اقدام به تیراندازی هوایی کرده است.</p>
      <p>در حالی که تیراندازی به سمت عوامل شهرداری از سوی کانال شهرداری خرم‌آباد تایید شده است، معاون اجتماعی فرمانده انتظامی لرستان در گفت‌وگو با خبرنگار فارس با رد هر گونه تیراندازی، خبر منتشر شده در فضای مجازی را تکذیب کرد.</p>
      <p>در هر صورت به نظر می‌رسد اطلاع‌رسانی در این زمینه از سوی پلیس یا شهرداری به درستی صورت نگرفته است.</p>
    </article>
  </body>
</html>