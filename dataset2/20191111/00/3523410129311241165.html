<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639340/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D9%88%D8%B2%DB%8C%D8%B1-%D8%AC%D9%88%D8%A7%D9%86-%D9%88-%D8%A8%D8%A7-%D8%AA%D9%84%D8%A7%D8%B4-%D8%B4%D8%A8%D8%A7%D9%86%D9%87-%D8%B1%D9%88%D8%B2%DB%8C%D8%B4%D8%A7%DB%8C%D8%B3%D8%AA%D9%87-%D8%B3%D8%A7%D9%84%D8%A7%D8%B1%DB%8C-%D9%88-%D8%AA%D9%88%D8%AC%D9%87-%D8%AA%D8%AE%D8%B5%D8%B5-%D8%AF%D8%B1-%D8%A7%D9%86%D8%AA%D8%B5%D8%A7%D8%A8%D8%A7%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="آذری جهرمی وزیر جوان و با تلاش شبانه روزی/شایسته سالاری و توجه تخصص در انتصابات"/>
    <meta property="og:description" content="رئیس کمیسیون اجتماعی مجلس با بیان اینکه محمد جواد آذری جهرمی وزیر ارتباطات و فناوری اطلاعات، جوانی نخبه با تلاش شبانه روزی است، گفت: شایسته سالاری و توجه تخصص در انتصابات از ویژگی های این دوره مدیریت وزارتخانه است."/>
  </head>
  <body>
    <article>
      <h1>
        <a href="https://www.bultannews.com/fa/news/639340/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D9%88%D8%B2%DB%8C%D8%B1-%D8%AC%D9%88%D8%A7%D9%86-%D9%88-%D8%A8%D8%A7-%D8%AA%D9%84%D8%A7%D8%B4-%D8%B4%D8%A8%D8%A7%D9%86%D9%87-%D8%B1%D9%88%D8%B2%DB%8C%D8%B4%D8%A7%DB%8C%D8%B3%D8%AA%D9%87-%D8%B3%D8%A7%D9%84%D8%A7%D8%B1%DB%8C-%D9%88-%D8%AA%D9%88%D8%AC%D9%87-%D8%AA%D8%AE%D8%B5%D8%B5-%D8%AF%D8%B1-%D8%A7%D9%86%D8%AA%D8%B5%D8%A7%D8%A8%D8%A7%D8%AA">آذری جهرمی وزیر جوان و با تلاش شبانه روزی/شایسته سالاری و توجه تخصص در انتصابات</a>
      </h1>
      <h2>رئیس کمیسیون اجتماعی مجلس با بیان اینکه محمد جواد آذری جهرمی وزیر ارتباطات و فناوری اطلاعات، جوانی نخبه با تلاش شبانه روزی است، گفت: شایسته سالاری و توجه تخصص در انتصابات از ویژگی های این دوره مدیریت وزارتخانه است.</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> رئیس کمیسیون اجتماعی مجلس با بیان اینکه محمد جواد آذری جهرمی وزیر ارتباطات و فناوری اطلاعات، جوانی نخبه با تلاش شبانه روزی است، گفت: شایسته سالاری و توجه تخصص در انتصابات از ویژگی های این دوره مدیریت وزارتخانه است.</p>
      <p>عبدالرضا عزیزی نماینده شیروان در مجلس شورای اسلامی در گفتگو با خبرنگار بولتن نیوز با بیان اینکه آذری جهرمی تعامل خوبی با نمایندگان مجلس دارد، گفت: حضور مستمر و مداوم وزیر در بین نمایندگان مجلس باعث شده تا تعامل خوبی بین مجلس و وزارت ارتباطات برقرار شود.</p>
      <p>وی با بیان اینکه آذری جهرمی جوانی با تحرک، فعال و پویاست، گفت: شایسته سالاری و توجه به تخصص در انتصابات مد نظر وزیر است.</p>
      <p>رئیس کمیسیون اجتماعی مجلس شورا اسلامی با بیان اینکه امروز مثل گذشته شاهد مشکلات تلفن های همراه و زیر ساخت های موجود در شبکه های ارتباطی نیستیم، افزود: تلاش شبانه روزی وزیر باعث رفع بسیاری از مشکلات شده است.</p>
      <p>عزیزی تاکید کرد: اکثریت مجلس و نمایندگان از عملکرد وزیر ارتباطات راضی هستند و از وی حمایت می کنند.</p>
      <p>وی تصریح کرد: اگر کسی حرفی برای گفتن دارد باید سند و مدرک ارائه کند نه اینکه در رسانه ها مباحثی را طرح کند که شاید هم چندان به عملکرد وزیر ربطی نداشته باشد.</p>
    </article>
  </body>
</html>