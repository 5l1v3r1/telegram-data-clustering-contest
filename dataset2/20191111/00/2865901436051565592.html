<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/pljuste-pojacanja-u-igokei-potpisao-bivsi-nba-sampion-sledeci-je-gagic/342236"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Pljušte pojačanja u Igokei: Potpisao bivši NBA šampion, sledeći je Gagić!"/>
    <meta property="og:description" content="Sjajni Amerikanac opet u Aleksandrovcu"/>
  </head>
  <body>
    <article>
      <h1>Pljušte pojačanja u Igokei: Potpisao bivši NBA šampion, sledeći je Gagić!</h1>
      <h2>Sjajni Amerikanac opet u Aleksandrovcu</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Igokea se ne zaustavlja u dovođenju pojačanja.</p>
      <p>Novi član kluba iz Aleksandrovca je američko krilo <b>Dorel</b> <b>Rajt</b> koji je i ranije igrao za njih. A prema najavama, uskoro bi i srpski centar <b>Đorđe</b> <b>Gagić</b> trebalo da zaduži opremu kluba iz mesta sa oko 1.000 stanovnika.</p>
      <p><b>Rajt</b> ima 33 godine, igra na poziciji krila, a u Igokei je već kratko igrao u sezoni 2017/18 i ostavio sjajan utisak kada je u proseku beležio 26,8 poena po meču u ABA ligi. Doduše, odigrao je samo četiri utakmice posle kojih je prihvatio ponudu nemačkog Bamberga. Prošle sezone je bio član Lokomotive Kubanj u kojoj je prosečno imao 12,2 poena u VTB ligi i 10,2 poena u Evrokupu. Od letos je slobodan igrač i sada je prihvatio ponudu Igokee. U NBA ligi je proveo 11 sezona od 2004. do 2014. godine igrajući za Majami, Golden Stejt, Filadelfiju i Portland i prosečno je beležio 8,4 poena. Sa Majamijem je osvojio i šampionski NBA prsten.</p>
      <p>A već danima se spekuliše da će opremu bosanskog kluba zadužiti i srpski centar <b>Đorđe</b> <b>Gagić</b> koji je trenutno član Arisa. Čeka se samo zvanična potvrda njegovog dolaska.</p>
      <p>Inače, Igokea je letos odradila prilično prilično zanimljiv prelazni rok. Iz španskog Breogana je došao nekadašnji Zvezdin i Partizanov plejmejker <b>Aleksandar</b> <b>Cvetković</b>, ali je pre dvadesetak dana napustio klub.  Njega je nedavno zamenio <b>Majkl</b> <b>Grin</b> koji je došao iz Strazbura. Od pojačanja koja su letos došli, tu su i dalje srpski centar <b>Oliver</b> <b>Stević</b> (došao iz španske Andore), iskusni Hrvat <b>Marko</b> <b>Tomas</b> (Gacijantep), Litvanac <b>Vaidas</b> <b>Kariniasukas</b> (Kimis), Amerikanci <b>Denis</b> <b>Kliford</b> (Alba), <b>Kinan</b> <b>Evans</b> (Delaver Blu Kouts) i <b>Rašad Von</b> (Delaver Blu Kouts), te mladi <b>Đorđe Simeunović</b> (OKK Beograd) i <b>Srđan Kočić </b>(Budućnost).</p>
      <figure>
        <img src="https://mozzartsport.com/upload/CKEditor/11.11.2019/Baner7.jpg"/>
      </figure>
      <p> </p>
      <p> </p>
    </article>
  </body>
</html>