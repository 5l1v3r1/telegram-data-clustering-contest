<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/surovost-profesionalizma-protiv-maticnog-kluba-porodice-i-prijatelja-iz-detinjstva/342214"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Surovost profesionalizma: Protiv matičnog kluba, porodice i prijatelja iz detinjstva"/>
    <meta property="og:description" content="Težak ispit za pleja Zadra Martina Junakovića"/>
  </head>
  <body>
    <article>
      <h1>Surovost profesionalizma: Protiv matičnog kluba, porodice i prijatelja iz detinjstva</h1>
      <h2>Težak ispit za pleja Zadra Martina Junakovića</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Košarkaški klub Zadar vraća se obavezama u HT Premijer ligi. Na rasporedu je 7. kolo i utakmica protiv Šibenke na Baldekinu.</p>
      <p>Zadar je dosad zabeležio pet pobeda i jedan poraz, a da ih očekuje zanimljiv susret, u najavi ovog susreta nisu krili trener <b>Danijel</b> <b>Jusup</b> i organizator igre <b>Martin Junaković</b>, koji je u Šibenci i započeo svoju profesionalnu karijeru.<br/><b>“Nesumnjivo teška utakmica za nas pred punom dvoranom i to nakon ovog čudnog stanja što se tiče ABA lige, međutim, moramo se maksimalno koncentrisati. Potrebno je glavom ostati 'unutra', jednako tako treba odigrati vrhunsku utakmicu. Trenira se punim intenzitetom i to se mora negde pokazati. Verujem da će to biti baš protiv Šibenke. Poznato je da ova dva kluba imaju dugogodišnje rivalstvo, međutim, meni će biti drago da igram na Baldekinu na kojem će se naći veliki broj mojih prijatelja i članova porodice. I znam da će svi oni navijati za Šibenku. Kao profesionalac moram odigrati na najvišem mogućem nivou, potisnuti na stranu bilo kakve emocije, odraditi svoj deo posla i očekivati pobedu"</b>, rekao je <b>Junaković</b>.</p>
      <p>Trener <b>Danijel Jusup</b> otkrio je svoje viđenje stvari uoči derbija protiv Šibenke.<br/><b>“Šibenik će sigurno imati dodatni motiv, uvek ima motiv protiv Zadra, a dvorana će sigurno biti puna. Imaju iskusne igrače od kojih su neki igrali u Zadru, što će im predstavljati i motiv više. Nedavno smo imali utakmicu pa se moramo oporaviti i pripremiti kako bismo bili što spremniji i bolji. Moramo se držati prvenstva Hrvatske, svaku utakmicu i svakog protivnika ozbiljno shvatiti i u svaki susret ući ozbiljno mislimo li pobeđivati.”</b></p>
      <p>Dodatnu zanimljivost ovom dvoboju dodaće nekadašnji igrači Zadra<b> Jakov Vladović</b> i<b> Vladimir Dašić</b>, koje je <b>Jusup</b> i istakao kao jednu od glavnih opasnosti.<br/><b>“U kreaciji treba da pazimo na Vladovića i Dašića, a u šutu na Milekovića i Bašića. Šibenik ima mogućnost kreacije, ali i širinu koju im omogućava šut. Verujem da ćemo se mobilisiati i da ćemo biti na nivou na kojem bi trebalo da budemo.”</b></p>
      <p><b>Ivan Siriščević</b> i <b>Petar Marić </b>još uvek su pod znakom pitanja za današnju utakmicu te je vrlo izgledno kako neće biti na raspolaganju J<b>usupu.</b></p>
      <p>
        <b>HRVATSKA 1 - 7. KOLO: </b>
      </p>
      <p>
        <b>Ponedeljak</b>
      </p>
      <p>20.00: (4,40) Šibenka (17,00) Zadar (1,25)</p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/11.11.2019/hrvatska%201%20basket.JPG"/>
      </figure>
      <p><b>Foto</b>: <i>Shutterstock</i></p>
    </article>
  </body>
</html>