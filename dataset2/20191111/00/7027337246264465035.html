<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697805/%D8%AF%D9%88%D8%B1%DA%AF%D9%87-%D9%86%DB%8C%D8%AC%D8%B1%DB%8C%D9%87%E2%80%8C%D8%A7%DB%8C-%D8%B3%D9%88%D8%A6%D8%AF%DB%8C-%D8%AC%D8%A7%D9%86%D8%B4%DB%8C%D9%86-%D8%AC%D9%88%D9%86%DB%8C%D9%88%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="دورگه نیجریه‌ای - سوئدی جانشین جونیور می‌شود؟"/>
    <meta property="og:description" content="قیمت کندی همچنین در سایت ترنسفرمارکت حدود ۷۰۰ هزار یورو تعیین شده است. باشگاه الحزم عربستان آخرین تیمی بوده که این مهاجم در آن به میدان رفته و فصل گذشته در ۱۳ بازی آمار ۴ گل را به ثبت رسانده است."/>
  </head>
  <body>
    <article>
      <h1>دورگه نیجریه‌ای - سوئدی جانشین جونیور می‌شود؟</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>
        <b>قیمت کندی همچنین در سایت ترنسفرمارکت حدود ۷۰۰ هزار یورو تعیین شده است. باشگاه الحزم عربستان آخرین تیمی بوده که این مهاجم در آن به میدان رفته و فصل گذشته در ۱۳ بازی آمار ۴ گل را به ثبت رسانده است.</b>
      </p>
      <p>ایگبو آنائیکه مهاجم ۳۰ ساله نیجریه‌ای یکی از گزینه‌هایی است که مد نظر گابریل کالدرون قرار گرفته و ممکن است راهی پرسپولیس شود.<br/><br/>به گزارش خبرورزشی، عملکرد فنی براندائو به حدی ضعیف است که هنوز به نیم‌فصل نرسیده باشگاه پرسپولیس و گابریل کالدرون عذر جونیور را خواسته و از همین حالا مشخص است این مهاجم برزیلی جایی در ترکیب پرسپولیس برای نیم‌فصل دوم نخواهد داشت. بعد از قطعی شدن خروج جونیور روزی نیست که دلالان محترم فیلم و رزومه گزینه‌های مد نظر خود را روانه باشگاه پرسپولیس نکنند، تا جایی که شنیدیم تا به حال حدود ۱۰۰ فیلم از مهاجمان مختلف به باشگاه پرسپولیس رسیده است!</p>
      <p>خبری در فضای مجازی دست به دست چرخید که کندی ایگبوآنائیکه مهاجم ۱۷۵ سانتی‌متری و دورگه نیجریه‌ای-سوئدی که ۳۰ سال سن دارد یکی از گزینه‌هایی است که مد نظر گابریل کالدرون قرار گرفته و ممکن است راهی پرسپولیس شود. کندی در تیم زیر ۲۰ ساله‌های نیجریه ۱۱ بازی انجام داده و ۶ گل هم به ثمر رسانده است. این مهاجم سیه‌چرده سابقه زیادی در لیگ سوئد دارد و در مجموع ۶۴ بازی در این لیگ انجام داده و ۵۲ گل نیز زده است.</p>
      <p>قیمت کندی همچنین در سایت ترنسفرمارکت حدود ۷۰۰ هزار یورو تعیین شده است. باشگاه الحزم عربستان آخرین تیمی بوده که این مهاجم در آن به میدان رفته و فصل گذشته در ۱۳ بازی آمار ۴ گل را به ثبت رسانده است.</p>
    </article>
  </body>
</html>