<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/zestok-obracun-u-londonu-cicipas-slomio-medvedeva-posle-103-minuta-borbe/342248"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Žestok obračun u Londonu, Cicipas slomio Medvedeva posle 103 minuta borbe"/>
    <meta property="og:description" content="Grk dobio sa 2:0, ali su oba seta bila prilično dramatična"/>
  </head>
  <body>
    <article>
      <h1>Žestok obračun u Londonu, Cicipas slomio Medvedeva posle 103 minuta borbe</h1>
      <h2>Grk dobio sa 2:0, ali su oba seta bila prilično dramatična</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>
        <b>Obračun novih teniskih zvezda na završnom turniru u Londonu završen je pobedom Stefanosa Cicipasa. Mladi 21-godišnji Grk je bio bolji od dve godine starijeg Rusa Danila Medvedeva u dva seta - 7:6(5), 6:4.</b>
      </p>
      <p><b>Cicipas</b> je meč dobio bez izgubljenog seta, ali je do oba stigao na prilično težak način. Posebno do prvog koji je trajao 55 minuta, a čitav meč 103. Oba tenisera su sve do taj-brejka ljubomorno čuvala svoj servis, a u taj-brejku su to činila čak pet puta. Jednu grešku više napravio je <b>Medvedev</b>, pri rezultatu 5:5 u taj-brejku i to je bilo dovoljno <b>Cicipasu</b> da stigne do vođstva.</p>
      <p>Borba je bila žestoka i u nastavku, bilo je neizvesno sve do devetog gema, a onda je Medvedev uprkos vođstvu 40:30 dozvolio brejk protivniku, koji je u narednom gemu iskoristio prvu meč loptu i stigao do velike pobede.</p>
      <p><b>Cicipas</b> naredni meč igra za dva dana protiv Nadala, dok će Medvedev igrati sa <b>Zverevim</b>.</p>
      <p>Foto: <i>Reuters</i></p>
    </article>
  </body>
</html>