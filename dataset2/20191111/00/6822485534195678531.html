<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818159.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T00:02:00+00:00"/>
    <meta property="og:title" content="چه کسانی عراق و لبنان را به این روز انداختند؟!"/>
    <meta property="og:description" content="با سیاست‌های فریبکارانه و سلطه‌جویانه‌ای که غربی‌ها و به‌ویژه آمریکایی‌ها با همراهی رژیم صهیونیستی و حمایت و پشتیبانی کشورهای مرتجع عربی از دیرباز علیه کشورهای منطقه اِعمال می‌کنند، بروز رخدادهایی مانند آنچه امروز در عراق و لبنان رخ داده، چندان درور از انتظار نبود و چه بسا در آینده نیز این کشورها و سایر اعضای جبهه مقاومت و حتی سایر کشورهای اسلامی در سرزمین خود شاهد بروز حوادث تلخ‌تری نیز باشند. "/>
  </head>
  <body>
    <article>
      <h1>چه کسانی عراق و لبنان را به این روز انداختند؟!</h1>
      <address>
        <time datetime="2019-11-11T00:02:00+00:00">11 Nov 2019, 00:02</time>
      </address>
      <p>با سیاست‌های فریبکارانه و سلطه‌جویانه‌ای که غربی‌ها و به‌ویژه آمریکایی‌ها با همراهی رژیم صهیونیستی و حمایت و پشتیبانی کشورهای مرتجع عربی از دیرباز علیه کشورهای منطقه اِعمال می‌کنند، بروز رخدادهایی مانند آنچه امروز در عراق و لبنان رخ داده، چندان درور از انتظار نبود و چه بسا در آینده نیز این کشورها و سایر اعضای جبهه مقاومت و حتی سایر کشورهای اسلامی در سرزمین خود شاهد بروز حوادث تلخ‌تری نیز باشند. </p>
      <p>در واقع بیکاری، رکود، فساد و سایر موارد مشابه، موضوعاتی نیستند که یک روزه در این جوامع ایجاد شده باشند، بلکه بعضاً به دلیل ناکارآمدی و ناتوانی برخی از مسئولین این کشورها و عمدتاً به واسطه همان سیاست‌ها، شرارت‌ها و خباثت‌های مورداشاره که غربی‌ها همواره علیه سایر کشورهای جهان و به‌خصوص علیه جهان اسلام به‌کار برده‌اند، کشورهای هدف از گذشته دور دائماً در معرض خطر پیامد این معضلات قرار داشته و دارند.</p>
      <p>اما سوال این است که چرا این زخم‌های کهنه و چرکین به یکباره و در این مقطع سر باز کرده و برخی مشکلات و ناهنجاری‌های موجود که میزان و مقدار آن در هر کشور متفاوت است، به‌طور همزمان در کشورهایی مانند؛ ایران، عراق، لبنان، (اعضای اصلی جبهه مقاومت) مورد اعتراض واقع می‌شود و متقابلاً چرا دستاوردهای مثبت جبهه مقاومت نادیده انگاشته می‌شود؟ </p>
      <p>نقش بیگانگان در این زمینه چیست؟ و دشمن برای گسترش دامنه اعتراضات و دستیابی به اهداف پلید خود در این زمینه، از چه شگردهایی بهره برده‌اند؟ چرا در عراق عمده آشوب‌ها دامنگیر استان‌های شیعه‌نشین شده است؟ آیا با وجود جبهه مقاومت اسلامی، آمریکایی‌ها به اهداف خود دست خواهند یافت؟</p>
      <p>چه عواملی باعث شده تا دشمن بتواند از این شرایط به نفع خود و در جهت تضعیف دولت‌ها و ایجاد آشوب و اغتشاش در این کشورها بهره ببرد؟ به عبارت دیگر چه عواملی در داخل این کشورها باعث بروز این حوادث شده است؟ آیا واقعاً پس از سقوط صدام شیعیان عراق از امتیازات بیشتری برخوردار شده‌اند؟</p>
      <p>
        <b>علت توطئه جدید آمریکا و همپیمانش در عراق و لبنان:</b>
      </p>
      <p>-کینه و عناد دیرینه غرب و رژیم صهیونیستی نسبت به جهان اسلام</p>
      <p>-سلطه‌طلبی، خصومت و دشمنی عربستان با دولت، مردم و بسیج عراق و حزب‌الله لبنان</p>
      <p>-استقلال‌طلبی و از دست رفتن نفت و سایر منافع آمریکا در عراق، پس ازروی کار آمدن دولت جدید</p>
      <p>-گسترش روابط سیاسی و تجاری عراق با روسیه، چین و حتی اروپا در یکی دو سال اخیر</p>
      <p>-باز شدن گذرگاه راهبردی بوکمال – القائم، بین عراق و سوریه بر خلاف منافع آمریکا</p>
      <p>-عدم موافقت دولت عراق برای حضور و گسترش پایگاه‌های آمریکا در عراق </p>
      <p>-ایجاد و رسمیت یافتن حشدالشعبی در عراق به رغم مخالفت شدید آمریکا </p>
      <p>-قوت گرفتن و دامنه نفوذ حزب‌الله در لبنان بر خلاف انتظارات آمریکا و رژیم صهیونیستی</p>
      <p>-کاهش دامنه نفوذ آمریکا، اروپا و عربستان در لینان، پس از تقویت و گسترش دامنه نفوذ حزب‌الله </p>
      <p>-قدرت گرفتن جبهه مقاومت و محروم شدن آمریکا از بخش عمده منافعش در منطقه </p>
      <p>-تحمل شکست سنگین و مکرر غربی‌ها در برابر جبهه مقاومت در جبهه‌های مختلف </p>
      <p>-نابودی دست‌پرورده اصلی آمریکا، یعنی گروه تروریستی داعش توسط جبهه مقاومت </p>
      <p>-نتایج آخرین انتخابات در این دو کشور به‌خصوص در عراق که به نفع جبهه مقاومت رقم خورد</p>
      <p>-اخذ نتیجه معکوس آمریکا از سرنگونی صدام و تبدیل عراق به متحد راهبردی ایران </p>
      <p>-بی‌توجهی عراق به تحریم‌های آمریکا علیه ایران و تقویت مبادلات تجاری این کشور با ایران</p>
      <p>-واکنش شدید علما، مسئولین و مردم و سایر شخصیت‌های عراق و لبنان در برابر تهدیدات غرب علیه ایران</p>
      <p>
        <b>عوامل داخلی مؤثر در کسب موفقیت نسبی دشمن در حوادث اخیر عراق و لبنان:</b>
      </p>
      <p>نواقص ساختاری نظام اداره حکومت در بسیاری از کشورهای منطقه از جمله عراق و لبنان</p>
      <p>تبعیت سیستم انتخاباتی عراق و لبنان از روش تعیین سهمیه برای اقوام و مذاهب به‌جای اکثریت</p>
      <p>حضور عوامل غربگرا و نفوذی در ارکان و بخش‌های مختلف دولت‌های منطقه</p>
      <p> پراکندگی قوم و قبیله‌ای، مذهبی و حتی دینی در عراق و لبنان و برخی از دیگر کشورها</p>
      <p>عدم تبعیت از اصل مردم‌سالاری و نظر اکثریت در تعیین و چینش ارکان قوای کشور</p>
      <p>حضور عناصر باقیمانده از حزب بعث، داعش و سایر گروه‌های تروریستی در عراق</p>
      <p>حضور برخی از گروه‌های ظاهراً شیعی غرب‌گرا و نیز گروه موسوم به شیعه انگلیسی</p>
      <p>نفوذ عربستان بر برخی از اقوام و گروه‌های مذهبی اهل سنت و حتی شیعیان</p>
      <p>برتری‌جویی و بازی خوردن برخی از گروه‌های شیعی و بی‌توجهی آنها به اهداف دشمن</p>
      <p>پیشرفت کُند و لاینحل ماندن مشکلات زیرساختی در هر دو کشور عراق و لبنان</p>
      <p>درگیر بودن دائمی این کشورها با توطئه مختلف داخلی و خارجی مثل جنگ و آشوب</p>
      <p> وجود رکود، بیکاری، فقر و فساد در جامعه و سیستم حکومتی و بروزفاصله طبقاتی در این کشورها</p>
      <p>فقدان رهبری مشترک و عدم تبعیت برخی از شیعیان از علمای بزرگی مانند آیت‌الله سیستانی</p>
      <p> تعدد احزاب و گروه‌ها، با تفکرات متفاوت و بعضاً وابسته به جریانات مختلف خارجی</p>
      <p>گروه‌های به اصطلاح مردم نهاد و سلبریتی‌های پرورش یافته غرب یا وابسته به غرب</p>
      <p>کم‌توجهی کشورهای اسلامی به نظام آموزشی و مقوله بسیار مهم کادرسازی و تربیت نیروی انسانی واجدشرایط </p>
      <p>کم‌توجهی دولت‌های جدید به وضعیت زیرساختی و معیشتی مناطق شیعه‌نشین که از گذشته نسبت به سایر مناطق در وضعیت نامطلوبتری قرار داشتند، به رغم این‌که اکثریت حکومت در اختیار شیعیان قرار دارد</p>
      <p>
        <b>عوامل خارجی مؤثر در بروز ناآرامی‌ها در عراق و  لبنان:</b>
      </p>
      <p>الف- تأثیر مخرب شبکه‌های تلویزیونی ماهواره‌ای بر مبانی اخلاقی و اعتقادی مردم کشورها</p>
      <p>ب- تأثیر مخرب فضای مجازی بر رفتار جامعه و به‌خصوص تأثیر آن بر جوانان این دو کشور</p>
      <p>ج- نقش رسانه‌های خارجی در ایجاد اختلاف بین احزاب و گروه‌ها و نیز اقوام و مذاهب</p>
      <p>د- اقدامات مخرب سفارتخانه‌های غربی به‌خصوص سفارت آمریکا و نیز رژیم صهیونیستی</p>
      <p>ه- نقش مخرب عربستان در استخدام مزدور و آشوبگر و تفرقه‌افکنی بین قبائل و مذاهب</p>
      <p>
        <b>شگرد دشمنان برای سوءاستفاده از شرایط:</b>
      </p>
      <p>1 : سوءاستفاده رسانه‌های خارجی از مطالبات به حق مردمی </p>
      <p>2 : تحریک شیعیان علیه یکدیگر و القای ناتوانی شیعیان در اداره حکومت</p>
      <p>3: دامن زدن به اختلاف نظرهای جزئی گروه‎ها در جهت بروز جنگ مذهبی</p>
      <p>4: متهم‌سازی و ترور شخصیتی یا فیزیکی سرشاخه‌های جبهه مقاومت و متحدین آن</p>
      <p>5: جنگ نیابتی از طریق تحریک گروه‌های شیعی و غیرشیعی</p>
      <p>6: استفاده از تکنیک قدیمی تفرقه بینداز و حکومت کن</p>
      <p>7: نفوذ دادن عناصر وابسته و غربگرا به سیستم‌های حکومتی</p>
      <p>8: ایران هراسی و اتهام تلاش برای کشورگشایی و احیاء امپراطوری ایران باستان</p>
      <p>9: اتهام دخالت ایران در ساختار حکومتی کشور عراق و ایضاً لبنان و سایر کشورها</p>
      <p>10: ایجاد تردید در مبانی اعتقادی و دینی افراد جامعه در مورد اسلام</p>
      <p>11: طرح شعارهای عامه‌پسند و عوام فریبانه برای جلب توجه افکار عمومی</p>
      <p>12: ایجاد کمبود مصنوعی در کشورهای هدف، در جهت ایجاد و القای یأس و ناامیدی در مردم</p>
      <p>13- تحریم، تخریب و ترور، با هدف ترساندن و منحرف کردن افکار عمومی و مسئولین از مسائل اصلی</p>
      <p>14- استفاده از افراد وابسته و تحصیل کرده در مراکز آموزشی غرب، برای رهبری و مدیریت افکار عمومی و هدایت آشوب‌ها و اغتشاشات</p>
      <p>
        <b>اهداف دشمن از ایجاد آشوب و اغتشاش:</b>
      </p>
      <p>-تسلط مجدد بر کشورهای منطقه و غارت منافع آنها</p>
      <p>-تزریق و تحمیل فرهنگ فاسد غرب به کشورهای منطقه</p>
      <p>-تجزیه کشورهای هدف برای ایجاد سهولت در کنترل آنها</p>
      <p>-تضعیف جبهه مقاومت و بازگرداندن اعتبار از دست رفته خود</p>
      <p>-کاهش نفوذ جمهوری اسلامی ایران و نیز روسیه در منطقه</p>
      <p>-دامن زدن به اختلافات جزئی و احتمالی موجود بین گروه‌های شیعی و تضعیف آنها </p>
      <p>-ناکارآمد جلوه دادن گروه‌های شیعی برای اداره کشور در جهت بازگرداندن شرایط قبل</p>
      <p>
        <b>ساختار و سازمان گروه‌های برانداز خارجی در عراق و لبنان:</b>
      </p>
      <p>روزنامه لبنانی "الاخبار" در این باره به نقل از یک منبع امنیتی می‌نویسد: در یک سند امنیتی با اشاره به نقش سفارت آمریکا در بغداد در مدیریت تشکیلات سری «تظاهرات اکتبر»، آمده است که این سفارتخانه در چارچوب سازوکار زیر فعالیت می‌کند.</p>
      <p>1.کمیته عالی تظاهرات: نقش هماهنگی، مدیریت و هدایت میدانی را ایفامی‌کند و وظیفه تعیین مسیر تظاهرات و حرکت آن، یكپارچه سازی شعارها و جلوگیری از نفوذ به آن را برعهده دارد. این کمیته از حمایت کامل اطلاعاتی سفارت و برخی از سیاستمداران و مسئولان دولتی، امنیتی و شرکت‌های مخابراتی برخوردار است.</p>
      <p>2.تیم عملیات روانی: مسئولیت انجام تهدیدهای رسانه‌ای بمنظور ایجاد تأثیر روانی و تضعیف روحیه کارکنان دولت و دستگاه‌های امنیتی، انتشار گسترده شایعات در میان مردم و بسیج کردن معترضان علیه دولت را بر عهده دارد.</p>
      <p>3.تیم جذب اینترنتی: این کارگروه مانند یک ارتش آموزش دیده و سازمان یافته، مسئولیت ایجاد مخالفان دولت در فضای مجازی، بسیج مردم و ابلاغ کلیه دستورالعمل‌ها در مورد راه‌ها، مسیرهای تظاهرات‌ها، توقف یا آغاز حرکت‌ها را بر عهده دارد و علاوه بر آن، برخی صفحات فعال به علاوه برخی صفحات عادی را مدیریت می‌کند. </p>
      <p>4.تیم مستند سازی تعرض‌ها: تیمی بسیار اثرگذار است که آموزش‌های ویژه‌ای را در اربیل و عمان دیده است. این تیم ضمن رصد تعرض‌ها، نسبت به ساخت اخبار دروغین و بزرگ نمایی اشتباهات امنیتی اقدام می‌کند. وظیفه دیگر این تیم، تدوین گزارش‌هایی همراه با اسناد و مدارکی است که ثابت کند نیروهای امنیتی دست به تعرضات بزرگی زده است که با اصل آزادی بیان در تضاد است و از آن جمله می‌توان به بازداشت تظاهر کنندگان، قتل، اصابت و شکنجه آنها و مواردی دیگر اشاره کرد. این کارگروه همچنین موظف است که گزارش‌هایی را نیز در راستای تأکید بر پایبندی تظاهر کنندگان به قواعد مسالمت آمیز تظاهرات تهیه کند. </p>
      <p>5.کارگروه فشار بین‌المللی: این کارگروه سازماندهی تظاهرت‌های اعتراض آمیز در مقابل سفارتخانه‌ها و کنسولگری‌های عراق در کشورهای جهان وانتشار رسانه‌ای آن را بر عهده دارد.</p>
      <p>6.تیم رسانه‌ای: وظیفه این کارگروه، پوشش فعالیت‌های تظاهرکنندگان، رصد تعرض به آنها و تبلیغ آن را با همکاری کانال‌ها و پایگاه‌های داخلی و خارجی را برعهده دارد.</p>
      <p>7.کارگروه فنی فضای مجازی: این کارگروه، یک تیم فنی متخصص است که برای حل محدویت‌های اینترنت و ایجاد ابزارها و نرم افزارهای جایگزین فعالیت می‌کند. این کارگروه به صورت مستقیم با تیم رسانه‌ای همکاری می‌کند و معمولا در هتل‌ها یا خانه‌های نزدیک به مکان‌های تظاهرات‌ها و بیمارستان‌ها مستقر می‌شود.</p>
      <p>8.تیم امداد: یک تیم پزشکی است که وظیفه خارج کردن مجروحان ازصحنه و درمان آنها، ارائه کمک‌های اولیه و راهنمایی به تظاهر کنندگان درباره راه‌های مقابله با نیروهای ضد شورش را برعهده دارد این تیم پزشکی در محل تظاهرات و در نزدیکی  بیمارستان‌ها مستقر می‌شود.</p>
      <p>9.کارگروه پشتیبانی: این کارگروه، وظیفه ارائه برخی از نیازهای ضروری مانند غذا ، نوشیدنی و کمک‌های اولیه را تحت عنوان "شهروندان حمایتگر" بر عهده دارد.</p>
      <p>ایجاد این سازوکار بیانگر نقش هدفمند بیگانگان در التهابات رخ داده در عراق و لبنان و عمق خباثت و شیطنت غربی‌ها برای استثمار ملت‌ها و عناد با جهان اسلام است. </p>
      <p>به‌نظر می‌رسد با توجه به ناکامی‌های مکرر ائتلاف غربی، عبری و عربی در برابر جبهه مقاومت، کشورهای عضو این ائتلاف تمام تلاش خود را به‌کار گرفته‌اند، تا با انجام این‌گونه اقدامات در جبهه جدید مبارزه با مقاومت، آخرین تیرهای ترکش خود را پرتاب و باردیگر شانس خود را در پیکار با جهان اسلام بیازمایند.</p>
      <p>این در حالی است که به‌رغم تمام تبلیغات مسموم و القائات هدفمند و کثیف رسانه‌های خارجی، اکثر مردم ابن کشورها به حدی از بلوغ و خودباوری رسیده‌اند که سره از ناسره را تشخیص بدهند و جبهه مقاومت نیز در شرایطی قرار دارد که بتواند، توطئه جدید دشمنان نقش برآب نماید.</p>
      <p>بااین حال اگر قرار باشد وضعیت با ثباتی در این کشورها ایجاد شود، باید همانگونه که رهبر معظم انقلاب اسلامی فرمودند؛ مردم و مسئولین کشورهای مذکور در یک همکاری و هماهنگی متقابل، در گام نخست ایجاد امنیت پایدار را در دستور کار قرار دهند و در گام بعد، با سرعت مضاعف بر اصلاح و بهبود زیرساخت‌های خود در ابعاد و موضوعات مختلف متمرکز شوند.</p>
    </article>
  </body>
</html>