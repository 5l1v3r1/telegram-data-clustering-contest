<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/dribling-dilana-enisa-potpisao-za-saragosu/342256"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Dribling Dilana Enisa: Potpisao za Saragosu"/>
    <meta property="og:description" content="A, bio je"/>
  </head>
  <body>
    <article>
      <h1>Dribling Dilana Enisa: Potpisao za Saragosu</h1>
      <h2>A, bio je "viđen" u Podgorici</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Čekali su ga u Podgorici raširenih ruku, ali on nije prošao ni blizu Morače. <b>Dilan Enis</b> ima novi klub, ekspresno posle prekida saradnje sa Monakom, potpisao je za Saragosu.</p>
      <p>Suštinski, ispravno je reći da se <b>Enis</b> vratio u Saragosu, jer je za taj klub igrao u proleće 2018. godine. Istina, samo od aprila, pa do kraja sezone, kada je došao posle raskida ugovora sa Crvenom zvezdom.</p>
      <p>Ipak, izgleda da je i <b>Enis</b> tamo ostavio utisak, a i da se njemu dopala Saragosa, čim je rešio da ponovo obuče dres španskog kluba. Informaciju je sa košarkaškim svetom prvi podelio Dilanov menadžer <b>Miško Ražnatović</b> na tviteru.</p>
      <p>A, kao što rekosmo, <b>Dilan Enis</b> je bio „viđen“ u Podgorici. Crnogorski mediji su objavili tokom dana da je bivši plej Zvezde na korak od prelaska u Budućnost, samo se čekalo da raskine ugovor sa Monakom.</p>
      <p><b>Enis</b> je izdriblao crnogorskog prvaka i odlučio se za sunce Pirinejskog poluostrva.</p>
      <p><b>Foto:</b> <i>Starsport</i></p>
    </article>
  </body>
</html>