<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/dacian-ciolos-anunta-ca-sustinerea-usr-plus-merge-catre-iohannis-vrem-o-discutie-pe-proiect-18567289"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Dacian Cioloş anunţă că susţinerea USR PLUS merge către Iohannis: Vrem o discuţie pe proiect"/>
    <meta property="og:description" content="Liderul PLUS Dacian Cioloş anunţă luni că nu este o surpriză că susţinerea alianţei USR PLUS merge către Klauss Iohannis, dar că este necesară o discuţie cu privire la proiectul preşedintelui."/>
  </head>
  <body>
    <article>
      <h1>Dacian Cioloş anunţă că susţinerea USR PLUS merge către Iohannis: Vrem o discuţie pe proiect</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/departamentul-politic" target="_blank">Departamentul Politic</a></address>
      <h3>Dacian Cioloş anunţă că susţinerea USR PLUS merge către Iohannis: Vrem o discuţie pe proiect</h3>
      <p>Liderul PLUS Dacian Cioloş anunţă luni că nu este o surpriză că susţinerea alianţei USR PLUS merge către Klauss Iohannis, dar că este necesară o discuţie cu privire la proiectul preşedintelui.</p>
      <p>"Cred că nu este o surpriză dacă spunem că susţinerea noastră merge către Klaus Iohannis. Dar trebuie să avem o discuţie cu Klaus Iohannis, să vedem că proiectul politic pe care il susţine e aliniat cu obiectivele pe care le susţinem şi noi", a declarat Dacian Cioloş.</p>
      <p>"Am învăţat din această campanie şi vom fi întăriţi. Sunt convins că vom pune pe masă ce este mai bun din PLUS şi USR pentru ca acest proiect să continue", a mai spus Cioloş.</p>
      <p>Biroul Electoral Central (BEC) a anunţat, luni, primele rezultate oficiale, după numărarea voturilor din 95,89% din secţiile de votare, potrivit cărora Klaus Iohannis a obţinut 36,91% dintre voturi, în timp ce Viorica Dăncilă 23,45%. Dan Barna se situează pe locul al treilea, cu 14,19% dintre voturi.</p>
    </article>
  </body>
</html>