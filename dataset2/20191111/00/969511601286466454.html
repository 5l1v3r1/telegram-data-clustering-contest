<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/asiguratorii-au-avizat-88-174-de-dosare-de-dauna-rca-in-t2-2019-minus-6-fata-de-t1-2019-euroins-city-insurance-si-omniasig-au-bifat-aproape-75-din-totalul-pietei-18568932"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Asigurătorii au avizat 88.174 de dosare de daună RCA în T2/2019, minus 6% faţă de T1/2019. Euroins, City Insurance şi Omniasig au bifat aproape 75% din totalul pieţei"/>
    <meta property="og:description" content="Societăţile de asigurare au avizat 88.174 de dosare de daună în baza poliţelor de asigurare de răspundere civilă obligatorie (RCA) în perioada aprilie-iunie 2019, cu 6,15% mai puţine faţă de primul..."/>
  </head>
  <body>
    <article>
      <h1>Asigurătorii au avizat 88.174 de dosare de daună RCA în T2/2019, minus 6% faţă de T1/2019. Euroins, City Insurance şi Omniasig au bifat aproape 75% din totalul pieţei</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Asigurătorii au avizat 88.174 de dosare de daună RCA în T2/2019, minus 6% faţă de T1/2019. Euroins, City Insurance şi Omniasig au bifat aproape 75% din totalul pieţei</h3>
      <p>Societăţile de asigurare au avizat 88.174 de dosare de daună în baza poliţelor de asigurare de răspundere civilă obligatorie (RCA) în perioada aprilie-iunie 2019, cu 6,15% mai puţine faţă de primul trimestru din 2019, potrivit datelor transmise de Autoritatea de Supraveghere Financiară (ASF).</p>
      <p>Societăţile de asigurare au avizat 88.174 de dosare de daună în baza poliţelor de asigurare de răspundere civilă obligatorie (RCA) în perioada aprilie-iunie 2019, cu 6,15% mai puţine faţă de primul trimestru din 2019, potrivit datelor transmise de Autoritatea de Supraveghere Financiară (ASF).</p>
      <p>În perioada analizată, cele mai multe dosare de daună au fost avizate la Euroins (30.472 dosare) şi la City Insurance (28.013 dosare). De altfel, cele două societăţi, alături de Omniasig, au cumulat aproape 75% din numărul total al dosarelor de daună RCA avizate în trimestrul al doilea din 2019.</p>
      <p>Astfel, Euroins a înregistrat un procent de 34,56% din totalul pieţei, City Insurance, 31,77% şi Omniasig VIG, 8,39%. Celelalte societăţi de asigurare au înregistrat procente sub 6%, fiecare din numărul total al dosarelor RCA avizate în această perioadă.</p>
      <p>Datele ASF mai arată că şase societăţi de asigurare au înregistrat o scădere a numărului dosarelor de daună avizate în T2/2019, faţă de perioada ianuarie-martie 2019, respectiv Asirom VIG (-34,56%), Allianz-Ţiriac S.A. (-7,45%), Omniasig VIG S.A. (-6,34%), Euroins S.A. (-4,83%), City Insurance S.A. (-4,57%) şi Uniqa Asigurări S.A. (-0,81%).</p>
      <p>În acelaşi timp, trei societăţi de asigurare au înregistrat o creştere a numărului dosarelor de daună avizate în intervalul aprilie-iunie 2019, în comparaţie cu T1/2019. Cea mai mare creştere procentuală a fost înregistrată de Grawe România S.A. (30,48%), urmată de Generali România S.A. (3,61%) şi de Groupama S.A. (0,40%).</p>
      <p>Din punct de vedere al obiectului pretenţiilor de despăgubire formulate în cele 88.174 dosare de daună, un număr de 76.831 dosare (87,14%) au fost avizate pentru pagube materiale, 3.225 dosare (3,66%) pentru vătămări corporale/decese, iar 8.118 dosare (9,20%) reprezintă dosare de regres.</p>
      <p>Din modul de soluţionare a dosarelor de daună, la data transmiterii raportărilor către ASF, rezultă că 51,75% din total piaţă RCA (45.632 dosare) sunt dosare plătite de către asigurători până la data raportărilor; 47,41% din total piaţă RCA (41.807 dosare) sunt dosare nefinalizate la data raportărilor. Iar 0,84% din total piaţă RCA (735 dosare) sunt dosare respinse de la plată de către asigurători.</p>
      <p>În T2/2019, au fost achitate valori de despăgubire în sumă totală de 228.662.139 lei, din care 190.152.075 lei (83,16% din total) pentru pagube materiale, 10.940.025 lei (4,78% din total) pentru vătămări corporale şi deces şi 27.570.039 (12,06% din total) pentru dosare de regres.<br/> </p>
    </article>
  </body>
</html>