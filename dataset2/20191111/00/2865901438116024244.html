<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342259/sport:/title:podgrejano-staro-interesovanje-redzi-reding-na-meti-partizana"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Podgrejano staro interesovanje: Redži Reding na meti Partizana"/>
    <meta property="og:description" content="Iskusni Amerikanac jedno od potencijalnih želja Parnog valjka"/>
  </head>
  <body>
    <article>
      <h1>Podgrejano staro interesovanje: Redži Reding na meti Partizana</h1>
      <h2>Iskusni Amerikanac jedno od potencijalnih želja Parnog valjka</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Partizanova potraga za šuterom još uvek traje, a u Humskoj su "podgrejali interesovanje" za bivšeg igrača Bajerna <b>Redžija</b> <b>Redinga</b>, piše italijanski košarkaški novinar <b>Oracio Frančesko Gauči</b>.</p>
      <p><b>Reding</b> je meta Parnog valjka bio i prilikom sklapanja tima za prošlu sezonu, ali do dogovora ipak nije došlo. Iskusni Amerikanac igra već drugu sezonu u Turk Telekomu, a prethodno je nosio dresove Bajerna, Darušafake i Albe.</p>
      <p>Prošle sezone, Reding je u dresu Turk Telekoma prosečno beležio 7,6 poena, imao 3,5 asistencija i 2,5 skokova po meču u turskom prvenstvu.</p>
      <p>U Partizanu su tokom kreiranja tima za ovu sezonu ostavili prostora za još jedno pojačanje na spoljnim linijama. Crno-beli su već sve imali dogovoreno sa <b>Džejmom Belom</b>, ali on nije prošao lekarske preglede, pa se osvajač Kupa Srbije okrenuo drugim rešenjima. Proteklih dana pojavilo se ime Šona Klipatrika, koji se sam ponudio Partizanu preko društvenih mreža. Ipak, sada je u prvi plan iskočio <b>Reding, </b>kao neka vrsta proverenog rešenja.</p>
      <p>Foto: Star Sport</p>
    </article>
  </body>
</html>