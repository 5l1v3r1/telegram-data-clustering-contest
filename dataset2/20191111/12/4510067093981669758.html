<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-44/compania-de-apa-locuitorii-de-pe-malul-drept-al-crisului-repede-raman-marti-fara-apa-din-cauza-unor-lucrari-152650.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T12:21:00+00:00"/>
    <meta property="og:title" content="Compania de Apă: Locuitorii de pe malul drept al Crişului Repede rămân, marţi, fără apă din cauza unor lucrări"/>
    <meta property="og:description" content="S.C. COMPANIA DE APĂ ORADEA S.A. îşi anunţă consumatorii că, în ziua de marţi 12.11.2019, datorită lucrărilor de relocare a magistralei de alimentare cu apă DN 600 mm situată pe străzile Aleea Ştrandului şi Parcul Traian, lucrare executată de către antreprenorul SC LEKO CONSTRUCT SRL, furnizarea apei potabile se va întrerupe între orele 8 şi 22."/>
  </head>
  <body>
    <article>
      <h1>Compania de Apă: Locuitorii de pe malul drept al Crişului Repede rămân, marţi, fără apă din cauza unor lucrări</h1>
      <address>
        <time datetime="2019-11-11T12:21:00+00:00">11 Nov 2019, 12:21</time>
      </address>
      <figure>
        <img src="https://cdn.ebihoreanul.ro/static/gallery_big/apa-robinet-arhiva-08112019.JPG"/>
      </figure>
      <p>S.C. COMPANIA DE APĂ ORADEA S.A. îşi anunţă consumatorii că, în ziua de marţi 12.11.2019, datorită lucrărilor de relocare a magistralei de alimentare cu apă DN 600 mm situată pe străzile Aleea Ştrandului şi Parcul Traian, lucrare executată de către antreprenorul SC LEKO CONSTRUCT SRL, furnizarea apei potabile se va întrerupe între orele 8 şi 22.</p>
      <p>Vor fi afectaţi consumatorii situaţi pe malul drept al Crişului Repede. Precizăm, totuşi, faptul că, în acest interval orar, furnizarea serviciului de alimentare cu apă se va face în unele zone, dar cu presiune scăzută.</p>
      <p>Rugăm consumatorii să îşi asigure rezervele de apă pentru acest interval de timp.</p>
      <p>Ne cerem scuze pentru inconvenientele provocate, iar în cazul în care la repunerea în funcţiune a serviciului de alimentare cu apă se observă deficienţe în parametrii de furnizare şi de calitate ai apei, vă rugăm să transmiteţi orice sesizare la Dispeceratul central al companiei, la numerele de telefon 0259 - 430.928 sau 0359 – 410.203.</p>
      <p><i><b>Conducerea<br/>S.C. COMPANIA DE APĂ ORADEA S.A.</b></i><br/> </p>
    </article>
  </body>
</html>