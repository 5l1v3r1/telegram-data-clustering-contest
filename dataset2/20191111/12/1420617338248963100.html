<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/cronaca/ventiseimila-litri-di-gasolio-di-contrabbando-intercettato-sulla12-sarebbe-stato-altamente-dannoso-per-i-motori.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-11T12:31:42+00:00"/>
    <meta property="og:title" content="Ventiseimila litri di gasolio di contrabbando intercettato sull’A12: «Sarebbe stato altamente dannoso per i motori»"/>
    <meta property="og:description" content="Un autoarticolato, carico di 26 “cisternette” in plastica, ciascuna delle quali contenente 1000 litri di cherosene di contrabbando, è stato intercettato all’uscita del casello dell’autostrada Roma-Civitavecchia, all’altezza della barriera di Roma ovest, dai Finanzieri della Compagnia di Fiumicino, coordinati dal Gruppo di Civitavecchia. I militari, durante un controllo di routine, insospettiti dall’odore del prodotto petrolifero […]"/>
  </head>
  <body>
    <article>
      <h1>Ventiseimila litri di gasolio di contrabbando intercettato sull’A12: «Sarebbe stato altamente dannoso per i motori»</h1>
      <h2>GUARDIA DI FINANZA, ROMA: SEQUESTRATI A FIUMICINO 26.000 LITRI DI CHEROSENE DI CONTRABBANDO. DENUNCIATA UNA PERSONA</h2>
      <address><time datetime="2019-11-11T12:31:42+00:00">11 Nov 2019, 12:31</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Un autoarticolato, carico di 26 “cisternette” in plastica, ciascuna delle quali contenente 1000 litri di cherosene di contrabbando, è stato intercettato all’uscita del casello<b> dell’autostrada Roma-Civitavecchia</b>, all’altezza della barriera di <b>Roma ovest</b>, dai Finanzieri della Compagnia di Fiumicino, coordinati dal Gruppo di Civitavecchia.</p>
      <p>I militari, durante un controllo di routine, insospettiti dall’odore del prodotto petrolifero e dalla documentazione di accompagnamento recante la dicitura “additivo per bitume”,<br/>hanno deciso di procedere a un’ispezione più approfondita del mezzo, scoprendo il reale carico trasportato. Il cherosene, dopo la miscelazione con altri prodotti chimici, sarebbe stato utilizzabile per l’alimentazione di motori diesel e commercializzato ad un prezzo notevolmente inferiore rispetto a quello di mercato con un guadagno illecito di svariate decine di migliaia di euro.</p>
      <figure>
        <iframe src="https://www.youtube.com/embed/bxHDEOvNLrg" width="640" height="360" data-service="Youtube" scrolling="no"/>
      </figure>
      <p>Oltre a sottrarre rilevanti risorse alle casse dell’Erario, la distribuzione del prodotto <b>avrebbe potuto danneggiare i motori degli autoveicoli utilizzatori,</b> considerate le pessime caratteristiche chimico-fisiche. Dopo aver prelevato alcuni campioni per le analisi a cura del Laboratorio merceologico dell’Agenzia delle Dogane dei Monopoli, le “cisternette” sono state sequestrate unitamente all’automezzo, mentre il conducente è stato denunciato all’Autorità Giudiziaria di Civitavecchia per il reato di sottrazione fraudolenta al pagamento delle accise.</p>
      <p>L’operazione – che si inserisce nel dispositivo di contrasto dei traffici illeciti predisposto dal Comando Provinciale di Roma – testimonia l’attenzione del Corpo per la tutela dell’economia legale e dei consumatori, oltre che per la salvaguardia degli interessi dell’Erario.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/ventiseimila-litri-di-gasolio-di-contrabbando-intercettato-sulla12-sarebbe-stato-altamente-dannoso-per-i-motori.html"/>
        <a href="https://www.ilcorrieredellacitta.com/news/gaeta-appicca-un-rogo-nella-sua-abitazione-e-si-barrica-dentro-arrestato.html"/>
        <a href="https://www.ilcorrieredellacitta.com/news/pomezia-chiude-lo-stabilimento-della-sammontana-quasi-100-persone-rimarranno-senza-lavoro.html"/>
        <a href="https://www.ilcorrieredellacitta.com/news/incidente-mortale-al-colosseo-chi-era-raffaele-apreda-aveva-appena-staccato-da-lavoro.html"/>
        <a href="https://www.ilcorrieredellacitta.com/news-ardea/maltempo-ardea-chiuso-lufficio-dei-servizi-sociali-dipendenti-trasferiti-in-aula-consiliare.html"/>
        <a href="https://www.ilcorrieredellacitta.com/news/maltempo-roma-traffico-in-tilt-chiusi-alcuni-sottopassi-ostia-e-acilia-sottacqua-crolla-un-albero-disagi-a-torvaianica.html"/>
      </related>
    </article>
  </body>
</html>