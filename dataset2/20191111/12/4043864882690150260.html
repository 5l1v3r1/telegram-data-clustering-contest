<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231622/"/>
    <meta property="og:site_name" content="Українська правда"/>
    <meta property="article:published_time" content="2019-11-11T12:34:00+00:00"/>
    <meta property="og:title" content="Лавров вважає ініціативи Зеленського миролюбними, але йому заважають &quot;неонацисти&quot;"/>
    <meta property="og:description" content="Глава міністерства закордонних справ Росії Сергій Лавров заявив, що нова українська влада впроваджує “миролюбні ініціативи”, але їй заважають українські “неонацисти”."/>
  </head>
  <body>
    <article>
      <h1>Лавров вважає ініціативи Зеленського миролюбними, але йому заважають "неонацисти"</h1>
      <address>
        <time datetime="2019-11-11T12:34:00+00:00">11 Nov 2019, 12:34</time>
      </address>
      <p>Глава міністерства закордонних справ Росії Сергій Лавров заявив, що нова українська влада впроваджує "миролюбні ініціативи", але їй заважають українські "неонацисти".</p>
      <p><b>Джерело:</b> російське видання <a href="https://tass.ru/politika/7100704?utm_source=twitter.com&amp;utm_medium=social&amp;utm_campaign=smm_social_share&amp;fbclid=IwAR2u0SDzsuSfpFJHPPkyDyvMx95RRXbWEKKK-rGxq0wkpDHW_1eusWZk_Pg">ТАСС</a></p>
      <p><b>Пряма мова:</b> "Провідні європейські держави пішли на поводу у тих, хто захопив незаконно владу, і хто послідовно заохочує і закриває очі на тривале зростання неонацизму в Україні...</p>
      <p>В Європі теж такі тенденції є. На Україні неонацисти просто правлять бал. Неонацисти сьогодні в гріш не ставлять будь-які миролюбні ініціативи нової української влади".</p>
      <p><b>Деталі:</b> Лавров вважає, що українські військові на Донбасі стріляють "по мирному населенню, по цивільних об'єктах, по дитячих садках, по школам, по містах і селах" і поруч з ними "працюють неонацистські батальйони".</p>
      <p><b>Що було раніше:</b> <a href="https://www.pravda.com.ua/news/2019/10/31/7230621/">На його думку</a>, з приходом до влади Зеленського ситуація на Донбасі змінилася. Водночас, у Кремлі вважають, що говорити про зустрічі у "<a href="https://www.pravda.com.ua/news/2019/11/5/7231062/">нормандському форматі</a>" на рівні глав держав до кінця 2019 року передчасно.</p>
      <p>
        <i>
          <b>Знати більше: </b>
        </i>
        <b>
          <i>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </i>
        </b>
      </p>
      <p>
        <i>
          <b>
            <a href="https://www.eurointegration.com.ua/articles/2019/09/19/7100928/">Українізація Штайнмаєра: як зробити ідею Кремля безпечною для України</a>
          </b>
        </i>
      </p>
      <p>
        <i>
          <b>
            <a href="https://www.eurointegration.com.ua/news/2019/10/14/7101866/">Пристайко: "нормандська зустріч" в листопаді – останній шанс "Мінська"</a>
          </b>
        </i>
      </p>
      <p>
        <b>Передісторія: </b>
      </p>
      <ul>
        <li>29 жовтня голова МЗС України заявив, що процес розведення сил і засобів у Золотому <a href="https://www.pravda.com.ua/news/2019/10/29/7230368/">стартував</a>, а 9 листопада розпочалося розведення у Петрівському.</li>
        <li>Росія висунула <a href="https://www.pravda.com.ua/news/2019/10/2/7227881/">умову для зустрічі</a> лідерів країн нормандського формату - підписати так звану "формулу Штайнмаєра".</li>
        <li>Розведення сил у Золотому і Петрівському - також одна з умов для проведення саміту "нормандської четвірки".</li>
      </ul>
      <related>
        <a href="https://www.pravda.com.ua/news/2019/10/31/7230621/"/>
        <a href="https://www.pravda.com.ua/news/2019/10/31/7230600/"/>
        <a href="https://www.pravda.com.ua/news/2019/10/25/7230073/"/>
      </related>
    </article>
  </body>
</html>