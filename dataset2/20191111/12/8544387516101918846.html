<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/11/oaed-kinofelis-ergasia-pote-tha-bgei-i-nea-prokiriksi-ston-aera/"/>
    <meta property="og:site_name" content="neolaia.gr"/>
    <meta property="article:published_time" content="2019-11-11T12:26:07+00:00"/>
    <meta property="og:title" content="ΟΑΕΔ Κοινωφελής Εργασία: Πότε θα βγει στον «αέρα» η νέα προκήρυξη για 35.000 ανέργους"/>
    <meta property="og:description" content="Το πράσινο φως αναμένει ο ΟΑΕΔ από την ηγεσία του Υπουργείου Εργασίας, προκειμένου να προκηρύξει την νέα ΟΑΕΔ κοινωφελής εργασία, η οποία και απευθύνεται σε 35.000 ανέργους, με στόχο οι ωφελούμενοι να έχουν πιάσει δουλειά αρχές Ιανουαρίου του 2020."/>
  </head>
  <body>
    <article>
      <h1>ΟΑΕΔ Κοινωφελής Εργασία: Πότε θα βγει στον «αέρα» η νέα προκήρυξη για 35.000 ανέργους</h1>
      <h2>ΟΑΕΔ Κοινωφελής Εργασία: Δείτε αναλυτικά!</h2>
      <address><time datetime="2019-11-11T12:26:07+00:00">11 Nov 2019, 12:26</time> by <a rel="author">neolaia.gr Team</a></address>
      <p>Το πράσινο φως αναμένει ο ΟΑΕΔ από την ηγεσία του Υπουργείου Εργασίας, προκειμένου να προκηρύξει την νέα ΟΑΕΔ κοινωφελής εργασία, η οποία και απευθύνεται σε <b>35.000 ανέργους,</b> με στόχο οι ωφελούμενοι να έχουν πιάσει δουλειά αρχές Ιανουαρίου του 2020.</p>
      <p>Οι αρμόδιες υπηρεσίες του Υπουργείου Εργασίας εργάζονται, επομένως, για να ολοκληρώσουν τον σχεδιασμό του νέου, αναμορφωμένου κύκλου του Προγράμματος ΟΑΕΔ Κοινωφελής Εργασία 2019 σε όλους τους Δήμους, Περιφέρειες και Κέντρα Κοινωνικής Πρόνοιας της χώρας, καθώς και σε τριάντα επτά (37) υπηρεσίες του Υπουργείου Περιβάλλοντος και Ενέργειας/φορείς διαχείρισης προστατευόμενων περιοχών.</p>
      <h3>ΟΑΕΔ Κοινωφελής Εργασία 2019:</h3>
      <p>
        <b>Πότε θα βγει η προκήρυξη για το νέο πρόγραμμα 35.000 ανέργων – Διάρκεια</b>
      </p>
      <p>Η αντίστροφή μέτρηση από τον ΟΑΕΔ για την έναρξη των διαδικασιών για το νέο πρόγραμμα κοινωφελούς εργασίας έχει ξεκινήσει, ενώ, σύμφωνα με πληροφορίες του Neolaia.gr, η ανάρτηση του προγράμματος και η διαδικασία υποβολής των αιτήσεων αναμένεται να ξεκινήσουν αρχές Δεκεμβρίου, μέσω της πλατφόρμας του ΟΑΕΔ.</p>
      <p>Συνολικά θα ανοίξουν <b>35.000 θέσεις</b>, οι οποίες θα καλυφθούν από μακροχρόνια ανέργους που είναι εγγεγραμμένοι στα μητρώα του ΟΑΕΔ και το πρόγραμμα θα διαρκέσει <b>οκτώ μήνες.</b></p>
      <p>
        <b>Στόχος του προγράμματος είναι:</b>
      </p>
      <p>-Η αντιμετώπιση των επιπτώσεων της μακροχρόνιας ανεργίας και</p>
      <p>-Η επανασύνδεση των μακροχρόνια ανέργων με την αγορά εργασίας, καθώς και στην προαγωγή της κοινής ωφέλειας σε τοπικό επίπεδο, με την κάλυψη κοινωνικών αναγκών.</p>
      <p>Υπενθυμίζουμε ότι το προηγούμενο διάστημα δηλώθηκαν από Δήμους και Περιφέρειες οι απαιτούμενες ειδικότητες που αντιστοιχίζονται με τις ανάγκες που προκύπτουν για την υλοποίηση των δηλωθέντων αντίστοιχων έργων. Μετά τα αιτήματα των ΟΤΑ οι αρμόδιες υπηρεσίες του υπουργείου Εργασίας και του ΟΑΕΔ προχώρησαν στην κατάρτιση του προγράμματος προκειμένου να εντάξουν στον β΄κύκλο του προγράμματος μόνο εκείνους που είναι αναγκαίοι για την υλοποίηση των έργων.</p>
      <p>
        <b>Σύμφωνα με πηγές, οι βασικές ειδικότητες αφορούν:</b>
      </p>
      <p>Διοικητικού και οικονομικού προσωπικού, ψυχολόγων, κοινωνικών λειτουργών, νοσηλευτών, δασκάλων, νηπιαγωγών, βρεφονηπιοκόμων, ηλεκτρολόγων, υδραυλικών, βοηθητικού προσωπικού καθαριότητας, βοηθητικού προσωπικού φύλαξης, οικοδόμων, οδηγών, κηπουρών, γενικών καθηκόντων. Παράλληλα θα υπάρξουν και άλλες ειδικότητες προκειμένου να καλυφθούν όλες οι απαιτήσεων των Φορέων.</p>
      <p>
        <b>Αξίζει να σημειωθεί:</b>
      </p>
      <p>1.  Ότι όπως και στο πρόγραμμα του Α΄Κύκλου, οι εγγεγραμμένοι στα μητρώα ανέργων του ΟΑΕΔ θα μπορούν να υποβάλλουν αίτηση για έναν έως τρεις Δήμους της επιλογής τους και για μία και μόνο ειδικότητα.</p>
      <p>2. Ότι κατά πάσα πιθανότητα δεν θα έχουν δικαίωμα υποβολή αιτήσεων οι 30.333 ωφελούμενοι του Α’ Κύκλου κοινωφελούς εργασίας, οι συμβάσεις των οποίων έλαβαν και τετράμηνη παράταση.</p>
      <h3>ΟΑΕΔ Κοινωφελής εργασία 2019: Κριτήρια, Μοριοδότηση &amp; ποσά</h3>
      <p>Συγκεκριμένα, το νέο πρόγραμμα που θα απευθυνθεί σε 35.000 ανέργους, θα χρηματοδοτηθεί από ευρωπαϊκούς και εθνικούς πόρους και θα απευθύνεται σε ανέργους που αντιμετωπίζουν ιδιαίτερο πρόβλημα επανένταξης στην αγορά εργασίας<b> (μακροχρόνια άνεργοι)</b> και ιδίως σε αυτούς που ανήκουν σε μεγαλύτερες ηλικιακές ομάδες.</p>
      <p>Η απασχόληση είναι διάρκειας <b>8 μηνών </b>και σε καμία περίπτωση – όπως εξάλλου ισχύει για όλα τα ενεργητικά προγράμματα απασχόλησης ανέργων σε φορείς του δημόσιου και ευρύτερου δημόσιου τομέα – δε θα καλύπτει πάγιες και διαρκείς ανάγκες των συμμετεχόντων φορέων. Θα πραγματοποιηθεί σε στοχευμένα έργα των Δήμων και Φορέων που θα αποσκοπούν κατά βάση στη βελτίωση της καθημερινότητας σε τοπικό επίπεδο, όπως ενδεικτικά, τη συντήρηση και αναβάθμιση μικρών υποδομών, τη βελτίωση των παρεχόμενων υπηρεσιών προς τους κατοίκους, την αναβάθμιση και προστασία του περιβάλλοντος κ.λπ.</p>
      <p>Το πρόγραμμα θα περιλαμβάνει απασχόληση με πλήρη εργασιακά και ασφαλιστικά δικαιώματα η οποία θα παρέχεται με την μορφή έργων με συγκεκριμένα παραδοτέα.</p>
      <p>Για τη διευκόλυνση της επανένταξης των ανέργων στην αγορά εργασίας, το νέο Πρόγραμμα Κοινωφελούς Εργασίας περιλαμβάνει τις εξής δράσεις κατάρτισης.</p>
      <p>Σύμφωνα με τις πρώτες πληροφορίες, η απασχόληση θα είναι με πλήρη εργασιακά και ασφαλιστικά δικαιώματα και θα παρέχεται με τη μορφή έργων με συγκεκριμένα παραδοτέα.</p>
      <p>Βάσει των μέχρι στιγμής δεδομένων, η ημερήσια αμοιβή πρόκειται να διαμορφωθεί στα <b>21,84 ευρώ,</b> ενώ μηνιαία δε θα ξεπεράσει τα<b> 546 ευρώ.</b></p>
      <p>Μάλιστα, τα έργα αυτά θα καλύπτουν πάγιες και διαρκείς ανάγκες και θα έχουν μετρήσιμα αποτελέσματα όσον αφορά τη βελτίωση της καθημερινής ζωής των κατοίκων των δήμων.</p>
      <p>
        <b>Ωφελούμενοι</b>
      </p>
      <p>Ωφελούμενοι του προγράμματος είναι <b>Έλληνες πολίτες, πολίτες κρατών-μελών της ΕΕ, Βορειοηπειρώτες, ομογενείς, άνεργοι, εγγεγραμμένοι στα μητρώα ανέργων του ΟΑΕΔ, μέλη οικογενειών (ή μονογονεϊκών οικογενειών)</b> στις οποίες δεν εργάζεται κανείς και οι σύζυγοι αυτών είναι εγγεγραμμένοι άνεργοι στα μητρώα ανέργων του ΟΑΕΔ.</p>
      <p>Ακόμα μακροχρόνια <b>άνεργοι ή άνεργοι πτυχιούχοι πανεπιστημιακού και τεχνολογικού τομέα.</b></p>
      <p>Παράλληλα, <b>ωφελούμενοι</b> είναι και οι άνεργοι ηλικίας άνω των 29 ετών εγγεγραμμένοι στα μητρώα ανέργων του ΟΑΕΔ ή εγγεγραμμένοι στα μητρώα ανέργων ΑμεΑ του Οργανισμού και άνεργοι δικαιούχοι Κοινωνικού Εισοδήματος Αλληλεγγύης (ΚΕΑ).</p>
      <h3>ΟΑΕΔ Κοινωφελής Εργασία – Έργα &amp; απολαβές:</h3>
      <p>Τα έργα που θα υλοποιηθούν, επιλέγονται από τους ίδιους τους Δήμους ανάλογα με τις ανάγκες τους.</p>
      <p>Ενδεικτικά, ο Υπουργός αναφέρει έργα που στοχεύουν:</p>
      <p>• στη βελτίωση των παρεχόμενων υπηρεσιών προς τους κατοίκους,</p>
      <p>• στη συντήρηση και αναβάθμιση μικρών υποδομών,</p>
      <p>• στην αναβάθμιση της λειτουργίας των υπηρεσιών,</p>
      <p>• στην αναβάθμιση και προστασία του περιβάλλοντος.</p>
      <p>Η ημερήσια αμοιβή θα διαμορφωθεί στα 21,84 ευρώ, ενώ η μηνιαία έως τα <b>546 ευρώ καθαρά</b>. Περιλαμβάνει απασχόληση με πλήρη εργασιακά και ασφαλιστικά δικαιώματα η οποία θα παρέχεται με την μορφή έργων με συγκεκριμένα παραδοτέα.</p>
      <h3>Κριτήρια μοριοδότησης:</h3>
      <p>
        <b>Οι ωφελούμενοι κατατάσσονται στον Πίνακα Κατάταξης Ανέργων με βάση τα εξής εννέα (9) αντικειμενικά κριτήρια:</b>
      </p>
      <p>1. Χρονικό διάστημα συνεχόμενης εγγεγραμμένης ανεργίας ωφελουμένου, με ανώτατο όριο τους 60 μήνες, το οποίο διπλασιάζεται για τους ανέργους αρχηγούς μονογονεϊκών οικογενειών.</p>
      <p>2. Χρονικό διάστημα συνεχόμενης εγγεγραμμένης ανεργίας του/της συζύγου των ανέργων της πρώτης κατηγορίας με ανώτατο όριο τους 60 μήνες.</p>
      <p>3. Αναπηρία ωφελούμενου σε ποσοστό 50% και άνω.</p>
      <p>4. Ετήσιο εισόδημα ατομικό ή οικογενειακό.</p>
      <p>5. Ηλικία.</p>
      <p>6. Αριθμός ανήλικων τέκνων.</p>
      <p>7. Γονέας προστατευόμενου ή προστατευόμενων τέκνων ΑΜΕΑ, ανηλίκων ή και ενηλίκων, με ποσοστό αναπηρίας 67% και άνω.</p>
      <p>8. Ιδιότητα δικαιούχου του «Κοινωνικού Εισοδήματος Αλληλεγγύης» (ΚΕΑ).</p>
      <p>9. Ωφελούμενοι που δεν είχαν τοποθετηθεί σε ολοκληρωμένες ή υπό υλοποίηση δράσεις «Προώθησης της απασχόλησης μέσω προγραμμάτων Κοινωφελούς Χαρακτήρα» της προγραμματικής περιόδου ΕΣΠΑ 2014-2020.</p>
      <h3>ΟΑΕΔ Κοινωφελής Εργασία – Κριτήρια &amp; σύστημα επιλογής:</h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/11/oaed-kinofelis-ergasia-pote-tha-bgei-i-nea-prokiriksi-ston-aera/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/epidoma-paidiou-a21-pote-i-pempti-dosi/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/12/ksekinise-i-roouz-me-ti-despoina-mpempedeli/"/>
        <a href="https://neolaia.gr/neo/theatro-paw-volta"/>
        <a href="https://neolaia.gr/2019/11/12/ti-stigmi-poi-i-astinomia-eisvalei-sto-club-sto-gazi/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/12/kairos-ragdaia-epidonosi-emi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/neos-poinikos-kodikas-mehri-ke-dio-hronia-filakisis-gia-kathivrisi-ton-theion/"/>
      </related>
    </article>
  </body>
</html>