<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-cbse-exams-2020-know-about-passing-marks-in-cbse-board-class-12-theory-and-practical-exams-2843627.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T12:59:02+00:00"/>
    <meta property="og:title" content="सीबीएसई परीक्षा 2020 : CBSE Exams में पास होने के लिए लाने होंगे इतने मार्क्स"/>
    <meta property="og:description" content="केंद्रीय माध्यमिक शिक्षा बोर्ड (सीबीएसई) के 12वीं परीक्षा में 70 अंक वाले विषय में 23 अंक और 80 अंक वाले विषय में 26 अंक लाना अनिवार्य होगा। इतने अंक लाने के बाद ही परीक्षार्थी पास कर पायेंगे। वहीं..."/>
  </head>
  <body>
    <article>
      <h1>सीबीएसई परीक्षा 2020 : CBSE Exams में पास होने के लिए लाने होंगे इतने मार्क्स</h1>
      <address><time datetime="2019-11-11T12:59:02+00:00">11 Nov 2019, 12:59</time> by <a rel="author">वरीय संवाददाता ,पटना</a></address>
      <p>केंद्रीय माध्यमिक शिक्षा बोर्ड (सीबीएसई) के 12वीं परीक्षा में 70 अंक वाले विषय में 23 अंक और 80 अंक वाले विषय में 26 अंक लाना अनिवार्य होगा। इतने अंक लाने के बाद ही परीक्षार्थी पास कर पायेंगे। वहीं प्रायोगिक परीक्षा में 20 अंक में छह अंक लाना जरूरी हैं। बोर्ड द्वारा तमाम एफिलिएटेड स्कूल को 12वीं के अंक पैटर्न की सूची उपलब्ध करवा दी है। इस पैटर्न को स्कूलों को तमाम शिक्षक और विद्यार्थी को जानकारी देनी होगी। सीबीएसई ने 2020 सत्र से सभी विषयों के अंक पैटर्न में बदलाव किया है। प्रैक्टिकल के अलावा गणित आदि विषयों में इंटरर्नल असेसमेंट को जोड़ा हैं। जिन विषया में प्रैक्टिकल नहीं होता है, उन विषयों में इस बार से इंटरर्नल असेसमेंट लिया जायेगा। अधिकतर विषयों में 20 अंक का इंटरर्नल असेसमेंट रखा गया है। वहीं प्रैक्टिकल परीक्षा 30 अंकों की होगी।<br/> <br/><b>- नये पैटर्न पर होगा प्री बोर्ड </b><br/>बोर्ड की मानें तो स्कूलों को अंक के नये पैटर्न की जानकारी स्कूलों को भेज दी गयी है। इसी पैटर्न पर सभी स्कूलों को प्री बोर्ड लेना होगा। प्री बोर्ड से परीक्षार्थी को नये पैटर्न की जानकारी होगी। उन्हें चैप्टर वाइज प्रश्न और उसके अंक की जानकारी होगी। नॉट्रडेम एकेडमी की रसायन शास्त्र की शिक्षिका आभा चौधरी ने बताया कि इसका फायदा छात्रों को बोर्ड परीक्षा में होगा। </p>
      <p><b>- ब्लू प्रिंट और सैंपल पेपर से मिलेगी जानकारी </b><br/>बोर्ड ने इस बार कई महीने पहले ही सैंपल पेपर जारी कर दिया हैं। इसके अलावा हर विशय का ब्लू प्रिंट भी जारी किया हैं। इससे चैप्टर वाइज कितने अंक के प्रश्न रहेंगे, इसका अंदाजा छात्रों को हो पायेगा। सैंपल पेपर बोर्ड के वेबसाइट पर डाला हुआ हैं। इसकी मदद परीक्षार्थी परीक्षा की तैयारी में ले सकेंगे। </p>
      <p><b>ऐसा रहेगा इस बार अंकों का पैटर्न <br/>12वीं बोर्ड (थ्योरी) </b><br/>कुल अंक       -      उत्तीर्णता के लिए अंक <br/>80               -      26  <br/>70                -       23  <br/>30                -        नौ  <br/>60                -        19  </p>
      <p><b>12वीं बोर्ड (प्रायोगिक परीक्षा) <br/>कुल अंक      -     उत्तीर्णता के लिए अंक </b><br/> 30              -          नौ <br/>70                -          23<br/>40                -          13 </p>
      <p><b>इंटरर्नल असेसमेट <br/>कुल  अंक        -     उत्तीर्णता के लिए अंक </b><br/>20                  -         छह </p>
      <p>डा. संयम भारद्वाज (परीक्षा नियंत्रक, सीबीएसई) ने कहा- इस बार अंक के पैटर्न में कई बदलाव किये है। इसलिए सभी स्कूलो को इसकी प्रॉपर जानकारी दी गयी है। इससे स्कूल के प्री बोर्ड में छात्रों इसी पैटर्न पर परीक्षा ली जायें। इससे विद्यार्थी बोर्ड परीक्षा के लिए तैयार हो सकेंगे।  <br/> </p>
    </article>
  </body>
</html>