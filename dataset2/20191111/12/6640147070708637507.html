<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/dtm-nel-futuro-berline-elettriche-da-1-000-cv/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T12:20:00+00:00"/>
    <meta property="og:title" content="DTM, nel futuro berline elettriche da 1.000 CV?"/>
    <meta property="og:description" content="L'idea nasce dal volere del ITR di progettare una serie turismo con berline elettriche capaci di raggiungere una velocità di almeno 300 km/h."/>
  </head>
  <body>
    <article>
      <h1>DTM, nel futuro berline elettriche da 1.000 CV?</h1>
      <address><time datetime="2019-11-11T12:20:00+00:00">11 Nov 2019, 12:20</time> by <a rel="author">Emanuela Acri</a></address>
      <p>Il <b>DTM</b>, una delle categorie più rilevanti della sezione turismo del motorsport, presto potrebbe avere <b>una novità</b>. L’idea nasce dal volere del “<i>Internationale Tourenwagen Rennen” </i>di progettare una serie turismo con <b>berline elettriche</b> capaci di raggiungere una velocità di <b>almeno 300 km/h</b>. A capo dell’ambizioso progetto vi è un grande nome, ex pilota della Formula 1, <b>Gerhard Berger. </b>Dunque, questa idea potrebbe aprire strade totalmente nuove nel mondo del<b> DTM</b>.</p>
      <figure>
        <img src="https://www.tomshw.it/images/images/2019/11/foto-generiche-62144.768x432.jpg"/>
      </figure>
      <p>Dunque sembrerebbe che le prime immagini render, dedicato al prossimo campionato turismo, siano composto da <b>auto elettriche</b> in grado di superare i <b>1.000 CV</b>. A tal proposito, il presidente di ITR <b>Gerhard Berger </b>avrebbe rilasciato alcune dichiarazioni, affermando che <i>“Devi guardare lontano se vuoi dare forma al futuro di questo sport” </i>aggiungendo subito dopo:</p>
      <blockquote>
        <i>“Sebbene i veicoli ibridi ed elettrici siano ormai sul mercato, penso che finora sia mancato un concetto davvero nuovo e stimolante. Oltre a milioni di fan del motorsport in tutto il mondo, stiamo ora parlando con un gran numero di aziende automobilistiche e fornitori che vorrebbero essere più coinvolti nel motorsport. Con questo progetto, vogliamo dimostrare che siamo aperti a ciò che riserva il futuro e che abbiamo qualcosa di nuovo da offrire ai produttori di tutto il mondo”.</i>
      </blockquote>
      <figure>
        <img src="https://www.tomshw.it/images/images/2019/11/foto-generiche-62145.768x432.jpg"/>
      </figure>
      <p>Le auto in questione, dovrebbero essere alimentate da <b>batterie a litio</b> oppure <b>celle a combustibile (idrogeno)</b>. Inoltre, durante le soste ai box, le gomme e le batterie delle vetture verranno, molto probabilmente, cambiate da una serie di <b>robot.</b> La durata delle gare, si presuppone, dureranno <b>40 minuti</b> e sarà obbligatoria <b>almeno una sosta</b> ai box. Le carrozzerie, come succede nel DTM, avranno una <b>linea ispirata alle vetture di serie</b>.</p>
      <figure>
        <img src="https://www.tomshw.it/images/images/2019/11/foto-generiche-62143.768x432.jpg"/>
      </figure>
      <p>Ovviamente, per il nuovo progetto, saranno necessari costi di gestioni più elevati dovuti allo sviluppo dei <i>powertrain</i> elettrici e, ovviamente, alla presenza dei futuristici <i>pit-robot</i>. Il presidente di ITR <b>Gerhard Berger </b>è apparso molto determinato, ecco le sue parole:</p>
      <blockquote>
        <i>“Abbiamo già l’esperienza per organizzare un evento mondiale, anni di lavoro sulla realizzazione di regolamenti tecnici efficaci, una lunga storia di cooperazione con i costruttori, con i fornitori e con i team. L’idea è di lavorare sempre di più sulle tecnologie sostenibili. Nel mondo dei motori spesso si dice che rimanendo fermi in realtà si va indietro; così stiamo guardando molto più avanti”.</i>
      </blockquote>
    </article>
  </body>
</html>