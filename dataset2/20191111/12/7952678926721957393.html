<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=376&amp;docID=327839&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-11T12:11:00+00:00"/>
    <meta property="og:title" content="סערה ביובה: האם רונאלדו קילל את סארי?"/>
    <meta property="og:description" content="קורא שפתיים חשף את דברי הכוכב, שחטף גם בתקשורת באיטליה"/>
  </head>
  <body>
    <article>
      <h1>סערה ביובה: האם רונאלדו קילל את סארי?</h1>
      <h2>קורא שפתיים חשף את דברי הכוכב, שחטף גם בתקשורת באיטליה</h2>
      <address><time datetime="2019-11-11T12:11:00+00:00">11 Nov 2019, 12:11</time> by <a rel="author">מערכת אתר ערוץ הספורט</a></address>
      <p>חדר ההלבשה ביובנטוס סוער: לאחר החילוף המוקדם של <a href="http://www.sport5.co.il/Player/2661/964/%D7%9B%D7%A8%D7%99%D7%A1%D7%98%D7%99%D7%90%D7%A0%D7%95-%D7%A8%D7%95%D7%A0%D7%90%D7%9C%D7%93%D7%95">כריסטיאנו רונאלדו</a>, הפורטוגלי ירד זועם מהמגרש, תוך כדי שהוא מסנן כמה מילים למאוריציו סארי.</p>
      <p>לפי הרשתות החברתיות בפורטוגל, שפירשו את שפתיו של הכוכב, הוא אמר לעבר הספסל: "בן ז**" וירד מיד לחדר ההלבשה. גם במשחקה הקודם של הגברת הזקנה, נגד לוקומוטיב מוסקבה בליגת האלופות, רונאלדו נראה כעוס מאוד על החלטת מאמנו להחליף אותו, אך היה מאופק יותר, ונשאר לשבת על הספסל. הפעם, זה כנראה היה יותר מדי בשבילו, כשהוא ירד מיד לחדר הלבשה, ואף נטש את האצטדיון לפני סיום המשחק נגד מילאן.</p>
      <p>חוץ מתקרית החילוף, CR7 כנראה יעדיף לשכוח את מה שהיה גם כשהיה על הדשא. כוכב <a href="http://www.sport5.co.il/team.aspx?FolderID=2661&amp;lang=HE">יובנטוס</a> קיבל מהעיתונים המקומיים את הציון 5 ובכך קיבל את הציון הנמוך ביותר בקבוצתו. <br/><br/>בהתמודדות נגד מילאן, רונאלדו הוחלף בדקה ה-55, והיה חלש מאוד. לאור היכולת החלשה, התחילו לעלות שאלות בנוגע להאם הגיל של השחקן מתחיל לעשות את אותותיו. השחקן בן ה-34 חווה ירידה בכושר, בטח בהשוואה לרף שהוא הציב לעצמו. החלוץ כבש חמישה שערים בעשרה משחקי ליגה ורק שער אחד בודד בארבע הופעותיו בליגת האלופות.</p>
      <p>מיד לאחר המשחק, הפנומן כבר טס חזרה לפורטוגל לטובת ההתכנסות של הנבחרת המקומית. לכוכב יהיו עכשיו עשרה ימים להירגע מהאירועים האחרונים, כאשר ישתתף עם הסלסאו בצמד המשחקים נגד ליטא ולוקסמבורג במוקדמות היורו. בצמד המשחקים היחסית נוח, ינסה רונאלדו, שכבש עד כה שבעה שערים בטורניר, להלחם על מלכות השערים בטורניר ולצמצם את הפער מהכובש המוביל, ערן זהבי, שמוביל עם 11 שערים.</p>
      <figure>
        <iframe data-src="https://twitter.com/infoitsport/status/1193838904169947136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>