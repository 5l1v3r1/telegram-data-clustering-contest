<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/11/ilva-gualtieri-da-governo-strumenti-per-soluzione-di-mercato-top10_20191111_132019/"/>
    <meta property="og:site_name" content="Askanews"/>
    <meta property="article:published_time" content="2019-11-11T12:20:19+00:00"/>
    <meta property="og:title" content="Ilva, Gualtieri: da governo strumenti per soluzione di mercato"/>
    <meta property="og:description" content="Milano, 11 nov. (askanews) – Per risolvere la crisi dell’ex Ilva “il governo deve mettere tutti gli strumenti di cui dispone per una prospettiva di sviluppo che sia di mercato”. Lo ha detto il ministro dell’Economia, Roberto Gualtieri intervistato a Milano dal direttore dell’Huffington Post Lucia Annunziata. “Il governo – ha sottolineato Gualtieri – è […]"/>
  </head>
  <body>
    <article>
      <h1>Ilva, Gualtieri: da governo strumenti per soluzione di mercato</h1>
      <h2>Ministro Economia richiama ArcelorMittal a "impegni" presi</h2>
      <address>
        <time datetime="2019-11-11T12:20:19+00:00">11 Nov 2019, 12:20</time>
      </address>
      <figure>
        <img src="http://www.askanews.it/wp-content/uploads/2019/11/20191111_132013_E5FD5813.jpg"/>
      </figure>
      <p>Milano, 11 nov. (askanews) – Per risolvere la crisi dell’ex Ilva “il governo deve mettere tutti gli strumenti di cui dispone per una prospettiva di sviluppo che sia di mercato”. Lo ha detto il ministro dell’Economia, Roberto Gualtieri intervistato a Milano dal direttore dell’Huffington Post Lucia Annunziata. “Il governo – ha sottolineato Gualtieri – è impegnato per questo”, ma “si richiami ArcelorMittal al rispetto degli impegni industriali e ambientali che ha preso”.</p>
      <p>Da parte del governo verranno date “tutte le garanzie per affrontare un momento congiunturale difficile”, anche se Gualtieri ha sottolineato che “non si può accettare di andare a 4 milioni di tonnellate”.</p>
      <p>Per il numero uno di via XX Settembre il player globale dovrà andare avanti con il piano industriale e con gli impegni ambientali: “La bonifica ambientale – ha detto – è parte integrante del piano industriale e va sostenuta: dobbiamo metterci al tavolo per capire come farlo. Non c’è bonifica ambientale se non c’è realizzazione del piano industriale”, ha sottolineato Gualtieri.</p>
      <p>Mch MAZ</p>
    </article>
  </body>
</html>