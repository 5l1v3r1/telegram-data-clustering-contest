<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/turchia_morto_mi6_caschi_bianchi-6526157/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T12:07:00+00:00"/>
    <meta property="og:title" content="E' stato trovato morto in Turchia l'ex agente MI6, fondatore dei 'Caschi bianchi'"/>
    <meta property="og:description" content="Il corpo senza vita di James Le Mesurier è stato trovato nella sua abitazione di Istanbul. L'ipotesi è quella di omicidio"/>
  </head>
  <body>
    <article>
      <h1>E' stato trovato morto in Turchia l'ex agente MI6, fondatore dei 'Caschi bianchi'</h1>
      <h2>Il corpo senza vita di James Le Mesurier è stato trovato nella sua abitazione di Istanbul. L'ipotesi è quella di omicidio</h2>
      <address><time datetime="2019-11-11T12:07:00+00:00">11 Nov 2019, 12:07</time> by <a rel="author">AGI - Agenzia Giornalistica Italia</a></address>
      <p>Un ex spia britannica, fondatore dell'organizzazione umanitaria dei '<b>Caschi bianchi</b>', <b>James Gustaf Edward Le Mesurier</b>, è stato trovato morto nella propria abitazione di Istanbul quest'oggi. Ancora da chiarire le cause del decesso, ma tutto sembra ricondurre a un <b>omicidio</b>, come confermato dalla procura della metropoli sul Bosforo, con in secondo piano, al momento, l'ipotesi di un suicidio.</p>
      <p>Le Mesurier, ex agente dei servizi britannici Mi6, era conosciuto come uno dei fondatori dei "Caschi Bianchi", da anni impegnati in prima linea nel <b>salvataggio delle vittime dei bombardamenti in Siria</b> e nell'estrazione dei superstiti dalle macerie. Attività che è valsa a Le Mesurier il cavalierato, conferitogli dalla regina di Inghilterra.</p>
      <p>Tuttavia le attività dei 'Caschi bianchi' trovano da sempre l'opposizione di Russia, Iran e Damasco, che li accusano di fare disinformazione, ma non hanno avuto problemi con la Turchia, considerato che da anni hanno una sede a Istanbul. </p>
    </article>
  </body>
</html>