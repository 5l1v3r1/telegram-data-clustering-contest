<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/dalsi-elektricky-pick-up-v-dohlednu-novou-znacku-lordstown-ceka-silna-konkurence"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-11T12:00:00+00:00"/>
    <meta property="og:title" content="Další elektrický pick-up v dohlednu. Novou značku Lordstown čeká silná konkurence"/>
    <meta property="og:description" content="Na trhu elektrických pick-upů bude ještě pořádně horko, tedy alespoň v Americe. Do popředí se v tomto odvětví dere další mladá automobilka."/>
  </head>
  <body>
    <article>
      <h1>Další elektrický pick-up v dohlednu. Novou značku Lordstown čeká silná konkurence</h1>
      <h2>Na trhu elektrických pick-upů bude ještě pořádně horko, tedy alespoň v Americe. Do popředí se v tomto odvětví dere další mladá automobilka.</h2>
      <address><time datetime="2019-11-11T12:00:00+00:00">11 Nov 2019, 12:00</time> by <a rel="author">Daniel Fuglevič</a></address>
      <p>O svůj kus koláče mezi elektrickými pick-upy se bude v USA ucházet další nová automobilka. O společnosti Lordstown Motors možná ještě hodně uslyšíme, nyní tento start-up odkoupil uzavřenou továrnu General Motors v Ohiu, kde bude chtít začít produkci svého vlastního pick-upu na baterky.</p>
      <related>
        <a href="https://www.autorevue.cz/tesla-upresnuje-premieru-elektrickeho-pick-upu-elon-musk-mu-rika-cybertruck"/>
      </related>
      <p>Lordstown Motors vzniklo pod vedením firmy Workhorse, která má současně zájem o výrobu nových hybridních dodávek pro americkou poštu. Tato vozidla by měla rovněž vznikat v nově zakoupené továrně Lordstownu po boku zamýšleného čistě elektrického pick-upu. I pokud se ale automobilce podaří zajistit nutné financování projektu, musí počítat s opravdu silnou konkurencí.</p>
      <p>Kromě samotného Fordu, který už chystá <a href="https://www.autorevue.cz/elektricky-ford-f-150-poprve-v-akci-pracant-se-neboji-ani-vagonu-o-hmotnosti-453-tun">elektrickou verzi svého bestselleru F-150</a>, se zanedlouho přidá do hry i dlouho očekávaný pick-up od Tesly, jehož premiéra proběhne <a href="https://www.autorevue.cz/bollinger-ukazal-dalsi-prototypy-elektrickych-off-roadu-b1-a-b2-k-vyrobe-maji-blizko">na konci listopadu</a>. Dále zde máme mladou značku <a href="https://www.autorevue.cz/elektricky-pick-up-rivian-r1t-sokuje-svet-stovku-da-za-3-vteriny-utahne-az-5-tun">Rivian s modelem R1T</a>, do které již investovali giganti jako Amazon a právě taky Ford, a nelze přehlédnout i detroitský Bollinger s jeho <a href="https://www.autorevue.cz/bollinger-ukazal-dalsi-prototypy-elektrickych-off-roadu-b1-a-b2-k-vyrobe-maji-blizko">pracanty B1 a B2.</a></p>
      <related>
        <a href="https://www.autorevue.cz/elektricky-ford-f-150-poprve-v-akci-pracant-se-neboji-ani-vagonu-o-hmotnosti-453-tun"/>
      </related>
      <p>Lordstown zatím nazývá svůj pick-up jako „Endurance truck“ (vytrvalostní/odolný pick-up) a pohon má zajistit čtveřice elektromotorů, jeden pro každé kolo. Na veřejnosti už jsou také první ilustrace zobrazující design pick-upu s poměrně tradičními proporcemi, avšak doplněné řadou futuristicky vypadajících prvků.  </p>
      <p>Produkce by měla započít už příští rok. Lordstown Motors přitom zamýšlí využít pracovní sílu těch lidí, kteří právě v továrně General Motors po jejím zavření ztratili práci.</p>
      <p>
        <i>Galerie doplněna o Ford F-150 Electric, Rivian R1T a Bollinger B2.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.auto.cz/novy-renault-kangoo-se-blizi-uz-vime-jak-bude-vypadat-132035"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/skoda-superb-1-generace-dobovy-cenik-2002"/>
      </related>
    </article>
  </body>
</html>