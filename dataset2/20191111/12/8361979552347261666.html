<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/nevrozhay-kartopli-ukrajina-pobila-rekord-z-importu-kartopli-novini-ukrajini-50052814.html"/>
    <meta property="og:site_name" content="НВ"/>
    <meta property="article:published_time" content="2019-11-11T12:18:00+00:00"/>
    <meta property="og:title" content="Неврожай. Україна за один місяць імпортувала більше картоплі, ніж будь-коли раніше за цілий рік"/>
    <meta property="og:description" content="С начала сезона 2019/2020 года Украина импортировала 142 тыс. т картофеля — в 529 раз больше, чем за тот же период годом ранее."/>
  </head>
  <body>
    <article>
      <h1>Неврожай. Україна за один місяць імпортувала більше картоплі, ніж будь-коли раніше за цілий рік</h1>
      <h2>С начала сезона 2019/2020 года Украина импортировала 142 тыс. т картофеля — в 529 раз больше, чем за тот же период годом ранее.</h2>
      <address>
        <time datetime="2019-11-11T12:18:00+00:00">11 Nov 2019, 12:18</time>
      </address>
      <p>У жовтні 2019 року Україна імпортувала 92,6 тис. т <a href="https://nv.ua/tags/kartoshka.html">картоплі</a> — більше, ніж будь-коли в історії України за цілий рік. Про це повідомляє <a href="http://agroportal.ua/news/rastenievodstvo/ukraina-obnovila-rekord-importa-kartofelya/">AgroPortal</a> з посиланням на дані Української плодоовочевої асоціації (УПОА).</p>
      <p>Всього ж з початку сезону 2019/20 Україна імпортувала понад 142 тис. т картоплі - в 529 разів більше, ніж за той же період попереднього сезону.</p>
      <p>При цьому, як зазначив експерт Продовольчої і сільськогосподарської організації ООН (ФАО) Андрій Ярмак, незважаючи на те, що картопля є найбільш вживаним плодоовочевим продуктом в Україні, за даними статистики обсяги її продажів через мережі супермаркетів менше, ніж, наприклад, обсяги продажів цитрусових або бананів. «Виходить, що в жовтні в Україну було ввезено близько половини річного обсягу продажів картоплі мережами супермаркетів, а це вже дуже суттєво», — уточнив експерт.</p>
      <p>Ярмак додав, що імпортна картопля активно закладається на тривале зберігання з метою перепродажу в зимово-весняний період за вищою ціною.</p>
      <p>«З огляду на обсяги імпорту картоплі в Україні, а також обсяги її виробництва в 2019 році, існує висока ймовірність зниження цін на картоплю в другій половині сезону», — вважає директор з розвитку УПОА Катерина Звєрєва.</p>
      <p>За оцінками аналітиків УПОА, попит на картоплю буде залишатися низьким в листопаді і грудні, і активізується до новорічних свят. При цьому обсяги продажів картоплі в передсвяткові дні, з великою ймовірністю розчарують представників роздрібної торгівлі. Відповідно в січні знову варто очікувати провалу в продажах і тільки в лютому попит може відновитися.</p>
      <p>Імпорт, на думку УПОА, в листопаді різко знизиться, проте продовжить залишатися істотним. А вже до кінця місяця УПОА не виключає можливості зниження оптових цін на картоплю.</p>
      <p>Як повідомлялося, <a href="https://nv.ua/ukr/biz/markets/shcho-bude-z-urozhayem-ovochiv-i-chi-virostut-cini-na-kartoplyu-i-borshchoviy-nabir-50036526.html">неврожай картоплі в Україні в 2019 році</a> був викликаний як несприятливими погодними умовами, так і скороченням посівних площ.</p>
    </article>
  </body>
</html>