<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bihar-board-released-registration-schedule-dates-for-bseb-11th-class-2843567.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T12:24:49+00:00"/>
    <meta property="og:title" content="बिहार बोर्ड ने 11वीं कक्षा में पढ़ रहे विद्यार्थियों के लिए जारी किया रजिस्ट्रेशन का शेड्यूल"/>
    <meta property="og:description" content="बिहार विद्यालय परीक्षा समिति ने इंटरमीडिएट वार्षिक परीक्षा (2019-21) के लिए 11वीं कक्षा में पढ़ रहे विद्यार्थियों का रजिस्ट्रेशन करने एवं शुल्क जमा करने के लिए शेड्यूल जारी कर दिया है। इंटरमीडिएट..."/>
  </head>
  <body>
    <article>
      <h1>बिहार बोर्ड ने 11वीं कक्षा में पढ़ रहे विद्यार्थियों के लिए जारी किया रजिस्ट्रेशन का शेड्यूल</h1>
      <address><time datetime="2019-11-11T12:24:49+00:00">11 Nov 2019, 12:24</time> by <a rel="author">लाइव हिन्दुस्तान टीम,पटना</a></address>
      <p>बिहार विद्यालय परीक्षा समिति ने इंटरमीडिएट वार्षिक परीक्षा (2019-21) के लिए 11वीं कक्षा में पढ़ रहे विद्यार्थियों का रजिस्ट्रेशन करने एवं शुल्क जमा करने के लिए शेड्यूल जारी कर दिया है। इंटरमीडिएट वार्षिक परीक्षा 2019-21 में सम्मिलित होने वाले विद्यार्थियों का रजिस्ट्रेशन एवं निर्धारित शुल्क 13 नवंबर से 30 नवंबर तक स्वीकार किया जाएगा। बिहार बोर्ड के अध्यक्ष आनंद किशोर ने बताया कि 11वीं कक्षा में पढ़ रहे कला, विज्ञान, वाणिज्य संकाय एवं व्यावसायिक पाठ्यक्रम के नियमित कोटि के विद्यार्थी एवं कला तथा वाणिज्य संकाय के स्वतंत्र कोटि के विद्यार्थी अपने शिक्षण संस्थानों के प्रधान के माध्यम से अपना रजिस्ट्रेशन 13 से 30 नवंबर तक करा सकते हैं।</p>
      <p>आनंद किशोर ने कहा कि शिक्षण संस्थानों के प्रधान यह सुनिश्चित करेंगे कि 11वीं कक्षा में नामांकित नियमित तथा स्वतंत्र कोटि एवं व्यावसायिक पाठ्यक्रम के संगत एवं वैध विद्यार्थियों का ही रजिस्ट्रेशन हो।</p>
      <p>उन्होंने कहा कि रजिस्ट्रेशन फॉर्म समिति के वेबसाईट seniorsecondary.biharboardonline.com पर अपलोड है। ऑनलाईन परीक्षा फॉर्म 13 नवंबर से 30 नवंबर तक भरा जाएगा। रजिस्ट्रेशन शुल्क के रुप में नियमित कोटि के विद्यार्थियों के लिए 370 रुपए तथा स्वतंत्र कोटि के विद्यार्थियों के लिए 670 रुपए देय होगा। </p>
    </article>
  </body>
</html>