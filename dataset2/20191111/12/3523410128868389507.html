<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639400/%DA%A9%D8%A7%D8%AE-%D8%B3%D9%81%DB%8C%D8%AF-%D8%AE%D9%88%D8%A7%D8%B3%D8%AA%D8%A7%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B2%D9%88%D8%AF%D9%87%D9%86%DA%AF%D8%A7%D9%85-%D8%AF%D8%B1-%D8%B9%D8%B1%D8%A7%D9%82-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T12:27:00+00:00"/>
    <meta property="og:title" content="کاخ سفید خواستار برگزاری انتخابات زودهنگام در عراق شد"/>
    <meta property="og:description" content="در پی ادامه اعتراضات در عراق، کاخ سفید در بیانیه‌ای مداخله‌جویانه برگزاری انتخابات زودهنگام در این کشور را خواستار شد."/>
  </head>
  <body>
    <article>
      <h1>
        <a href="https://www.bultannews.com/fa/news/639400/%DA%A9%D8%A7%D8%AE-%D8%B3%D9%81%DB%8C%D8%AF-%D8%AE%D9%88%D8%A7%D8%B3%D8%AA%D8%A7%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B2%D9%88%D8%AF%D9%87%D9%86%DA%AF%D8%A7%D9%85-%D8%AF%D8%B1-%D8%B9%D8%B1%D8%A7%D9%82-%D8%B4%D8%AF">کاخ سفید خواستار برگزاری انتخابات زودهنگام در عراق شد</a>
      </h1>
      <h2>در پی ادامه اعتراضات در عراق، کاخ سفید در بیانیه‌ای مداخله‌جویانه برگزاری انتخابات زودهنگام در این کشور را خواستار شد.</h2>
      <address><time datetime="2019-11-11T12:27:00+00:00">11 Nov 2019, 12:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از اسکای نیوز، کاخ سفید امروز دوشنبه در بیانیه‌ای مداخله جویانه خواستار برگزاری انتخابات زودهنگام در عراق و توقف آنچه «خشونت» علیه معترضان توصیف کرده است ، شد.</p>
      <p>کاخ سفید با مطرح کردن ادعا‌هایی بی‌اساس علیه ایران در این بیانیه گفته است: عراقی‌ها در مقابل نفوذ ایران، در تظاهرات ساکت و بی حرکت نخواهند ماند.</p>
      <p>آمریکا در این بیانیه جامعه جهانی را به پیوستن به واشنگتن برای تحقق آینده‌ای بهتر برای مردم عراق فراخوانده است.</p>
      <p>همچنین آمریکا که خود برهم زننده امنیت و ثبات در منطقه است در بیانیه خود درباره حملات علیه مردم معترض، رسانه‌ها و قطع شدن اینترنت در عراق ابراز نگرانی کرده است.</p>
      <p>عراق از ابتدای ماه میلادی اکتبر شاهد اعتراضات مردمی در استان‌های مختلف علیه فساد اقتصادی و مشکلات معیشتی بوده است که برخی عناصر نفوذی تظاهرات مسالمت‌آمیز مردم را به خشونت کشانده و خواستار برکناری دولت، برگزاری انتخابات زودهنگام و اصلاحات اداری شده‌اند.</p>
    </article>
  </body>
</html>