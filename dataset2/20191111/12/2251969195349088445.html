<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/11/rivoluzione-in-piazza-del-mercato-piu-sicurezza-per-gli-scolari/1323622/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-11T12:50:24+00:00"/>
    <meta property="og:title" content="Rivoluzionata piazza del Mercato, più sicurezza per gli scolari"/>
    <meta property="og:description" content="SAN SEVERINO - Ci sono anche posti rosa e parcheggi per portatori di handicap. Consegnati anche due nuovi mezzi"/>
  </head>
  <body>
    <article>
      <h1>Rivoluzionata piazza del Mercato, più sicurezza per gli scolari</h1>
      <h2>SAN SEVERINO - Ci sono anche posti rosa e parcheggi per portatori di handicap. Consegnati anche due nuovi mezzi</h2>
      <address><time datetime="2019-11-11T12:50:24+00:00">11 Nov 2019, 12:50</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F11%2Frivoluzione-in-piazza-del-mercato-piu-sicurezza-per-gli-scolari%2F1323622%2F">Condividi10</a><a href="https://twitter.com/intent/tweet?text=Rivoluzionata+piazza+del+Mercato%2C++pi%C3%B9+sicurezza+per+gli+scolari&amp;url=https%3A%2F%2Fwww.cronachemaceratesi.it%2F2019%2F11%2F11%2Frivoluzione-in-piazza-del-mercato-piu-sicurezza-per-gli-scolari%2F1323622%2F">Tweet</a>Email10 Condivisioni</p>
      <p> </p>
      <p><b>A San Severino più sicurezza per gli alunni che ogni giorno scendono dallo scuolabus per raggiungere la scuola dell’infanzia “Virgilio” ma anche per gli autisti dei pulmini che avranno uno spazio riservato per fare manovra. Poi aree sosta “rosa” per le mamme che accompagnano i loro figli in classe. Inoltre dieci nuovi posti auto gratuiti in un’area nevralgica della città, un nuovo parcheggio per portatori di handicap, di cui la piazza era completamente sprovvista, spazi dedicati al carico e scarico per chi si reca al distributore “Casa dell’Acqua” aperta dalla municipalizzata Assem e dal Comune.</b> Una rivoluzione in piazza Del Mercato che è stata di recente interessata anche dal rifacimento completo della segnaletica a cura dell’ufficio Manutenzioni del Comune di San Severino che si è occupato anche del coordinamento del cantiere e della progettazione. Il tutto è stato realizzato con fondi della Polizia locale dedicati proprio al miglioramento della sicurezza. Il sindaco Rosa Piermattei, insieme all’assessore alla Polizia locale, Jacopo Orlandani, a quello alle Manutenzioni, Paolo Paoloni, al personale dell’ufficio Manutenzioni e della Polizia Locale, ha effettuato un sopralluogo a conclusione di tutte le opere che hanno previsto un investimento complessivo che si aggira sui 20mila euro. L’occasione è anche servita per ufficializzare la consegna di un nuovo mezzo al personale del servizio di segnaletica stradale e viabilità, un Fiat Ducato, e uno scuolabus entrato in servizio con l’inizio del nuovo anno scolastico, un Iveco Daily “Euro 6” capace di accogliere 30 alunni e due accompagnatori.</p>
      <figure>
        <img src="https://cdn.cronachemaceratesi.it/wp-content/uploads/2019/11/scuolabus-san-severino-1-650x366.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/scuolabus-san-severino-2-650x366.jpg"/>
      </figure>
    </article>
  </body>
</html>