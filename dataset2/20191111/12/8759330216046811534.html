<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903366/vandenbempt-ziet-het-somber-in-voor-mazzu-niet-de-juiste-man-op-dit-moment-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T12:27:00+00:00"/>
    <meta property="og:title" content="Vandenbempt ziet het somber in voor Mazzu: &quot;Er zat geen leven in het elftal&quot;"/>
    <meta property="og:description" content="De stoel van Felice Mazzu is wankel in Genk. Peter Vandenbempt vreest dat de nederlaag tegen Gent het lot van Mazzu heeft bezegeld."/>
  </head>
  <body>
    <article>
      <h1>Vandenbempt ziet het somber in voor Mazzu: "Er zat geen leven in het elftal"</h1>
      <address>
        <time datetime="2019-11-11T12:27:00+00:00">11 Nov 2019, 12:27</time>
      </address>
      <p>
        <b>De stoel van Felice Mazzu is wankel in Genk. Peter Vandenbempt vreest dat de nederlaag tegen Gent het lot van Mazzu heeft bezegeld.</b>
      </p>
      <p>De spelers van Genk lieten een erg gelaten indruk tegen Gent. Ook Vandenbempt zag niet veel hoopvols aan de prestatie van de Limburgers. "Er zat geen leven in het elftal, er heerste chaos op het veld en je zag een zorgwekkende gelatenheid bij de spelers en de coach", aldus Vandenbempt tegenover <a href="https://sporza.be/nl/2019/11/11/peter-vandenbempt-speeldag-15/">Sporza</a>.</p>
      <aside>Lees meer<br/><a href="https://www.voetbalprimeur.be/nieuws/903316/-mazzu-kent-dinsdag-zijn-lot-bij-genk-de-cond-niet-tevreden-na-partij-.html?itm_source=www.voetbalprimeur.be&amp;itm_medium=highlighted-content">'Mazzu kent dinsdag zijn lot bij Genk, De Cond√© niet tevreden na partij'</a></aside>
      <p>Het ziet er sterk naar uit dat Mazzu deze week zijn koffers zal mogen pakken in de Luminus Arena. Wat valt er Mazzu te verwijten? "Het is vooral onduidelijk wat zijn visie is. Waar wilt hij naartoe met deze ploeg, welke lijn bewandelt hij. Dat is allemaal erg onduidelijk", vindt de analist.</p>
      <p>Mocht Mazzu effectief de bons krijgen, heeft Vandenbempt al een type in zijn hoofd dat de problemen mogelijk kan oplossen. "De spelers hebben iemand nodig die hen leidt met de borst vooruit. Iemand die de zaken in handen neemt en gelooft in een goede afloop. Momenteel straalt Mazzu enkel onzekerheid uit."</p>
      <p>Het ziet er dus niet goed uit voor Mazzu. Vandenbempt zou het jammer vinden voor de trainer. "Het is een fijne en warme man die zijn plaats aan de top verdient. Maar misschien is hij nu niet de juiste persoon voor Racing Genk."</p>
      <p>KRC Genk liet weten dat ze eerstvolgende dinsdag met meer nieuws naar buiten zullen komen. Het lijkt twijfelachtig dat Mazzu volgend weekend tegen Moeskroen nog aan het roer staat.</p>
      <aside>Lees meer<br/><a href="https://www.voetbalprimeur.be/nieuws/903356/vandenbempt-antwerp-verdiende-overwinning-maar-voetballend-mag-het-beter-.html?itm_source=www.voetbalprimeur.be&amp;itm_medium=highlighted-content">Vandenbempt: "Antwerp verdiende overwinning maar voetballend mag het beter"</a></aside>
    </article>
  </body>
</html>