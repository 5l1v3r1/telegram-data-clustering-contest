<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kreml-pro-normandskiy-samit-dati-nemaye-novini-ukrajini-50052811.html"/>
    <meta property="og:site_name" content="НВ"/>
    <meta property="article:published_time" content="2019-11-11T12:09:00+00:00"/>
    <meta property="og:title" content="Кремль: Дати проведення нормандського саміту немає, потрібно дочекатися розведення сил"/>
    <meta property="og:description" content="У Кремлі заявили, що дата проведення зустрічі лідерів нормандської четвірки як і раніше не визначена, і закликали дочекатися «повного розведення сил на Донбасі»."/>
  </head>
  <body>
    <article>
      <h1>Кремль: Дати проведення нормандського саміту немає, потрібно дочекатися розведення сил</h1>
      <h2>У Кремлі заявили, що дата проведення зустрічі лідерів нормандської четвірки як і раніше не визначена, і закликали дочекатися «повного розведення сил на Донбасі».</h2>
      <address>
        <time datetime="2019-11-11T12:09:00+00:00">11 Nov 2019, 12:09</time>
      </address>
      <p>«Дати нормандського саміту як і раніше немає. Давайте дочекаємося все-таки завершення (розведення сил)», — цитує Пєскова <a href="https://interfax.com.ua/">Інтерфакс-Україна.</a></p>
      <p>Разом з тим, посол Франції в Україні Етьєн де Понсен також заявив, що дати зустрічі лідерів нормандського формату все ще немає, незважаючи на виконання Україною необхідних умов.</p>
      <p>«Зараз розведення сил вже здійснено, воно було проведено на вихідних. обидві умови (для зустрічі нормандської четвірки — Ред.) були виконані, так що ми чекаємо проведення саміту. Поки немає підтвердження дат. Ми все ще працюємо над тим, щоб провести таку зустріч в кінці листопада», — сказав посол Франції.</p>
      <p>Говорячи про можливий візит президента Франції до України, Понсен зазначив, що посольство поки не веде підготовку такого візиту.</p>
      <p>Раніше в українських <a href="https://nv.ua/ukr/world/geopolitics/nazvana-ymovirna-data-zustrichi-normandskoji-chetvirki-zmi-novini-ukrajini-50052692.html">ЗМІ в якості можливої дати проведення саміту нормандскої четвірки називали 24 або 26 листопада.</a></p>
      <p>Очільник МЗС України Вадим <a href="https://nv.ua/ukr/world/geopolitics/pristayko-pro-normandskiy-samit-ye-poperednya-data-novini-ukrajini-50050396.html">Пристайко також заявив, що нормандський саміт може відбутися в листопаді,</a> вже є попередня дата, на яку, проте, погодилися ще не всі учасники.</p>
      <p>РФ назвала умовою для проведення нормандськоъ зустрічі розведення сил та засобів на Донбасі.</p>
      <p>Розведення вже відбулося у Золотому, а 9 листопада стартувало у Петрівському.</p>
    </article>
  </body>
</html>