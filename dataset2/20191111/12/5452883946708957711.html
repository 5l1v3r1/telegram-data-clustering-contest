<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/ubriaco-alla-guida-denunciato-11-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T12:57:00+00:00"/>
    <meta property="og:title" content="Di notte ubriaco alla guida di un’auto: 40enne denunciato"/>
    <meta property="og:description" content="Patente ritirata e sanzione accessoria raddoppiata"/>
  </head>
  <body>
    <article>
      <h1>Di notte ubriaco alla guida di un’auto: 40enne denunciato</h1>
      <h2>Patente ritirata e sanzione accessoria raddoppiata</h2>
      <address><time datetime="2019-11-11T12:57:00+00:00">11 Nov 2019, 12:57</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Prosegue l’azione dei Carabinieri della Compagnia di Sant’Angelo dei Lombardi, costantemente impiegati in servizi di controllo del territorio predisposti dal Comando Provinciale di Avellino, finalizzati, oltre alla prevenzione dei reati in genere, anche alla sicurezza stradale, sia sulle principali arterie che nei centri abitati, ancora troppo spesso teatri di gravi incidenti le cui conseguenze sono rese maggiormente tristi dal fatto che il più delle volte risultano corollario del mancato rispetto alle norme del Codice della Strada.</p>
      <p>Nell’ambito di tali servizi, a Lioni, i Carabinieri dell’Aliquota Radiomobile hanno proceduto al controllo un 40enne del luogo, fermato in orario notturno alla guida di un’autovettura.</p>
      <p>Lo stesso, in evidente stato di alterazione psicofisica, è stato sottoposto al test con l’etilometro, all’esito del quale si riscontrava un tasso alcolemico superiore al limite massimo consentito dalla legge.</p>
      <p>Pertanto, oltre al ritiro della patente di guida, è scattata nei confronti del predetto la denuncia in stato di libertà alla Procura della Repubblica di Avellino per guida in stato di ebbrezza. Inoltre, avendo commesso il reato in fascia oraria notturna, veniva gravato dalla sanzione accessoria raddoppiata.</p>
    </article>
  </body>
</html>