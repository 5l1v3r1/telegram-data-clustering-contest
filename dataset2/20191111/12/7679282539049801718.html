<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-and-silver-price-surge-today-after-five-day-fall-2843507.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T12:15:36+00:00"/>
    <meta property="og:title" content="5 दिन बाद बढ़ी सोने-चांदी की कीमत, जानें आज का रेट"/>
    <meta property="og:description" content="विदेशों में दोनों कीमती धातुओं में लौटी तेजी के बीच दिल्ली सरार्फा बाजार में सोमवार को सोना पांच दिन गिरावट से उबरता हुआ 50 रुपये चमककर 39,320 रुपये प्रति दस ग्राम पर और चांदी 150 रुपये की बढ़त में..."/>
  </head>
  <body>
    <article>
      <h1>5 दिन बाद बढ़ी सोने-चांदी की कीमत, जानें आज का रेट</h1>
      <address><time datetime="2019-11-11T12:15:36+00:00">11 Nov 2019, 12:15</time> by <a rel="author">एजेंसी,नई दिल्ली</a></address>
      <p>विदेशों में दोनों कीमती धातुओं में लौटी तेजी के बीच दिल्ली सरार्फा बाजार में सोमवार को सोना पांच दिन गिरावट से उबरता हुआ 50 रुपये चमककर 39,320 रुपये प्रति दस ग्राम पर और चांदी 150 रुपये की बढ़त में 45,600 रुपये प्रति किलोग्राम पर पहुंच गयी। </p>
      <p>अंतरार्ष्ट्रीय बाजार में कम कीमत पर हुई लिवाली के कारण पीली धातु में तेजी रही। अमेरिका और चीन के बीच जारी व्यापार युद्ध का मुद्दा अब भी अनसुलझा है और वैश्विक अर्थव्यवस्था की सुस्ती बरकरार है। इस दौरान निवेशकों ने कम कीमत पर सोने की खरीददारी की जिससे इसमें तेजी रही। </p>
      <p>लंदन एवं न्यूयॉक से प्राप्त जानकारी के अनुसार, सोना हाजिर आज 5.65 डॉलर चढ़कर 1,464.55 डॉलर प्रति औंस पर पहुंच गया। दिसंबर का अमेरिकी सोना वायदा भी 2.30 डॉलर की बढ़त में 1,465.20 डॉलर प्रति औंस बोला गया। चांदी 0.14 डॉलर की बढ़त में 16.88 डॉलर प्रति औंस पर पहुंच गयी। जसजस</p>
      <p>स्थानीय बाजार में सोना स्टैंडर्ड 50 रुपये चढ़कर 39,320 रुपये प्रति दस ग्राम पर पहुंच गया। सोना बिटुर भी इतनी ही तेजी के साथ 39,150 रुपये प्रति दस ग्राम पर रहा। आठ ग्राम वाली गिन्नी 30,200 रुपये के भाव पर टिकी रही। </p>
      <p>चांदी हाजिर 150 रुपये की बढ़त के साथ 45,600 रुपये प्रति किलोग्राम बिकी। चांदी वायादा 168 रुपये चमककर 44,040 रुपये प्रति किलोग्राम बोली गयी। सिक्का लिवाली और बिकवाली क्रमश: 910 रुपये और 920 रुपये प्रति इकाई पर स्थिर रहे। </p>
      <p><b>आज दोनों कीमती धातुओं के भाव इस प्रकार रहे :-</b><br/>सोना स्टैंडर्ड प्रति 10 ग्राम..... 39,320 रुपये<br/>सोना बिटुर प्रति 10 ग्राम .......39,150 रुपये<br/>चांदी हाजिर प्रति किलोग्राम.....45,600 रुपये<br/>चांदी वायदा प्रति किलोग्राम.....44,040 रुपये<br/>सिक्का लिवाली प्रति इकाई ... 910 रुपये  <br/>सिक्का बिकवाली प्रति इकाई... 920 रुपये<br/>गिन्नी प्रति आठ ग्राम............. 30,200 रुपये <br/><a href="https://www.livehindustan.com/business/story-gold-and-silver-price-fell-down-to-two-and-half-week-lowest-on-friday-2838479.html">सोने-चांदी के दामों में आई जबरदस्त गिरावट, जानें आज का रेट</a></p>
    </article>
  </body>
</html>