<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39668/%D9%81%D9%88%DA%A9%D9%88%D8%B4%DB%8C%D9%85%D8%A7-%D8%A8%D9%87-%D9%82%D8%B7%D8%A8-%D8%AA%D8%AC%D8%AF%DB%8C%D8%AF%D9%BE%D8%B0%DB%8C%D8%B1%E2%80%8C%D9%87%D8%A7-%D8%AA%D8%A8%D8%AF%DB%8C%D9%84-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-11T12:37:00+00:00"/>
    <meta property="og:title" content="فوکوشیما به قطب تجدیدپذیر‌ها تبدیل می‌شود"/>
    <meta property="og:description" content="برنامه ریزی برای ایجاد ۲۱ مرکز تولید انرژی‌های تجدیدپذیر در فوکوشیمای ژاپن، این منطقه را بعد از نابودی نیروگاه هسته‌ای پس از توفان سونامی دوباره احیا می‌کند."/>
  </head>
  <body>
    <article>
      <h1>فوکوشیما به قطب تجدیدپذیر‌ها تبدیل می‌شود</h1>
      <address><time datetime="2019-11-11T12:37:00+00:00">11 Nov 2019, 12:37</time> by <a rel="author">پایگاه خبری صنعت برق - برق نیوز BarghNews</a></address>
      <p><i>برنامه ریزی برای ایجاد ۲۱ مرکز تولید انرژی‌های تجدیدپذیر در فوکوشیمای ژاپن، این منطقه را بعد از نابودی نیروگاه هسته‌ای پس از توفان سونامی دوباره احیا می‌کند. </i>به گزارش <a href="http://www.barghnews.com/">برق نیوز</a>، به دنبال وقوع سونامی و زلزله نه ریشتری در ژاپن در سال ۲۰۱۱ راکتور هسته‌ای فوکوشیمای این کشور به طول جدی آسیب دید و این منطقه دچار آلودگی‌های زیست محیطی شد. برای جبران این مشکل و احیای فوکوشیما، مقامات ژاپنی قصد دارند نیروگاه‌هایی را برای تولید انرژی‌های تجدیدپذیر احداث کنند تا این منطقه دوباره نقش خود را در تولید برق مورد نیاز ژاپن ایفا کند.<br/>قرار است تا سال ۲۰۴۰ صد درصد انرژی تولید شده در فوکوشیما با استفاده از منابع تجدیدپذیر تولید شود و به همین منظور ساخت و راه اندازی نیروگاه‌های بادی، خورشیدی، آبی، حرارتی بهره گیرنده از گرمای زمین و زیست توده (مبتنی بر استفاده از انواع زباله وفضولات) در دستور کار قرار گرفته است.<br/><br/>با تکمیل این طرح امکان تولید تقریبا ۱.۵ گیگاوات انرژی برق در فوکوشیما فراهم می‌شود. در مرحله اول ۱۱ نیروگاه خورشیدی جدید و ۱۰ نیروگاه بادی تازه در فوکوشیما احداث می‌شوند و بدین منظور از زمین‌های بلااستفاده کشاورزی و عمومی استفاده می‌شود.<br/><br/>هزینه اجرای این طرح ظرف پنج سال آینده در حدود ۲.۷۵ میلیارد دلار برآورد شده و انرژی تولید شده در مرحله اول اجرای برنامه مذکور ۶۰۰ مگاوات خواهد بود. در صورتی که اجرای این طرح مطابق با برنامه‌های پیش بینی شده دنبال شود ۱۳ تا۱۴ درصد از انرژی مورد نیاز ژاپن تا سال ۲۰۳۰ در فوکوشیما تولید می‌شود. منبع: <a href="http://barghnews.com/">مهر</a></p>
    </article>
  </body>
</html>