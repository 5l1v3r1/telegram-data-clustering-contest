<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231616/"/>
    <meta property="og:site_name" content="Українська правда"/>
    <meta property="article:published_time" content="2019-11-11T12:01:28+00:00"/>
    <meta property="og:title" content="Герус пояснив, як його звільнення пов’язане з бійкою з Ляшком"/>
    <meta property="og:description" content="Андрій Герус звільнений з посади представника президента у Кабінеті міністрів оскільки понад 2 місяці не виконує свої функції."/>
  </head>
  <body>
    <article>
      <h1>Герус пояснив, як його звільнення пов’язане з бійкою з Ляшком</h1>
      <address>
        <time datetime="2019-11-11T12:01:28+00:00">11 Nov 2019, 12:01</time>
      </address>
      <p>Андрій Герус звільнений з посади представника президента у Кабінеті міністрів оскільки "понад 2 місяці не виконує свої функції".</p>
      <p><b>Джерело:</b> <a href="https://www.facebook.com/andriy.gerus/posts/10218905918052646">Facebook </a>Геруса</p>
      <p><b>Деталі:</b> Герус, зокрема, наголосив, що його звільнення не пов’язане із бійкою з колишнім нардепом, лідером "Радикальної партії" Олегом Ляшком.</p>
      <p><b>Пряма мова:</b> "З кінця серпня я не відвідав жодне засідання Кабміну, тобто де-факто вже понад 2 міс не виконую функцій представника президента у Кабміні.</p>
      <p>Думаю, ніколи в історії України народний депутат-голова комітету не виконував таких функцій представника, бо це нереально. Тому всякі сенсаційно-конспірологічні версії, зокрема пов’язані інцидентом із (поки що)двічі судимим безробітним громадянином О.Ля., це дійсно весело:)".</p>
      <p><b>Що було раніше:</b> Президент Володимир Зеленський <a href="https://www.pravda.com.ua/news/2019/11/11/7231596/">звільнив</a> Андрія Геруса з посади представника президента у Кабінеті міністрів і призначив на цю посаду Олексія Перевезенцева (поза штатом).</p>
      <p>
        <b>Передісторія: </b>
      </p>
      <ul>
        <li>22 травня президент Володимир Зеленський <a href="https://www.pravda.com.ua/news/2019/05/22/7215759/">призначив Андрія Геруса </a>своїм представником у Кабінеті міністрів.</li>
        <li>21 липня Герус <a href="https://www.pravda.com.ua/articles/2019/07/21/7221526/">пройшов </a>до Верховної Ради на позачергових виборах по списку "Слуги народу".  </li>
        <li>6 листопада лідер "Радикальної партії" Олег <a href="https://www.pravda.com.ua/news/2019/11/6/7231208/">Ляшко поштовхався</a>із депутатом фракції "Слуга народу" Андрієм Герусом у залі офіційних делегацій VIP-терміналу "Борисполя". Інцидент записували на відео, яке Ляшко виклав у соцмережі.</li>
      </ul>
      <related>
        <a href="https://www.epravda.com.ua/news/2019/11/11/653562/"/>
        <a href="https://www.pravda.com.ua/news/2019/11/11/7231596/"/>
        <a href="https://www.pravda.com.ua/news/2019/11/9/7231478/"/>
      </related>
    </article>
  </body>
</html>