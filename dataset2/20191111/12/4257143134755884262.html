<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/tudomany/2019/11/11/igy-vonul-at-a-merkur-a-nap-elott-nezze-eloben"/>
    <meta property="og:site_name" content="infostart"/>
    <meta property="article:published_time" content="2019-11-11T12:55:00+00:00"/>
    <meta property="og:title" content="Így vonul át a Merkúr a Nap előtt - nézze élőben!"/>
    <meta property="og:description" content="Látványos csillagászati eseményt követhetnek figyelemmel az érdeklődők, a bolygóátvonulások ráadásul nem túl gyakoriak."/>
  </head>
  <body>
    <article>
      <h1>Így vonul át a Merkúr a Nap előtt - nézze élőben!</h1>
      <address><time datetime="2019-11-11T12:55:00+00:00">11 Nov 2019, 12:55</time> by <a rel="author">Infostart</a></address>
      <h3>Látványos csillagászati eseményt követhetnek figyelemmel az érdeklődők, a bolygóátvonulások ráadásul nem túl gyakoriak.</h3>
      <p>A Merkúr apró fekete pontként fog áthaladni nagyjából a Nap középvonalánál.</p>
      <p>Ritkák a hasonló események, a Vénusz például legutóbb 2012-ben, azt megelőzően 2004-ben haladt el a Föld és a Nap között, de legközelebb csak 2025 decemberében kerül majd sor erre a jelenségre. A Merkúr legutóbb 2016-ban vonult át csillagunk előtt, vagyis az évszázadonként 13-szor megtörténő eseményre gyors egymásutánban, három év elteltével kerül sor. A következő alkalomig pedig épp 13 évet kell várni (2032).</p>
      <p>A Merkúr átvonulását szakértők magyarázatával közvetíti a <a href="https://slooh.com/join/step1">Slooh.com</a>. A bolygó magyar idő szerint 13:35-kor lépett be a Nap elé, és valamivel este hat után hagyja el. Az eseménynek Magyarországról napnyugtáig nagyjából a felét lehet megfigyelni megfelelő eszközökkel, ha az időjárás lehetővé teszi.</p>
      <figure>
        <iframe src="https://www.youtube.com/embed/Fzcmd_KQpEw" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: YouTube/Slooh</i>
      </p>
    </article>
  </body>
</html>