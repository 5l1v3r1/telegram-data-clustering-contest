<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/ghostbusters-3-svelato-il-titolo-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T12:15:00+00:00"/>
    <meta property="og:title" content="Ghostbusters 3: svelato il titolo ufficiale"/>
    <meta property="og:description" content="Il nuovo film di Ghostbusters, diretto da Jason Reitman, era inizialmente intitolato Ghostbusters 3 o addirittura Ghostbusters 2020 (abbreviato GB20), ma grazie ad un'indiscrezione sembra che il titolo sarà un po' diverso."/>
  </head>
  <body>
    <article>
      <h1>Ghostbusters 3: svelato il titolo ufficiale</h1>
      <address><time datetime="2019-11-11T12:15:00+00:00">11 Nov 2019, 12:15</time> by <a rel="author">Lorenzo Ferrero</a></address>
      <p>Il nuovo film di <b>Ghostbusters</b>, diretto da Jason Reitman, era inizialmente intitolato <b>Ghostbusters 3</b> o addirittura Ghostbusters 2020 (abbreviato GB20), ma grazie ad un’indiscrezione sembra che il titolo sarà un po’ diverso.</p>
      <p>Leggi anche: <a href="https://www.tomshw.it/culturapop/ghostbusters-2020-dan-aykroyd-e-ernie-hudson-saranno-nel-cast/">Ghostbusters III: Dan Aykroyd e Ernie Hudson saranno nel cast</a></p>
      <p>Ignorando completamente il reboot al femminile di Pail Feig, il nuovo capitolo degli Acchiappafantasmi sarà un sequel di Ghostbusters 2 del 1984 e si intitolerà <b>Ghostbusters: Afterlife.</b></p>
      <p>“<i>Mi sento come se parte di ciò che stiamo facendo con GB20</i> <i>sia una forma di archeologia</i>. <i>È per certi versi un film archeologico</i>“, ha detto <b>Jason Reitman</b> al Ghostbusters Fan Fest di Giugno, in occasione della celebrazione del 35 ° anniversario del film diretto da suo padre. “<i>Stavamo guardando attraverso il passato</i> <i>e mi sono sempre chiesto </i>” <i>Cos’è che lo rende un film di Ghostbusters? Cosa rende un fantasma di Ghostbusters un fantasma di Ghostbusters?</i> “<i>Quindi vedere questo filmato originale è stato straordinario. È stato come trovare l’apertura nascosta di una piramide</i>“.</p>
      <figure>
        <img src="https://www.tomshw.it/images/images/2019/11/echto-1-62179.768x432.jpg"/>
      </figure>
      <p>Reitman ha rivelato in precedenza che il suo film ha portato alla luce filmati inutilizzati del primo film inclusi in GB20, in cui <b>Paul Rudd</b> interpreta un sismologo e insegnante di scuola estiva part-time, attratto da una piccola città in cui vi sono misteriosi terremoti che dovrebbero essere di natura soprannaturale.</p>
      <p>Confermando il ritorno del cast originale di Ghostbusters nel nuovo film, il produttore <b>Dan Aykroyd</b> ha dichiarato:“<i>Reitman ha scritto</i> <i>una sceneggiatura bella e sentita, che prende il vero DNA dai primi due film e lo trasferisce direttamente al terzo, la generazione successiva. Trasmette l’eredità a una nuova generazione di stelle, attori e personaggi</i> . […] <i>Sarà spaventoso, stimolerà il pensiero, sarà molto sentito</i>“, ha continuato l’attore e produttore. “<i>Lo sentirai se hai persone care che ti mancano e che hai perso e con cui vuoi tornare. Sarà molto evocativo in questo modo</i>“.</p>
      <blockquote>Potete recuperare i primi due capitoli di Ghostbusters in <a href="https://toms.it/dFbFu">questo</a> cofanetto in blu-ray ad un prezzo ottimo</blockquote>
    </article>
  </body>
</html>