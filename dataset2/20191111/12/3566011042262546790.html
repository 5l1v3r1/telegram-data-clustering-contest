<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546419.html/%D8%AA%D9%88%D8%B5%DB%8C%D9%87-%D9%87%D8%A7%DB%8C-%D8%AF%D8%A7%D9%85%D9%BE%D8%B2%D8%B4%DA%A9%DB%8C-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A7%D8%A8%D8%AA%D9%84%D8%A7-%D8%A8%D9%87-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7%DB%8C-%D9%BE%D8%B1%D9%86%D8%AF%DA%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T12:05:00+00:00"/>
    <meta property="og:title" content="توصیه‌های دامپزشکی برای جلوگیری از ابتلا به آنفلوانزای پرندگان"/>
    <meta property="og:description" content="معاون سلامت اداره‌ کل دامپزشکی استان کرمانشاه از مردم خواست برای جلوگیری از شیوع آنفلوانزای پرندگان موارد بهداشتی را رعایت کنند."/>
  </head>
  <body>
    <article>
      <h1>توصیه‌های دامپزشکی برای جلوگیری از ابتلا به آنفلوانزای پرندگان</h1>
      <h2>معاون اداره کل دامپزشکی کرمانشاه مطرح کرد؛</h2>
      <address>
        <time datetime="2019-11-11T12:05:00+00:00">11 Nov 2019, 12:05</time>
      </address>
      <p>معاون سلامت اداره‌ کل دامپزشکی استان کرمانشاه از مردم خواست برای جلوگیری از شیوع آنفلوانزای پرندگان موارد بهداشتی را رعایت کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> شاهرخ یارویسی در گفتگو با خبرنگار <a href="http://www.mersadnews.ir/news/386933/%D8%AA%D9%88%D8%B5%DB%8C%D9%87%E2%80%8C%D9%87%D8%A7%DB%8C-%D8%AF%D8%A7%D9%85%D9%BE%D8%B2%D8%B4%DA%A9%DB%8C-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A7%D8%A8%D8%AA%D9%84%D8%A7-%D8%A8%D9%87-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7%DB%8C-%D9%BE%D8%B1%D9%86%D8%AF%DA%AF%D8%A7%D9%86">مرصادنیوز</a> با بیان اینکه موردی از ابتلا به آنفلوانزای فوق حاد پرندگان گزارش نشده است، اظهار داشت: در استان کرمانشاه از نظر ابتلا به آنفلوانزا مشکل خاصی نداریم و در سطح کشور نیز طی ۱۰ روز اخیر موردی از ابتلا به ثبت نرسیده است.</p>
      <p>وی افزود: از بهره برداران مرغ گوشتی و تخم گذارتقاضا می شود شرایط قرنطینه ای را کاملا حفظ و دانه و آب مورد نیاز طیور را از منابع مطمئن تهیه کنند.</p>
      <p>معاون سلامت اداره‌ کل دامپزشکی استان کرمانشاه با تاکید بر لزوم خودداری از ورود و خروج بی رویه طیور، گفت:  بهره برداران مرغ گوشتی و تخم گذار شرایط را به گونه ای مهیا کنند تا فصل بهار که همچنان پرندگان آزاد پرواز در تالاب و رودخانه ها سکنی گزیده اند موردی از ابتلا به بیماری مذکور گزارش نشود.</p>
      <p>این مسئول عنوان کرد: عامل ابتلا به این بیماری ویروس است و توسط پرندگان آزاد پرواز که در تالابها، رودخانه ها و سرابها زندگی می کنند، منتقل می شود.</p>
      <p>وی با اعلام اینکه کشور ایران به عنوان منطقه گرمسیری برای پرندگان آزاد که از مناطق سردسیر و سیبری مهاجرت می کنند منطقه مطلوبی است، افزود: این پرندگان مقاوم به بیماری آنفلوانزای فوق حاد پرندگان هستند و نقش ناقل را ایفا می کنند.</p>
      <p>یارویسی با بیان اینکه این بیماری در طیور اتفاق می افتد و در کمتر از چند ساعت تلفات گسترده ای می دهد، خاطرنشان کرد: علائم ابتلا به بیماری آنفلوانزای فوق حاد پرندگان سیاه شدن تاج و ریش مرغ ها به همراه دیگر علائم است.</p>
      <p>معاون سلامت اداره‌ کل دامپزشکی استان کرمانشاه تصریح کرد: در صورت ابتلای انسانی به بیماری مذکور تلفات در جمعیت انسانی رخ می دهد برهمین مبنا مردم از هرگونه شکار پرندگان وحشی، کنجکاوی درباره پرندگانی که حاشیه جاده ها هستند و نیز مصرف مرغ زنده خودداری کنند.</p>
      <p>انتهای پیام/</p>
    </article>
  </body>
</html>