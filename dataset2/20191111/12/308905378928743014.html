<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-zijn-betrouwbare-geruchten-over-de-samsung-galaxy-s11-33088"/>
    <meta property="og:site_name" content="Apparata"/>
    <meta property="article:published_time" content="2019-11-11T12:49:00+00:00"/>
    <meta property="og:title" content="Dit zijn betrouwbare geruchten over de Samsung Galaxy S11"/>
    <meta property="og:description" content="Ook over de Samsung Galaxy S10 lite en S10 Note lite wordt volop gespeculeerd."/>
  </head>
  <body>
    <article>
      <h1>Dit zijn betrouwbare geruchten over de Samsung Galaxy S11</h1>
      <h2>Ook over de Samsung Galaxy S10 lite en S10 Note lite wordt volop gespeculeerd.</h2>
      <address><time datetime="2019-11-11T12:49:00+00:00">11 Nov 2019, 12:49</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Hoewel de Samsung Galaxy S10 Lite en S10 Note Lite er nog aan moeten komen draait de geruchtenmolen over de Samsung Galaxy S11 serie al een tijd op volle toeren. De betrouwbare ‘lekkers’ Evan Blass en Ishan Agarwal doen er nu een schepje bovenop.</p>
      <p>Blass vermeldt dat er drie varianten komen, de Samsung Galaxy S11e met beeldscherm van 6,2 of 6,4 inch, de Samsung Galaxy S11 met beeldscherm van 6,7 inch en de Samsung Galaxy S11+ met een display van liefst 6,9 inch. Van de grootste variant zal alleen een 5G-versie worden uitgebracht, zo deelt Blass. Verder weet hij te melden dat het om zogenaamde ‘curved edge’ displays zal gaan, zoals we deze nu zien bij onder meer de Samsung Galaxy S10.</p>
      <p>Agarwal weet te melden dat de S11e in blauw, grijs en roze beschikbaar zal zijn. De reguliere S11 zal volgens hem in ieder geval verkrijgbaar zijn in blauw, grijs en zwart. Over de S11+ had hij nog geen kleurige mededelingen.</p>
      <p>Wel kon hij melden dat de Samsung Galaxy S10 Lite zal verschijnen in zwart, blauw en wit. De Samsung Galaxy Note 10 Lite komt in de kleuren rood, zilver en zwart. Kortom, wat kleurige geruchten.</p>
      <p>Dit gecombineerd met het <a href="https://www.apparata.nl/nieuws/is-dit-de-nieuwe-samsung-galaxy-s11-video-31532">eerdere filmpje</a> en de voorsprong die men <a href="https://www.apparata.nl/nieuws/samsung-galaxy-s11-bouwt-voorsprong-op-iphone-11-uit-video-32479">op de iPhone 11 neemt</a>, zorgt nu al voor iets om naar uit te kijken.</p>
      <p>Blass heeft zijn Twitter-account afgeschermd, maar is <a href="https://www.pocket-lint.com/phones/news/samsung/150039-samsung-galaxy-s11-details-leak-three-sizes-three-colours-all-dual-edge-displays">hier te lezen</a>.<br/>Agarwal heeft wel een direct zichtbare Twitter-draad:</p>
      <figure>
        <iframe data-src="https://twitter.com/ishanagarwal24/status/1193770335214063617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>