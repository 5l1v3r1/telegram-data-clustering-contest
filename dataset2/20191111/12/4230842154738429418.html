<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-praktychnu-fazu-rozvedennya-vijsk-u-petrivskomu-zaversheno-shtab/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T12:46:55+00:00"/>
    <meta property="og:title" content="Практичну фазу розведення військ у Петрівському завершено – штаб"/>
    <meta property="og:description" content="ЗСУ і війська противника завершили практичну фазу розведення сил від лінії розмежування поблизу Петрівського і Богданівки."/>
  </head>
  <body>
    <article>
      <h1>Практичну фазу розведення військ у Петрівському завершено – штаб</h1>
      <address>
        <time datetime="2019-11-11T12:46:55+00:00">11 Nov 2019, 12:46</time>
      </address>
      <p>ЗСУ і війська противника завершили практичну фазу розведення сил від лінії розмежування поблизу Петрівського і Богданівки.</p>
      <p>11 листопада завершилася третя доба від початку розведення військ поблизу Петрівського і Богданівки.</p>
      <p>Начальник прес-центру штабу ООС Андрій Агеєв повідомив, що практичну фазу завершено, тобто на зазначеній ділянці розведені сили і засоби.</p>
      <blockquote>– Сьогодні українська сторона повідомить МЗС та ОБСЄ про те, що завершили. ОБСЄ проведе верифікацію за допомогою квадрокоптерів та інших засобів, – сказав Агеєв.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191108-zrobyly-vse-v-terminy-j-bezpechno-zelenskyj-pro-rozvedennya-syl-u-zolotomu/">Зробили все в терміни й безпечно: Зеленський про розведення сил у Золотому</a>
      </p>
      <p>Він додав, що 12 листопада почнеться розмінування ділянки розрахунками Державної служби з надзвичайних ситуацій.</p>
      <p>Нагадаємо, <a href="https://fakty.com.ua/ua/ukraine/20191109-u-petrovskomu-startuvalo-rozvedennya-syl/">розведення сил поблизу Петрівського</a> почалося о 12.15 9 листопада, після підтвердження готовності обох сторін.</p>
    </article>
  </body>
</html>