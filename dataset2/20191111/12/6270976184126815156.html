<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/sbu-chynovnyky-kmda-vkraly-miljony-gryven-u-ditej/"/>
    <meta property="og:site_name" content="Рубрика"/>
    <meta property="article:published_time" content="2019-11-11T12:14:29+00:00"/>
    <meta property="og:title" content="СБУ: Чиновники КМДА вкрали мільйони гривень у дітей"/>
    <meta property="og:description" content="Розкрадання бюджетних коштів посадовцями однієї з установ Департаменту молоді та спорту Київської міськдержадміністрації, призначених для спортивних шкіл, викрила Служба безпеки України. Оперативники спецслужби встановили, що посадовці «заробляли» на закупках спортивного інвентаря до дитячо-юнацьких закладів. Вони закуповували продукцію сумнівної якості через підконтрольну фірму за штучно завищеними цінами. Для цього фігуранти справи підробляли документацію щодо проведення тендерних […]"/>
  </head>
  <body>
    <article>
      <h1>СБУ: Чиновники КМДА вкрали мільйони гривень у дітей</h1>
      <address><time datetime="2019-11-11T12:14:29+00:00">11 Nov 2019, 12:14</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/07/kmda-620x420-c-1.jpg"/>
      </figure>
      <p>Фото rbc.ua<br/><b><b>Розкрадання бюджетних коштів посадовцями однієї з установ Департаменту молоді та спорту Київської міськдержадміністрації, призначених для спортивних шкіл, викрила</b><a href="https://ssu.gov.ua/ua/news/1/category/21/view/6698#.tydggQGn.dpbs"><b> Служба безпеки України.</b></a></b></p>
      <p>Оперативники спецслужби встановили, що посадовці «заробляли» на закупках спортивного інвентаря до дитячо-юнацьких закладів. Вони закуповували продукцію сумнівної якості через підконтрольну фірму за штучно завищеними цінами. Для цього фігуранти справи підробляли документацію щодо проведення тендерних процедур та поставки на баланс придбаних товарів на загальну суму 12 мільйонів гривень.</p>
      <p>Під час обшуків за адресою підприємства-постачальника та у приміщенні одного із закладів Департаменту молоді та спорту КМДА правоохоронці виявили документи та інші речові докази проведення оборудок.</p>
      <p>У межах кримінального провадження за ч. 3 ст. 191 (привласнення, розтрата майна або заволодіння ним шляхом зловживання службовим становищем) та ч. 2 ст. 366 (службове підроблення) ККУ тривають слідчі дії для притягнення до відповідальності осіб, причетних до протиправної діяльності.</p>
      <figure>
        <img src="https://img.pravda.com/images/doc/a/9/a905e66-1.jpg"/>
      </figure>
    </article>
  </body>
</html>