<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/guardiola-pokazahme-zashto-sme-shampioni-ne-sym-bil-po-gord-bqhme-neveroqtni-1405039.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T12:17:00+00:00"/>
    <meta property="og:title" content="Гуардиола: Показахме защо сме шампиони, не съм бил по-горд, бяхме невероятни"/>
    <meta property="og:description" content="Мениджърът на Манчестър Сити Пеп Гуардиола бе изключително доволен от своите играчи след дербито срещу Ливърпул, въпреки че гражданите допуснаха неприятно поражение с 1:3 Загубата остави шампиона на цели 9 точки от върха"/>
  </head>
  <body>
    <article>
      <h1>Гуардиола: Показахме защо сме шампиони, не съм бил по-горд, бяхме невероятни</h1>
      <address><time datetime="2019-11-11T12:17:00+00:00">11 Nov 2019, 12:17</time> by <a rel="author">Sportlive.bg</a></address>
      <p>Мениджърът на <a href="https://www.sportlive.bg/tags/2043"><b>Манчестър Сити</b> </a>Пеп Гуардиола бе изключително доволен от своите играчи след дербито срещу Ливърпул, въпреки че "гражданите" допуснаха неприятно поражение с 1:3. Загубата остави шампиона на цели 9 точки от върха.</p>
      <p>"Днес показахме защо сме шампиони. На този стадион играхме по невероятен начин и съм по-горд (от отбора) от всякога. Представихме се страхотно срещу най-добрия отбор в Европа. Играхме толкова добре. Играта ни показва защо сме шампиони две поредни години" - започна Гуардиола.</p>
      <p>"Има още 7 месеца и ако Ливърпул спечели титлата, аз ще бъда първият, който да го поздрави, защото не можем да оспорим колко е добър. Има три отбора пред нас, които са с по-добри шансове за титлата. Не съм магьосник, не знам бъдещето - не знам дали ще спечелим титлата" - сподели испанецът.</p>
      <p>В мача имаше два спорни момента, в които Гуардиола побесня, защото не бе отсъдена дузпа в полза на неговия тим. <b>Вижте гневната му реакция, както и ироничния му поздрав към съдийската бригада след края на двубоя - <a href="https://www.sportlive.bg/worldfootball/england/VIDEO-Guardiola-pobesnq-sreshtu-refera-oshtetil-Siti-s-2-duzpi-1404911.html">в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html"/>
        <a href="https://www.sportlive.bg/worldfootball/england/Livyrpul-napravi-ogromna-krachka-kym-titlata-pobezhdavajki-Manchestyr-Siti-na-Anfijld-1404839.html"/>
        <a href="https://www.sportlive.bg/worldfootball/england/Mourinxo-Ako-Livyrpul-bie-Siti-na-Anfijld-shte-stane-shampion-1404883.html"/>
        <a href="https://www.sportlive.bg/worldfootball/england/Fernandinxo-se-zakani-Siti-da-prekysne-negativnata-statistika-na-Anfijld-1404481.html"/>
        <a href="https://www.sportlive.bg/worldfootball/england/Klop-Nuzhdaem-se-ot-vsqka-edna-tochka-prez-natovareniq-period-1405022.html"/>
      </related>
    </article>
  </body>
</html>