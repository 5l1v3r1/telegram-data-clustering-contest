<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/ivancice-zvonit-ridit-opily-cela.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T12:21:00+00:00"/>
    <meta property="og:title" content="Opilec se dobýval k exmanželce, poté usedl za volant. Skončil v policejní cele"/>
    <meta property="og:description" content="Nejméně půl litrem slivovice se před víkendovou návštěvou u své bývalé manželky posilnil sedmapadesátiletý muž v Ivančičích na Brněnsku. Do bytu ženy se poté dobýval zvoněním, poslat pryč ho museli policisté."/>
  </head>
  <body>
    <article>
      <h1>Opilec se dobýval k exmanželce, poté usedl za volant. Skončil v policejní cele</h1>
      <address><time datetime="2019-11-11T12:21:00+00:00">11 Nov 2019, 12:21</time> by <a rel="author">Pavla Hloušková</a></address>
      <p>Ačkoli opilý muž hlídce slíbil, že odejde, policisté raději počkali na místě. „Muž sice slovo dodržel, ale o chvíli později kolem hlídky projel za volantem osobního automobilu Škoda. Následná kontrola policisty už nemohla zaskočit. Šofér, který přiznal, že před jízdou vypil nejméně půl litru slivovice, nadýchal 2,33 promile,“ popsal policejní mluvčí Petr Vala.</p>
      <p>Policisté muži vzali řidičský průkaz a zakázali jízdu. Přesto jej přistihli za volantem znovu o tři hodiny později. „Tentokrát přístroj při dechové zkoušce ukázal o půl promile více. Šofér doplnil, že stačil vypít další dvě piva a dva panáky slivovice. To už hlídka zabránila opilci v další jízdě odtažením vozidla,“ dodal.</p>
      <figure>
        <img src="https://g.denik.cz/1/04/auto-na-jihlavsku-srazilo-dva-chodce-oba-zemreli_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/brno-uvoz-nehoda-srazeni-divka-auto.html">Mladou dívku srazilo na Úvoze auto. Vyběhla zpoza autobusu, málo se rozhlédla Přečíst článek ›</a>
      </aside>
      <p>Ani to však řidiči nestačilo a policisté se s ním o další tři hodiny setkali počtvrté, kdy znovu zvonil na byt své bývalé manželky. Poté opilý muž skončil v cele.</p>
    </article>
  </body>
</html>