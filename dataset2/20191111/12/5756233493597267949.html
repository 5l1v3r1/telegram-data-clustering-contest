<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620963/%DA%AF%D9%88%DA%AF%D9%84-%D8%A7%D8%B2-%DB%8C%DA%A9-%D8%B3%D8%B1%D8%A8%D8%A7%D8%B2-%D8%A8%D8%B1%D8%A7%DB%8C-%D8%B7%D8%B1%D8%A7%D8%AD%DB%8C-%D9%84%D9%88%DA%AF%D9%88%DB%8C-%D8%AE%D9%88%D8%AF-%DA%A9%D9%85%DA%A9-%DA%AF%D8%B1%D9%81%D8%AA-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T12:17:00+00:00"/>
    <meta property="og:title" content="گوگل از یک سرباز برای طراحی لوگوی خود کمک گرفت+عکس"/>
    <meta property="og:description" content="گوگل امروز به مناسب روز کهنه‌سربازان در آمریکا لوگوی خود را تغییر داد."/>
  </head>
  <body>
    <article>
      <h1>گوگل از یک سرباز برای طراحی لوگوی خود کمک گرفت+عکس</h1>
      <h2>به مناسبت روز کهنه‌سربازان در آمریکا</h2>
      <address>
        <time datetime="2019-11-11T12:17:00+00:00">11 Nov 2019, 12:17</time>
      </address>
      <p>
        <i>گوگل امروز به مناسب روز کهنه‌سربازان در آمریکا لوگوی خود را تغییر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> گوگل امروز به مناسبت ۱۱ نوامبر که روز کهنه‌سربازان در آمریکا است لوگوی خود را تغییر داد اما این بار تغییر لوگوی گوگل با دیگر لوگوها فرق دارد چرا که این شرکت این بار از یک کهنه سرباز آمریکایی برای طراحی لوگوی خود کمک خواسته است.</p>
      <p>به گزارش سی‌نت، "پت دامون" (Pete Damon) هنرمندی است که آثار هنری وی اهمیت زیادی برای کهنه سربازان و نیروهای مسلح ایالات متحده دارد زیرا وی در آثار خود همیشه تصاویری از افتخارات این افراد را می‌کشد.</p>
      <p>گوگل هر ساله ۱۱ نوامبر به منظور ادای احترام به کهنه سربازان که بسیاری از آنها هم از لحاظ عاطفی و هم جسمی دچار مشکلاتی هستند لوگوی خود را تغییر می‌دهد.</p>
      <p>پیت دامون، هنرمندی که امسال لوگوی گوگل به مناسبت ۱۱ نوامبر را طراحی کرده است، یک جانباز ارتش آمریکا است که در حال خدمت به کشورش به شدت مجروح می‌شود. دامون در سال ۲۰۰۳ بخش‌هایی از هر دو بازوی خود را از دست داد. وی روزی به عنوان مکانیک هلی‌کوپتر در طول جنگ عراق خدمت می‌کرد. برای دامون، هنر نوعی درمان است.</p>
      <figure>
        <img src="https://aftabnews.ir/files/fa/news/1398/8/20/357862_731.jpg"/>
      </figure>
      <p>در نقاشی رنگ روغن دامون روی بوم که به منظور ادای احترام به این روز کشیده است دو کودک که پرچم امریکا را به دست دارند قابل مشاده است. یک کودک کلاه دریانوردی و دیگری لباس ارتش آمریکا را به تن دارد.</p>
      <p>این هنرمند اهل ماساچوست متن زیر را در وبلاگ خود نوشت: من مدتی است که صحنه‌های کودکانی را که در حال حمل پرچم امریکا هستند را می‌کشم. در روزهای جنگ من کودکان بسیاری را می‌دیدم که به دلیل روحیه میهن پرستی در مبارزه شرکت می‌کردند.</p>
      <p>روز کهنه‌سربازان(Veterans Day) نام یکی از تعطیلات رسمی در ایالات متحده آمریکا است. این روز در ۱۱ نوامبر توسط دولت فدرال یکی از تعطیلات عمومی به حساب می‌آید. این روز، روز یادبود سربازان جانباز و بازنشسته آمریکاست.</p>
    </article>
  </body>
</html>