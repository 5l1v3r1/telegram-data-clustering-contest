<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/ekonomika/sud-vyklykav-svidkiv-spravi-shovkovoho-shlyaxu"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T12:40:01+00:00"/>
    <meta property="og:title" content="Суд викликав свідків у справі «Шовкового шляху»"/>
    <meta property="og:description" content="Антикорупційний суд задовольнив клопотання прокурора САП про виклик до суду для допиту свідків у справі збитків філії УЗ."/>
  </head>
  <body>
    <article>
      <h1>Суд викликав свідків у справі «Шовкового шляху»</h1>
      <address>
        <time datetime="2019-11-11T12:40:01+00:00">11 Nov 2019, 12:40</time>
      </address>
      <p>
        <b>Вищий антикорупційний суд викликав для допиту свідків у кримінальному провадженні за фактом заволодіння коштами ПАТ «Укрзалізниця» під час закупівлі палива у 2016-2017 роках в сумі 98,2 млн грн.</b>
      </p>
      <p>Таке рішення ВАКС ухвалив 1 листопада за клопотанням прокурора САП, повідомляє «Слово і Діло».</p>
      <p>За даними слідства, упродовж 2016-2017 років службові особи філії «Центр транспортного сервісу «Ліски» УЗ, зловживаючи своїм службовим становищем, заволоділи коштами УЗ в сумі 98,2 млн грн шляхом документального оформлення безтоварних операцій з придбання мазуту флотського і дизельного пального у ТОВ «Скела Терциум». Проте фактично вказані матеріали не поставлялись ні до паромів, для потреб яких укладались договори поставки палива, ні до орендованих резервуарів.</p>
      <p>Серед обвинувачених 4 службові особи філії ЦТС «Ліски» УЗ та 2 – керівники приватних фірм, які задіяні у незаконному заволодінні коштами.</p>
      <p>За даними «Слово і Діло», йдеться про начальника ЦТС «Ліски» Руслана Гусака, головного інженера філії Олексія Шевченка, першого заступника начальника Одеського відділення ЦТС «Ліски» Валерія Вовка, головного інженера цієї філії Інну Дишлиук, а також директорів фірм «Скела Терціум» і «Варіант Ойл» Сергія Непом'ящего і Павлом Чепелєвим відповідно.</p>
      <p>Нагадаємо, <a href="https://www.slovoidilo.ua/2019/01/17/novyna/ekonomika/rozkradannya-100-miljoniv-hryven-uz-nabu-povidomylo-pro-pidozru-shesty-osobam">НАБУ повідомило про підозру шести особам в цій справі</a>. Пізніше <a href="https://www.slovoidilo.ua/2019/07/02/novyna/ekonomika/sprava-shovkovoho-shlyaxu-sud-obmezhyv-stroky-oznajomlennya-rozsliduvannyam">суд обмежив терміни ознайомлення з розслідуванням для підозрюваних</a>. 20 вересня <a href="https://www.slovoidilo.ua/2019/09/20/novyna/ekonomika/sap-skeruvala-antykorupczijnoho-sudu-spravu-shovkovoho-shlyaxu">САП направила цю справу до ВАКС</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/19/novyna/ekonomika/sprava-shovkovoho-shlyaxu-kerivnyku-firmy-znovu-prodovzhyly-obovyazky"/>
        <a href="https://www.slovoidilo.ua/2019/08/19/novyna/ekonomika/sprava-shovkovoho-shlyaxu-sud-prodovzhyv-obovyazky-inzheneru-filiyi-uz"/>
        <a href="https://www.slovoidilo.ua/2019/06/19/novyna/ekonomika/sprava-shovkovoho-shlyaxu-sud-prodovzhyv-obovyazky-kerivnyku-firmy"/>
      </related>
    </article>
  </body>
</html>