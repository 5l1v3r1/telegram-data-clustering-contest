<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/curfew-kasaragod-district-police-chief111.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T12:20:00+00:00"/>
    <meta property="og:title" content="കലക്ടര്‍ നിരോധനാജ്ഞ പിന്‍വലിച്ചതിനു പിന്നാലെ കാസര്‍കോട്ട് പൊലീസ് നിരോധനാജ്ഞ; നവംബര്‍ 14 വരെ തുടരും"/>
    <meta property="og:description" content="Ayodhya Verdict Kasaragod Kerala കാസര്‍കോട്: അയോധ്യാ വിധിയെത്തുടര്‍ന്ന് അനിഷ്ട സംഭവങ്ങള്‍ ഉണ്ടാവാതിരിക്കാന്‍ കാസര്‍കോട് ജില്ലയിലെ ഒന്‍പത് സ്റ്റേഷന്‍ പരിധികളില്‍ ജില്ലാ പൊ"/>
  </head>
  <body>
    <article>
      <h1>കലക്ടര്‍ നിരോധനാജ്ഞ പിന്‍വലിച്ചതിനു പിന്നാലെ കാസര്‍കോട്ട് പൊലീസ് നിരോധനാജ്ഞ; നവംബര്‍ 14 വരെ തുടരും</h1>
      <address><time datetime="2019-11-11T12:20:00+00:00">11 Nov 2019, 12:20</time> by <a rel="author">ന്യൂസ് ഡെസ്‌ക്</a></address>
      <p>കാസര്‍കോട്: അയോധ്യാ വിധിയെത്തുടര്‍ന്ന് അനിഷ്ട സംഭവങ്ങള്‍ ഉണ്ടാവാതിരിക്കാന്‍ കാസര്‍കോട് ജില്ലയിലെ ഒന്‍പത് സ്റ്റേഷന്‍ പരിധികളില്‍ ജില്ലാ പൊലീസ് മേധാവി നിരോധനാജ്ഞ പ്രഖ്യാപിച്ചു.</p>
      <p>നീലേശ്വരം , കുമ്പള , മഞ്ചേശ്വരം, ചന്തേര , കാസര്‍കോട് , വിദ്യാനഗര്‍ , മേല്‍പ്പറമ്പ് , ഹോസ്ദുര്‍ഗ്, ബേക്കല്‍ എന്നീ സ്‌റ്റേഷന്‍ പരിധികളിലാണ് കേരള പൊലീസ് ആക്ട് 78,79 പ്രകാരം ജില്ലാ പൊലീസ് മേധാവി ജെയിംസ് ജോസഫ് തിങ്കളാഴ്ച രാവിലെ 8 മുതല്‍ നിരോധനാജ്ഞ പ്രഖ്യാപിച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അഞ്ചുപേരില്‍ കൂടുതല്‍ ആളുകള്‍ കൂട്ടം കൂടുന്നതും പൊതുയോഗങ്ങള്‍ നടത്തുന്നതും പൂര്‍ണമായും നിരോധിച്ചിട്ടുണ്ട്. നവംബര്‍ 14 രാത്രി 12 മണി വരെ നിരോധനാജ്ഞ തുടരും. ജനങ്ങള്‍ പൂര്‍ണമായും നിരോധനാജ്ഞയുമായി സഹകരിക്കണമെന്ന ജില്ലാ പൊലീസ് മേധാവി അഭ്യര്‍ഥിച്ചു.</p>
      <related>
        <a href="https://www.doolnews.com/relaxation-for-ban-of-five-police-station-limits-in-kasaragod-district.html?utm_source=doolnews&amp;utm_medium=related"/>
      </related>
      <p>നബിദിനാഘോഷത്തിന്റെ ഭാഗമായി കാസര്‍കോട് ജില്ലയിലെ അഞ്ച് പൊലീസ് സ്റ്റേഷന്‍ പരിധിയില്‍ പ്രഖ്യാപിച്ചിട്ടുള്ള നിരോധനാജ്ഞയ്ക്ക് ഞായറാഴ്ച രാവിലെ എട്ട് മണി മുതല്‍ ഉച്ചക്ക് 12 മണി വരെ നിരോധനാജ്ഞയില്‍ ഇളവുകള്‍ നല്‍കുന്നതായി കാസര്‍കോട് ജില്ലാ കലക്ടര്‍ അറിയിച്ചിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/LPcB2BfRBZw" width="500" height="281" data-service="Youtube" scrolling="no"/>
      </figure>
    </article>
  </body>
</html>