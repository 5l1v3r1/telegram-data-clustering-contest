<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/apollon/596783/i-apantisi-tou-fanouriou-stis-diloseis-petevinou-den-einai-thema-kompleks"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T12:41:00+00:00"/>
    <meta property="og:title" content="Η απάντηση του Φανούριου στις δηλώσεις Πετεβίνου / «Δεν είναι θέμα κόμπλεξ»"/>
    <meta property="og:description" content="«Ο Απόλλωνας είναι η ομάδα που αδικήθηκε ποδοσφαιρικά περισσότερο από κάθε άλλη ομάδα» τόνισε μεταξύ άλλων ο εκπρόσωπος Τύπου των γαλάζιων της..."/>
  </head>
  <body>
    <article>
      <h1>Η απάντηση του Φανούριου στις δηλώσεις Πετεβίνου / «Δεν είναι θέμα κόμπλεξ»</h1>
      <address><time datetime="2019-11-11T12:41:00+00:00">11 Nov 2019, 12:41</time> by <a rel="author">SigmaliveSportime</a></address>
      <p><b>«Ο Απόλλωνας είναι η ομάδα που αδικήθηκε ποδοσφαιρικά περισσότερο από κάθε άλλη ομάδα»</b> τόνισε μεταξύ άλλων ο εκπρόσωπος Τύπου των γαλάζιων της Λεμεσού, Φανούριος Κωνσταντίνου στο ραδιόφωνο του ΣΠΟΡ FM 95,0. Μίλησε επίσης και για την εισήγηση που έγινε για ξένους διαιτητές ενώ <a href="https://www.sigmalive.com/sports/team/apoel/596777/milise-gia-tin-diaitisia-tou-ntermpi-kai-gia-ksenous-ref-o-petevinos">απάντησε και στις δηλώσεις που έκανε ο υπεύθυνος επικοινωνίας του ΑΠΟΕΛ, Νεκτάριος Πετεβίνος.<br/></a> <br/><b>Για την εισήγηση του Απόλλωνα για ξένους διαιτητές: <br/></b>«Θα προσπαθήσουμε τις επόμενες ώρες, ημέρες, να διαμορφώσουμε ένα σκηνικό, το οποίο θα συζητηθεί και με άλλες ομάδες. Χαιρετίζουμε την αντίδραση του ΑΠΟΕΛ που ξεκάθαρα ζητά την κάθοδο ξένων διαιτητών. Η ομάδα συνεχώς αντιμετωπίζει τα ίδια προβλήματα».<br/> <br/><b>Για την τοποθέτηση του Νεκτάριου Πετεβίνου: <br/></b>«Είχε θυμηθεί το παιχνίδι με την ΑΕΚ. Θέλω να μας πει τα παιχνίδια του Απόλλωνα με τον ΑΠΟΕΛ την τελευταία δεκαετία. Πόσες φορές αδικήθηκε ο Απόλλωνας και πόσες ο ΑΠΟΕΛ. Θυμόμαστε για το χέρι του Ζαχίντ με το οποίο κέρδισε την κόκκινη κάρτα και πήρε το πέναλτι πέρσι. Θυμόμαστε το 2013 με τον Τράττο. Θυμόμαστε την κόκκινη κάρτα του Ντα Σίλβα το 2017. Στο τι κάνει ο ΑΠΟΕΛ στα άλλα παιχνίδια δεν μας ενδιαφέρει, μας ενδιαφέρει στο τι κάνει μαζί μας. Κανείς δεν αμφισβητεί ότι ο ΑΠΟΕΛ είναι η μεγαλύτερη ομάδα στην Κύπρο. Δεν είναι θέμα κόμπλεξ κατωτερότητας αλλά γεγονότων. Το να προσπαθούμε να συγκαλύψουμε κάποια πράγματα, δεν προχωρά το πράγμα»<br/> <br/><b>Για την καθυστέρηση που έδειξε χτες ο Λούκας Σωτηρίου: <br/></b>«Είδαμε έξι αλλαγές, μπήκαν δυο γκολ. Απαιτούσαμε γύρω στα 6-7 λεπτά καθυστερήσεις. Το 2017-18 ο Βασίλης Δημητρίου έδωσε 3 λεπτά καθυστέρηση στο ημίχρονο».</p>
    </article>
  </body>
</html>