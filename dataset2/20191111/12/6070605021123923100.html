<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/Miley-Cyrus-recupera-operacio-cordes_0_2342165899.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T12:38:17+00:00"/>
    <meta property="og:title" content="Miley Cyrus es recupera d'una operació a les cordes vocals"/>
    <meta property="og:description" content="Cody Simpson, la seva nova parella, ha assegurat que la intervenció ha sigut un èxit"/>
  </head>
  <body>
    <article>
      <h1>Miley Cyrus es recupera d'una operació a les cordes vocals</h1>
      <h2>Cody Simpson, la seva nova parella, ha assegurat que la intervenció ha sigut un èxit</h2>
      <address>
        <time datetime="2019-11-11T12:38:17+00:00">11 Nov 2019, 12:38</time>
      </address>
      <p>Després que a l'octubre hagués hagut d'ingressar a urgències per una amigdalitis, Miley Cyrus s'ha sotmès a una operació de les cordes vocals, de la qual ja es recupera. Durant la intervenció i posterior procés de repòs, l'estrella del pop ha comptat amb el suport de la seva nova parella, el també cantant Cody Simpson. </p>
      <p>De fet, ha sigut Simpson qui ha explicat a través de les xarxes socials que l'operació ha sigut un èxit. Cyrus ja ha abandonat l'hospital i ara és a casa, on farà unes dues setmanes de descans i tindrà prohibit parlar o forçar les cordes vocals. Aquest repòs forçós l'ha obligat a endarrerir la gravació de nous temes musicals. Segons ha explicat una font pròxima a <i>People</i>, Miley Cyrus "està molt bé i tornarà millor que mai a principis de l'any vinent". </p>
      <p>L'últim treball publicat de Cyrus és el tema principal de la nova versió de <i>Los ángeles de Charlie</i>, <i>Don't call me an angel</i>, que canta al costat d'Ariana Grande i Lana del Rey.</p>
    </article>
  </body>
</html>