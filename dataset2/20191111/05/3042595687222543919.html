<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/rettsstaten-18142019/71798117"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T05:00:00+00:00"/>
    <meta property="og:title" content="Rettsstaten (1814–2019)"/>
    <meta property="og:description" content="Det var ikke bare en del av deg, et forvaltningsorgan som ikke gjorde jobben sin. Det var alt ved deg, hele systemet. Det var tingretten, lagmannsretten og ikke minst høyesterett."/>
  </head>
  <body>
    <article>
      <h1>Rettsstaten (1814–2019)</h1>
      <h2>Det var ikke bare en del av deg, et forvaltningsorgan som ikke gjorde jobben sin. Det var alt ved deg, hele systemet. Det var tingretten, lagmannsretten og ikke minst høyesterett.</h2>
      <address><time datetime="2019-11-11T05:00:00+00:00">11 Nov 2019, 05:00</time> by <a rel="author">Fawzi Warsame, student</a></address>
      <p><b>Kjære flotte rettsstat.</b> Takk for 205 fine år. Opp gjennom åra har du hatt dine opp- og nedturer. Alt fra stemmerett forbeholdt menn i adelen til kvinners mulighet til å stemme fritt. Fra jødeparagrafen til at lover ikke kan ha tilbakevirkende kraft. Fra at mediene under krigen ble sensurert til innføring av folketrygden.</p>
      <p><b>Jeg husker første gang</b> vi ble kjent. Det var i en litt tørr samfunnsfagstime på Bjølsen skole i arbeiderbydelen Sagene. Jeg ble jeg kjent med deg og noen av dine flotteste egenskaper. Likhet for loven. Legalitetsprinsippet. Uskyldighetspresumsjonen. Jeg vil si vi fikk nært og godt forhold. Jeg ble interessert i din historie, det var noe ved deg som ga meg lysten til å studere deg på heltid.</p>
      <p><b>Jeg ville bruke deg </b>som mitt verktøy til å stå opp for de svakeste. Jeg ville videreføre din arv om at man uavhengig av navn og bakgrunn kan lykkes i annerledeslandet i Norge. En rettsstat som alltid sto opp for den lille mann i samfunnet. En rettsstat som kunne gjøre unntak basert på reelle hensyn.</p>
      <p><b>Så kom bomba.</b> Et feilgrep som knapt kunne forstås. Det var ikke bare en del av deg, et forvaltningsorgan som ikke gjorde jobben sin. Det var alt ved deg, hele systemet. Det var tingrettene, lagmannsrettene og ikke minst høyesterett. Det var landets fremste jurister som slo seg til tro med en feiltolkning. En feiltolkning som har hatt fatale konsekvenser for menneskeliv i vårt land.</p>
      <p><b>I dag vet jeg ikke hva</b> jeg skal si. Dette representerer vel ikke deg og verdiene du er tuftet på? Kanskje tok jeg feil som liten, men her vi. Du har mistet legitimitet og fjes. Nå håper jeg du kan bygge det opp igjen. Tilliten til deg er svekket.</p>
    </article>
  </body>
</html>