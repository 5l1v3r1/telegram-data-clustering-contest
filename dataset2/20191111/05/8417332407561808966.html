<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/incoming/2019/11/11/Utforkj%C3%B8ring-p%C3%A5-E6-i-Levanger-20363545.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T05:46:57+00:00"/>
    <meta property="og:title" content="Utforkjøring på E6 i Levanger"/>
    <meta property="og:description" content="En tenåring kjørte av veien ved Gråmyra mandag morgen. Det var glatt på stedet."/>
  </head>
  <body>
    <article>
      <h1>Utforkjøring på E6 i Levanger</h1>
      <address><time datetime="2019-11-11T05:46:57+00:00">11 Nov 2019, 05:46</time> by <a rel="author">Pål Solberg</a></address>
      <p>En tenåring kjørte av veien ved Gråmyra mandag morgen. Det var glatt på stedet.</p>
      <aside><a href="https://www.adressa.no/incoming/2019/11/11/javascript:void(0);">Del denne artikkelen på Facebook</a> <a href="https://www.adressa.no/incoming/2019/11/11/javascript:void(0);">Del denne artikkelen på Twitter</a> <a href="https://www.adressa.no/incoming/2019/11/11/javascript:void(0);">Del denne artikkelen på e-post</a></aside>
      <p>Det var politiet i Trøndelag som på Twitter meldte om utforkjøringen i Levanger.</p>
      <p>- En bil har kjørt ut av veien på E6 Gråmyra. Ikke meldt om personskade, skrev politiet i meldingen klokken 06.44.</p>
      <p>Operasjonsleder Kirsten Bergstrøm ved politidistriktet opplyste klokken 07.00 at føreren, en tenåringsgutt, ikke ble skadd som følge av hendelsen.</p>
      <p>- Det er mindre materielle skader på bilen. Det ligger noen vrakdeler i kjørebanen, men trafikken går som normalt, sa Bergstrøm.</p>
      <p>Hun opplyste videre at det også ble mindre skader på en midtrabatt som følge av hendelsen.</p>
      <p>I en tweet klokken 07.10 informerte politiet videre om at brannvesenet hadde ryddet veien. Ifølge meldingen skal det ha vært glatt på stedet, noe også Adresseavisens fotograf kunne bekrefte.</p>
      <p>Politiet oppretter ikke anmeldelse mot den unge mannen.</p>
    </article>
  </body>
</html>