<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/11/7102868/"/>
    <meta property="og:site_name" content="Європейська правда"/>
    <meta property="article:published_time" content="2019-11-11T05:49:30+00:00"/>
    <meta property="og:title" content="Вибори в Іспанії: ультраправі подвоїли місця, формування уряду ускладнюється"/>
    <meta property="og:description" content="Дострокові вибори, що були покликані розблокувати іспанську політику, схоже, не допоможуть партіям вийти з глухого кута."/>
  </head>
  <body>
    <article>
      <h1>Вибори в Іспанії: ультраправі подвоїли місця, формування уряду ускладнюється</h1>
      <address>
        <time datetime="2019-11-11T05:49:30+00:00">11 Nov 2019, 05:49</time>
      </address>
      <p>Дострокові вибори, що були покликані розблокувати іспанську політику, схоже, не допоможуть партіям вийти з глухого кута.</p>
      <p>Про це повідомляє "Європейська правда" з посиланням на <a href="https://elpais.com/">El Pais.</a></p>
      <p>Соціалістична партія виконувача обов'язків прем'єр-міністра Педро Санчеса отримала 120 місць, втративши три.</p>
      <p>Народна партія, яка мала 66 місць, піднялася до 88. Ультраправі Vox також посилилися з 24 до 52 місць. Це сталося за кілька місяців після того, як вперше за 40 років ультраправі <b><a href="https://www.eurointegration.com.ua/news/2019/04/29/7095744/">увійшли</a></b> до законодавчого органу.</p>
      <p>Ліва Podеmos втратила 7 портфелів і тепер матиме 35 депутатів.</p>
      <p>Партія "Громадяни" отримала 10 місць в парламенті, а Республіканська лівиця Каталонії - 13 місць.</p>
      <p>Іспанські ЗМІ зазначають, що результати четвертих дострокових виборів за чотири роки можуть навіть ускладнити формування влади.</p>
      <p>Найімовірнішим результатом виборів буде утворення уряду меншості на чолі з соціалістами, проте достеменно не відомо, хто стане їхніми союзниками та скільки часу проіснує уряд із вкрай роздробленим парламентом.</p>
      <related>
        <a href="https://www.eurointegration.com.ua/news/2019/11/5/7102633/"/>
      </related>
    </article>
  </body>
</html>