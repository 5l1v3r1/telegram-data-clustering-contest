<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prva-vrhunska-zepna-kamera-locljivosti-8k.html?RSS526ed63bb4467c708a4f8d0723c41382"/>
    <meta property="og:site_name" content="Računalniške novice"/>
    <meta property="article:published_time" content="2019-11-11T05:58:00+00:00"/>
    <meta property="og:title" content="Prva vrhunska žepna kamera ločljivosti 8K"/>
    <meta property="og:description" content="Podjetje KanDao Technology je predstavilo nadvse zanimivo žepno kamero, ki bo brez težav prepričala tudi najzahtevnejše uporabnike in ljubitelje ekstremnih športnih aktivnosti."/>
  </head>
  <body>
    <article>
      <h1>Prva vrhunska žepna kamera ločljivosti 8K</h1>
      <address>
        <time datetime="2019-11-11T05:58:00+00:00">11 Nov 2019, 05:58</time>
      </address>
      <p>Podjetje KanDao Technology je predstavilo nadvse zanimivo žepno kamero, ki bo brez težav prepričala tudi najzahtevnejše uporabnike in ljubitelje ekstremnih športnih aktivnosti. Žepna kamer QooCam 8K je namreč odporna na zunanje dejavnike in je opremljena s tipalom ločljivosti 20 milijonov slikovnih točk. Poleg tega novinec omogoča zajem videoposnetkov v ločljivosti 8K in s 360 stopinjskim kotom.</p>
      <p>Žepna kamera KanDao Technology QooCam 8K je opremljena s 6,1-centimetrskim oziroma 2,4-palčnim zaslonom OLED. Poleg zajema videoposnetkov v ločljivosti 8K s povprečno frekvenco 30 sličic na sekundo, novost seveda omogoča tudi zajem videoposnetkov v ločljivosti 4K s povprečno frekvenco do 120 sličic na sekundo. Kamera ima za shranjevanje fotografij in videoposnetkov na voljo 64 gigabajtov lastnega pomnilnika (eMMC 5.1), ki ga po potrebi lahko razširimo s pomočjo pomnilnike kartice microSD (do 256 GB).</p>
      <p>Prenosna žepna kamera KanDao Technology QooCam 8K podpira videokodeke H.264 / H.265 in komunikacijo prek omrežij Wi-Fi. Tu je na voljo še 3,5-milimetrski vhod za priklop zunanjega mikrofona, v kolikor uporabnik potrebuje boljšo kakovost zvoka. Tu je na voljo še aplikacija SmartClip, ki jo lahko namestimo na mobilne naprave s sistemom Android (6.0 in novejši) in iOS (9.0 in novejši).</p>
      <p>Za dolgo avtonomijo delovanja žepne akcijske kamere KanDao Technology QooCam 8K skrbi baterija kapacitete 3.600 miliamper ur. Baterija podpira tehnologijo hitrega polnjenja (USB-PD 2.0), za polnjenje pa je vmesnik USB-C. Tega lahko uporabljamo tudi za povezavo z računalnikom in drugimi podprtimi napravami. Novost ni ravno poceni, saj je zanjo treba odšteti kar preračunanih 599 evrov.</p>
      <figure>
        <iframe src="https://www.youtube.com/embed/K3_PPkCRVTQ" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.amazon.co.uk/">Amazon</a></footer>
    </article>
  </body>
</html>