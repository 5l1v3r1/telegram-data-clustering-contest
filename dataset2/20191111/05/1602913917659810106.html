<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/unicredit-bank-fostul-guvern-epuizat-resursele-cheltuieli-pensiile-asteptam-crestere-economica-4-2-2019-2-6-2020-scadere-treptata-mica-tarile-europa-centrala-est-18558448"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T05:52:00+00:00"/>
    <meta property="og:title" content="UniCredit Bank: fostul guvern a epuizat resursele pentru alte cheltuieli decât pensiile. „Aşteptăm o creştere economică de 4,2% în 2019 şi 2,6% în 2020, în scădere treptată, şi mai mică decât în ţările din Europa Centrală şi de Est“"/>
    <meta property="og:description" content="UniCredit Bank a anunţat că şi-a actualizat prognoza de creştere economică pentru 2019 4,2% şi la 2,6% în 2020 şi consideră că cheltuielile populiste au epuizat posibiliatea creşterii de cheltuieli pentru orice alt domeniu. „Politicile populiste au redus drastic resursele publice, declanşând o criză politică înaintea alegerilor prezidenţiale care vor avea loc pe 10/24 noiembrie. (...) Prin planificarea creşterii pensiilor cu 15% la 1 septembrie 2019 şi cu 40% la 1 septembrie 2020, guvernul a epuizat resursele pentru orice alte creşteri de cheltuieli. Deficitul bugetar riscă să atingă 3,7% din PIB în 2019“, arată ultimul raport trimestrial al UniCredit Bank."/>
  </head>
  <body>
    <article>
      <h1>UniCredit Bank: fostul guvern a epuizat resursele pentru alte cheltuieli decât pensiile. „Aşteptăm o creştere economică de 4,2% în 2019 şi 2,6% în 2020, în scădere treptată, şi mai mică decât în ţările din Europa Centrală şi de Est“</h1>
      <address><time datetime="2019-11-11T05:52:00+00:00">11 Nov 2019, 05:52</time> by <a rel="author" href="https://www.zf.ro/autor/iulian-anghel" target="_blank">Iulian Anghel</a></address>
      <p>UniCredit Bank a anunţat că şi-a actualizat prognoza de creştere economică pentru 2019 4,2% şi la 2,6% în 2020 şi consideră că cheltuielile populiste au epuizat posibiliatea creşterii de cheltuieli pentru orice alt domeniu. „Politicile populiste au redus drastic resursele publice, declanşând o criză politică înaintea alegerilor prezidenţiale care vor avea loc pe 10/24 noiembrie. (...) Prin planificarea creşterii pensiilor cu 15% la 1 septembrie 2019 şi cu 40% la 1 septembrie 2020, guvernul a epuizat resursele pentru orice alte creşteri de cheltuieli. Deficitul bugetar riscă să atingă 3,7% din PIB în 2019“, arată ultimul raport trimestrial al UniCredit Bank.</p>
      <p>Potrivit documentului citat, colectarea veniturilor fiscale s-a înrăutăţit în primele nouă luni din 2019, doar încasările din TVA şi asigurările sociale fiind în creştere ca procent în PIB: „Încasările din TVA beneficiază de creşterea puternică a consu­mului, mai degrabă decât de o mai bună colectare a taxelor“. În lipsa unor reforme pentru reducerea evaziunii fiscale, această îmbunătăţire ciclică s-ar putea inversa dacă încetineşte creşterea economică, apreciază econo­miştii UniCredit Bank. Potrivit acestora, deficitul bugetar ar putea depăşi 4% din PIB în 2020 şi 6% din PIB în 2021 – iar România ar putea pierde rating-ul su­veran de investiţii – dacă pensiile cresc cu 40% în 2020 şi guvernul nu ia măsuri să con­tracareze mărirea accentuată a chel­tuielilor. „Aşteptăm o creştere economică de 4,2% în 2019 şi 2,6% în 2020, în scădere treptată, şi mai mică decât în ţările din Europa Centrală şi de Est“.</p>
      <p>Inflaţia va rămâne probabil sub 4% până în octombrie 2019, urmând să crească apoi din cauza unui efect de bază în preţurile combus­­tibililor şi a reliberalizării pre­conizate a preţurilor gazelor naturale şi energiei electric, potrivit analizei citate.</p>
    </article>
  </body>
</html>