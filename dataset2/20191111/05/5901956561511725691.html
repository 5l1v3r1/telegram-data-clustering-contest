<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/zacenja-se-teden-polne-lune-243302"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T05:15:00+00:00"/>
    <meta property="og:title" content="Začenja se teden polne lune"/>
    <meta property="og:description" content="Ponedeljek, 11. 11. Luna v biku nas umirja in ozemljuje. Dodaja nekoliko več praktičnosti v naše življenje. Zjutraj bo njena konjunkcija z Uranom lahko prinesla vznemirjenje, spremembo, drugačnos..."/>
  </head>
  <body>
    <article>
      <h1>Začenja se teden polne lune</h1>
      <h2>Kaj prinaša?</h2>
      <address><time datetime="2019-11-11T05:15:00+00:00">11 Nov 2019, 05:15</time> by <a rel="author">M. B. Z.</a></address>
      <p>Ponedeljek, 11. 11. Luna v biku nas umirja in ozemljuje. Dodaja nekoliko več praktičnosti v naše življenje. Zjutraj bo njena konjunkcija z Uranom lahko prinesla vznemirjenje, spremembo, drugačnost, vendar tudi pozitivne ideje in zamisli. Pozneje se obeta zelo prijeten dan, mir, zadovoljstvo, nekaj v nas se lahko zjasni. Res smo blizu polne lune, toda zdi se, da bo tokrat prav prijetna.<br/><br/>Torek, 12. 11. Dan polne lune. Kaže, da bomo kljub pritiskom imeli prijeten in konstruktiven dan. Zjutraj bo veliko kreativnega navdiha. Čez dan nas lahko zmede lastna razdvojenost, toda pozneje in v večernih urah nas spet čakajo boljši odnosi, več harmonije in razumevanja. S skupnimi močmi bomo bolj učinkoviti.<br/><br/>Sreda, 13. 11. Luna v dvojčkih in retro Merkur nas lahko malo zmedeta, da ne bomo našli ključev in vedeli, kje smo pustili avto na parkirišču ... Toda kljub vsemu so današnji aspekti tako prijetni, da so spodbujene tudi ustvarjalnost, delavnost in aktivnost. Kar smo v zadnjih dneh odkrili o sebi, bo močan motivator za uresničevanje sanj in vizij. Sanjajmo, vizualizirajmo, hkrati pa naredimo načrt, kako bomo do tega prišli.<br/><br/>Četrtek, 14. 11. Danes se nas bo zmeda dotaknila še nekoliko bolj, vsi, ki pri delu prenašate informacije ali imate drugo intelektualno delo, bodite previdni z besedami, ker nam bodo te hudo nagajale. Nagaja nam lahko internet in tudi danes lahko kaj zmedeno iščemo. Veliko bo hrepenenja po ljubezni in nerealnih pričakovanj. Uživajmo v dobri glasbi, toda ozemljimo pričakovanja.<br/><br/>Petek, 15. 11. Dopoldne lahko nekoliko pretiravamo, preveč hočemo, smo preveč radodarni, toda uravnoteženi bomo težko. Premočne čustvene reakcije v jutranjih in dopoldanskih urah ne bodo nekaj redkega. Proti poldnevu bo več energije, bolj družabni bomo. Pozneje bo prevladovala raztresenost. Lunin vstop v raka pozno popoldne prinaša mir in tišino, v kateri bomo lahko predelovali čustva.<br/><br/>Sobota, 16. 11. Dokaj mirna sobota. Luna v raku nas kliče, da poskrbimo za domače, da se povežemo, stisnemo, pojemo kaj dobrega in si damo čustveno podporo. Luna ustvarja proti večeru zmaja, s Saturnom na vrhu, kar nas bo spodbujalo, da s čustveno predanostjo ustvarimo nekaj konkretnega, oprijemljivega.<br/><br/>Nedelja, 17. 11. Zjutraj je lahko nekaj več pritiska, nato se nam obeta še en miren in prijeten dan. Mars proti koncu tehtnice ni ravno borben in aktiven, bolj bo namenjen počitku ali počasni aktivnosti. Zvečer se Luna s kvadratom veže z Marsom, nekoliko več napetosti in nemira bo.</p>
    </article>
  </body>
</html>