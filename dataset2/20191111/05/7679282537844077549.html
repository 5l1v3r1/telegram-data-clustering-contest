<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-janhvi-kapoor-emotional-message-on-father-boney-kapoor-birthday-2843030.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T05:07:15+00:00"/>
    <meta property="og:title" content="पापा बोनी कपूर के बर्थडे पर जाह्नवी कपूर ने लिखा ये इमशोनल मैसेज"/>
    <meta property="og:description" content="बोनी कपूर का आज बर्थडे है। अपने पापा के बर्थडे पर जाह्नवी ने उनके साथ कई तस्वीरें शेयर की हैं। इन फोटोज में बोनी कपूर अपने सभी बच्चों के साथ नजर आ रहे हैं। जाह्नवी ने फोटोज को शेयर करते हुए एक इमोशनल..."/>
  </head>
  <body>
    <article>
      <h1>पापा बोनी कपूर के बर्थडे पर जाह्नवी कपूर ने लिखा ये इमशोनल मैसेज</h1>
      <address><time datetime="2019-11-11T05:07:15+00:00">11 Nov 2019, 05:07</time> by <a rel="author">लाइव हिन्दुस्तान टीम,नई दिल्ली</a></address>
      <p>बोनी कपूर का आज बर्थडे है। अपने पापा के बर्थडे पर जाह्नवी ने उनके साथ कई तस्वीरें शेयर की हैं। इन फोटोज में बोनी कपूर अपने सभी बच्चों के साथ नजर आ रहे हैं। जाह्नवी ने फोटोज को शेयर करते हुए एक इमोशनल मैसेज भी लिखा। जाह्नवी ने लिखा, 'हैप्पी बर्थडे पापा। आप हमेशा मुझसे पूछते हैं कि मुझे एनर्जी कहां से मिलती हैं, मुझे ये एनर्जी आपसे ही मिलती है। आपको जागते हुए देखना और हर दिन आपको वो करते हुए देखना, जिससे आप प्यार करते हैं। आप गिरते हुए लेकिन फिर और भी मजबूती के साथ उठते हुए देखना। आपको टूटते हुए देखते हैं लेकिन जरूरत पड़ने पर आप हमें और बाकी सभी को ताकत देते हैं। आप सबसे अच्छे इंसान हैं। आप मुझे प्रेरित करते हैं, मुझे प्रोत्साहित करते हैं, आप हमेशा सबसे अच्छे पिता रहे हैं लेकिन अब आप मेरे सबसे अच्छे दोस्त हैं। आई लव यू। मैं आपको गौरवान्वित करूंगी। आप दुनिया की सभी खुशियों के हकदार हैं और मैं उम्मीद और प्रार्थना करती हूं कि ये साल आपके लिए बहुत अच्छा रहे।'</p>
      <figure>
        <embed-post data-src="https://www.instagram.com/p/B4s-BjlgXga" data-service="Instagram"/>
      </figure>
      <p>जाह्नवी की प्रोफेशनल लाइफ की बात करें तो जान्हवी इन दिनों चंडीगढ़ में हैं और दोस्ताना 2 की शूटिंग कर रही हैं। इसके साथ ही वो फिल्म 'गुंजन सक्सेना: द कारगिल गर्ल' में दिखेंगी। ये फिल्म पहली महिला भारतीय लड़ाकू पायलट गुंजन सक्सेना की बायोपिक है, जिन्होंने कारगिर युद्ध में हिस्सा लिया था। गुंजन सक्सेना: द कारगिल गर्ल 13 मार्च 2020 को रिलीज होगी।</p>
      <p>
        <a href="https://www.livehindustan.com/entertainment/story-ranveer-singh-pulls-off-kapil-dev-iconic-natraj-shot-in-83-new-look-2843018.html">रणवीर सिंह ने लगाया कपिल देव का 'नटराज शॉट', फैन्स भी देखकर हो गए Shocked</a>
      </p>
      <p>
        <a href="https://www.livehindustan.com/entertainment/story-akshay-kumar-watched-ayushmann-khurrana-bala-and-this-is-what-he-said-2843000.html">आयुष्मान की फिल्म 'बाला' देखकर अक्षय कुमार ने कही ये बात</a>
      </p>
      <p>वहीं जान्हवी, राजकुमार राव के साथ 'रूहीआफ्जा' में भी काम करने वाली हैं। इसके अलावा जाह्नवी, करण जौहर की मल्टीस्टारर फिल्म तख्त में भी नजर आएंगी।<br/> </p>
    </article>
  </body>
</html>