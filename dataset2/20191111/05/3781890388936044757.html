<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741048"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T05:05:00+00:00"/>
    <meta property="og:title" content="จับแล้ว!3โจ๋ยกพวกตีกันรพ. หิ้วเสอบลากคอพวกที่เหลือ"/>
    <meta property="og:description" content="รวบแล้ว 3 ราย แก๊งโจ๋ยกพวกบุกรพ.อ่างทอง ตีกันเละ! เอาผิดข้อหา ทำร้ายร่างกาย, บุกรุกสถานที่ราชการเวลากลางคืน จ่อหมายจับพวกที่เหลืออีกหลายราย  "/>
  </head>
  <body>
    <article>
      <h1>จับแล้ว!3โจ๋ยกพวกตีกันรพ. หิ้วเสอบลากคอพวกที่เหลือ</h1>
      <address>
        <time datetime="2019-11-11T05:05:00+00:00">11 Nov 2019, 05:05</time>
      </address>
      <p>
        <b>รวบแล้ว 3 ราย แก๊งโจ๋ยกพวกบุกรพ.อ่างทอง ตีกันเละ! เอาผิดข้อหา ทำร้ายร่างกาย, บุกรุกสถานที่ราชการเวลากลางคืน จ่อหมายจับพวกที่เหลืออีกหลายราย  </b>
      </p>
      <p>จากกรณีตำรวจสภ.เมืองอ่างทอง เข้าระงับเหตุกลุ่มวัยรุ่นกว่า 20 คน ยกพวกตีกันในห้องฉุกเฉินรพ.อ่างทอง หลังคู่กรณีทั้ง 2 ฝ่าย ก่อเหตุทะเลาะวิวาทกันมาก่อนบริเวณหน้าสถานบันเทิงแห่งหนึ่งจนมีผู้บาดเจ็บจึงถูกส่งตัวมารักษาต่อ ขณะที่นายเรวัต ประสงค์ ผวจ.อ่างทอง สั่งการให้ นายประภาส ลี้สุทธิพรชัย ผอ.รพ.อ่างทอง แจ้งความจับแก๊งโจ๋ ตามที่ได้เสนอข่าวไปแล้วนั้น <br/><br/>ความคืบหน้าเมื่อวันที่ 11 พ.ย. พนักงานสอบสวนสภ.เมืองอ่างทอง ได้ออกหมายจับพร้อมทำการจับกุมตัว นายนันทวัช สร้างเขต หรือ อาร์ม, นายบุญประสิทธิ์ วีระพงศ์ หรือ ต้น และนายธนาธิป มุรินทร์จันทร์ หรือ เอ็ม ในข้อหา ร่วมกันทำร้ายร่างกายผู้อื่นจนเป็นเหตุให้ได้รับอันตรายแก่กายหรือจิตใจ และร่วมกันบุกรุกเข้าไปในสถานที่ราชการโดยใช้กำลังประทุษร้ายหรือขู่เข็ญว่าจะใช้กำลังประทุษร้ายในเวลากลางคืนโดยร่วมกระทำผิดด้วยกันตั้งแต่สองคนขึ้นไป ซึ่งหลังจากนี้จะมีการรวบรวมพยานหลักฐานออกหมายจับพวกที่ร่วมก่อเหตุที่เหลือต่อไป <br/><br/><b><a href="https://www.dailynews.co.th/crime/740950">"ผวจ.อ่างทอง"สั่งผอ.โรงพยาบาลแจ้งความจับ"แก๊งโจ๋"</a></b>             </p>
    </article>
  </body>
</html>