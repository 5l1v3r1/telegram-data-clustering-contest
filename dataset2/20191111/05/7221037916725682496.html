<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilicdaroglu-kaftancioglunu-uyarmis-kitabin-reklamini-yaptin/926666"/>
    <meta property="og:site_name" content="medya faresi"/>
    <meta property="article:published_time" content="2019-11-11T05:34:00+00:00"/>
    <meta property="og:title" content="Kılıçdaroğlu Kaftancıoğlu’nu uyarmış: Kitabın reklamını yaptın"/>
    <meta property="og:description" content="CHP Genel Başkanı Kemal Kılıçdaroğlu, partisinin İstanbul İl Başkanı Canan Kaftancıoğlu ile Ekrem İmamoğlu’nun kampanya direktörü Necati Özkan arasında tartışmaya sebep olan kitap hakkında açıklamada bulundu."/>
  </head>
  <body>
    <article>
      <h1>Kılıçdaroğlu Kaftancıoğlu’nu uyarmış: Kitabın reklamını yaptın</h1>
      <h2>CHP Genel Başkanı Kemal Kılıçdaroğlu, partisinin İstanbul İl Başkanı Canan Kaftancıoğlu ile Ekrem İmamoğlu’nun kampanya direktörü Necati Özkan arasında tartışmaya sebep olan kitap hakkında açıklamada bulundu.</h2>
      <address>
        <time datetime="2019-11-11T05:34:00+00:00">11 Nov 2019, 05:34</time>
      </address>
      <p>Kılıçdaroğlu, "Bazı aktörler başarıyı sadece kendi pencerelerinden görebilirler. Bunlar olur" dedi.</p>
      <p>Zeyrek, "Kılıçdaroğlu'nun kitabı okumadığını ama Kaftancıoğlu'na da “Twitter mesajına gerek yoktu, kitabın reklamını yapmış oldun, sayende daha çok okunacak” dediğini öğrendim" diye yazdı.</p>
      <p>CHP İstanbul İl Başkanı Canan Kaftancıoğlu, İstanbul Büyükşehir Belediye Belediye Başkanı Ekrem İmamoğlu’nun yerel seçim sürecinde kampanya direktörlüğünü yapan Necati Özkan’a sert bir tepki göstermişti. Kaftancıoğlu, "Yalan, yanlış ve eksik verilerle genel merkez iradesinin, CHP örgütlerinin ve İstanbul ittifakının emeğine hiç kimse saygısızlık edemeyecektir" demişti.</p>
      <p>Sözcü yazarı Deniz Zeyrek, bugünkü köşesinde Kaftancıoğlu ve Necati Özkan arasındaki tartışmayı ele aldı.</p>
      <p>Zeyrek, köşesinde Kılıçdaroğlu’nun tartışmaya girmeyi ve tartışmanın uzatılmasını doğru bulmadığını belirterek şunları söylediğini aktardı:</p>
      <p>“Örgütümüz iyi çalıştı. Fedakarlıkla çalıştı. Önyargıya kapılmaksızın, kendi içlerindeki kırgınlıkları bile bir kenara bırakıp birlikte durdular ve kazandılar. Herkes başarıyı sahiplenmek ister. Bazı aktörler başarıyı sadece kendi pencerelerinden görebilirler. Bunlar olur. Ancak önemli olan başarıyı kalıcı kılmak için çalışmaktır. Yeter ki başarı olsun.”</p>
      <p>Yazının tamamı için <a href="https://www.sozcu.com.tr/2019/yazarlar/deniz-zeyrek/istanbulu-makina-mi-kazandi-5442592/">tıklayın</a></p>
    </article>
  </body>
</html>