<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/4-milyon-ton-atik-ekonomiye-kazandirildi-2218212"/>
    <meta property="og:site_name" content="Posta"/>
    <meta property="article:published_time" content="2019-11-11T05:00:26+00:00"/>
    <meta property="og:title" content="4 milyon ton atık ekonomiye kazandırıldı"/>
    <meta property="og:description" content="Cumhurbaşkanı Tayyip Erdoğan’ın eşi Emine Erdoğan’ın himayesinde Çevre ve Şehircilik Bakanlığı tarafından yürütülen ‘Sıfır Atık Projesi’ kapsamında 2 yılda, toplam 4 milyon ton atık ekonomiye kazandırıldı."/>
  </head>
  <body>
    <article>
      <h1>4 milyon ton atık ekonomiye kazandırıldı</h1>
      <address>
        <time datetime="2019-11-11T05:00:26+00:00">11 Nov 2019, 05:00</time>
      </address>
      <h3>Cumhurbaşkanı Tayyip Erdoğan’ın eşi Emine Erdoğan’ın himayesinde Çevre ve Şehircilik Bakanlığı tarafından yürütülen ‘Sıfır Atık Projesi’ kapsamında 2 yılda, toplam 4 milyon ton atık ekonomiye kazandırıldı.</h3>
      <p>Proje kapsamında farkındalığın yayılması için ‘Atıklarını Azalt, Yarınları Kurtarmaya Bugünden Başla’ temasıyla düzenlenen 2’nci <a href="https://www.posta.com.tr/haberler/sifir-atik">Sıfır Atık</a> Zirvesi de geçtiğimiz günlerde tüm paydaşları, İstanbul Haliç Kongre Merkezi’nde bir araya getirdi.</p>
      <h3>Yaşanabilir çevre</h3>
      <p>Türkiye’de sürdürülebilir çevre ve kalkınma alanında önemli bir yol kat edilmesini sağlayan <a href="https://www.posta.com.tr/haberler/sifir-atik-projesi">Sıfır Atık Projesi</a> kapsamında gerçekleşen oturumlarda, küresel çapta sıfır atık projeleri, dünya kentlerinde dönüşüm ve sürdürülebilirlik çalışmaları, yerel yönetimlerde atık yönetimi ve finansmanı, döngüsel ekonomide sürdürülebilir atık yönetimi ve kaynakların verimli kullanımı gibi çok sayıda başlık ele alındı.</p>
      <h3>Ücretli poşete övgü</h3>
      <p>Zirvede konuşan Ekonomik İşbirliği ve Kalkınma Örgütü (OECD) Çevre Direktörü Yardımcısı Anthony Cox, “Sıfır atık stratejisi çok önemli. Plastik poşetlerin ücretlendirilmesi gibi adımlar şimdiden büyük fayda sağlamaya başladı. Ancak bununla birlikte Türkiye gibi ülkelerin atık yönetimi konusunda yatırım yapması gerekiyor. Bu noktada dijitalleşme ve inovasyondan da faydalanmak gerekiyor” dedi.</p>
      <figure>
        <img src="https://i.pstimaj.com/img/75/640x0/5dc8a819ae298b426d064fa9"/>
      </figure>
      <h3>Alternatif hammadde</h3>
      <p>Doğal Hayatı Koruma Vakfı (WWF) Türkiye Genel Müdürü Aslı Pasinli de şunları söyledi: “Türkiye’de kişi başına 47 kilo plastik şişe atığı düşüyor. Plastiğe alternatif hammadde üretmeliyiz. Yosunla ilgili TÜBİTAK’ın dahil olduğu çok güzel gelişmeler var Türkiye’de.” İki yıl önce hayata geçirilen Sıfır Atık Projesi’ne şimdiye kadar 25 bin adet kurum ve kuruluş dahil oldu. Proje kapsamında 2023 yılında 81 ilin tamamında Sıfır Atık Projesi’ne geçilmesi hedefleniyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/meteorolojiden-saganak-ve-sis-uyarisi-geldi-2218606">
          <img src="https://i.pstimaj.com/img/100/180x95/5dc9876bae298b67511f68e8"/>
        </a>
      </figure>
      <p>
        <a href="https://www.posta.com.tr/meteorolojiden-saganak-ve-sis-uyarisi-geldi-2218606">1 Meteoroloji'den sağanak ve sis uyarısı geldi</a>
      </p>
      <figure>
        <a href="https://www.posta.com.tr/81-ilde-11-milyon-fidan-toprakla-bulustu-2218342">
          <img src="https://i.pstimaj.com/img/100/180x95/5dc9399d66a97cfb9e41f486"/>
        </a>
      </figure>
      <p>
        <a href="https://www.posta.com.tr/81-ilde-11-milyon-fidan-toprakla-bulustu-2218342">2 81 ilde 11 milyon fidan toprakla buluştu</a>
      </p>
      <figure>
        <a href="https://www.posta.com.tr/aysegul-aldincten-itiraf-sanirim-sapyoseksuelim-2218592">
          <img src="https://i.pstimaj.com/img/100/180x95/5dc97f9766a97c067f87aadb"/>
        </a>
      </figure>
      <p>
        <a href="https://www.posta.com.tr/aysegul-aldincten-itiraf-sanirim-sapyoseksuelim-2218592">3 Ayşegül Aldinç'ten itiraf: Sanırım sapyoseksüelim</a>
      </p>
      <figure>
        <a href="https://www.posta.com.tr/fatihte-siyanurle-intihar-eden-4-kardese-veda-2218474">
          <img src="https://i.pstimaj.com/img/100/180x95/5dc96f98ae298b667ac2a4af"/>
        </a>
      </figure>
      <p>
        <a href="https://www.posta.com.tr/fatihte-siyanurle-intihar-eden-4-kardese-veda-2218474">4 Fatih'te siyanürle intihar eden 4 kardeşe veda</a>
      </p>
      <figure>
        <a href="https://www.posta.com.tr/istanbulda-suya-yuzde-20-zam-2218581">
          <img src="https://i.pstimaj.com/img/100/180x95/5dc96ca466a97c074a3493ce"/>
        </a>
      </figure>
      <p>
        <a href="https://www.posta.com.tr/istanbulda-suya-yuzde-20-zam-2218581">5 İstanbul’da suya yüzde 20 zam</a>
      </p>
      <figure>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">
          <img src="https://i.pstimaj.com/img/100/180x95/5dc94d79ae298b5cf7c7d9e9"/>
        </a>
      </figure>
      <p>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">6 James Gustaf Edward Le Mesurier İstanbul'da ölü bulund...</a>
      </p>
      <figure>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">
          <img src="https://i.pstimaj.com/img/100/180x95/5dc967aeae298b667ba3c3cf"/>
        </a>
      </figure>
      <p>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">7 Nejat İşler: Bazı şeyleri fazla abartmamak lazım, yaşa...</a>
      </p>
      <figure>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">
          <img src="https://i.pstimaj.com/img/100/180x95/5dc955edae298b5cf6f9e280"/>
        </a>
      </figure>
      <p>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">8 Cem Yılmaz:Tarkan bebeği olduktan sonra çok değişti</a>
      </p>
      <figure>
        <a href="https://www.posta.com.tr/asli-tandogan-tecrubelerini-paylasti-2218477">
          <img src="https://i.pstimaj.com/img/100/180x95/5dc9529c66a97cfb9e41f582"/>
        </a>
      </figure>
      <p>
        <a href="https://www.posta.com.tr/asli-tandogan-tecrubelerini-paylasti-2218477">9 Aslı Tandoğan tecrübelerini paylaştı</a>
      </p>
      <figure>
        <a href="https://www.posta.com.tr/hekimoglu-dizisi-yakinda-basliyor-2218442">
          <img src="https://i.pstimaj.com/img/100/180x95/5dc94b0a66a97cfb9d7ea894"/>
        </a>
      </figure>
      <p>
        <a href="https://www.posta.com.tr/hekimoglu-dizisi-yakinda-basliyor-2218442">10 Hekimoğlu dizisi yakında başlıyor</a>
      </p>
    </article>
  </body>
</html>