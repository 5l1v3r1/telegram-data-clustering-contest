<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741056"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T05:30:00+00:00"/>
    <meta property="og:title" content="ทองคำปรับลงต่อเนื่องรูปพรรณขายบาทละ 21,550บาท"/>
    <meta property="og:description" content="ทองคำในประเทศปรับตัวลงตามราคาต่างประเทศ แม้”ทรัมป์”คัดค้านยกเลิกจัดเก็บภาษีนำเข้าจากจีน ส่งผลให้ ทองแท่ง  ขาย บาทละ 21,050 บาท  ทองรูปพรรณ ขายบาทละ 21,550 บาท"/>
  </head>
  <body>
    <article>
      <h1>ทองคำปรับลงต่อเนื่องรูปพรรณขายบาทละ 21,550บาท</h1>
      <address>
        <time datetime="2019-11-11T05:30:00+00:00">11 Nov 2019, 05:30</time>
      </address>
      <figure>
        <img src="https://www.dailynews.co.th/admin/upload/20191111/news_KIgZXVOnaB123123_533.jpg?v=20191111134"/>
      </figure>
      <p>
        <b>ทองคำในประเทศปรับตัวลงตามราคาต่างประเทศ แม้”ทรัมป์”คัดค้านยกเลิกจัดเก็บภาษีนำเข้าจากจีน ส่งผลให้ ทองแท่ง  ขาย บาทละ 21,050 บาท  ทองรูปพรรณ ขายบาทละ 21,550 บาท</b>
      </p>
      <p>รายงานข่าวสมาคมค้าทองคำแจ้งว่า ทองคำในประเทศปรับลง 50 บาท โดยได้รับแรงกดดันความหวังเชิงบวกการเจรจาลดข้อพิพาททางการค้าระหว่างสหรัฐและจีนเริ่มมีสัญญาณเป็นบวก ขณะที่พันธบัตรรัฐบาลสหรัฐถูกแรงขายออกมาเช่นกันจนดันบอนด์ยีลด์สหรัฐให้ปรับตัวสูงขึ้นซึ่งเป็นปัจจัยหนุนดอลลาร์สหรัฐให้แข็งค่าจึงเป็นปัจจัยกดดันราคาทองคำเพิ่ม ส่งผลให้ทองคำดิ่งลงแตะระดับต่ำสุดในรอบ 3 เดือนบริเวณ 1,456 ดอลลาร์ต่อออนซ์ในระหว่างการซื้อขายของวันศุกร์ ก่อนที่ราคาจะลดช่วงติดลบลงได้บ้างหลังจากนายโดนัลด์ ทรัมป์ ประธานาธิบดีสหรัฐระบุว่า เขาไม่เห็นด้วยต่อการยกเลิกการจัดเก็บภาษีสินค้านำเข้าจากจีน   สำหรับราคาต่างประเทศปรับตัวลดลงอยู่ที่ 1,462 ดอลลาร์สหรัฐต่อออนซ์  จากช่วงเช้าอยู่ที่  1,463.50   ดอลลาร์สหรัฐต่อออนซ์  ค่าเงินบาทอยู่ที่  30.36 บาทต่อดอลลาร์สหรัฐ ส่งผลให้ทองแท่งรับซื้อบาทละ 20,950  บาท ขายออกบาทละ 21,050 บาท ทองรูปพรรณรับซื้อบาทละ 20,572.12 บาท และขายออกบาทละ 21,550 บาท</p>
    </article>
  </body>
</html>