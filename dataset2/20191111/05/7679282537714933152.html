<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-rohit-sharma-says-headache-for-virat-kohli-and-selectors-if-we-keep-performing-like-this-2843033.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T05:07:45+00:00"/>
    <meta property="og:title" content="INDvsBAN: रोहित बोले- बढ़ने वाला है सलेक्टर्स और विराट का सिरदर्द, जानें वजह"/>
    <meta property="og:description" content="India vs Bangladesh 3rd T20I at Nagpur: बांग्लादेश को तीसरे और आखिरी टी-20 मुकाबले में 30 रन से हराकर सीरीज पर कब्जा करने के बाद भारतीय टीम के कप्तान रोहित शर्मा ने गेंदबाजों की जमकर तारीफ की।..."/>
  </head>
  <body>
    <article>
      <h1>INDvsBAN: रोहित बोले- बढ़ने वाला है सलेक्टर्स और विराट का सिरदर्द, जानें वजह</h1>
      <address><time datetime="2019-11-11T05:07:45+00:00">11 Nov 2019, 05:07</time> by <a rel="author">एजेंसी,नागपुर</a></address>
      <p><b>India vs Bangladesh 3rd T20I at Nagpur: </b>बांग्लादेश को तीसरे और आखिरी टी-20 मुकाबले में 30 रन से हराकर सीरीज पर कब्जा करने के बाद भारतीय टीम के कप्तान रोहित शर्मा ने गेंदबाजों की जमकर तारीफ की। उन्होंने तारीफ करते हुए कहा है कि गेंदबाजों के बेहतरीन प्रदर्शन के कारण ही टीम को जीत मिली है। इसके साथ ही रोहित शर्मा ने अगले साल ऑस्ट्रेलिया में होने वाले टी-20 वर्ल्ड कप को लेकर भी कुछ बाते कहीं। रोहित ने कहा कि अगर टीम ऐसा ही खेलती है तो सलेक्टर्स और कप्तान का सिरदर्द बढ़ने वाला है।<br/>             <br/>रोहित शर्मा ने कहा, “हमें टीम से ऐसे ही प्रदर्शन की उम्मीद थी। खिलाड़ियों ने व्यक्तिगत तौर पर अपनी जिम्मेदारियों को समझा। जैसे-जैसे टी-20 विश्वकप नजदीक आ रहा है हमारी टीम सही दिशा में संतुलित हो रही है। टीम में कुछ खिलाड़ी फिलहाल नहीं है लेकिन वह जल्द ही वापस आ जाएंगे।”</p>
      <p>उन्होंने कहा, “विश्वकप को ध्यान में रखते हुए हमें सभी चीजें दिमाग में रखनी है। ऑस्ट्रेलिया जाने से पहले टीम को कुछ मुकाबले और खेलने हैं। अगर टीम ऐसा ही प्रदर्शन बरकरार रखती जैसा कि इस मुकाबले में किया है तो फिर यह आने वाले दिनों में विराट कोहली और चयनकर्ताओं के लिए सिरदर्द भरा हो सकता है।”</p>
      <h3>
        <a href="https://www.livehindustan.com/cricket/story-india-vs-bangladesh-shreyas-iyer-smashes-hat-trick-of-sixes-slam-1st-t20i-fifty-watch-video-2843020.html">INDvsBAN: श्रेयस अय्यर ने लगाई छक्कों की 'हैट्रिक', जड़ा पहला T20I अर्धशतक</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-deepak-chahar-becomes-first-indian-to-take-t20i-hat-trick-claims-best-ever-bowling-figures-in-all-t20i-2842963.html">INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड</a>
      </h3>
      <p>गौरतलब है कि विराट को बांग्लादेश के खिलाफ टी-20 सीरीज के लिए आराम दिया गया था और उनकी जगह रोहित शर्मा को कप्तानी सौंपी गयी थी। बांग्लादेश ने भारत को पहले टी-20 मुकाबले में सात विकेट से पराजित किया था, लेकिन इसके बाद भारत ने जोरदार वापसी करते हुए दूसरे मुकाबले में मेहमान टीम को आठ विकेट से मात दी। </p>
      <p>अब तीसरे मुकाबले में भारत ने बांग्लादेश को 30 रन से पराजित कर सीरीज पर 2-1 से कब्जा कर लिया। भारत और बंगलादेश को टी-20 सीरीज के बाद दो मैचों की टेस्ट सीरीज खेलनी है। दोनों टीमों के बीच पहला टेस्ट मैच इंदौर में 14 नवंबर से खेला जाएगा।</p>
    </article>
  </body>
</html>