<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/nusretin-4-garsonundan-sasirtan-iddialar-haber-fotograf-2218216"/>
    <meta property="og:site_name" content="Posta"/>
    <meta property="article:published_time" content="2019-11-11T05:00:28+00:00"/>
    <meta property="og:title" content="Nusret'in 4 garsonundan şaşırtan iddialar"/>
    <meta property="og:description" content="Nusret Gökçe’nin davalık olduğu New York’taki restoranında çalışan 4 garsonundan şaşırtan iddialar: “Scarface (Yaralı Yüz) filminin etkisindeydi. Kendisini o filmdeki mafya babası Tony Montana sanıyordu. O havalarda dolaşıyordu."/>
  </head>
  <body>
    <article>
      <h1>Nusret'in 4 garsonundan şaşırtan iddialar</h1>
      <address>
        <time datetime="2019-11-11T05:00:28+00:00">11 Nov 2019, 05:00</time>
      </address>
      <h3><a href="https://www.posta.com.tr/haberler/nusret">Nusret </a>Gökçe’nin davalık olduğu New York’taki restoranında çalışan 4 garsonundan şaşırtan iddialar: “<a href="https://www.posta.com.tr/haberler/scarface">Scarface</a> (Yaralı Yüz) filminin etkisindeydi. Kendisini o filmdeki mafya babası <a href="https://www.posta.com.tr/haberler/tony-montana">Tony Montana </a>sanıyordu. O havalarda dolaşıyordu."</h3>
      <figure>
        <img src="https://i.pstimaj.com/img/78/700x0/5dc8e4dcae298b4b1219df46"/>
      </figure>
      <p>Tuz serpme hareketiyle dünya çapında ünlenen Nusret Gökçe, New York’taki et lokantasında çalışan dört garsonla mahkemelik olmuştu. Süleyman Küçür, Onur Usluca, Yunus Delimehmet ve Batuhan Yunkuş <b>“Bahşişlerimize el koydu, bize mobbing uyguladı, sonra da haksız yere işten çıkardı” </b>iddiasıyla Nusret Gökçe’ye dava açmıştı.</p>
      <figure>
        <img src="https://i.pstimaj.com/img/78/700x0/5dc8e44a66a97ce9596c3c0d"/>
      </figure>
      <h4>Tazminat ödemişti</h4>
      <p>ABD mahkemesi, Nusret Gökçe’yi 237 bin dolar (1 milyon 366 bin TL) tazminat ödemeye mahkum etmişti. New York Daily News Gazetesi, Nusret Gökçe’ye dava açan dört kişiyle konuştu.</p>
      <figure>
        <img src="https://i.pstimaj.com/img/78/700x0/5dc8e449ae298b4ab2d741b7"/>
      </figure>
      <h4>İşte çalışanların Nusret hakkındaki iddiaları:</h4>
      <p>1- Nusret, New York’taki şubesinden günde 130 bin dolar (750 bin TL) ciro yapıyor.</p>
      <p>2- Bize maaş ve bahşişler olmak üzere haftalık 2 bin dolar (11 bin 500 TL) ödüyordu. Ama bunun ne kadarının bahşiş olduğunu gizliyordu. Sorduğumuzda cevap vermiyordu.</p>
      <p>3- Nusret bize diktatör gibi davranıyordu. Bize “Benim adım Nusret, ben ne dersem o olur” diye bağırıyordu.</p>
      <p>4- Sürekli izlediği ‘Scarface’ (Yaralı Yüz) filminin etkisindeydi. Kendisini o filmdeki mafya babası Tony Montana sanıyordu. O havalarda dolaşıyordu.</p>
      <figure>
        <img src="https://i.pstimaj.com/img/78/700x0/5dc8e44aae298b4b13b2f1b4"/>
      </figure>
      <h4>Beyazperdenin unutulmaz karakteri</h4>
      <p>1983 yapımı ‘Scarface’in (Yaralı Yüz) başrolünde Al Pacino oynamıştı. Brian DePalma’nın yönettiği filmde Al Pacino’nun oynadığı mafya babası ‘Tony Montana’ beyazperdenin unutulmaz karakterleri arasına girmişti. Montana karakteri geldiği yerden daha yükseklere ulaşmak için iddialı, cesur girişimlerde bulunuyordu. Zirve hırsı yüzünden sürekli suç işliyordu.</p>
      <figure>
        <img src="https://i.pstimaj.com/img/78/700x0/5dc8e44a66a97ce9cf93718f"/>
      </figure>
      <h4>Nusret'ten cevap geldi</h4>
      <p>TV8'deki 'Gel Konuşalım' programında da ekrana getirilen haberde; Cengiz Semercioğlu, Nusret'le konuştuğunu söyleyerek, ünlü işletmecinin açıklamasını aktardı.</p>
      <p>Nusret, <b>"Böyle bir şey olması söz konusu değil. Çalışanlarımın bir kuruş parasını almam, alabileceğimi nasıl düşünebilirsiniz? Çalışma sistemimize uymadıkları için ve işe sahip çıkmadıkları için 4 kişiyi işten çıkardık onlar da iş mahkemesine başvurdular. Biz de 250 bin dolar ödedik. Bahsedilen iddialar doğru değil" </b>ifadelerini kullandı.</p>
      <p>
        <b>***Nusret’in, New York’taki restoranının günlük cirosu 750 bin TL.</b>
      </p>
    </article>
  </body>
</html>