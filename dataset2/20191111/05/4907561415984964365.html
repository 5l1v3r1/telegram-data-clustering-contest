<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/tamer-heper/rayic-bedel-tespiti-2218200"/>
    <meta property="og:site_name" content="Posta"/>
    <meta property="article:published_time" content="2019-11-11T05:00:22+00:00"/>
    <meta property="og:title" content="Rayiç bedel tespiti"/>
    <meta property="og:description" content="Kapıcı konutunun kıdem tazminatına dahil edilecek rayiç kira bedeli nasıl belirlenir?"/>
  </head>
  <body>
    <article>
      <h1>Rayiç bedel tespiti</h1>
      <address><time datetime="2019-11-11T05:00:22+00:00">11 Nov 2019, 05:00</time> by <a rel="author">Tamer Heper</a></address>
      <p>Kapıcı konutunun kıdem tazminatına dahil edilecek rayiç kira bedeli nasıl belirlenir?</p>
      <p>● A.G.</p>
      <p>Rayiç kira bedeli, o muhitte serbest irade ile yapılmış ve yerleşmiş benzer yerlerin kira bedelleri anlamını taşır. O muhitte benzer yapılar kaç liraya kiraya veriliyor, metraj olarak tıpa tıp benzeri bulunmuyor olabilir. Bu halde metrekare birim fiyatı ne olabilir? İşte bizler mahkeme kararı ile tespite gittiğimizde bunlara bakarız. Zaten Yargıtay’ın da rayici belirlemede verdiği bilgi buna benzer.</p>
      <p>★ ★ ★ ★ ★</p>
      <p>Peki bir kapıcı dairesinin kira bedeli nasıl belirlenecek? Zira kapıcı daireleri kiraya konu olan daireler değildir. Yani komşuda veya benzer binalarda emsal teşkil edecek kiralık kapıcı dairesi yok. O halde benim önerim, bir profesyonel kurumdan yardım almak.</p>
      <p>Dairelerin değerinin tespitini yapan bu konuda sertifika sahibi kişi ve kuruluşlar var. Bunlara başvurulduğunda, başvuran kişiye rapor hazırlıyorlar.</p>
      <p>Bu durumda da bir tartışma konusu bertaraf ediliyor. Tabii bu bir maddi fedakarlığı gerektiriyor. Peki buna mecbur musunuz? Hayır. Ferdi olarak yapılabilir, bunun için de benzer konumdaki bağımsız bölüm vasfında dairelerin metrekare birim değerleri emsal olabilir. Ancak bu durum yukarıdaki öneriye göre ihtilafa biraz fazla açık olabilir. Tercih sizin.</p>
    </article>
  </body>
</html>