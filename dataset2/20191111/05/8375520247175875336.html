<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-11-obstriliv-chetvero-poranenih-639062.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T05:31:53+00:00"/>
    <meta property="og:title" content="Доба на Донбасі: 11 обстрілів, четверо поранених"/>
    <meta property="og:description" content="Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, зенітних установок"/>
  </head>
  <body>
    <article>
      <h1>Доба на Донбасі: 11 обстрілів, четверо поранених</h1>
      <address>
        <time datetime="2019-11-11T05:31:53+00:00">11 Nov 2019, 05:31</time>
      </address>
      <h4>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, зенітних установок</h4>
      <p>10 листопада збройні формування Російської Федерації 11 разів порушили режим припинення вогню.</p>
      <p>Про це повідомляє <a href="https://glavcom.ua/country/incidents/boyoviki-pyat-raziv-porushili-rezhim-pripinennya-vognyu-poraneno-chetvero-ukrajinskih-biyciv-639011.html">пресцентр</a> штабу ООС.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, зенітних установок, гранатометів різних систем та стрілецької зброї, з великокаліберними кулеметами включно. </p>
      <p>В районі відповідальності оперативно-тактичного угруповання «Схід» ворог здійснив 7 обстрілів:</p>
      <ul>
        <li>двічі поблизу Новогнатівки – з протитанкового ракетного комплексу;</li>
        <li>два рази біля Красногорівки – з мінометів калібру 82 мм, автоматичних гранатометів та великокаліберних кулеметів;</li>
        <li>у районі Пісків – з мінометів калібру 82 мм;</li>
        <li>поблизу Березового – зі станкових протитанкових гранатометів;</li>
        <li>неподалік Лебединського – з великокаліберних кулеметів та іншої стрілецької зброї.</li>
      </ul>
      <p>Чотири обстріли російські окупаційні війська здійснили в районі відповідальності оперативно-тактичного угруповання «Північ»:</p>
      <ul>
        <li>біля Майорська та Південного – із зенітної установки ЗУ-23-2, станкових протитанкових гранатометів та великокаліберних кулеметів;</li>
        <li>неподалік Новотошківського – з гранатометів різних систем і стрілецької зброї.</li>
        <li>поблизу Луганського – з ручних протитанкових гранатометів та великокаліберних кулеметів.</li>
      </ul>
      <p>Вчора, 10 листопада,<a href="https://glavcom.ua/country/incidents/boyoviki-pyat-raziv-porushili-rezhim-pripinennya-vognyu-poraneno-chetvero-ukrajinskih-biyciv-639011.html"> внаслідок обстрілів, мінно-вибухові травми отримали чотири військовослужбовці Об'єднаних сил. </a>Пошкоджено автомобіль. Загрози життю наших захисників немає.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <related>
        <a href="https://glavcom.ua/country/incidents/boyoviki-pyat-raziv-porushili-rezhim-pripinennya-vognyu-poraneno-chetvero-ukrajinskih-biyciv-639011.html"/>
        <a href="https://glavcom.ua/columns/stikhy/socopituvannya-donbasyan-chomu-vzhe-ne-bolyache-pro-ce-chitati-638911.html"/>
        <a href="https://glavcom.ua/country/politics/rozvedennja-sil-na-donbasi-ne-priskorit-zustrich-v-normandskomu-formati-ar-jev-638877.html"/>
      </related>
    </article>
  </body>
</html>