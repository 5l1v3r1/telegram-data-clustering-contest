<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szurrealis-horror-reszegen-fuldokolva-napoleonnak-oltozve-szeretoje-holttestenek-darabjaival-talaltak-ra-a-professzorra-18/186385"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T18:00:00+00:00"/>
    <meta property="og:title" content="Szürreális horror: részegen fuldokolva, Napóleonnak öltözve, szeretője holttestének darabjaival találtak rá a professzorra - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szürreális horror: részegen fuldokolva, Napóleonnak öltözve, szeretője holttestének darabjaival találtak rá a professzorra - 18+</mark>
      </h1>
      <address><time datetime="2019-11-11T18:00:00+00:00">11 Nov 2019, 18:00</time> by <a rel="author">Bors</a></address>
      <p>
        <b>Egyszerre tanítványa és szeretője is volt az áldozat. </b>
        <b>Egyszerre tanítványa és szeretője is volt az áldozat.</b>
      </p>
      <p>A szentpétervári Mojka folyó jeges vizéből húzták ki szombat reggel a helyi egyetem közismert Napóleon-szakértőjét, Oleg Sokolovot. A 63 éves professzor Napóleonnak öltözve, részegen esett a folyóba - amit pedig a hátizsákjában találtak, mindenkit ledöbbentett. A szaktekintélynél ugyanis két alkar volt, amit egy fiatal nő testéről fűrészeltek le.</p>
      <figure>
        <img src="http://media.borsonline.hu/cikk/20/191961/gallery-picture/645w/2020883_000-1m6523.jpg"/>
        <figcaption>Folyóban fuldokolva találtak rá Sokolovra. A hátizsákjában, egy pisztoly társaságában ott lapult szeretője levágott keze © AFP</figcaption>
      </figure>
      <p>Sokolov lakásából nem sokkal később előkerült a test többi része is, így hamar azonosítani tudták az áldozatot, a 24 éves Anastasia Yeschenkót. A fiatal lány nem csak a történelemprofesszor tanítványa, de szeretője is volt. Kapcsolatuk az egyetemen állítólag nyílt titoknak számított.</p>
      <figure>
        <img src="http://media.borsonline.hu/cikk/20/191961/gallery-picture/645w/2020885_033-6069183-5dc81e4195a4e.jpg"/>
        <figcaption>A holttest darabjait eleinte a folyóban keresték. Az áldozat maradványai végül a szaktekintély lakásából kerültek elő © AFP</figcaption>
      </figure>
      <h3>Beismerte tettét</h3>
      <p>Oleg Sokolov - a Daily Mail jelentése szerint - a hatóságoknak bevallotta és mélységesen megbánta tettét. Elmondta: valamin összevesztek a lánnyal, akivel véletlenül végzett. Ezt követően darabolta fel őt, lefűrészelve a karjait, valamint a fejét, hogy eltüntethesse a holttestet. Miután megszabadult a bizonyítékoktól, úgy tervezte, egy közeli erőben öngyilkosságot követ el.</p>
      <p>A professzort jelenleg - őrizet alatt - kórházban ápolják kihűlés miatt.</p>
      <h3>Furának találták, de a tudását senki sem kérdőjelezte meg</h3>
      <p>Oleg Sokolov korábban a Sorbonne-on is tanított, emellett számos könyvet írt a napóleoni időkről, a kor csatáinak újrajátszásában is gyakran nyújtott szakmai segítséget, mint ahogy különböző filmek történelmi tanácsadójának is többször kérték fel. Ő maga is előszeretettel öltözött Napóleonnak - szeretőjét pedig állítólag Napóleon szerelme után Jozefinának szólította.</p>
      <figure>
        <img src="http://media.borsonline.hu/cikk/20/191961/gallery-picture/645w/2020881_000-1m57oa.jpg"/>
        <figcaption>A professzor nem csak ismerője volt Napóleon korának, de szívesen is öltözött korhű ruhákba - valamint szeretője is előszeretettel bújt múltidéző öltözékekbe © AFP</figcaption>
      </figure>
      <p>Tanítványai azonban Sokolovot furának bélyegezték, emellett érzelmileg labilisként jellemezték, akinek az alkohollal is komoly gondjai voltak.</p>
    </article>
  </body>
</html>