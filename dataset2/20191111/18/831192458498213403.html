<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ekopse-kommatia-tin-mathitria-kai-eromeni-toy-o-dolofonos-diasimos-rosos-istorikos-poy-ntynotan-megas-napoleon-kai-tin-fonaze-iosifina/"/>
    <meta property="og:site_name" content="europost.gr"/>
    <meta property="article:published_time" content="2019-11-11T18:34:15+00:00"/>
    <meta property="og:title" content="Έκοψε κομμάτια την μαθήτρια και ερωμένη του! Ο δολοφόνος, διάσημος Ρώσος, ιστορικός που ντυνόταν Μέγας Ναπολέων και την φώναζε Ιωσηφίνα!"/>
    <meta property="og:description" content="Δύτες ανέσυραν από ποταμό στην περιοχή Κίροφσκι της Αγίας Πετρούπολης ένα δέμα με μέλη του τεμαχισμένου σώματος της 24χρονης φοιτήτριας Αναστάσια Γιεστσένκο , η οποία υπήρξε θύμα δολοφονίας του επιφανούς Ρώσου ιστορικού Όλεγκ Σοκολόφ, μεταδίδει"/>
  </head>
  <body>
    <article>
      <h1>Έκοψε κομμάτια την μαθήτρια και ερωμένη του! Ο δολοφόνος, διάσημος Ρώσος, ιστορικός που ντυνόταν Μέγας Ναπολέων και την φώναζε Ιωσηφίνα!</h1>
      <address>
        <time datetime="2019-11-11T18:34:15+00:00">11 Nov 2019, 18:34</time>
      </address>
      <p>Δύτες ανέσυραν από ποταμό στην περιοχή Κίροφσκι της Αγίας Πετρούπολης ένα δέμα με μέλη του τεμαχισμένου σώματος της 24χρονης φοιτήτριας Αναστάσια Γιεστσένκο , η οποία υπήρξε θύμα δολοφονίας του επιφανούς Ρώσου ιστορικού Όλεγκ Σοκολόφ, μεταδίδει το πρακτορείο TASS, επικαλούμενο πηγή της αστυνομίας</p>
      <p>Οι δύτες αναζητούσαν τα ευρήματα αυτά από το Σάββατο, όταν ο Σοκολόφ συνελήφθη στην όχθη του ποταμού Μόικα.</p>
      <p>Ο 63χρονος Όλεγκ Σοκόλοφ, καθηγητής Ιστορίας στο πανεπιστήμιο της Αγίας Πετρούπολης και ειδικός στον Ναπολέοντα, ανασύρθηκε μεθυσμένος από τον ποταμό Μόικα έχοντας στο σακίδιό του δύο κομμένα χέρια και ένα πιστόλι κρότου. Στην αστυνομία ομολόγησε ότι είχε σκοτώσει την παλιά του φοιτήτρια Αναστάσια Γετσένσκο, 24 ετών, με την οποία μοιραζόταν την ζωή του.</p>
      <p>Οι ανακριτές εκτιμούν ότι ο Σοκολόφ σκότωσε την Γεστσένκο στις 7 Νοεμβρίου μετά από καυγά και εν συνεχεία τεμάχισε το πτώμα της, μέρη του οποίου επιχείρησε να ρίξει στο ποτάμι Μόϊκα.</p>
      <p>Μέθυσος και βιτσιόζος ο ιστορικός που τεμάχισε τη φοιτήτριά του</p>
      <p>Μπερμπάντης, μέθυσος και βιτσιόζος στο κρεβάτι… Ο 63χρονος ιστορικός από τη Ρωσία, Όλεγκ Σοκόλοφ, που δολοφόνησε και στη συνέχεια διαμέλισε την μόλις 24 ετών ερωμένη του, ήταν άτακτος ερωτικά με εξάρτηση από το οινόπνευμα…</p>
      <p>Ο Ρώσος καθηγητής με διασυνδέσεις στο Κρεμλίνο ήταν γνωστός για την αδυναμία του στον γυναικείο αστράγαλο. Στο παρελθόν είχε συνάψει αρκετά σχέσεις με νεότερες γυναίκες – κυρίως φοιτήτριες – και είχε κάποια ερωτικά βίτσια.</p>
      <p>Άναβε ερωτικά όταν αποκαλούσε την εκάστοτε ερωμένη του «Ιωσηφίνα» ενώ ο ίδιος απαιτούσε να τον αποκαλούν «Mεγαλειότατε». Ο Σοκόλεφ, ο οποίος μιλάει άπταιστα γαλλικά, είχε σχέσεις με αρκετές αιθέριες υπάρξεις προτού συνάψει δεσμό με την 24χρονη Αναστασία Εσένκο.</p>
      <figure>
        <img src="https://europost.gr/wp-content/uploads/2019/11/russia-history-professor-arms-backpack-300x200.jpg"/>
      </figure>
      <p>Σύμφωνα με τους φοιτητές του, ήταν ένας ταλαντούχος καθηγητής , ο οποίος ερμήνευε άψογα τους ρόλους τόσο του Ναπολέοντα όσο και των στρατηγών του.</p>
      <p>Με την ομολογία του ότι σκότωσε και διαμέλισε την πρώην φοιτήτρια του Πανεπιστημίου της Αγίας Πετρούπολης, έρχονται στο φως της δημοσιότητας διάφορες πληροφορίες για την προσωπικότητά του.</p>
      <p>Το 2008 είχε κατηγορηθεί ότι είχε βιαιοπραγήσει σε βάρος μιας γυναίκας, όμως η υψηλή θέση του «έσπρωξε» την καταγγελία στις καλένδες.</p>
      <p>Ο φημισμένος καθηγητής Ιστορίας με ειδίκευση στη ναπολεόντεια εποχή κατανάλωνε άφθονο αλκοόλ.</p>
      <p>Τον τελευταίο χρόνο είχε ερωτική σχέση με την 24χρονη φοιτήτρια και αιτία της ειδεχθούς πράξης του, που σημειώθηκε την περασμένη Πέμπτη, είναι η ζήλια. Μαζί συμμετείχαν σε έρευνες και εκδηλώσεις που είχαν ως θεματική το αντικείμενο της μελέτης τους.</p>
      <figure>
        <img src="https://europost.gr/wp-content/uploads/2019/11/image-300x160.jpg"/>
      </figure>
      <p>Ο Σοκόλοφ, που του είχε απονεμηθεί το Μετάλλιο της Λεγεώνας της Τιμής για το ακαδημαϊκό έργο του, φαίνεται να είχε ιστορικό βίας για το οποίο, όμως, δεν κατηγορήθηκε ποτέ λόγω της θέσης του στην κοινότητα των Γραμμάτων, αλλά και της υποστήριξης που είχε από άνδρες συναδέλφους του.</p>
      <p>Ο Ρώσος επιστήμονας, διεθνώς αναγνωρισμένος ειδικός στους ναπολεόντιους πολέμους, ήταν τύφλα στο μεθύσι όταν οι αστυνομικοί τον έβγαλαν από τον ποταμό Μόικα στην Αγία Πετρούπολη, την πρώην αυτοκρατορική πρωτεύουσα της Ρωσίας. Στην πλάτη του είχε ένα σακίδιο μέσα στο οποίο βρίσκονταν δύο γυναικείοι βραχίονες και ένα πιστόλι.</p>
      <p>Σύμφωνα με τα τοπικά μέσα ενημέρωσης, είχε πέσει στον ποταμό όπου σκόπευε να πετάξει τα ανθρώπινα μέλη. Πρόθεσή του ήταν να απαλλαγεί εντελώς από το πτώμα και μετά να αυτοκτονήσει, ντυμένος ως Ναπολέων, όπως αναφέρει το πρακτορείο Tass.</p>
      <p>Οι αστυνομικοί, αφού συνέλαβαν τον Ιστορικό, πήγαν στο σπίτι του, όπου βρήκαν το αποκεφαλισμένο πτώμα της 24χρονης πρώην φοιτήτριας.</p>
      <p>Ο δικηγόρος του Αλεξάντρ Ποτσούοφ δήλωσε στο Γαλλικό Πρακτορείο ότι ο Σοκόλοφ «παραδέχθηκε την ενοχή του», προσθέτοντας πως ο 63χρονος ιστορικός, ο οποίος νοσηλεύεται με υποθερμία, εκφράζει τη λύπη του για την πράξη του και είναι έτοιμος να συνεργαστεί με την αστυνομία. Σήμερα θα εμφανιστεί ενώπιον δικαστηρίου, το οποίο θα αποφασίσει για την προφυλάκισή του.</p>
      <p>Η Αναστασία Γιετσένκο είχε επίσης πάθος για την εποχή του Ναπολέοντα και της άρεσε, όπως και σε εκείνον, να φοράει κοστούμια της εποχής εκείνης. Αφού υπήρξε φοιτήτριά του, συνέχισαν τη συνεργασία τους και είχε συνυπογράψει μαζί του βιβλία.</p>
      <p>Ο Σοκόλοφ, κάτοχος έδρας Ιστορίας στο κρατικό πανεπιστήμιο της Αγίας Πετρούπολης, ήταν συγγραφέας βιβλίων, μερικά από τα οποία είχαν μεταφραστεί στα γαλλικά. Το 2003 είχε τιμηθεί από τη Γαλλία με το παράσημο της «Λεγεώνας της Τιμής» .</p>
      <p>Στη Γαλλία ήταν επίσης μέλος του επιστημονικού συμβουλίου της Issep, της σχολής που ιδρύθηκε από την ανιψιά της Μαρίν Λεπέν, πρώην βουλευτή της Ακροδεξιάς, Μαριόν Μαρεσάλ, η οποία τον έπαυσε από τα καθήκοντά του μόλις ανακοινώθηκε η σύλληψή του.</p>
      <figure>
        <iframe src="https://www.youtube.com/embed/FXM3pdse-GU" width="696" height="392" data-service="Youtube" scrolling="no"/>
      </figure>
    </article>
  </body>
</html>