<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/koaliciya-rpr-zaklikaye-vr-do-znischennya-korupciyi-v-ocinci-mayna-329257_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T18:18:00+00:00"/>
    <meta property="og:title" content="Коаліція РПР закликає ВР до знищення корупції в оцінці майна"/>
    <meta property="og:description" content="Депутатам пропонують прийняти законопроект № 2047-д.   "/>
  </head>
  <body>
    <article>
      <h1>Коаліція РПР закликає ВР до знищення корупції в оцінці майна</h1>
      <h2>Депутатам пропонують прийняти законопроект № 2047-д.   </h2>
      <address>
        <time datetime="2019-11-11T18:18:00+00:00">11 Nov 2019, 18:18</time>
      </address>
      <p>З метою ліквідацію корупційної<b> <a href="https://dt.ua/finances/kvartirne-pitannya-zipsuvalo-yih-296429_.html">схеми електронних майданчиків-посередників</a></b> у сфері оцінки нерухомого майна необхідно прийняти законопроект про внесення змін до Податкового кодексу України щодо ліквідації корупційної схеми у сфері реєстрації інформації зі звітів про оцінку об'єктів нерухомості (№2047). Документ доопрацьований Комітетом і пропонується депутатам під номером <a href="http://w1.c1.rada.gov.ua/pls/zweb2/webproc4_1?pf3511=67258">2047-д</a>. Про це <a href="https://rpr.org.ua/news/koalitsiia-rpr-zaklykaie-deputativ-znyshchyty-koruptsiiu-v-otsintsi-mayna-ukhvalyvshy-zakonoproekt-2047-d/">повідомляє Коаліція Реанімаційний Пакет Реформ (РПР).</a></p>
      <p>Зазначається, що зараз кожен під час продажу або дарування нерухомості додатково сплачує 1800 грн 4-ом приватним майданчикам-монополістам. Формально це потрібно для реєстрації інформації зі звіту про оцінку в Єдиній державній базі даних Фонду державного майна. Раніше таку реєстрацію оцінювачі здійснювали безкоштовно та без посередників. </p>
      <p>Корупційні майданчики де-факто лише передають інформацію через email, але ціну за це щоразу визначають на власний розсуд. Всі видатки перекладаються на споживачів послуг – громадян. <b>Українці витратили на ці майданчики вже близько 1 млрд грн. </b></p>
      <p>
        <b>Коаліція Реанімаційний Пакет Реформ закликає народних депутатів усіх парламентських фракцій ухвалити проект закону №2047-д у першому читанні. А також врахувати правки від громадських експертів при розгляді законопроекту у другому читанні. </b>
      </p>
      <p>
        <b> </b>
      </p>
      <p>Детальніше про вказану схему читайте в матеріалах <b>DT.UA.</b></p>
      <p>Як писав для <b>DT.UA</b> Олександр Лємєнов у статті <b>"Квартирне питання зіпсувало їх",</b> прем'єр Володимир Гройсман і віце-прем'єр Степан Кубів оголосили про наміри розібратися в ситуації з електронними майданчиками, ба більше, визнали існування схеми та засудили її. А потім власноруч прибрали з урядової постанови пункт про безоплатний і безперешкодний доступ до Єдиної бази оцінки, фактично схему легалізувавши. </p>
      <p>У матеріалі Павла Фролова для <b>DT.UA <a href="https://dt.ua/business/yak-povernuti-gluzd-u-prodazhi-neruhomosti-ta-vdoskonaliti-ocinku-mayna-327373_.html">"Як повернути глузд у продажі нерухомості та вдосконалити оцінку майна"</a> </b>зазначається, що"сервіс" пересилання документів від оцінщика до Єдиної бази Фонду держмайна нині приносить пов'язаним приватним компаніям більше 1 млн грн на день, або близько 600 млн грн на рік.</p>
      <p> </p>
      <p>
        <b> </b>
      </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>