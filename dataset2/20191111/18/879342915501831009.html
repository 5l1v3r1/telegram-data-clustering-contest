<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/polityka/syvoxo-nazvav-pershyj-krok-po-povernennyu-donbasu"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T18:02:01+00:00"/>
    <meta property="og:title" content="Сивохо назвав перший крок з повернення Донбасу"/>
    <meta property="og:description" content="За його словами, першим кроком для реінтеграції Донбасу має стати спрощення процедур перетину лінії розмежування через контрольні пункти в'їзду-виїзду (КПВВ)."/>
  </head>
  <body>
    <article>
      <h1>Сивохо назвав перший крок з повернення Донбасу</h1>
      <address>
        <time datetime="2019-11-11T18:02:01+00:00">11 Nov 2019, 18:02</time>
      </address>
      <p>
        <b>Радник голови РНБО Сергій Сивохо назвав <a href="https://www.slovoidilo.ua/2019/10/22/pogljad/polityka/syvoxo-radnyk-sekretarya-rnbo.-chym-vin-mozhe-dopomohty-reintehracziyi-donbasu">перший крок для інтеграції Донбасу</a>.</b>
      </p>
      <p>Про це він заявив, відповідаючи на питання журналістів, пише <a href="https://www.unian.net/war/10750629-sivoho-nazval-pervyy-shag-po-reintegracii-donbassa.html">УНІАН</a>, 11 листопада.</p>
      <p>За його словами, першим кроком для реінтеграції Донбасу має стати спрощення процедур перетину лінії розмежування через контрольні пункти в'їзду-виїзду (КПВВ).</p>
      <related>
        <a href="https://www.slovoidilo.ua/2019/10/22/pogljad/polityka/syvoxo-radnyk-sekretarya-rnbo.-chym-vin-mozhe-dopomohty-reintehracziyi-donbasu"/>
      </related>
      <p>«<i>Йти на допомогу нашим людям, які перебувають у сірій і червоній зонах, це спрощення режиму перетину КПВВ. Це реальні маленькі кроки, які можна швидко здійснити. Це очевидний результат, і це буде здорово. Це перший крок</i>», - сказав він. Перед цим він зазначив, що під час останніх візитів на Донбас багато спілкувався і з переселенцями, з жителями підконтрольних і непідконтрольних територій. «<i>Все це відбувалося на КПВВ, навколо КПВВ. КПВВ – це така межа між світами. Я хотів би, щоб КПВВ не стало взагалі, це моя мрія, щоб країна знову була єдиною і щоб нічого не заважало нам переміщатися територією</i>», - додав він. «<i>Ми багато говоримо про єдність, але на КПВВ рівність і єдність йдуть на другий план. Особливий режим пропуску, підтвердження особи, необхідний перелік якихось предметів, дозволених до перевезення, - це все тисне на людину. Невже миру і безпеці може нашкодити бажання провезти якийсь товар - мед, горіхи, наприклад, побалувати дитину новою іграшкою?</i>»- продовжив Сивохо. За його словами, питання безпеки, безумовно, важливі на лінії розмежування на Донбасі. «<i>Але в боротьбі за повернення територій ми можемо втратити людей. Це люди, яких ми вже практично втрачаємо, туго «закручуючи гайки» в деяких процедурах</i>», - зазначив радник секретаря РНБО. Він нагадав, що основна маса людей, які перетинають лінію розмежування, це люди похилого віку, які більше за всіх страждають від процедур проходження КПВВ. «<i>Пенсіонерів близько 60%. Тому страшні цифри - 50 осіб в 2018 році померли, проходячи цю процедуру, 34 - за першу половину цього року. Медична допомога не може дістатися до людини, тому що всі під'їзди заблоковані машинами і чергами</i>». «<i>Я вважаю, що, чим краще ми будемо ставитися до людей, які перетинають КПВВ, чим кращі умови ми будемо для них створювати, тим вище ми піднімемо резюме своєї країни. Нехай люди, потрапляючи до нас, бачать, що про них пам'ятають, про них піклуються. Я вважаю, що це одне із найголовніших питань швидких кроків зараз</i>», – додав Сивохо.</p>
      <p>Нагадаємо, <a href="https://www.slovoidilo.ua/2019/11/10/novyna/polityka/syvoxo-zasumnivavsya-pravdyvosti-soczopytuvannya-zhyteliv-ordlo">Сивохо засумнівався в правдивості соцопитування жителів ОРДЛО</a>.</p>
      <p>Також відзначимо, Сивохо розповів, <a href="https://www.slovoidilo.ua/2019/10/22/novyna/polityka/syvoxo-rozpoviv-chym-maye-namir-zajmatysya-posadi-radnyka-sekretarya-rnbo">чим має намір займатися на посаді радника секретаря РНБО.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/02/novyna/polityka/reintehracziya-donbasu-peredbachena-prohramoyu-kabminu-honcharuk"/>
        <a href="https://www.slovoidilo.ua/2018/12/27/novyna/polityka/kabmin-sxvalyv-ctratehiyu-informaczijnoyi-reintehracziyi-krymu"/>
        <a href="https://www.slovoidilo.ua/2018/09/19/video/polityka/zakon-pro-reintehracziyu-donbasu-shkrum-pidtrymala-xocha-yiyi-vymohy-ne-vraxuvaly"/>
        <a href="https://www.slovoidilo.ua/2019/10/21/novyna/polityka/komik-syvoxo-buv-pryznachenyj-radnykom-sekretarya-rnbo"/>
      </related>
    </article>
  </body>
</html>