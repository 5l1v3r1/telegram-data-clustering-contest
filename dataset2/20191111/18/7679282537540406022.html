<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-annual-examination-2020-board-examination-centers-of-36-districts-not-finalized-yet-2844245.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T18:30:31+00:00"/>
    <meta property="og:title" content="वार्षिक परीक्षा 2020: 36 जिलों के बोर्ड परीक्षा केंद्र अभी फाइनल नहीं"/>
    <meta property="og:description" content="केंद्र निर्धारण की पहली सूची जारी करने की समयसीमा बीतने के दो दिन बाद तक यूपी बोर्ड 36 जिलों की लिस्ट फाइनल नहीं कर सका है। केंद्र निर्धारण नीति के अनुसार बोर्ड को 9 नवंबर तक लिस्ट सार्वजनिक कर देनी..."/>
  </head>
  <body>
    <article>
      <h1>वार्षिक परीक्षा 2020: 36 जिलों के बोर्ड परीक्षा केंद्र अभी फाइनल नहीं</h1>
      <address><time datetime="2019-11-11T18:30:31+00:00">11 Nov 2019, 18:30</time> by <a rel="author">वरिष्ठ संवाददाता,प्रयागराज</a></address>
      <p>केंद्र निर्धारण की पहली सूची जारी करने की समयसीमा बीतने के दो दिन बाद तक यूपी बोर्ड 36 जिलों की लिस्ट फाइनल नहीं कर सका है। केंद्र निर्धारण नीति के अनुसार बोर्ड को 9 नवंबर तक लिस्ट सार्वजनिक कर देनी थी लेकिन सोमवार की शाम तक 39 जिलों की सूची ही जारी हो सकी है। रविवार शाम तक 32 जिले फाइनल हुए थे। सोमवार को सिर्फ सात जिलों के केंद्र तय हो सके। इस सूची पर डीआईओएस 14 नवंबर तक ऑनलाइन प्रत्यावेदन लेंगे और आपत्तियों का जनपदीय समिति से निस्तारण करते हुए बोर्ड की वेबसाइट पर 22 नवंबर तक ऑनलाइन फारवर्ड करेंगे।<br/> <br/>बोर्ड 30 नवंबर को केंद्रों की अंतिम सूची जारी करेगा। जिन जिलों की लिस्ट जारी नहीं हो सकी है उनमें कासगंज, बुलंदशहर गाजियाबाद, सहारनपुर, शामली, संभल, बदायूं, शाहजहांपुर, पीलीभीत, उन्नाव, रायबरेली, फर्रुखाबाद, इटावा, बांदा, प्रतापगढ़, प्रयागराज, फतेहपुर, सुल्तानपुर, अयोध्या, बहराइच, श्रावस्ती, गोंडा, बलरामपुर, बस्ती, गोरखपुर, देवरिया, कुशीनगर, आजमगढ़, मऊ, बलिया, जौनपुर, गाजीपुर, चंदौली, भदोही, मिर्जापुर व सोनभद्र का नाम शामिल है। </p>
    </article>
  </body>
</html>