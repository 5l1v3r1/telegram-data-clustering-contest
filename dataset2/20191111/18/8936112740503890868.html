<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-reczna,123/weronika-gawlik-z-perly-lublin-z-najlepsza-interwencja-kolejki-w-lidze-mistrzyn,984609.html"/>
    <meta property="og:site_name" content="TVN24"/>
    <meta property="article:published_time" content="2019-11-11T18:17:00+00:00"/>
    <meta property="og:title" content="Podwójna interwencja i efektowny szpagat. Polka z najlepszą obroną w Lidze Mistrzyń"/>
    <meta property="og:description" content="Błysk Weroniki Gawlik w Lidze Mistrzyń piłkarek ręcznych. Interwencja bramkarki Perły Lublin z sobotniego meczu z rosyjskim zespołem Rostov-Don (20:30) została wybrana najlepszą obroną piątej kolej..."/>
  </head>
  <body>
    <article>
      <h1>Podwójna interwencja i efektowny szpagat. Polka z najlepszą obroną w Lidze Mistrzyń</h1>
      <address>
        <time datetime="2019-11-11T18:17:00+00:00">11 Nov 2019, 18:17</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/392fa6b0-e3c1-4594-9491-f172ae9f98d6-480p.mp4"/>
        <figcaption>Weronika Gawlik jest reprezentantką Polski Foto: Newspix | Video: Getty Images</figcaption>
      </figure>
      <h3>Błysk Weroniki Gawlik w Lidze Mistrzyń piłkarek ręcznych. Interwencja bramkarki Perły Lublin z sobotniego meczu z rosyjskim zespołem Rostov-Don (20:30) została wybrana najlepszą obroną piątej kolejki spotkań.</h3>
      <p>Po każdej kolejce LM eksperci telewizyjni Europejskiej Federacji Piłki Ręcznej (EHF) dokonują wyboru m.in. TOP 5 Saves. W miniony weekend za najefektowniejszą i najskuteczniejszą uznano obronę Gawlik, która w 19. minucie spotkania Perły z mistrzyniami Rosji najpierw skutecznie interweniowała po rzucie z dystansu Holenderki Lois Abbingh, a gdy odbitą przez Polkę piłkę przechwyciła Kristina Kożokar nie dała się pokonać rosyjskiej lewoskrzydłowej wykonując efektowny szpagat.</p>
      <p> </p>
      <p> </p>
      <p> </p>
      <p> </p>
      <h3>Druga kolejka z rzędu z nominacją</h3>
      <p>W poprzedniej kolejce aż dwie interwencje lubelskich bramkarek z meczu z rumuńskim CSM Bukareszt znalazły się w najlepszej piątce - Gabrijeli Besen z pierwszej połowy (uznana jako druga) oraz Gawlik z końcówki spotkania.<br/><br/>Lubelska Perła przegrała dotychczas wszystkie pięć spotkań grupowych i na pewno nie awansuje do dalszej rywalizacji w LM. Trafi natomiast do fazy grupowej Pucharu EHF.</p>
      <p>Autor: pqv / Źródło: PAP</p>
    </article>
  </body>
</html>