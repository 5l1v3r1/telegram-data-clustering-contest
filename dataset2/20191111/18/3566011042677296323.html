<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546564.html/%D8%A7%D8%AC%D8%B1%D8%A7%DB%8C-%D8%A8%DB%8C%D8%B4-%D8%A7%D8%B2-----%D8%A8%D8%B1%D9%86%D8%A7%D9%85%D9%87-%D8%AF%D8%B1-%D8%B3%D8%B7%D8%AD-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D9%87%D8%A7%DB%8C-%D8%B4%D9%87%D8%B1-%D8%A8%D9%87%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T18:57:00+00:00"/>
    <meta property="og:title" content="اجرای بیش از ۱۳۴ برنامه در سطح کتابخانه های شهر بهار"/>
    <meta property="og:description" content="رئیس اداره کتابخانه های عمومی شهرستان بهار شعار بیست وهفتمین دوره هفته کتاب، کتابخوانی و کتابدار را “حال خوش خواندن” عنوان کرد و گفت: پیش بینی  می شود  بیش از ۱۳۴ برنامه در سطح کتابخانه های عمومی شهرستان در این هفته برگزار شود."/>
  </head>
  <body>
    <article>
      <h1>اجرای بیش از ۱۳۴ برنامه در سطح کتابخانه های شهر بهار</h1>
      <h2>رئیس اداره کتابخانه های عمومی بهار خبر داد؛</h2>
      <address>
        <time datetime="2019-11-11T18:57:00+00:00">11 Nov 2019, 18:57</time>
      </address>
      <p>رئیس اداره کتابخانه های عمومی شهرستان بهار شعار بیست وهفتمین دوره هفته کتاب، کتابخوانی و کتابدار را “حال خوش خواندن” عنوان کرد و گفت: پیش بینی می شود بیش از ۱۳۴ برنامه در سطح کتابخانه های عمومی شهرستان در این هفته برگزار شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31190">عصر همدان</a>؛ جلسه انجمن کتابخانه های عمومی شهرستان بهار ظهر امروز به ریاست فرماندار و با حضور اعضای این انجمن در محل سالن جلسات فرمانداری تشکیل شد.</p>
      <p>در این جلسه مقرر گردید آیین رونمایی و نقد کتاب “بی قرار” ، خاطرات سردار شهید صارم طهماسبی به قلم آزاده سرافراز امیر نوبرانی ساعت ۱۵:۳۰ روز چهارشنبه مورخ ۲۲ آبان در محل کتابخانه عمومی شهید باهنر شهر بهار برگزار شود.</p>
      <p>در این جلسه احسان قنبری، فرماندار ضمن قدردانی از تلاش ها و اقدامات انجام شده توسط کتابخانه های عمومی شهرستان در طول سال جاری بزرگترین نیاز امروز جامعه را افزایش باسوادی در راستای بهبود رفتارهای اجتماعی دانست و با اشاره به برگزاری بیست و هفتمین دوره هفته کتاب و کتابخوانی در شهرستان خواستار حمایت همه جانبه مسئولین شهرستان در برگزاری بهتر و موثر در ویژه برنامه های بیست و هفتمین دوره هفته کتاب و کتابخوانی در شهرستان شد.</p>
      <p>معصومه فزونی، رئیس اداره کتابخانه های عمومی شهرستان بهار نیز در ادامه ضمن تبریک بیست وهفتمین دوره هفته کتاب، کتابخوانی و کتابدار شعار آن را “حال خوش خواندن” عنوان کرد و گفت: پیش بینی  می شود  بیش از ۱۳۴ برنامه در سطح کتابخانه های عمومی شهرستان در این هفته برگزار شود.</p>
      <p>فزونی با به بیان شاخص ترین برنامه های پیش بینی شده این هفته پرداخت و گفت: برگزاری آیین نکوداشت شاعر ملی کودک و نوجوان استاد اسدالله شعبانی، رونمایی از تصویر و دیوارنگاری علامه طباطبائی مفسر بزرگ شیعه و مولف کتاب تفسیر المیزان در کتابخانه علامه طباطبائی لالجین توسط شورای اسلامی و شهرداری لالجین، آیین رونمایی از کتب نویسندگان بومی شهرستان، برپایی نمایشگاه و فروشگاه کتاب و برگزاری نشست نمایش نامه خوانی از برنامه های شهرستان در این هفته هست.</p>
      <p>انتهای پیام/</p>
    </article>
  </body>
</html>