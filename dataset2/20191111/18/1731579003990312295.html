<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/11/sfruttare-lofferta-wind-giorno-dei-single-non-dovete-single-cinesi-241411/"/>
    <meta property="og:site_name" content="MobileWorld"/>
    <meta property="article:published_time" content="2019-11-11T18:58:05+00:00"/>
    <meta property="og:title" content="Per sfruttare l’offerta di Wind per il giorno dei single non dovete essere single, ma cinesi"/>
    <meta property="og:description" content="Se siete cittadini cinesi, Wind potrebbe avere l'offerta che fa al caso vostro, e l'ha riservata proprio per il Singles' Day, una festa asiatica dedicata a"/>
  </head>
  <body>
    <article>
      <h1>Per sfruttare l’offerta di Wind per il giorno dei single non dovete essere single, ma cinesi</h1>
      <h2>Nel segno dell'8, il numero cinese per eccellenza</h2>
      <address><time datetime="2019-11-11T18:58:05+00:00">11 Nov 2019, 18:58</time> by <a rel="author" href="https://www.mobileworld.it/author/erripcc/" target="_blank">Enrico Paccusse</a></address>
      <p>Se siete cittadini <b>cinesi,</b> <a href="https://www.mobileworld.it/tag/wind/">Wind</a> potrebbe avere l’offerta che fa al caso vostro, e l’ha riservata proprio per il <b>Singles’ Day</b>, una festa asiatica dedicata ai single che solitamente fa registrare <b>incassi</b> addirittura <b>superiori</b> a quelli del <a href="https://www.smartworld.it/tag/black-friday"><b>Black Friday</b></a>.</p>
      <p>Per renderla ancor più orientale, l’operatore arancione ha legato all’offerta dei <b>numeri particolari</b> legati alla tradizione cinese: <b>888 minuti</b> verso la <b>Cina, 888 minuti</b> verso i numeri nazionali, minuti illimitati verso Wind e <b>48 GB</b> su rete 4G.</p>
      <p>Il canone mensile ammonta a <b>9,88 euro</b> al mese e l’attivazione è <b>gratuita,</b> a patto che si giunga da un altro operatore o si apra una nuova SIM. Sarà poi <b>richiesta</b> la <b>documentazione</b> per provare la propria cittadinanza cinese.</p>
      <p>Via: <a href="https://www.mondo3.com/wind/2019-11-11-call-your-country-cina.html">Mondo3</a></p>
    </article>
  </body>
</html>