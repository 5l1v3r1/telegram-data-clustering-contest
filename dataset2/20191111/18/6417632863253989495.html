<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ronaldu-jazodan-qutulib-qoldi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-11T18:52:21+00:00"/>
    <meta property="og:title" content="Роналду жазодан қутулиб қолди"/>
    <meta property="og:description" content="“Ювентус” ҳужумчиси Криштиану Роналду Италия А сериясининг 12-турида “Милан”га (1:0) қарши беллашувдан кейинги ҳатти ҳаракати учун жазоланмайдиган бўлди."/>
  </head>
  <body>
    <article>
      <h1>Роналду жазодан қутулиб қолди</h1>
      <h2>“Ювентус” ҳужумчиси Криштиану Роналду Италия А сериясининг 12-турида “Милан”га (1:0) қарши беллашувдан кейинги ҳатти ҳаракати учун жазоланмайдиган бўлди.</h2>
      <address>
        <time datetime="2019-11-11T18:52:21+00:00">11 Nov 2019, 18:52</time>
      </address>
      <p>“Бяьнконери”лар устози Маурицио Сарри беллашувнинг 55-дақиқасида португалиялик футболчини захирага олгач, Криштиану тезлик билан ечиниш хонасига йўл олган ва кейинчалик ўйин тугашини кутмай, стадионни тарк этганди.</p>
      <p>Турин клуби ички тартиб-қоидаларига мувофиқ, Роналду катта миқдорда жаримага тортилиши лозим эди. Аммо клуб раҳбарияти футболчига санкция қўллашни истамади, дея хабар бермоқда Goal.com нашри “La Stampa”га таяниб.</p>
      <p>Илгарироқ Сарри Роналдунинг тиззасида оғриқ  борлиги ҳақида гапирганди. Эслатиб ўтамиз, Криштиану Роналду қаторасига иккинчи беллашувда майдонда ўз ўрнини жамоадошларига бўшатиб бермоқда.</p>
      <p>Манба : <a href="http://Goal.com/">Goal.com</a></p>
    </article>
  </body>
</html>