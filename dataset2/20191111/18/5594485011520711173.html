<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/botev-vratsa/kmett-na-vratsa-se-proiznese-za-bozhinov_442967.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-11T18:56:00+00:00"/>
    <meta property="og:title" content="Кметът на Враца се произнесе за Божинов"/>
    <meta property="og:description" content="Калин Каменов обясни за нападателя"/>
  </head>
  <body>
    <article>
      <h1>Кметът на Враца се произнесе за Божинов</h1>
      <h2>Калин Каменов обясни за нападателя</h2>
      <address>
        <time datetime="2019-11-11T18:56:00+00:00">11 Nov 2019, 18:56</time>
      </address>
      <figure>
        <img src="https://static.blitz.bg/documents/thumbnails/sport/780/201911/15734913592.jpg"/>
        <figcaption>LAP.BG</figcaption>
      </figure>
      <p>Завърналият се начело на Ботев (Враца) Антони Здравков възнамерява да разчита на Валери Божинов. Както вече стана ясно, след напускането на Сашо Ангелов се заговори и за раздяла със звездата. Самият Божинов каза преди дни, че му предстои среща с кмета на Враца Калин Каменов.<br/> <br/>"Не сме говорили с Божинов за евентуална раздяла. Валери е наш футболист, има си договор", обясни Каменов на пресконференцията, на която беше представен Антони Здравков.</p>
      <p>Бившият треньор на Левски и Лудогорец се завърна в Ботев, който води от 2011 до 2013 г.</p>
      <p>"Не сме водили преговори, а разговори. Едното води към бизнес, а другото - към приятелство. Аз усещам много близо Ботев в сърцето си, затова приех да се върна", каза Здравков. </p>
      <p>"Положението е сложно, очакват ни четири тежки двубоя за първенство и един за Купата на България, които трябва да изиграем до края на годината", добави специалистът. </p>
      <p>Кондиционният специалист Ивайло Младенов влиза в щаба му. Стойчо Драмов напуска, а помощници на Здравков остават Ивайло Димитров и Илиян Василев, които бяха асистенти и на Сашо Ангелов.<br/><br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><a href="https://blitz.bg/sport/bg-futbol/kupa-na-blgariya-116-finali_439537.html"><b>Купа на България - сезон 2019/2020</b></a></p>
    </article>
  </body>
</html>