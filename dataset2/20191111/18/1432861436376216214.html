<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/dokazatelstvoto-che-ronaldo-e-smenen-zaradi-kontuziq-(video)--1405204.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T18:37:00+00:00"/>
    <meta property="og:title" content="Доказателството, че Роналдо е сменен заради контузия? (ВИДЕО)"/>
    <meta property="og:description" content="Вторият пореден мач, в който Кристиано Роналдо беше заменен през второто полувреме, предизвика много коментари и най-вече критики към футболиста Както е известно, той напусна стадиона и дори не изчака края на срещата, а това вбеси много от феновете на Ювентус"/>
  </head>
  <body>
    <article>
      <h1>Доказателството, че Роналдо е сменен заради контузия? (ВИДЕО)</h1>
      <address><time datetime="2019-11-11T18:37:00+00:00">11 Nov 2019, 18:37</time> by <a rel="author">Sportlive.bg</a></address>
      <p>Вторият пореден мач, в който <b><a href="https://www.sportlive.bg/tags/2646">Кристиано Роналдо</a></b> беше заменен през второто полувреме, предизвика много коментари и най-вече критики към футболиста. Както е известно, той напусна стадиона и дори не изчака края на срещата, а това вбеси много от феновете на Ювентус. Междувременно, победният гол срещу Милан беше отбелязан от Пауло Дибала, който се появи на мястото на португалеца, а в това доведе до коментари, че Роналдо изобщо няма място в състава на Ювентус. </p>
      <p>Оказва се обаче, че португалецът има травма в коляното, която го притеснява напоследък. Това сподели старши треньорът на "старата госпожа" Маурицио Сари, който поздрави голямата звезда за това, че изобщо е успял да се появи на терена (какво още <b><a href="https://www.sportlive.bg/worldfootball/italy/Sari-otnovo-opravda-smqnata-na-Ronaldo-s-kontuziq-1405003.html">каза Сари за Роналдо четете в тази статия</a></b>). </p>
      <p>В същото време се появиха кадри, че самият Роналдо е поискал смяната. Камерите са уловили момента, в който Кристиано е поискал да бъде сменен заради проблемите с травмата. Ето и въпросното видео: </p>
      <figure>
        <iframe data-src="https://twitter.com/HaroonMUFC47/status/1193645177438691331?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Много хора обаче се усъмниха в автентичността на показаното видео, но е факт, че през последните седмици Роналдо не е в оптимална форма и е напълно възможно представянето му да се дължи на контузията, която го мъчи. Рядко обаче той говори за физическите си проблеми, като дори на Световното през 2014 година игра с разтежение на менискус в коляното, което наложи операция след края на турнира. Междувременно обаче стана ясно, че <b><a href="https://www.sportlive.bg/worldfootball/italy/Ronaldo-e-zastrashen-ot-nakazanie-zaradi-dejstviqta-si-pri-smqnata-1405168.html">действията на Роналдо при смяната могат да му костват много сериозно наказание (подробности четете в този материал на Sportlive.bg)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ronaldo-e-zastrashen-ot-nakazanie-zaradi-dejstviqta-si-pri-smqnata-1405168.html"/>
        <a href="https://www.sportlive.bg/worldfootball/italy/Ronaldo-veche-e-smenqn-tolkova-pyti-prez-tozi-sezon-kolkoto-za-celiq-minal-1405120.html"/>
        <a href="https://www.sportlive.bg/worldfootball/italy/Kapelo-Ronaldo-trqbva-da-pokazva-uvazhenie-1405100.html"/>
        <a href="https://www.sportlive.bg/worldfootball/spain/Benzema-v-Real-se-predstavq-po-dobre-ot-Ronaldo-v-Yuve-1405086.html"/>
      </related>
    </article>
  </body>
</html>