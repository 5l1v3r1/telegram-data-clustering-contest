<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/naybilshe-ukrayinci-doviryayut-zsu-ta-volonteram-opituvannya-329259_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T18:34:00+00:00"/>
    <meta property="og:title" content="Найбільше українці довіряють ЗСУ та волонтерам — опитування"/>
    <meta property="og:description" content="Найбільшу недовіру громадяни висловлюють до росЗМІ та судовій владі загалом."/>
  </head>
  <body>
    <article>
      <h1>Найбільше українці довіряють ЗСУ та волонтерам — опитування</h1>
      <h2>Найбільшу недовіру громадяни висловлюють до росЗМІ та судовій владі загалом.</h2>
      <address>
        <time datetime="2019-11-11T18:34:00+00:00">11 Nov 2019, 18:34</time>
      </address>
      <p>Серед державних та суспільних інститутів <b><a href="https://dt.ua/UKRAINE/zelenskomu-doviryayut-menshe-anizh-volonteram-ta-veteranam-opituvannya-327199_.html">українці найбільше довіряють</a> </b>Збройним силам (70%), стільки ж громадян довіряють волонтерським організаціям, про це свідчать результати опитування Центру Разумкова. На третьому місці за довірою президент України (68%).</p>
      <p>Згідно з опитуванням, церкві довіряють 65% опитаних громадян, Держслужбі з надзвичайних ситуацій – 63% респондентів, ще 62 % висловлюють довіру до добровольчих батальйонів. У той же час Нацгвардії довіряють 58% українців, прикордонникам – 57,5%, ЗМІ – 54%, громадським організаціям – 51% респондентів.</p>
      <p>Недовіру українці найбільше висловлюють російським ЗМІ, таких опитаних 80%. Судовій владі загалом недовіряють 73% респондентів, чиновникам – 68,5%. Окрім того, безпосередньо місцевим судам недовіряють 68% українців, політичним партіям – 66%, комерційним банкам – 66% громадян.</p>
      <p>Недовіру до прокуратури висловлюють 63% опитаних, до Верховного Суду – 62%, до Конституційного Суду України – 58%, Антикорупційного суду – 57% українців. Спеціалізованій антикорупційній прокуратурі недовіряють 56% респондентів, Національному антикорупційному бюро України – 56%, Нацагентству з питань запобігання корупції – 56%, а Нацбанку України висловлюють недовіру 52% опитаних громадян.</p>
      <p>Опитування проводили з 1 по 7 листопада 2019 року. Було опитано 2015 респондентів віком від 18 років у всіх регіонах України, за винятком Криму та окупованих територій Донецької та Луганської областей за вибіркою, що репрезентує доросле населення країни за основними соціально-демографічними показниками. Вибірка опитування будувалася як багатоступенева, випадкова із квотним відбором респондентів на останньому етапі. Теоретична похибка вибірки (без врахування дизайн-ефекту) не перевищує 2,3% з імовірністю 0,95.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>