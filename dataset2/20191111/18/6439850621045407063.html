<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460050/%E0%A6%AD%E0%A6%BE%E0%A6%B0%E0%A6%A4%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%B9%E0%A6%BE%E0%A6%87%E0%A6%95%E0%A6%AE%E0%A6%BF%E0%A6%B6%E0%A6%A8%E0%A6%BE%E0%A6%B0-%E0%A6%AE%E0%A7%81%E0%A6%B9%E0%A6%AE%E0%A7%8D%E0%A6%AE%E0%A6%A6-%E0%A6%87%E0%A6%AE%E0%A6%B0%E0%A6%BE%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-11T18:01:00+00:00"/>
    <meta property="og:title" content="ভারতে বাংলাদেশের নতুন হাইকমিশনার মুহম্মদ ইমরান"/>
    <meta property="og:description" content="অনলাইন রিপোর্টার ॥ মুহম্মদ ইমরানকে ভারতে বাংলাদেশের নতুন হাইকমিশনার হিসেবে নিয়োগ দিয়েছে সরকার। সোমবার পররাষ্ট্র মন্ত্রণালয়ের এক বিজ্ঞপ্তিতে এ তথ্য জানানো হয়েছে। প্রায় এক দশক পর ভারতে চুক্তিভিত্তিক নিয়োগের পরিবর্তে পেশাদার কূটনীতিক পাঠানো হচ্ছে। মুহম্মদ ইমরান বর্তমানে সংযুক্ত আরব আমিরাতের রাষ্ট্রদূত হিসেবে দায়িত্ব পালন করছেন। পেশাদার ..."/>
  </head>
  <body>
    <article>
      <h1>ভারতে বাংলাদেশের নতুন হাইকমিশনার মুহম্মদ ইমরান</h1>
      <address>
        <time datetime="2019-11-11T18:01:00+00:00">11 Nov 2019, 18:01</time>
      </address>
      <figure>
        <img src="http://www.dailyjanakantha.com/files/201911/1573498800_48.jpg"/>
      </figure>
      <p>অনলাইন রিপোর্টার ॥ মুহম্মদ ইমরানকে ভারতে বাংলাদেশের নতুন হাইকমিশনার হিসেবে নিয়োগ দিয়েছে সরকার। সোমবার পররাষ্ট্র মন্ত্রণালয়ের এক বিজ্ঞপ্তিতে এ তথ্য জানানো হয়েছে। প্রায় এক দশক পর ভারতে চুক্তিভিত্তিক নিয়োগের পরিবর্তে পেশাদার কূটনীতিক পাঠানো হচ্ছে।</p>
      <p>মুহম্মদ ইমরান বর্তমানে সংযুক্ত আরব আমিরাতের রাষ্ট্রদূত হিসেবে দায়িত্ব পালন করছেন। পেশাদার এই কূটনীতিক ১৯৮৬ সালে বিসিএস পররাষ্ট্র ক্যাডারে যোগ দেন।</p>
      <p>তিনি জেদ্দা, অটোয়া, বন ও বার্লিনে বাংলাদেশ মিশনে বিভিন্ন পদে দায়িত্ব পালন করেছেন। কলকাতায় ডেপুটি হাইকমিশনার হিসেবে কাজ করেন মুহম্মদ ইমরান। এছাড়া তিনি উজবেকিস্তানে বাংলাদেশের রাষ্ট্রদূত ছিলেন।</p>
      <p>মুহম্মদ ইমরান ভারতে নিযুক্ত বাংলাদেশের হাইকমিশনার সৈয়দ মোয়াজ্জেম আলীর স্থলাভিষিক্ত হচ্ছেন। ২০১৪ সালে অবসরপ্রাপ্ত সাবেক এই পররাষ্ট্র সচিবকে চুক্তিভিত্তিক নিয়োগ দেয় সরকার।</p>
      <p>তিনি তারেক এ করিমের স্থলাভিষিক্ত হন। তাকেও চুক্তিতে নিয়োগ দেয়া হয়েছিল। ২০০৯ থেকে ২০১৪ সাল পর্যন্ত দিল্লিতে বাংলাদেশ হাইকমিশনারের দায়িত্ব পালন করেন তারিক এ করিম।</p>
    </article>
  </body>
</html>