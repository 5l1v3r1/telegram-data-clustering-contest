<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/11/fellebbez-az-eltiltas-ellen-az-egyesult-allamok-egyik-legsikeresebb-futoedzoje"/>
    <meta property="og:site_name" content="euronews"/>
    <meta property="article:published_time" content="2019-11-11T18:12:45+00:00"/>
    <meta property="og:title" content="Fellebbez az eltiltás ellen az Egyesült Államok egyik legsikeresebb futóedzője"/>
    <meta property="og:description" content="Szerinte ugyanis nem beszélte rá versenyzőit a doppingolásra."/>
  </head>
  <body>
    <article>
      <h1>Fellebbez az eltiltás ellen az Egyesült Államok egyik legsikeresebb futóedzője</h1>
      <address><time datetime="2019-11-11T18:12:45+00:00">11 Nov 2019, 18:12</time> by <a rel="author">Zoltan Siposhegyi</a></address>
      <figure>
        <img src="https://static.euronews.com/articles/stories/04/29/39/46/773x435_cmsv2_fd9410d1-8ab7-5168-b07a-80c94553bec4-4293946.jpg"/>
      </figure>
      <p>Fellebbezett négyéves eltiltása ellen a doppingbotrányba keveredett sztáredző, Alberto Salazar. A 61 éves mester, aki korábban Mo Farah olimpiai és világbajnok hosszútávfutót is edzette, levelet küldött a Nemzetközi Sportdöntőbíróságnak, melyben tagadta a doppingvádat.</p>
      <p>Az eddigi nyomozás eredménye alapján, a kubai születésű Salazar - Jeffrey Brown endokrinológussal szövetkezve - nagy mennyiségben injekcióztatott vényköteles gyógyszereket a versenyzőkbe, hogy fokozza a teljesítményüket. Mindezt egy Nike által szponzorált program égisze alatt. Az idős tréner ebből viszont csak annyit ismert el, hogy jelentős mennyiségű L-karnitint adott az atlétáknak, ami nem illegális. Az Egyesült Államok Doppingellenes Ügynöksége szerint a vád szilárd lábakon áll, hiszen eddig harmincan vallottak Salazar ellen.</p>
    </article>
  </body>
</html>