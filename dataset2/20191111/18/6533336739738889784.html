<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/cinema-giusti-ndash-ldquo-brrrr-hellip-paura-hellip-ldquo-ma-218744.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T18:05:00+00:00"/>
    <meta property="og:title" content="Giusti-‘chi sei?sto cazzo’torna christian de sica con l’aiuto del figlio in un horror-comico"/>
    <meta property="og:description" content="IL CINEMA DEI GIUSTI – “BRRRR…. PAURA…. “MA CHE È STO BAGNATICCIO?”; “ME SO’ PISCIATO ADDOSSO”; “CHI SEI?”,“STO CAZZO!”. CI RISIAMO. TORNA CHRISTIAN DE SICA, ATTORE E REGISTA, CON L’AIUTO DEL FIGLIO BRANDO, IN QUESTO ‘SONO SOLO FANTASMI’, DIVERTENTE HORROR-COMICO - CHRISTIAN, APPESANTITO E CON UN CAPELLO TRA ELVIS E RICHARD BENSON, È AL MEGLIO – L’IMITAZIONE OMAGGIO DEL PADRE VITTORIO – VIDEO"/>
  </head>
  <body>
    <article>
      <h1>Giusti-‘chi sei?sto cazzo’torna christian de sica con l’aiuto del figlio in un horror-comico</h1>
      <address>
        <time datetime="2019-11-11T18:05:00+00:00">11 Nov 2019, 18:05</time>
      </address>
      <p>
        <b><b>IL CINEMA DEI GIUSTI – “</b>BRRRR…. PAURA…. “MA CHE È STO BAGNATICCIO?”; “ME SO’ PISCIATO ADDOSSO”; “CHI SEI?”,“STO CAZZO!”. CI RISIAMO. TORNA CHRISTIAN DE SICA, ATTORE E REGISTA, CON L’AIUTO DEL FIGLIO BRANDO, IN QUESTO ‘SONO SOLO FANTASMI’, DIVERTENTE HORROR-COMICO - CHRISTIAN, APPESANTITO E CON UN CAPELLO TRA ELVIS E RICHARD BENSON, È AL MEGLIO – L’IMITAZIONE OMAGGIO DEL PADRE VITTORIO – VIDEO</b>
      </p>
      <hr/>
      <figure>
        <iframe src="https://www.youtube.com/embed/m9gDadqw-2Y" width="560" height="315" data-service="Youtube" scrolling="no"/>
      </figure>
      <p>
        <b>Marco Giusti per <a href="http://www.dagospia.com/">Dagospia</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255169/1236749.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236749.png"/>
        </a>
        <figcaption>christian de sica sono solo fantasmi</figcaption>
      </figure>
      <p>Brrrr…. Paura…. “Ma che è sto bagnaticcio?” – “Me so’ pisciato addosso”. “Chi sei?” – “Sto cazzo!”. Ci risiamo. Torna Christian De Sica, attore e regista, con l’aiuto del figlio Brando, in questo spettacolare Sono solo fantasmi, divertente horror-comico su soggetto di Nicola Guaglianone e Menotti, sceneggiatura scritta assieme a Andrea Bassi e Luigi Di Capua, che vede tre fratelli acchiappafantasmi interpretati da Carlo Buccirosso, Gian Marco Tognazzi e dallo stesso Christian, alle prese con una marea di fantasmi napoletani particolarmente aggressivi.</p>
      <p>Il più fetente è il fantasma scorreggione che tormenta il ristorante “La cozza d’oro” di Tommaso Bianco, che vediamo volare in mezzo al salone centrale sparando merda su tutti. La più cattiva è la il fantasma della strega Janira che vuole vendicarsi sui napoletani seppellendoli sotto il Vesuvio. Rispetto ai cinepanettoni dell’epoca De Laurentiis con Boldi e Christian siamo qui alle prese con una commedia decisamente moderna, all’americana, girata con trucchi e effetti speciali più che onorevoli, e le vecchie battute del genere, i vattelapigliand…. sono relegate a punteggiature del personaggio di Christian.</p>
      <figure>
        <a href="https://www.dagospia.com/mediagallery/Dago_fotogallery-255169/1236750.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236750.png"/>
        </a>
        <figcaption>christian de sica sono solo fantasmi</figcaption>
      </figure>
      <p>Più sostanziale, insomma, è la rilettura alla Guaglianone del genere, il mischiare Napoli, commedia e fantasmi, che funziona molto bene, direi, grazie al set, grazie al cast e grazie a una regia a quattro mani che lascia la commedia al De Sica padre e l’horror al De Sica figlio.</p>
      <p>Orfani del giocatore incallito e viveur, i tre orfanelli, figli di madri diverse, Thomas, cioè Christian, mago cialtrone romano, Carlo, Carlo Buccirosso, napoletano trapiantato a Milano sposato con moglie ricca e antipatica, che parla anche in milanese, e Ugo, Gian Marco Tognazzi, il più matto, quello che studia i fantasmi di Napoli, scoprano ben presto che il padre gli ha lasciato solo una casa a Napoli, grande sì ma sotto ipoteca da 150 mila euro.</p>
      <figure>
        <a href="https://www.dagospia.com/mediagallery/Dago_fotogallery-255169/1236748.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236748.png"/>
        </a>
        <figcaption>christian de sica sono solo fantasmi</figcaption>
      </figure>
      <p>Se entro 40 giorni non troveranno quella cifra, la perderanno. Diventati acchiappa-fantasmi grazie agli studi del fratello Ugo, scoprono così che Napoli è piena di fantasmi e di gente pronta a pagarli per eliminarli. Decidono così di salvare la loro proprietà. Il resto ve lo vedete. Ripeto. E’ divertente. E anche la parte horror funziona. Per non parlare dei tanti riferimenti ai film di De Sica padre legati a Napoli, da L’oro di Napoli con la signora Cuccurullo e alle battute di Leo Gullotta riprese da Oggi, domani e dopodomani.</p>
      <figure>
        <a href="https://www.dagospia.com/mediagallery/Dago_fotogallery-255169/1236747.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236747.png"/>
        </a>
        <figcaption>christian de sica sono solo fantasmi</figcaption>
      </figure>
      <p>Christian, appesantito e con un capello che lo rende un mischione di parodia di Elvis Presley e del vero Richard Benson, è al meglio, si sdoppia perfino nel ruolo del padre Vittorio in una imitazione-omaggio impressionante da quante è perfetta. Buccirosso non perde una battuta, come al solito, e Tognazzi, anche se non è napoletano, si muove bene nel ruolo forse meno definito dei tre. Ai tre protagonisti si unisce un gran cast di attori di talento e di belle presenze, da Leo Gullotta, meraviglioso, a Tommaso Bianco, da Nadia Rinaldi a Carmen Russo, dalla “eduardiana” Graziella Marina come vecchia fantasma a Luciana De Falco a Mimma Lovoi. In sala dal 24 novembre.</p>
      <figure>
        <a href="https://www.dagospia.com/mediagallery/Dago_fotogallery-255169/1236339.htm">
          <img src="https://cdn-static.dagospia.com/img/foto/11-2019/christian-de-sica-a-domenica-in-1236339.png"/>
        </a>
        <figcaption>christian de sica a domenica in</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255169/1236745.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236745.png"/>
        </a>
        <figcaption>christian de sica sono solo fantasmi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255169/1193738.htm">
          <img src="https://cdn-static.dagospia.com/img/foto/08-2019/christian-de-sica-foto-di-bacco-1193738.jpg"/>
        </a>
        <figcaption>christian de sica foto di bacco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255169/1193717.htm">
          <img src="https://cdn-static.dagospia.com/img/foto/08-2019/brando-e-christian-de-sica-foto-di-bacco-1193717.jpg"/>
        </a>
        <figcaption>brando e christian de sica foto di bacco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255169/1236338.htm">
          <img src="https://cdn-static.dagospia.com/img/foto/11-2019/christian-de-sica-a-domenica-in-1236338.png"/>
        </a>
        <figcaption>christian de sica a domenica in</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255169/1236746.htm">
          <img src="https://cdn-static.dagospia.com/img/foto/11-2019/christian-de-sica-sono-solo-fantasmi-1236746.png"/>
        </a>
        <figcaption>christian de sica sono solo fantasmi</figcaption>
      </figure>
    </article>
  </body>
</html>