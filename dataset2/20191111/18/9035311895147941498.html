<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/uluslararas-atom-enerjisi-kurumu-iranin-fordoda-uranyum-zenginlestirdigini-dogruladi"/>
    <meta property="og:site_name" content="euronews"/>
    <meta property="article:published_time" content="2019-11-11T18:16:40+00:00"/>
    <meta property="og:title" content="UAEK İran'ın Fordo'da uranyum zenginleştirdiğini doğruladı"/>
    <meta property="og:description" content="Uluslararası Atom Enerjisi Kurumu (UAEK), İran'ın yeraltı Fordo nükleer tesisinde nükleer anlaşmayı ihlal ederek uranyum zenginleştirme faaliyetlerine başladığını doğruladı."/>
  </head>
  <body>
    <article>
      <h1>UAEK İran'ın Fordo'da uranyum zenginleştirdiğini doğruladı</h1>
      <address><time datetime="2019-11-11T18:16:40+00:00">11 Nov 2019, 18:16</time> by <a rel="author">Gizem Sade</a></address>
      <p>Uluslararası Atom Enerjisi Kurumu (UAEK), İran'ın Fordo yeraltı tesisinde nükleer anlaşmayı ihlal ederek uranyum zenginleştirme faaliyetlerine başladığını doğruladı.</p>
      <p>UAEK konuya ilişkin hazırladığı 3 aylık rapora Tahran'ın ayrıca zenginleştirilmiş uranyum stoklarını büyütmeye devam ettiğini de ekledi.</p>
      <p>İran'ın geçtiğimiz hafta Fordo'da uranyum zenginleştirme çalışmalarına başladığına yönelik yaptığı duyuruyu doğrulan UAEK raporunda, "İran, 9 Kasım'dan beri tesiste uranyum zenginleştiriyor" ifadelerine yer verildi.</p>
      <p>İran, Amerika Birleşik Devletleri'nin geçtiğimiz yıl 2015 İran Nükleer Anlaşması'ndan çekilmesinin ardından anlaşmanın yükümlülüklerini kademeli olarak terk ediyor. Tahran, Washington'ın İran'a yönelik yaptırımlarını geri çekmesi durumunda bu ihlallerden hızla geri dönebileceğini söylüyor.</p>
      <ul>
        <li>
          <a href="https://tr.euronews.com/2019/07/07/iran-dan-uranyum-zenginlestirme-hamlesi-tahran-nukleer-anlasmaya-uymayacagini-acikladi">İran'dan uranyum zenginleştirme hamlesi: Tahran nükleer anlaşmaya uymayacağını açıkladı</a>
        </li>
        <li>
          <a href="https://tr.euronews.com/2019/11/06/iranin-natanz-da-gorevli-uluslararasi-atom-enerjisi-ajans-mufettisini-al-koydugu-iddiasi">İran Arom Enerjisi Kurumu: UAEA müfettişinin nükleer tesise girişini engelledik</a>
        </li>
      </ul>
      <p>Öte yandan, anlaşmanın Avrupalı ortakları, nükleer anlaşmasının kurtarılması gerektiğini düşünüyordu. Ancak Almanya Dışişleri Bakanı Heiko Maas, pazartesi günü yaptığı açıklamalarda, İngiltere, Fransa ve Almanya'nın ihlallere devam eden İran'a cevap vermeye hazırlanması gerektiğini <a href="https://tr.euronews.com/2019/11/11/almanya-disisleri-bakani-maas-fransa-ve-ingiltere-ile-irana-cevap-vermeye-hazirlikli-olmal">söyledi</a>. Maas, İran'a yönelik uluslararası yaptırımların tekrar gündeme gelebileceği mesajı verdi.</p>
      <p>Ek kaynaklar<b> • Reuters</b></p>
    </article>
  </body>
</html>