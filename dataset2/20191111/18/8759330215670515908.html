<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903405/lokeren-krijgt-n-op-vijf-de-waaslanders-toonden-groeipijnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T18:15:00+00:00"/>
    <meta property="og:title" content="Lokeren krijgt één op vijf: 'De Waaslanders toonden groeipijnen'"/>
    <meta property="og:description" content="Oud-Heverlee Leuven kroonde zich afgelopen weekend tot periodekampioen in de Proximus League. Lokeren maakte nooit aanspraak om die titel. Bij"/>
  </head>
  <body>
    <article>
      <h1>Lokeren krijgt één op vijf: 'De Waaslanders toonden groeipijnen'</h1>
      <address>
        <time datetime="2019-11-11T18:15:00+00:00">11 Nov 2019, 18:15</time>
      </address>
      <p>
        <b>Oud-Heverlee Leuven kroonde zich afgelopen weekend tot periodekampioen in de Proximus League. Lokeren maakte nooit aanspraak om die titel. Bij <a href="https://sporza.be/nl/2019/11/11/karel-fraeye-1b-terugblik-op-eerste-periode/">Sporza</a> oordeelt Karel Fraeye over de prestaties van de Waaslanders.</b>
      </p>
      <p>De voormalige trainer van onder meer Charlton en Lommel geeft elke ploeg uit 1B sterren van vijf tot en met één. Voor Lokeren heeft Fraeye amper één ster over. 'Lokeren heeft lang geworsteld: een overname na het tijdperk Lambrecht, veel in- en uitgaande transfers, omgaan met de degradatie en een totaal nieuw competitieformat', is Fraeye van mening.</p>
      <p>De analist zag op een gegeven moment beterschap, maar het was slechts een pleister op de wonde. 'De Waaslanders toonden groeipijnen, maar kenden een betere periode na winst op Leuven. De late nederlaag op Roeselare trekt de Waaslanders wel mee in een onverwachte degradatiestrijd. Meestrijden voor een periodetitel kan op dit moment geen ambitie zijn voor Lokeren, dat ongetwijfeld een leerrijk overgangsjaar beleeft.'</p>
      <aside>Lees meer<br/><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content">Wat als Mazzu zijn ontslag krijgt? De mogelijke opvolgers op een rij</a></aside>
    </article>
  </body>
</html>