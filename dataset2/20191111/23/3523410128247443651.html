<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639522/%D9%81%DB%8C%D8%B3%D8%A8%D9%88%DA%A9-%D8%A8%D8%A7%DB%8C%D8%AF-%D8%AD%D8%B0%D9%81-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T23:00:00+00:00"/>
    <meta property="og:title" content="فیسبوک باید حذف شود"/>
    <meta property="og:description" content="بنیانگذار پیام‌رسان پرطرفدار واتس‌اپ هم‌چنان عقیده دارد که فیسبوک به طور کلی باید حذف شود."/>
  </head>
  <body>
    <article>
      <h1>
        <a href="https://www.bultannews.com/fa/news/639522/%D9%81%DB%8C%D8%B3%D8%A8%D9%88%DA%A9-%D8%A8%D8%A7%DB%8C%D8%AF-%D8%AD%D8%B0%D9%81-%D8%B4%D9%88%D8%AF">فیسبوک باید حذف شود</a>
      </h1>
      <h2>بنیانگذار پیام‌رسان پرطرفدار واتس‌اپ هم‌چنان عقیده دارد که فیسبوک به طور کلی باید حذف شود.</h2>
      <address><time datetime="2019-11-11T23:00:00+00:00">11 Nov 2019, 23:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، برایان اکتون بنیانگذار پیام‌رسان واتس‌اپ هم‌چنان نظر خود را در مود فیسبوک حفظ کرده و معتقد است این شبکه اجتماعی باید به طور کلی حذف شود. برایان اکتون اخیرا در یک نشست خبری بار دیگر بر مواضع پیشین خود تاکید کرد و گفت: "فیسبوک با پخش تبلیغات بیش از اندازه در شبکه اجتماعی خود کاربران را با مشکل مواجه کرده و به نوعی این نرم‌افزار تبدیل به فضایی صرفا برای تبلیغات شده است. "</p>
      <p>با اینکه فیسبوک به عنوان شرکت مادر واتس‌اپ محسوب می‌شود، ولی عملکرد اشتباه و ضعیف این شبکه اجتماعی در حفاظت از حریم خصوصی کاربران بار‌ها موجب اعتراض مدیران واتس‌اپ شده و حتی آن‌ها خواستار حذف این برنامه شدند. اکتون از اولین نفرات شاخصی بود که به جنبش فیسبوک را پاک کن (DeleteFacebook#) پیوست و خواستار خروج گسترده کاربران از این شبکه اجتماعی شد.</p>
      <p>
        <b>بنیانگذار واتس‌اپ هم‌چنان خواستار حذف فیسبوک</b>
      </p>
      <p>برایان اکتون تنها یکی از افراد شاخص و نزدیک به مدیران فیسبوک است که در رابطه با اقدامات تبعیض‌آمیز و غیرقانونی آن‌ها افشاگری کرده است. فیسبوک در سال ۲۰۱۶ میلادی به همکاری گسترده با برخی از کاندیدا‌های ریاست جمهوری در آمریکا و به ویژه دونالد ترامپ متهم شده بود. کارشناسان مسائل سیاسی اعتقاد دارند ترامپ و تیم حامی خود با درک میزان نفوذ این فیسبوک در میان مردم آمریکا به شدت از آن استفاده ابزاری و تلاش کردند تا به تخریب چهره کاندیدا‌های دیگر، شانس خود را برای پیروز افزایش دهند.</p>
      <p>برایان اکتون از سال ۲۰۱۷ میلادی از واتس‌اپ فاصله گرفته و به دلیل اختلاف با مارک زاکربرگ از تیم فیسبوک خارج شد. بنیانگذار واتس‌اپ در پاسخ به این سوال کرد چرا درست در زمانی که فیسبوک زیر فشار بود نظرات خود را علنی کردی گفت: "من هرگز نمی‎‌توانم اتفاقات هولناکی را که در فیسبوک در حال رقم خوردن است نادیده بگیرم و باید مردم را از چگونگی عدم ایمنی در این شبکه اجتماعی آگاه سازم."</p>
    </article>
  </body>
</html>