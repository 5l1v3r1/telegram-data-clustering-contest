<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sushanth-mathew-former-kerala-blasters-player-who-retired-from-professional-football657.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T23:52:00+00:00"/>
    <meta property="og:title" content="'ഇത്രയും കാലം ഞാന്‍ എന്റെ സ്വപ്‌നത്തില്‍ ജീവിക്കുകയായിരുന്നു'; പ്രൊഫഷണല്‍ ഫുട്‌ബോളില്‍ നിന്ന് വിരമിച്ച് സുശാന്ത് മാത്യു"/>
    <meta property="og:description" content="Foot Ball Football Kerala Blasters Football വയനാട്: 2015ല്‍ ചെന്നൈയിന്‍ എഫ്‌സിക്കെതിരെ കേരള ബ്ലാസ്റ്റേഴ്‌സിനുവേണ്ടി ഒരു സൂപ്പര്‍ ലോങ് റേഞ്ചര്‍ ഗോള്‍ നിങ്ങള്‍ ഓര്‍ക്കുന്നു"/>
  </head>
  <body>
    <article>
      <h1>'ഇത്രയും കാലം ഞാന്‍ എന്റെ സ്വപ്‌നത്തില്‍ ജീവിക്കുകയായിരുന്നു'; പ്രൊഫഷണല്‍ ഫുട്‌ബോളില്‍ നിന്ന് വിരമിച്ച് സുശാന്ത് മാത്യു</h1>
      <address><time datetime="2019-11-11T23:52:00+00:00">11 Nov 2019, 23:52</time> by <a rel="author">ന്യൂസ് ഡെസ്‌ക്</a></address>
      <p>വയനാട്: 2015ല്‍ ചെന്നൈയിന്‍ എഫ്‌സിക്കെതിരെ കേരള ബ്ലാസ്റ്റേഴ്‌സിനുവേണ്ടി ഒരു സൂപ്പര്‍ ലോങ് റേഞ്ചര്‍ ഗോള്‍ നിങ്ങള്‍ ഓര്‍ക്കുന്നുണ്ടാവും. സൂപ്പര്‍ ലീഗ് ചരിത്രത്തിലെ തന്നെ ഏറ്റവും മികച്ച ഗോളുകളില്‍ ഒന്നെന്ന് പറയപ്പെടുന്ന ആ ഗോള്‍ നേടിയ മലയാളി താരം സുശാന്ത് മാത്യു പ്രൊഫഷണല്‍ ഫുട്‌ബോളില്‍ നിന്നും വിരമിക്കുകയാണ്. ഫേസ്ബുക്കിലൂടെയായിരുന്നു സുശാന്ത് വിരമിക്കുന്ന വിവരം പങ്കുവെച്ചത്.</p>
      <p>പ്രൊഫഷണല്‍ ഫുട് ബോളിനോട് ‘ബൈ’ പറയേണ്ട സമയമായി എന്നു പറഞ്ഞ സുശാന്ത് ഫുട്‌ബോള്‍ തനിക്ക് വെറുമൊരു കളിയല്ലെന്നും ജീവിതവഴിയാണെന്നും പാഷനാണെന്നും ഫേസ്ബുക്കില്‍ കുറിച്ചു.</p>
      <related>
        <a href="https://www.doolnews.com/from-shouting-sachin-sachin-in-the-stands-to-breaking-her-idols-record-shafali-verma-living-a-dream345.html?utm_source=doolnews&amp;utm_medium=related"/>
      </related>
      <p>എത്ര കഷ്ടപ്പെട്ട് നിങ്ങള്‍ ഒരു പണിയെടുക്കുന്നുവോ, അത്രയും കഷ്ടമായിരിക്കും നിങ്ങള്‍ക്ക് അത് ഉപേക്ഷിക്കാനെന്നും സുശാന്ത് മാത്യു പറഞ്ഞു. ഇത്രയും കാലം താന്‍ സ്വപ്‌നം ജീവിച്ചു തീര്‍ക്കുകയായിരുന്നുവെന്നും സുശാന്ത് കൂട്ടിച്ചേര്‍ത്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഈസ്റ്റ് ബെംഗാള്‍, മോഹന്‍ ബഗാന്‍, കേരള ബ്ലാസ്‌റ്റേഴ്‌സ്, വാസ്‌കോ എസ്.സി ഗോവ, റെഡ് ഡെവിള്‍സ്, മഹീന്ദ്ര യുനൈറ്റഡ് നെരോക പൂനെ സിറ്റി, എഫ്‌സി കൊച്ചിന്‍, തുടങ്ങി നിരവധി ക്ലബുകളില്‍ കളിച്ചിട്ടുണ്ട് സുശാന്ത് മാത്യു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കരിയറില്‍ ഏറ്റവും ഒടുവില്‍ ഗോകുലം കേരള എഫ്‌സിയുടെ ക്യാപ്റ്റനായും സുശാന്ത് തിളങ്ങി.</p>
      <figure>
        <iframe src="https://www.youtube.com/embed/uFJbozRBtoQ" width="560" height="315" data-service="Youtube" scrolling="no"/>
      </figure>
    </article>
  </body>
</html>