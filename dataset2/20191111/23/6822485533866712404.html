<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820201.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T23:37:00+00:00"/>
    <meta property="og:title" content="دلار سد مقاومتی دوم را می‌شکند؟"/>
    <meta property="og:description" content="  به گزارش خبرآنلاین، با اکتشاف این میدان جدید بار دیگر نفت ایران در شدیدترین دوره تحریم‌های نفتی آمریکا علیه کشور بر سر زبان ها افتاده است. میدانی با ذخایر بالای نفتی که برآوردهای اولیه آن را ۲۲ میلیارد بشکه نشان می دهد."/>
  </head>
  <body>
    <article>
      <h1>دلار سد مقاومتی دوم را می‌شکند؟</h1>
      <address>
        <time datetime="2019-11-11T23:37:00+00:00">11 Nov 2019, 23:37</time>
      </address>
      <p>امروز بوی خوش نفت فضای اقتصاد ایران را فراگرفت وقتی زنگنه جزییات میدان جدید کشف شده در استان خوزستان را تشریح کرد.</p>
      <p>  به گزارش خبرآنلاین، با اکتشاف این میدان جدید بار دیگر نفت ایران در شدیدترین دوره تحریم‌های نفتی آمریکا علیه کشور بر سر زبان ها افتاده است. میدانی با ذخایر بالای نفتی که برآوردهای اولیه آن را ۲۲ میلیارد بشکه نشان می دهد.</p>
      <p> مشروح گزارش زنگنه اینجاست. </p>
      <p>از سوی دیگر بازارهای ایران امروز با نوساناتی جدی همراه بودند، تب دلار در بازار افزایش یافت و دلار به مرز دوم مقاومتی خود یعنی ۱۱ هزار و ۵۰۰ تومان نزدیک شد. هر دلار امروز در بازار و صرافی‌های ملی به قیمت ۱۱ هزار و ۴۰۰ تومان به فروش رسید.برخی فعالان اقتصادی معتقدند دلار می‌تواند تا مرز ۱۱ هزار و ۵۰۰ تومان پیشروی کند اما گذشتن از این سد چندان محتمل نیست. </p>
      <p> در عین حال قیمت سکه نیز با رشدی محسوس بار دیگر وارد کانال ۴ میلیون تومان شده است.</p>
      <p>خبر مهم وزیر راه و شهرسازی نیز در خصوص مسکن ملی بازار این کالای سرمایه ای را بار دیگر تحت تاثیر قرار داد.  وزیر راه و شهرسازی گفت: حداکثر قیمت مسکن ملی به غیر از برخی کلانشهرها متری ۳.۵ میلیون تومان است که جامعه هدف اصلی ما مردم دهک سوم تا هفتم هستند.</p>
      <p>امروز بانک مرکزی نیز گزارشی مهم در خصوص میزان ارز تخصیصی برای واردات کالاهای اساسی منتشر کرد . مشروح گزارش بانک مرکزی و همچنین گزارش رییس کل بانک مرکزی نیز اینجاست.</p>
    </article>
  </body>
</html>