<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639532/%D8%A7%D9%BE%D9%84-%D8%AF%D8%B1-%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%DA%A9%D8%A7%D8%B1%D8%AA%E2%80%8C%D9%87%D8%A7%DB%8C-%D8%A7%D8%B9%D8%AA%D8%A8%D8%A7%D8%B1%DB%8C-%D9%85%D8%AA%D9%87%D9%85-%D8%A8%D9%87-%D8%AA%D8%A8%D8%B9%DB%8C%D8%B6-%D8%AC%D9%86%D8%B3%DB%8C%D8%AA%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T23:55:00+00:00"/>
    <meta property="og:title" content="اپل در ارائه خدمات کارت‌های اعتباری متهم به تبعیض جنسیتی شد"/>
    <meta property="og:description" content="ناظر مالی نیویورک، تحقیقاتی قضایی را بر روی کارت‌های اعتباری گلدمن ساکس (ارائه‌کننده خدمات اپل کارت) به اتهام اعمال تبعیض جنسیتی در ...."/>
  </head>
  <body>
    <article>
      <h1>
        <a href="https://www.bultannews.com/fa/news/639532/%D8%A7%D9%BE%D9%84-%D8%AF%D8%B1-%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%DA%A9%D8%A7%D8%B1%D8%AA%E2%80%8C%D9%87%D8%A7%DB%8C-%D8%A7%D8%B9%D8%AA%D8%A8%D8%A7%D8%B1%DB%8C-%D9%85%D8%AA%D9%87%D9%85-%D8%A8%D9%87-%D8%AA%D8%A8%D8%B9%DB%8C%D8%B6-%D8%AC%D9%86%D8%B3%DB%8C%D8%AA%DB%8C-%D8%B4%D8%AF">اپل در ارائه خدمات کارت‌های اعتباری متهم به تبعیض جنسیتی شد</a>
      </h1>
      <h2>ناظر مالی نیویورک، تحقیقاتی قضایی را بر روی کارت‌های اعتباری گلدمن ساکس (ارائه‌کننده خدمات اپل کارت) به اتهام اعمال تبعیض جنسیتی در ....</h2>
      <address><time datetime="2019-11-11T23:55:00+00:00">11 Nov 2019, 23:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پس از این که کاربران توییتر شامل استیو وزنیاک، یکی از <b>شرکای اپل</b>، از این که کارت اعتباری اپل کارت سقف اعتباری کمتری برای زنان ارائه می‌کند، شکایت کردند، ناظر مالی نیویورک تحقیقاتی قضایی را بر روی کارت‌های اعتباری گلدمن ساکس (ارائه‌کننده خدمات اپل کارت) به راه انداخت.</p>
      <p>پس از این که هینمییر هنسون، یکی از پیشگامان معروف عرصه تکنولوژی، اعلام کرد الگوریتم سرویس بلک‌باکس کارت اعتباری اپل برای او اعتباری ۲۰ برابر اعتبار همسرش ارائه کرده است، بانک وال‌استریتی گلدمن ساکس، که در پشت پرده اپل کارت قرار دارد، با دردسر بزرگی روبرو شد. این توییت او که پنج‌شنبه شب منتشر شد، تا به حال ۵۰۰۰ بار توئیت مجدد شده است. ۵۰۰۰ نفر اعلام کردند همین مشکل را دارند.</p>
      <p>برخی کاربران و زوج‌های دیگر هم گفتند دقیقا با همین تبعیض روبرو شده‌اند. افسانه تکنولوژی، استیو وزنیاک هم در بخش کامنت‌های این توئیت نوشت که خود او هم ۱۰ برابر همسرش اعتبار دریافت کرده است، در حالی که هیچ حساب بانکی یا دارایی جداگانه‌ای ندارد.</p>
      <p>موج این توییت‌ها باعث جلب توجه دپارتمان خدمات مالی نیویورک شد. این ناظر مالی اعلام کرد به دنبال بررسی این است که آیا الگوریتم مورد استفاده در کارت‌های اعتباری اپل قانون ضد تبعیض ایالت نیویورک را نقض کرده است یا خیر.</p>
    </article>
  </body>
</html>