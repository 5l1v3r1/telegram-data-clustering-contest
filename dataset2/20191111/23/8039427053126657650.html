<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952290"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T23:17:47+00:00"/>
    <meta property="og:title" content="ఇంగ్లండ్ కీపర్‌ను మందలించిన ఐసీసీ"/>
    <meta property="og:description" content="ADVT"/>
  </head>
  <body>
    <article>
      <h1>ఇంగ్లండ్ కీపర్‌ను మందలించిన ఐసీసీ</h1>
      <address>
        <time datetime="2019-11-11T23:17:47+00:00">11 Nov 2019, 23:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఆక్లాండ్:</b> మైదానంలో అసభ్యపదజాలం వాడినందుకు ఇంగ్లండ్ కీపర్, బ్యాట్స్‌మెన్ జానీ బెయిర్‌స్టోని అంతర్జాతీయ క్రికెట్ కౌన్సిల్(ఐసీసీ) మందలించింది. ఇడెన్ పార్క్ వేదికది ఆదివారం న్యూజిలాండ్‌తో జరిగిన చివరి టీ-20 డ్రాగా ముగిసిన విషయం తెలిసిందే. దీంతో సూపర్ ఓవర్ నిర్వహించారు. ఆ సమయంలో బెయిర్‌స్టో అసభ్యపదాలు ఉపయోగించినట్లు గుర్తించారు. దీంతో అతనిపై ఆగ్రహం వ్యక్తం చేసిన ఐసీసీ అతనికి ఒక డీమెరిట్ పాయింట్ కూడా విధించింది. కాగా ఈ మ్యాచ్‌లో 18 బంతుల్లో 47 పరుగులు చేసిన బెయిర్‌స్టోకి ప్లేయర్ ఆఫ్ ది మ్యాచ్ అవార్డు దక్కడం మరో విశేషం.</p>
      <p> </p>
      <p>వర్షం కురవడంతో ఈ మ్యాచ్‌ని 11 ఓవర్లకు కుదించగా.. ఇరు జట్లు 146 పరుగులు చేశాయి. దీంతో అంపైర్లు సూపర్ ఓవర్ నిర్వహించారు. ఈ సూపర్ ఓవర్‌లో తొలుత బ్యాటింగ్‌కి వచ్చిన ఇంగ్లండ్ 17 పరుగులు చేసింది. అయితే 18 పరుగుల విజయలక్ష్యాన్ని న్యూజిలాండ్ చేరుకోలేకపోయింది. కివీస్ తరఫున బ్యాటింగ్‌కి వచ్చిన టిమ్ షైఫెర్ట్, గుప్టిల్‌లు ఎనిమిది పరుగులే చేయడంతో.. ఇంగ్లండ్ ఈ మ్యాచ్‌లో విజయం సాధించి.. సిరీస్‌ను 3-2 తేడాతో కైవసం చేసుకుంది.</p>
    </article>
  </body>
</html>