<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/eks-prezident-boliviji-morales-priynyav-propoziciyu-meksiki-pro-politichniy-pritulok-novini-svitu-50052950.html"/>
    <meta property="og:site_name" content="НВ"/>
    <meta property="article:published_time" content="2019-11-11T23:17:00+00:00"/>
    <meta property="og:title" content="Екс-президент Болівії Моралес прийняв пропозицію Мексики про політичний притулок"/>
    <meta property="og:description" content="Лідер Болівії Ево Моралес, який раніше заявив, що йде зі своєї посади, прийняв пропозицію Мексики і офіційно запросив політичний притулок у цієї країни."/>
  </head>
  <body>
    <article>
      <h1>Екс-президент Болівії Моралес прийняв пропозицію Мексики про політичний притулок</h1>
      <h2>Лідер Болівії Ево Моралес, який раніше заявив, що йде зі своєї посади, прийняв пропозицію Мексики і офіційно запросив політичний притулок у цієї країни.</h2>
      <address>
        <time datetime="2019-11-11T23:17:00+00:00">11 Nov 2019, 23:17</time>
      </address>
      <p>Про це йдеться в <a href="https://www.gob.mx/sre/prensa/posicionamiento-del-gobierno-de-mexico-sobre-otorgamiento-de-asilo-a-evo-morales?state=published">заяві</a> глави мексиканського МЗС Марсело Ебрарди, опублікованій на офіційному сайті відомства.</p>
      <p>«МЗС Мексики прийняло рішення надати політичний притулок пану Ево Моралесу з гуманітарних міркувань», — йдеться в заяві.</p>
      <p>За словами Ебрарди, він щойно переговорив з Моралесом телефоном, і той прийняв пропозицію Мексики про притулок.</p>
      <p>У МЗС Мексики відзначили, що в Болівії «життя і здоров’я Моралеса знаходяться під загрозою».</p>
      <p>«Ми вже звернулися до МЗС Болівії, щоб відповідно до міжнародних норм Моралесу був гарантований безпечний проїзд», — уточнив Ебрард.</p>
      <p>Читайте також:<br/><a href="https://nv.ua/ukr/world/countries/prezident-boliviji-evo-morales-yde-u-vidstavku-novini-svitu-50052709.html">&amp;nbspНа тлі протестів. Президент Болівії Ево Моралес подав у відставку</a></p>
      <p>Раніше під тиском масових акцій протесту <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Моралес погодився оголосити дострокові президентські вибори</a>.</p>
      <p>Крім того, <a href="https://nv.ua/ukr/world/countries/vishche-kerivnictvo-boliviji-pishlo-u-vidstavku-vidaniy-order-na-aresht-moralesa-novini-svitu-50052722.html">пішов у відставку все вище керівництво країни.</a></p>
      <p>Після першого туру виборів в цьому році опозиційний кандидат і експрезидент Болівії Карлос Меса заявив, що не визнає перемогу Моралеса в першому турі. В результаті Моралес оголосив режим надзвичайного стану і звинуватив опозицію в спробі організувати державний переворот.</p>
      <p>Протести в Болівії почалися в кінці жовтня після президентських виборів. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>До теперішнього моменту жертвами зіткнень і заворушень стали щонайменше три людини, постраждали майже 400 осіб.</p>
    </article>
  </body>
</html>