<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903439/bayern-reorganiseert-en-geeft-uitblinkende-sportdirecteur-salihamidzic-promotie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T23:31:00+00:00"/>
    <meta property="og:title" content="Bayern reorganiseert en geeft uitblinkende sportdirecteur Salihamidzic promotie"/>
    <meta property="og:description" content="Hasan Salihamidzic zal volgende zomer toetreden tot het bestuur van Bayern München. Op dit moment is de oud-speler van de club al sportdirecteur in Beieren, maar omdat hij zijn werk zo goed doet mag hij zich verheugen op promotie."/>
  </head>
  <body>
    <article>
      <h1>Bayern reorganiseert en geeft uitblinkende sportdirecteur Salihamidzic promotie</h1>
      <address>
        <time datetime="2019-11-11T23:31:00+00:00">11 Nov 2019, 23:31</time>
      </address>
      <p>
        <b>Hasan Salihamidzic zal volgende zomer toetreden tot het bestuur van Bayern München. Op dit moment is de oud-speler van de club al sportdirecteur in Beieren, maar omdat hij zijn werk zo goed doet mag hij zich verheugen op promotie.</b>
      </p>
      <p>In een <a href="https://fcbayern.com/de/news/2019/11/presseerklaerung-aufsichtsrat-der-fc-bayern-muenchen-ag-beabsichtigt-bestellung-von-hasan-salihamidzic-zum-sportvorstand?shortURL=j9LyI">persbericht op de website</a> van de Duitse recordkampioen is te lezen dat de raad van commissarissen van Bayern bijzonder tevreden is met Salihamidzic. Hij trad in de zomer van 2017 aan in München en heeft het in die tijd uitstekend gedaan, zo staat in het statement.</p>
      <p>Dit zou niet alleen gelden voor de professionele sector van de club, waar Salihamidzic 'mede verantwoordelijk is voor het sportieve succes van de afgelopen jaren', maar ook op het gebied van jeugdontwikkeling en het onderhouden van de jeugdopleiding maakt hij grote indruk.</p>
      <p>De raad van commissarissen van Bayern wil dus graag door met Salihamidzic en heeft hem daarom een plekje in het bestuur toegezegd. Per 1 juli 2020 mag de gewezen middenvelder zich lid van de raad van bestuur van de Beierse club noemen.</p>
    </article>
  </body>
</html>