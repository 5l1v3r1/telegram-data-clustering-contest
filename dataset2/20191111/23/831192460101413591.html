<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aytes-einai-oi-trofes-poy-voithoyn-na-exaleipsete-ti-nikotini-apo-ton-organismo-sas/"/>
    <meta property="og:site_name" content="europost.gr"/>
    <meta property="article:published_time" content="2019-11-11T23:51:46+00:00"/>
    <meta property="og:title" content="Αυτές είναι οι τροφές που βοηθούν να εξαλείψετε τη νικοτίνη από τον οργανισμό σας!"/>
    <meta property="og:description" content="Το κάπνισμα είναι βλαβερό για την υγεία. Αυτό το γνωρίζουν όλοι, αλλά για κάποιους είναι αρκετά δύσκολο να “σπάσουν τα δεσμά” αυτής της συνήθειας. Η νικοτίνη προκαλεί ταχεία αύξηση της πίεσης του αίματος και σοβαρές"/>
  </head>
  <body>
    <article>
      <h1>Αυτές είναι οι τροφές που βοηθούν να εξαλείψετε τη νικοτίνη από τον οργανισμό σας!</h1>
      <address>
        <time datetime="2019-11-11T23:51:46+00:00">11 Nov 2019, 23:51</time>
      </address>
      <p>Το κάπνισμα είναι βλαβερό για την υγεία. Αυτό το γνωρίζουν όλοι, αλλά για κάποιους είναι αρκετά δύσκολο να “σπάσουν τα δεσμά” αυτής της συνήθειας.</p>
      <p>Η νικοτίνη προκαλεί ταχεία αύξηση της πίεσης του αίματος και σοβαρές βλάβες στους πνεύμονες. Επιπλέον, ακόμη και αν κάποιος σταματήσει το κάπνισμα, η επίδραση της νικοτίνης μπορεί να διαρκέσει για χρόνια.</p>
      <p>Η υγιεινή διατροφή και οι αλλαγές στον τρόπο ζωής μπορεί να σας βοηθήσουν να την εξαλείψετε από τον οργανισμό σας.</p>
      <p>Δείτε μερικές από τις καλύτερες τροφές που θα σας βοηθήσουν να αποβάλλετε τη νικοτίνη από το σώμα σας:<br/>Μπρόκολο<br/>Είναι πλούσιο σε βιταμίνες C και Β5. Το κάπνισμα μειώνει τα επίπεδα της βιταμίνης C στον οργανισμό. Προσπαθήστε να καταναλώνετε περισσότερο μπρόκολο για την εξάλειψη της νικοτίνης από τον οργανισμό σας.</p>
      <p>Πορτοκάλια<br/>Ο χυμός πορτοκαλιού είναι πλούσιος σε βιταμίνη C. Η τακτική κατανάλωση πορτοκαλιών θα ενισχύσει το μεταβολισμό σας και θα μειώσει το στρες, το οποίο είναι “διακόπτης” επιθυμίας για νικοτίνη από ένα εξαρτημένο άτομο.</p>
      <p>Χυμός καρότου<br/>Εάν καπνίζετε, τότε θα πρέπει να γνωρίζετε ότι κάθε φορά που ανάβετε ένα τσιγάρο η νικοτίνη παραμένει στο σώμα σας για τρεις ημέρες. Η νικοτίνη προκαλεί, επίσης, βλάβες στο δέρμα σας. Ο χυμός καρότων είναι καλός για το δέρμα και είναι πλούσιος σε βιταμίνες Α, C, Κ και Β, που έχουν αποδειχθεί ότι είναι αποτελεσματικές στην απομάκρυνση της νικοτίνης από τον οργανισμό.</p>
      <p>Σπανάκι<br/>Το σπανάκι είναι ένα από τα καλύτερα λαχανικά για την υγεία, διότι δεν είναι μόνο πλούσιο σε βιταμίνες, αλλά περιέχει επίσης μεγάλες ποσότητες φολικού οξέος.</p>
      <p>Ακτινίδια<br/>Αυτό το “θαυματουργό” φρούτο θα σας βοηθήσει να εξαλείψετε τη νικοτίνη από το σώμα σας. Τα ακτινίδια είναι πλούσια πηγή βιταμινών Α, C και Ε. Όταν καπνίζετε, τα επίπεδα αυτών των βιταμινών μειώνονται.</p>
      <p>Νερό<br/>Το κάπνισμα αφυδατώνει το σώμα σας. Σύμφωνα με πολλές έρευνες, με άφθονο πόσιμο νερό μπορείτε να σταματήσετε το κάπνισμα και να αποβάλλετε τη νικοτίνη από τον οργανισμό σας.</p>
      <p>Πηγές: https://www.nicotinell.co.uk, https://truthinitiative.org</p>
    </article>
  </body>
</html>