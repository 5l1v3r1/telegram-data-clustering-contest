<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/sluga-narodu-obere-novogo-glavu-mizhnarodnogo-komitetu-329282_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T23:00:00+00:00"/>
    <meta property="og:title" content="&quot;Слуга народу&quot; обере нового главу міжнародного комітету"/>
    <meta property="og:description" content="Яременко може також висунути свою кандидатуру повторно."/>
  </head>
  <body>
    <article>
      <h1>"Слуга народу" обере нового главу міжнародного комітету</h1>
      <h2>Яременко може також висунути свою кандидатуру повторно.</h2>
      <address>
        <time datetime="2019-11-11T23:00:00+00:00">11 Nov 2019, 23:00</time>
      </address>
      <p>Фракція <b><a href="https://dt.ua/POLITICS/bilshe-ne-libertarianci-korniyenko-zayaviv-pro-zminu-ideologiyi-slugi-narodu-329152_.html">"Слуга народу"</a></b> на засіданні прийняла рішення переобрати голову комітету з питань зовнішньої політики. Про це повідомив заступник голови комітету з питань організації державної влади Олександр Качура, передає <a href="https://www.rbc.ua/rus/news/mariupole-muzhchina-otkryl-strelbu-prohozhim-1573502654.html">РБК-Україна</a>.</p>
      <p>За його словами, нинішній глава комітету Богдан Яременко може також висунути свою кандидатуру повторно.</p>
      <p>"Ми поки що прийняли рішення про те, що треба обрати іншого кандидата на посаду. Можливо, Яременко ще раз висуватиметься кандидатом. Ми просто взяли процедурне рішення про те, що необхідно переобрати голову комітету. Тобто буде конкурс, можуть всі надати свої пропозиції, після цього вже оберуть нового голову комітету з питань зовнішньої політики - ред.)", - заявив Качура.</p>
      <p>Він також зазначив, що Яременко на засіданні фракції не був присутній.</p>
      <p>Як повідомлялося раніше, депутат Богдан Яременко <b><a href="https://dt.ua/POLITICS/yaremenko-napisav-zayavu-pro-skladannya-povnovazhen-golovi-mizhnarodnogo-komitetu-328216_.html">написав заяву</a></b> про складання повноважень глави міжнародного комітету після скандального листування в Раді з дівчатами легкої поведінки.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>