<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/chiesa_cei_8xmille-6526823/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T13:42:00+00:00"/>
    <meta property="og:title" content="È online il rendiconto dell'8xmille alla Chiesa"/>
    <meta property="og:description" content="E' l'ultimo sforzo che va verso la &quot;trasparenza amministrativa&quot;"/>
  </head>
  <body>
    <article>
      <h1>È online il rendiconto dell'8xmille alla Chiesa</h1>
      <h2>E' l'ultimo sforzo che va verso la "trasparenza amministrativa"</h2>
      <address><time datetime="2019-11-11T13:42:00+00:00">11 Nov 2019, 13:42</time> by <a rel="author">AGI - Agenzia Giornalistica Italia</a></address>
      <p>Da lunedì è disponibile <b>on line</b> all'indirizzo r<b>endiconto8xmille.chiesacattolica.it</b> "Benvenuto nel Paese dei Progetti Realizzati", il "<b>Rendiconto 2018 dell'8xmille</b> alla Chiesa cattolica". Si tratta di un sito in cui e' possibile consultare in maniera accessibile - anche da mobile - e organica il quadro complessivo delle destinazioni dell'8xmille a favore della Chiesa Cattolica, sottolinea la Cei in un comunicato.</p>
      <p>"Non che finora fosse mancato lo sforzo di rendere conto delle risorse che i cittadini destinano alla nostra Chiesa", spiega il Segretario Generale della CEI, Stefano Russo. Questo rinnovato <b>sforzo</b> va proprio nella direzione, ribadita all'unanimità dall'Assemblea Generale dei Vescovi italiani anche nel 2016, di "ordinare in modo più preciso e maggiormente efficace ai fini della <b>trasparenza amministrativa</b> la procedura da seguire per la ripartizione nell'ambito diocesano delle somme provenienti annualmente dall'8xmille".</p>
      <p>Alla gestione onesta e proficua garantita dai ministri ordinati e dai laici che li affiancano, devono sempre piu' corrispondere - prosegue Mons. Russo - "l'attenzione per una comunicazione trasparente e da tutti verificabile: quando cio' avviene la Chiesa ne guadagna in credibilità e partecipazione".</p>
      <p>Nel Rendiconto on line, afferma l'economo della CEI, Mauro Salvatore, che ha curato la pubblicazione, "si trovano innanzitutto i numeri, in relazione alle <b>tre fondamentali finalità</b> per cui viene speso l'8xmille: le esigenze del culto e della pastorale, il sostentamento del clero e i molteplici interventi caritativi nelle diocesi, a livello nazionale e nel mondo intero".</p>
      <p>Quello della trasparenza, rimarca Salvatore, è "un dovere, sia a livello nazionale che a livello diocesano. I cittadini italiani che firmano per la Chiesa cattolica hanno l'esigenza di capire come questi fondo vengono impiegati e noi intendiamo farlo nel modo più trasparente, fino all'ultimo centesimo".</p>
    </article>
  </body>
</html>