<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546416.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%B1%D8%AF%D8%A7%D8%B4%D8%AA-----%D9%87%D8%B2%D8%A7%D8%B1-%D8%AA%D9%86-%DA%86%D8%BA%D9%86%D8%AF%D8%B1%D9%82%D9%86%D8%AF-%D8%AF%D8%B1-%D9%86%D9%87%D8%A7%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:45:00+00:00"/>
    <meta property="og:title" content="پیش‌بینی برداشت ۱۲۰ هزار تن چغندرقند در نهاوند"/>
    <meta property="og:description" content="رئیس جهاد کشاورزی نهاوند گفت: کشاورزان نهاوندی امسال ۱۲۰ هزار تن چغندرقند تولید و به ۵ کارخانه تولید قند و شکر تحویل می‌دهند."/>
  </head>
  <body>
    <article>
      <h1>پیش‌بینی برداشت ۱۲۰ هزار تن چغندرقند در نهاوند</h1>
      <h2>سرپرست جهاد کشاورزی نهاوند خبر داد؛</h2>
      <address>
        <time datetime="2019-11-11T13:45:00+00:00">11 Nov 2019, 13:45</time>
      </address>
      <p>رئیس جهاد کشاورزی نهاوند گفت: کشاورزان نهاوندی امسال ۱۲۰ هزار تن چغندرقند تولید و به ۵ کارخانه تولید قند و شکر تحویل می‌دهند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی کمالی نژاد، رئیس جهاد کشاورزی نهاوند در گفت‌وگو با خبرنگار <a href="http://asrehamedan.ir/31123">عصر همدان</a>؛ گفت: شهرستان نهاوند با داشتن اراضی مستعد و با بهره‌گیری ازنظر کارشناسان در چندین محصول قطب تولید در استان همدان است که گشت چغندرقند یکی از این محصولات است.</p>
      <p>وی اظهار داشت: سالانه کشاورزان نهاوندی بهترین چغندرقند را تولید و به کارخانه‌های تولید قند و شکر ارسال می‌کنند.</p>
      <p>رئیس جهاد کشاورزی نهاوند افزود: امسال در شهرستان نهاوند ۳ هزار هکتار از اراضی به کشت چغندرقند اختصاص‌یافته است و کار برداشت این محصول این همچنان ادامه دارد.</p>
      <p>وی ادامه داد: کار برداشت چغندرقند در نهاوند به‌صورت مکانیزه و دستی انجام می‌شود و به ۵ کارخانه تولید قند و شکر بارگیری می‌شود.</p>
      <p>کمالی نژاد گفت: امسال با توجه به وقوع سیلاب در شهرستان نهاوند و خساراتی که به کشاورزان و زمین‌های زراعی وارد شد میزان تولید چغندر از سال گذشته کم‌تر است.</p>
      <p>وی اظهار داشت: پیش‌بینی می‌شود امسال ۱۲۰ هزار تن چغندرقند از مزارع شهرستان نهاوند برداشت و روانه کارخانه‌ها شود.</p>
      <p>رئیس اداره جهاد کشاورزی نهاوند افزود: کشاورزان زحمت‌کش نهاوند به این نکته توجه داشته باشند که کارخانه‌های طرف قرار با مدیریت جهاد کشاورزی نهاوند که تحت نظر این اداره اقدام به عقد قرارداد و خرید چغندر از کشاورز می‌کنند ۵ کارخانه قند لرستان، بنیاد اصفهان، قند قزوین، قند همدان و نقش‌جهان اصفهان هستند.</p>
      <p>وی عنوان کرد: عواقب و مسئولیت هرگونه عقد قرارداد شامل فروش و تحویل چغندر به نمایندگان سایر کارخانه‌های چغندر که جزو ۵ کارخانه ذکرشده نمی‌باشند بر عهده خود کشاورزان خواهد بود.</p>
      <p>کمالی نژاد گفت: تا امروز ۹۷ هزار تن چغندرقند توسط کشاورزان نهاوندی به این کارخانه‌ها تحویل داده‌شده است و عملیات برداشت و تحویل همچنان ادامه دارد.</p>
      <p>انتهای پیام/</p>
    </article>
  </body>
</html>