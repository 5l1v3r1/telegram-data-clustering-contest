<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kareena-kapoor-khan-joy-of-eating-desi-and-punjabi-food-makka-ki-roti-and-sag-sarson-da-saag-photo-viral-2843722.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T13:41:26+00:00"/>
    <meta property="og:title" content="पंजाब में मक्के की रोटी और सरसों का साग खाती दिखीं करीना कपूर खान, देखते ही देखते फोटो हुआ वायरल"/>
    <meta property="og:description" content="करीना कपूर खान को बॉलीवुड की फिटेस्ट अभिनेत्रियों में से एक माना जाता है। वह वही हैं जो बॉलीवुड को 'जीरो फिगर 'ट्रेंड देने के लिए फेमस हुईं और अपनी प्रेग्नेंसी के कुछ दिनों बाद ही..."/>
  </head>
  <body>
    <article>
      <h1>पंजाब में मक्के की रोटी और सरसों का साग खाती दिखीं करीना कपूर खान, देखते ही देखते फोटो हुआ वायरल</h1>
      <address><time datetime="2019-11-11T13:41:26+00:00">11 Nov 2019, 13:41</time> by <a rel="author">लाइव हिन्दुस्तान टीम,नई दिल्ली</a></address>
      <p>करीना कपूर खान को बॉलीवुड की फिटेस्ट अभिनेत्रियों में से एक माना जाता है। वह वही हैं जो बॉलीवुड को 'जीरो फिगर 'ट्रेंड देने के लिए फेमस हुईं और अपनी प्रेग्नेंसी के कुछ दिनों बाद ही खुद का वजन घटा कर सभी को चौंका दिया था। करीना इन दिनों अमीर खान के साथ फिल्म लाल सिंह चढ्ढा की शूटिंग कर रही हैं। उनकी इस फिल्म की शूटिंग इन दिनों पंजाब में चल रही है।  इसी बीच करीना की एक नई फोटो सामने आई है। जिसमें वह मक्के की रोटी और सरसों का साग खाते हुए दिख रही है। </p>
      <p>
        <a href="https://www.livehindustan.com/entertainment/story-yeh-rishta-kya-kehlata-hai-spoiler-alert-not-any-leap-in-mohsin-khan-and-shivangi-joshi-tv-show-2843370.html">'ये रिश्ता क्या कहलाता है' से शिवांगी-मोहसिन खान की नहीं होगी विदाई</a>
      </p>
      <p>आपको बता दें कि भले करीना कपूर सोशल मीडिया पर एक्टिव नहीं हैं लेकिन अक्सर उनके फैंन क्लब इंस्टाग्राम पेज से उनकी कोई न कोई फोटो सामने आ ही जाती है और देखते ही देखते वायरल भी हो जाया करती है। सामने आई इस फोटो में आप देख सकते हैं कि करीना कितने शौक से 'सरसोन दा साग' का आनंद लेते हुए दिख ही रही हैं। तस्वीर शेयर करते हुए कैप्शन  में लिखा है "देसी खाने की खुशी। दिल से पंजाबी करीना कपूर खान पंजाब में रहकर वहां के ट्रेडिशनल खाने का जायका लेते हुए बेहद खुश हैं। </p>
      <p>
        <a href="https://www.livehindustan.com/entertainment/story-ritesh-deshmukh-statement-on-join-maharashtra-politics-2843612.html">राजनीति में आने के सवाल पर ये क्या बोल गए रितेश देशमुख, जवाब सुनकर चौंक जाएंगे आप</a>
      </p>
      <figure>
        <embed-post data-src="https://www.instagram.com/p/B4uNBFVFkdI" data-service="Instagram"/>
      </figure>
      <p>आमिर खान और करीना कपूर स्टारर फिल्म लाल सिंह चढ्ढा अद्वैत चंदन निर्देशित कर रहे हैं। इसे  वायकॉम 18 और आमिर खान के प्रोडक्शन में बनाया जा रहा है। लाल सिंह चढ्डा साल 1994 में आई फिल्म फॉरेस्ट गंप का हिंदी रीमेक है। यह फिल्म अगले साल क्रिसमस के आस पास रिलीज़ होनी है। </p>
      <p> </p>
    </article>
  </body>
</html>