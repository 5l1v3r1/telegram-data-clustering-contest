<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/hotel-de-la-ville-new-trolls-accompagnati-orchestra-tartini-latin.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T13:22:00+00:00"/>
    <meta property="og:title" content="All'Hotel de la ville I New Trolls accompagnati dall’Orchestra D’Archi Tartini di Latin"/>
    <meta property="og:description" content="Il 16 novembre 2019 presso l’Hotel de la Ville di Avellino, nell’ambito della Rassegna Am’Arcord, “I Senzatempo” presentano I New Trolls, accompagnati dall’Orchestra D’Archi Tartini di Latina, diretta da Antonio Cipriani. Un evento di grande importanza, ma soprattutto di grande complessità organizzativa per una Associazione Culturale. Lo spirito è quello di rendere omaggio alla storia di un grande compositore, Luis Bacalov ed ad uno dei gruppi più importanti della storia musicale del nostro Paese, i New Trolls, appunto. Il concerto infatti sarà diviso in due parti: la prima con il Concerto Grosso per i New Trolls di Luis Bacalov; e la seconda con i grandi successi di questa straordinaria band."/>
  </head>
  <body>
    <article>
      <h1>All'Hotel de la ville I New Trolls accompagnati dall’Orchestra D’Archi Tartini di Latin</h1>
      <address><time datetime="2019-11-11T13:22:00+00:00">11 Nov 2019, 13:22</time> by <a rel="author">Redazione</a></address>
      <ul>
        <li><b>Quando</b> <br/>Dal 16/11/2019 al 16/11/2019</li>
      </ul>
      <p>Il 16 novembre 2019 presso l’Hotel de la Ville di Avellino, nell’ambito della Rassegna Am’Arcord, “I Senzatempo” presentano I New Trolls, accompagnati dall’Orchestra D’Archi Tartini di Latina, diretta da Antonio Cipriani. Un evento di grande importanza, ma soprattutto di grande complessità organizzativa per una Associazione Culturale. Lo spirito è quello di rendere omaggio alla storia di un grande compositore, Luis Bacalov ed ad uno dei gruppi più importanti della storia musicale del nostro Paese, i New Trolls, appunto. Il concerto infatti sarà diviso in due parti: la prima con il Concerto Grosso per i New Trolls di Luis Bacalov; e la seconda con i grandi successi di questa straordinaria band.</p>
      <p>Quando nel 1971 fu pubblicato il “Concerto Grosso per i New Trolls” il panorama musicale italiano si trovò di fronte ad uno dei primi innovativi esempi di integrazione fra musica classica ed elementi di espressione rock. Alla base di quell’esperimento c’erano le composizioni che Luis Bacalov per il cinema e su quelle musiche i New Trolls innestavano magistralmente le sonorità che gruppi come i Genesis o i Jethro Tull iniziavano a proporre con successo. Così quell’album, concepito inizialmente come colonna sonora del film “La Vittima Designata” con Tomas Milian, divenne invece un esempio di perfetta sintesi artistica in anticipo su tutti i tempi e che oggi, a più di quarant’anni è ancora di una attualità sconvolgente. Un album che ha venduto oltre un milione di copie, cifre ancora insuperate oggi, in un panorama in cui la musica vive di attimi, per poche stagioni o di click e visualizzazioni. La vera bellezza, l’arte nella sua costruzione più alta, rimane nel tempo.</p>
      <p>Il premio Oscar, Luis Bacalov, per quel progetto si lasciò ispirare dalla musica del Barocco Italiano (Albinoni, Corelli, Vivaldi) e nonostante nella sua carriera ci fossero state già incursioni nella musica pop,nessuna aveva mai raggiunto la sintesi perfetta del Concerto Grosso, al punto da continuare in questa direzione bissando il primo progetto nel 1976. Riuscire a riassumere la carriera dei New Trolls in poche battute è davvero impresa ardua. Di provenienza genovese, i New Trolls partono dal beat e dalla psichedelica, non smettendo mai la fase di esplorazione e sperimentazione.</p>
      <p>Alla fine degli anni settanta la produzione del gruppo si è orientata verso sonorità più pop-rock, pur mantenendo richiami al progressive negli arrangiamenti impeccabili ed elaborati. Lunghissima la lista dei successi che proporranno al pubblico dell’Associazione Senzatempo. Sul palco: Vittorio De Scalzi, Roberto Tiranti, Andrea Maddalone e Lorenzo Ottonello.</p>
      <p>Una serata imperdibile, un bagno nel mare della musica di altissimo prestigio e qualità. Sponsor della serata: Ford- Conc. Blu Center- Avellino, Generali Ag. Avellino Italia, Nova Rigenerazione. Le immagini del magico evento saranno curate come sempre da SpectraFoto. Per info e prenotazioni: info.senzatempo@libero.it</p>
    </article>
  </body>
</html>