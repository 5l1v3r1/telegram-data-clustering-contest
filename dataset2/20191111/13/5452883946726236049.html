<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/tradizione-comicita-biglietti-teatro-carlo-gesualdo.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T13:18:00+00:00"/>
    <meta property="og:title" content="“Tradizione &amp; Comicità”, parte la vendita dei biglietti al Teatro “Carlo Gesualdo"/>
    <meta property="og:description" content="Otto spettacoli per la stagione del cartellone Tradizione &amp; Comicità"/>
  </head>
  <body>
    <article>
      <h1>“Tradizione &amp; Comicità”, parte la vendita dei biglietti al Teatro “Carlo Gesualdo</h1>
      <h2>Otto spettacoli per la stagione del cartellone Tradizione &amp; Comicità</h2>
      <address><time datetime="2019-11-11T13:18:00+00:00">11 Nov 2019, 13:18</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Scatta domani, martedì 12 novembre, la vendita dei biglietti per gli otto spettacoli del Cartellone “Tradizione &amp; Comicità” del Teatro “Carlo Gesualdo” di Avellino.</p>
      <p>Per acquistare l’abbonamento per l’intera rassegna c’è invece tempo fino al 23 novembre, data del primo spettacolo con Carlo Buccirosso e l’imperdibile commedia tutta da ridere “La rottamazione di un italiano per bene”.</p>
      <p>La rassegna proseguirà con il “Felicità tour” di Alessandro Siani, in programma l’11 e il 12 dicembre. In Cartellone anche Peppe Barra con “La cantata dei pastori” e Lello Arena con “Miseria e nobiltà”. Da non perdere il ritorno in scena di Massimo Lopez e Tullio Solenghi con la Jazz Company.</p>
      <p>Rossella Brescia, Tosca D’Aquino, Roberta Lanfranchi e Samuela Sardo sono le protagoniste della commedia tutta al femminile “Belle ripiene”. Gli ultimi appuntamenti della rassegna sono con i “Tartassati dalle tasse” di Biagio Izzo e con Ale e Franz che presenteranno “Nel nostro piccolo”.</p>
      <p>Il prossimo appuntamento è con il “Teatro Danza”. Mercoledì 13 novembre è in programma “Vivianesque”, balletto in un solo atto della Compagnia Korper. L’esibizione è un affresco delle opere di Raffaele Viviani reinterpretate attraverso il linguaggio della danza contemporanea.</p>
      <p>Un omaggio al teatro del grande commediografo, attore e regista napoletano attraverso i corpi dei ballerini impegnati in mirabolanti coreografie che ne restituiscono il senso, gli umori, i colori, alla luce di una Napoli odierna.</p>
      <p>Per info e prenotazioni:</p>
      <p>biglietteria del Teatro Comunale Carlo Gesualdo, Piazza Castello - Avellino</p>
      <p>martedi e mercoledì dalle 10 alle 13, giovedì, venerdì e sabato 10.00- 13.00/17.00-20.00</p>
      <p>Domeniche e nei giorni festivi di spettacolo apertura due ore prima dell’inizio spettacolo</p>
    </article>
  </body>
</html>