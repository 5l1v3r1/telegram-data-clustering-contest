<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/epp-ideje-volt-hogy-letiltsak-az-apu-kicsi-k-ja-feliratu-gyerekpolot/186365"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T13:30:00+00:00"/>
    <meta property="og:title" content="Épp ideje volt, hogy letiltsák az “apu kicsi k***ja” feliratú gyerekpólót"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Épp ideje volt, hogy letiltsák az “apu kicsi k***ja” feliratú gyerekpólót</mark>
      </h1>
      <address><time datetime="2019-11-11T13:30:00+00:00">11 Nov 2019, 13:30</time> by <a rel="author">Bors</a></address>
      <p>Elég sokáig tartott, de végül csak eltávolította a világ egyik legnagyobb webáruháza, az Amazon a kínálatából azt a gyerekpólót, ami június óta borzolta a kedélyeket - nem épp alaptalanul.</p>
      <p>A “Daddy’s little slut” (Apu kicsi k***ja) feliratú, gyermekeknek szánt póló egyébként a leírása szerint a következő alkalmakra lehet tökéletes viselet: játszótér, szülinapi buli, babaváró buli, keresztelő, esküvő, gyermekfotózás, mindennapi viselet.</p>
      <figure>
        <iframe data-src="https://twitter.com/yashar/status/1192677497160306688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mi valahogy egy alkalmat sem tudunk elképzelni, amikor elfogadható lenne egy ilyen feliratú pólót egy kisgyermekre adni. Szerencsére végül az Amazon is hasonlóképp gondolkodott, és a napokban levették a kínálatból a botrányos ruhadarabot. Persze ehhez az is kellett, hogy az egyik felhasználó megossza - több ezer twitterezőhöz eljuttatva.</p>
      <p>Volt egyébként olyan kommentelő, aki kerek-perec kijelentette: ha ezt a pólót meglátná az utcán egy kislányon, akkor rögtön hívná a rendőrséget.</p>
      <p>Nem ez az első eset, amikor hasonló, botrányos felirató gyerekholmik kerülnek fel az online áruház kínálatába. Kora tavasszal például egy <a href="http://www.borsonline.hu/aktualis/undorito-milyen-babaruhat-dobtak-piacra-ezt-megis-hogy-kepzeltek/172157">cseppet sem ízléses rugdalózók</a> okoztak kisebb botrányt. Ennél mondjuk jóval nagyobb felháborodást keltett, amikor <a href="http://www.borsonline.hu/aktualis/botrany-pedofiloknak-kedvez-az-amazon-kinalata/151346">gyerek szexbabákat kínáltak</a> ugyanott - nyilván elsősorban pedofiloknak.</p>
    </article>
  </body>
</html>