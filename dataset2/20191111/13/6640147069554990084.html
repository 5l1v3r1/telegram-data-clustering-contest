<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/citroen-c5-aircross-presentata-la-variante-ibrida/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T13:15:00+00:00"/>
    <meta property="og:title" content="Citroen C5 Aircross, presentata la variante ibrida"/>
    <meta property="og:description" content="La Casa Automobilistica francese Citroen è pronta per fare un importante passo avanti proponendo, nell'ambito dell'elettrico, il SUV C5 Aircross Hybrid."/>
  </head>
  <body>
    <article>
      <h1>Citroen C5 Aircross, presentata la variante ibrida</h1>
      <address><time datetime="2019-11-11T13:15:00+00:00">11 Nov 2019, 13:15</time> by <a rel="author">Emanuela Acri</a></address>
      <p>La Casa Automobilistica francese è pronta per fare un <b>importante passo avanti</b>. Infatti <b>Citroen </b>propone al pubblico, per la prima volta, un prodotto sottoposto al processo di elettrificazione: si tratta del SUV <b>C5 Aircross Hybrid</b>. Entro il 2025 il noto marchio ha intenzione di presentare una <b>gamma di veicoli 100% elettrici</b>. Saranno diversi i modelli totalmente elettrici, e altrettanto saranno i modelli di auto <b>ibride plug-in</b>. L’azienda francese<b>, </b>per ogni nuova proposta, realizzerà anche una versione elettrificata e proprio a tal proposito entra in gioco la <b>Citroen C5 Aircross Hybrid.</b></p>
      <figure>
        <img src="https://www.tomshw.it/images/images/2019/11/foto-generiche-61683.768x432.jpg"/>
      </figure>
      <p>Il nuovo SUV del marchio sarà caratterizzato da un <i>powertrain</i> a quattro cilindri <b>1.6 litri Puretech</b> turbobenzina da <b>180 CV</b>,  in aggiunta ad un motore elettrico da <b>109 CV</b> per un totale di <b>225 CV</b> e <b>320 Nm</b> di coppia. Le batterie garantiscono, ad una velocità massima di <b>135 km/h</b>, un’autonomia pari a circa <b>50 km</b> in <b>modalità elettrica</b>. Mentre gli accumulatori da <b>13,2 kWh</b> possono essere ricaricati <b>in circa 7 ore</b> ad una <b>normale presa domestica</b> e sono garantiti <b>8 anni o 160.000 km</b>. Però, nel caso in cui venga utilizzata una wallbox il tempo di ricarica può scendere <b>sino a 2 ore</b>.</p>
      <figure>
        <img src="https://www.tomshw.it/images/images/2019/11/foto-generiche-61684.768x432.jpg"/>
      </figure>
      <p>La versione Hybrid della nuova auto marchiata Citroen ha alcuni tratti che la rendono inconfondibile. Infatti, ciò che maggiormente la contraddistingue sono le finiture esterne “blu anodizzato”. Un aspetto particolare è donato anche grazie ai loghi “h” che sono presenti sulla carrozzeria e dal portello di ricarica che si trova sul passaruota posteriore sinistro. Anche gli interni sono molto particolari, infatti il SUV è equipaggiato da un innovativo specchietto retrovisore con luce blu, il quale si accende automaticamente quando viene attivata la modalità di guida 100% elettrica. Inoltre la<b> C5 Aircross </b>è equipaggiata da due display interni, dedicati all’infotainment e alla strumentazione, di dimensioni pari a 8″ e 12,3″.</p>
      <slideshow>
        <figure>
          <img src="https://www.tomshw.it/images/images/2019/11/foto-generiche-61682.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-61681.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-61680.768x432.jpg"/>
        </figure>
      </slideshow>
      <p>l nuovo SUV Hybrid dell’azienda francese è pensato per garantire il <b>massimo comfort</b>, grazie alla totale assenza di vibrazioni e del silenzio assoluto. Le sospensioni dotate del sistema <i>PHC</i> <i>(Progressive Hydraulic Cushions) </i>sono studiate per assorbire le asperità della strada in modo simile alle “sospensioni ad aria”, regolandosi dinamicamente in occasione dell’ampiezza e della rapidità delle compressioni. I vetri anteriori stratificati e i sedili Advanced Comfort isolano l’auto da ogni rumore e da ogni riferimento con l’esterno. La C5 Aircross sarà diponibile alla consegna già a partire dalla <b>fine del primo trimestre del 2020</b>. Per quanto riguarda il costo, per il mercato francese, ha un prezzo che parte dai <b>39.950 euro</b>.</p>
    </article>
  </body>
</html>