<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820098.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T13:56:00+00:00"/>
    <meta property="og:title" content="صالحی: تولید اورانیوم با غنای کم افزایش یافت"/>
    <meta property="og:description" content="به گزارش فارس، «علی اکبر صالحی» رئیس سازمان انرژی اتمی ایران روز دوشنبه به خبرگزاری «آسوشیتد پرس» گفت، تولید روزانه اورانیوم با غنای پایین در ایران، پس از شروع مجدد غنی‌سازی در فردو افزایش یافته است."/>
  </head>
  <body>
    <article>
      <h1>صالحی: تولید اورانیوم با غنای کم افزایش یافت</h1>
      <address>
        <time datetime="2019-11-11T13:56:00+00:00">11 Nov 2019, 13:56</time>
      </address>
      <p>رئیس سازمان انرژی اتمی ایران گفت، تولید روزانه اورانیوم با غنای پایین در ایران، پس از شروع مجدد غنی‌سازی در فردو افزایش یافته است.</p>
      <p>به گزارش فارس، «علی اکبر صالحی» رئیس سازمان انرژی اتمی ایران روز دوشنبه به خبرگزاری «آسوشیتد پرس» گفت، تولید روزانه اورانیوم با غنای پایین در ایران، پس از شروع مجدد غنی‌سازی در فردو افزایش یافته است.</p>
      <p>آسوشیتدپرس در انعکاس صحبت‌های آقای صالحی از سایت هسته‌ای فردو با عنوان «آزمایشگاه زیرزمینی» نام برده است.</p>
      <p>ایران در واکنش به خروج آمریکا از برجام و تحریم‌های این کشور در بیانیه‌ای روز ۱۸ اردیبهشت‌ماه به طرف‌های توافق هشدار داد در صورتی که ظرف ۶۰ روز به تعهدات خود در زمینه‌های نفتی و بانکی عمل نکنند ایران طبق مفاد برجام، از تعهدات خود ذیل این توافق خواهد کاست.</p>
      <p>جمهوری اسلامی ایران تا کنون در چهار گام از تعهدات خود در برجام کاسته است. گام چهارم کاهش تعهدات برجامی ایران از صبح چهارشنبه با گازدهی به سانتریفیوژهای نصب‌شده در تأسیسات فردو و غنی‌سازی ۴.۵ درصدی در این تاسیسات از نیمه شب پنجشنبه آغاز شد.</p>
    </article>
  </body>
</html>