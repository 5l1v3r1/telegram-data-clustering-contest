<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/reyting-doviri-zelenskomu-prodovzhuye-znizhuvatisya-novini-ukrajini-50052835.html"/>
    <meta property="og:site_name" content="НВ"/>
    <meta property="article:published_time" content="2019-11-11T13:19:00+00:00"/>
    <meta property="og:title" content="Опитування центру Разумкова: Рейтинг довіри Зеленського продовжує знижуватися"/>
    <meta property="og:description" content="За даними опитування центру Разумкова, Володимиру Зеленському довіряють 68,2% українців, тоді як у вересні йому довіряли 79%."/>
  </head>
  <body>
    <article>
      <h1>Опитування центру Разумкова: Рейтинг довіри Зеленського продовжує знижуватися</h1>
      <h2>За даними опитування центру Разумкова, Володимиру Зеленському довіряють 68,2% українців, тоді як у вересні йому довіряли 79%.</h2>
      <address>
        <time datetime="2019-11-11T13:19:00+00:00">11 Nov 2019, 13:19</time>
      </address>
      <p>Дані опитування <a href="http://razumkov.org.ua/napriamky/sotsiologichni-doslidzhennia/otsinka-gromadianamy-sytuatsii-v-kraini-ta-diialnosti-vlady-riven-doviry-do-sotsialnykh-instytutiv-ta-politykiv-2">свідчать</a>, що спікеру Ради Дмитру Разумкову довіряє 51% опитаних, ще 36% довіряють Олегу Сенцову.</p>
      <p>Значна частина респондентів висловлюють довіру Святославу Вакарчуку (37%) і прем'єр-міністру Олексію Гончаруку (34%), але в той же час у цих політиків високий рейтинг недовіри: 48% і 36,5% відповідно.</p>
      <p>Найменше опитані довіряють п’ятого президенту Петру Порошенку (баланс -64,7%), Віктору Медведчуку (-59,4%) і главі МВС Арсену Авакову (-47,4%).</p>
      <p>Читайте також:<br/><a href="https://nv.ua/ukr/ukraine/events/reyting-zelenskogo-chomu-znizhuyetsya-dovira-do-vladi-novini-ukrajini-50047869.html">&amp;nbspРозчаровують фанатів. Чому в Україні знижується рейтинг нової влади</a></p>
      <p>Серед державних і суспільних інституцій найбільшою довірою користуються Збройні Сили України (їм довіряють 70% опитаних), волонтерські організації (70%), Церква (65%), Державна служба з надзвичайних ситуацій (63%), добровольчі батальйони (62%), Національна гвардія (58%), Держприкордонслужба (57,5%), українські ЗМІ (54%), громадські організації (51%).</p>
      <p>Недовіру найчастіше висловлюють російським ЗМІ (не довіряють їм 80% опитаних), судовій системі в цілому (73%), державному апарату (чиновникам) (68,5%), місцевим судам (68%), політичним партіям (66%), комерційним банкам (66%), прокуратурі (63%), Верховному суду (62%), Конституційному суду України (58%), Антикорупційному суду (57%), Спеціалізованій антикорупційній прокуратурі (56%), НАБУ (56%), Національному агентству з питань запобігання корупції (56%), Національному банку України (52%).</p>
    </article>
  </body>
</html>