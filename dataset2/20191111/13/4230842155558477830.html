<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-v-ukrayini-zaboronyat-na-dva-roky-perevirky-fop-shhodo-vykorystannya-rro/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T13:23:43+00:00"/>
    <meta property="og:title" content="В Україні заборонять на два роки перевірки ФОП щодо використання РРО"/>
    <meta property="og:description" content="Президент Володимир Зеленський пропонує піти назустріч малому бізнесу та запровадити дворічний мораторій на перевірки ФОП обов’язкового застосування ними касових апаратів."/>
  </head>
  <body>
    <article>
      <h1>В Україні заборонять на два роки перевірки ФОП щодо використання РРО</h1>
      <address>
        <time datetime="2019-11-11T13:23:43+00:00">11 Nov 2019, 13:23</time>
      </address>
      <p>Президент Володимир Зеленський пропонує піти назустріч малому бізнесу та запровадити дворічний мораторій на перевірки ФОП обов’язкового застосування ними касових апаратів.</p>
      <p>Перевірки фізичних осіб-підприємців щодо дотримання порядку застосування касових апаратів  можуть відкласти на два роки.</p>
      <p>З такою ідеєю виступив президент України Володимир Зеленський, повідомив перший заступник голови фракції Слуга народу Олександр Корнієнко.</p>
      <p>Введення мораторію на перевірки ФОПів стало б кроком влади назустріч малому бізнесу, підкреслив нардеп.</p>
      <p><b>Читайте:</b> <a href="https://fakty.com.ua/ua/ukraine/20191001-shtrafiv-u-250-i-vbyvstva-biznesu-ne-bude-dpsu-poyasnyla-zakon-pro-rro/">Штрафів у 250% і вбивства бізнесу не буде: ДПСУ пояснила закон про РРО</a></p>
      <p>Крім відстрочки, Зеленський пропонує пом’якшити відповідальність за порушення порядку звітності, пов’язаної із застосуванням реєстраторів розрахункових операцій.</p>
      <p>Як повідомлялося, <a href="https://fakty.com.ua/ua/ukraine/20191111-usi-fopy-na-3-j-grupi-povynni-perejty-na-kasovi-aparaty-verlanov/">з 2021 року обов’язкове застосування касових апаратів</a> стосуватиметься навіть тих ФОПів, які не працюють із готівкою.</p>
    </article>
  </body>
</html>