<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zemlyu-zmozhut-kupvati-lishe-gromadyani-ukrayini-zelenskiy-329208_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T13:19:00+00:00"/>
    <meta property="og:title" content="Землю зможуть купувати лише громадяни України — Зеленський"/>
    <meta property="og:description" content="Питання щодо продажу землі іноземцями, має вирішуватися на всеукраїнському референдумі."/>
  </head>
  <body>
    <article>
      <h1>Землю зможуть купувати лише громадяни України — Зеленський</h1>
      <h2>Питання щодо продажу землі іноземцями, має вирішуватися на всеукраїнському референдумі.</h2>
      <address>
        <time datetime="2019-11-11T13:19:00+00:00">11 Nov 2019, 13:19</time>
      </address>
      <p>Президент Володимир Зеленський заявив про те, що землю в Україні зможуть купувати лише <b><a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html">українські громадяни</a></b>. Іноземці зможуть купувати земельні ділянки лише у випадку, якщо про це українці проголосують на всеукраїнському референдумі.</p>
      <p>"Між першим і другим читанням у діючий проект закону будуть внесені правки, згідно з якими купувати і продавати землю матимуть право лише українські громадяни та українські компанії, засновані виключно українцями. Іноземці та компанії, серед засновників яких є іноземні громадяни, отримають право купувати українські земельні ділянки тільки у випадку, якщо на це дасть згоду народ України на всеукраїнському референдумі", - заявив Зеленський у відеозверненні.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2459619834281618%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">69% проти надання дозволу іноземцям купувати землю коли-небудь.</a> </b>Однак згідно з планами Кабміну, у першу чергу право на купівлю землі отримають українці, а <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</p>
      <p>Детальніше про реформу ринку землі читайте в статті <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа чи вибоїстий шлях в далеке минуле"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>