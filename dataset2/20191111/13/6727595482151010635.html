<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/train-accident-in-hyderabad-10-passengers-injured-369.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T13:28:00+00:00"/>
    <meta property="og:title" content="സിഗ്‌നല്‍ തകരാര്‍; ഹൈദരാബാദില്‍ ട്രെയിനുകള്‍ കൂട്ടിയിടിച്ച് പത്തിലേറെ പേര്‍ക്ക് പരിക്ക്"/>
    <meta property="og:description" content="Hyderabad National News Train Accident India ഹൈദരാബാദ്: ഹൈദരാബാദില്‍ രണ്ടു ട്രെയിനുകള്‍ കൂട്ടിയിടിച്ച് പത്തിലേറെ പേര്‍ക്ക് പരിക്ക്. കച്ചേഗുഡ - മാലക്‌പേട്ട് സ്റ്റേഷനുകള്‍ക"/>
  </head>
  <body>
    <article>
      <h1>സിഗ്‌നല്‍ തകരാര്‍; ഹൈദരാബാദില്‍ ട്രെയിനുകള്‍ കൂട്ടിയിടിച്ച് പത്തിലേറെ പേര്‍ക്ക് പരിക്ക്</h1>
      <address><time datetime="2019-11-11T13:28:00+00:00">11 Nov 2019, 13:28</time> by <a rel="author">ന്യൂസ് ഡെസ്‌ക്</a></address>
      <p>ഹൈദരാബാദ്: ഹൈദരാബാദില്‍ രണ്ടു ട്രെയിനുകള്‍ കൂട്ടിയിടിച്ച് പത്തിലേറെ പേര്‍ക്ക് പരിക്ക്. കച്ചേഗുഡ – മാലക്‌പേട്ട് സ്റ്റേഷനുകള്‍ക്കിടയില്‍ ഇന്ന് രാവിലെയാണ് അപകടമുണ്ടായത്. എം.എം.ടി.എസ് ട്രെയിനും കൊങ്കു എക്‌സ്പ്രസും തമ്മിലാണ് കൂട്ടിയിടിച്ചത്.</p>
      <p>പ്ലാറ്റ്‌ഫോമില്‍ നിര്‍ത്തിയിട്ടിരിക്കുകയായിരുന്ന കൊങ്കു എക്‌സ്പ്രസിലേക്ക് എം.എം.ടി.എസ് ട്രെയിന്‍ ഇടിച്ചുകയറുകയായിരുന്നു. സിഗ്‌നല്‍ സംവിധാനത്തിലെ തകരാരാണ് അപകടത്തിന് കാരണമെന്ന് കരുതുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>എം.എം.ടി.എസ് ട്രെയിനിലെ ലോക്കോ പൈലറ്റ് എഞ്ചിനകത്ത് ഇപ്പോഴും കുടുങ്ങിക്കിടക്കുകയാണ്. ഇദ്ദേഹത്തെ പുറത്തെത്തിക്കാനുള്ള ശ്രമങ്ങള്‍ നടന്നു കൊണ്ടിരിക്കുന്നു.</p>
      <related>
        <a href="https://www.doolnews.com/leaders-are-not-in-limelight-who-were-behind-babri-masjid-demolition928.html?utm_source=doolnews&amp;utm_medium=related"/>
      </related>
      <p>പരിക്കേറ്റ യാത്രക്കാരെ ഒസ്മാനിയ ആശുപത്രിയില്‍ പ്രവേശിപ്പിച്ചു. ആരുടേയും പരിക്കുകള്‍ ഗുരുതരമല്ല. അപകടത്തെ കുറിച്ച് അന്വേഷിക്കാന്‍ ദക്ഷിണ റയില്‍വേ ഉത്തരവിട്ടിട്ടുണ്ട്.</p>
      <p>അപകടത്തെ തുടര്‍ന്ന് ഇതുവഴി കടന്നു പോകേണ്ട നിരവധി ട്രെയിനുകളുടെ സര്‍വീസ് അവതാളത്തിലായി. ഏതാനും ട്രെയിനുകള്‍ വഴിതിരിച്ചു വിടുമെന്നും ചിലത് വൈകുമെന്നും അധികൃതര്‍ അറിയിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>