<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76442-Pozerame-sa-na-cover-noveho-albumu-Kontrafaktu"/>
    <meta property="og:site_name" content="REFRESHER"/>
    <meta property="article:published_time" content="2019-11-11T13:16:00+00:00"/>
    <meta property="og:title" content="Pozeráme sa na cover nového albumu Kontrafaktu?"/>
    <meta property="og:description" content="Rytmus mal počas športovej udalosti Oktagon 15 oblečené tričko s fotkou, ktorú pár dní pred tým zverejnil v cenzurovanej verzii."/>
  </head>
  <body>
    <article>
      <h1>Pozeráme sa na cover nového albumu Kontrafaktu?</h1>
      <address><time datetime="2019-11-11T13:16:00+00:00">11 Nov 2019, 13:16</time> by <a rel="author">Viktor Kniš</a></address>
      <p>
        <b>Rytmus mal počas športovej udalosti Oktagon 15 oblečené tričko s fotkou, ktorú pár dní pred tým zverejnil v cenzurovanej verzii.</b>
      </p>
      <p>Do vydania albumu <b>Real Newz</b> od <b>Kontrafaktu</b> zostáva už len niečo menej ako tri týždne, a tak je, prirodzene, čas na všetky možné špekulácie, aby sme si aspoň trochu skrátili čakanie a mohli sa o niečo oprieť. Chalani rozbehli instagramový profil <a href="https://instagram.com/kontrafakt_realnewz">@kontrafakt_realnewz</a>, kde pridávajú exkluzívne zábery z nahrávania okrem tých, ktoré vidíš na ich účtoch.</p>
      <related>
        <a href="https://refresher.sk/69700-Kontrafakt-pokrsti-album-Real-Newz-pred-tisickami-ludi-v-Bratislave-aj-Prahe-Rezervuj-si-listok-co-najskor"/>
      </related>
      <p>Nedávno <b>Rytmus</b> zverejnil na svojich sociálnych sieťach záhadnú fotografiu v cenzurovanej verzii, ktoá by mohla pripomínať cover a počas víkendového Oktagonu 15 mal na sebe <b>tričko s rovnakou fotkou</b>. Keďže išlo o najsledovanejšiu športovú udalosť roka, člen Kontrafaktu využil pozornosť pred Attilovym nástupom k tomu, aby nový projekt Kontrafaktu odpromoval a zdá sa, že pri tom odhalil aj ostrú verziu coveru.</p>
      <figure>
        <embed-post data-src="https://www.instagram.com/p/B4hfIASHFSz" data-service="Instagram"/>
      </figure>
      <p>V prípade instagramovej verzie ešte máme možnosť vidieť aj červené prvky, ktoré na tričku chýbajú, základná myšlienka je však jasná. Po dominantnej čiernej na albume Navždy tentokrát prechádzame do bieleho pozadia a chalani opäť zanechávajú na prednej obálke svoje tváre.</p>
      <p>Rytmus ešte v našom krátkom sobotnom rozhovore prezradil, že aktuálne ešte s Egom a Anysom na finalizácii pracujú a čoskoro bude spustený aj predpredaj. </p>
      <figure>
        <img src="https://i.refresher.sk/public/vik/nov_2019/SniImka_obrazovky_2019-11-10_o_20.35.23.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46026-Rytmus-Prvy-napad-na-koncert-so-symfonickym-orchestrom-bol-v-roku-2009-no-az-teraz-mam-pocit-ze-som-na-to-pripraveny-Rozhovor"/>
        <a href="https://refresher.sk/48803-Rytmus-vytiahol-pol-milonovy-Aventador-a-Kym-neskapem-flow-Nove-Rapiky-starej-matere-opat-posuvaju-hranice"/>
        <a href="https://refresher.sk/59371-Dara-Rolins-vysvetluje-nacasovanie-uverejnenia-skladby-s-Rytmusom"/>
        <a href="https://refresher.sk/37121-Bratislava-Kosice-a-Banska-Bystrica-budu-hostit-krsty-Rytmusovho-noveho-albumu-Krstny-otec-ktory-vyjde-uz-coskoro"/>
        <a href="https://refresher.sk/34223-Prepracovany-vizual-a-striktny-rap-Rytmus-predstavuje-prvu-plnohodnotnu-skladbu-z-albumu-Krstny-Otec"/>
        <a href="https://refresher.sk/31901-Rytmus-venoval-uprimnu-slohu-vsetkym-fejkovym-raperom-na-albume-polskeho-Palucha"/>
        <a href="https://refresher.sk/30459-Repiky-starej-matere-po-stvrte-alebo-Rytmus-a-jeho-Nikomu-Neverim-flow-nazivo"/>
        <a href="https://refresher.sk/76437-Momo-si-nehlada-dalsich-kamaratov-a-nenecha-si-skakat-po-hlave"/>
      </related>
    </article>
  </body>
</html>