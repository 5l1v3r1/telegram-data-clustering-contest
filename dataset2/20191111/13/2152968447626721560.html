<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/science/2019/11/11/shestvie-merkurii-dnes-shte-premine-pred-slynceto.429203"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T13:28:00+00:00"/>
    <meta property="og:title" content="Шествие: Меркурий днес ще премине пред Слънцето"/>
    <meta property="og:description" content="Планетата ще лети със скорост 241 000 километра в час | Dnes.bg"/>
  </head>
  <body>
    <article>
      <h1>Шествие: Меркурий днес ще премине пред Слънцето</h1>
      <h2>Планетата ще лети със скорост 241 000 километра в час</h2>
      <address><time datetime="2019-11-11T13:28:00+00:00">11 Nov 2019, 13:28</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Планетата Меркурий днес ще премине пред Слънцето и ще може да бъде наблюдавана на повечето места по света, предаде Асошиейтед прес.</p>
      <p>Космическият феномен ще бъде с продължителност 5,5 часа. Той ще бъде видим в източните щати на САЩ, в Канада, в Централна и Южна Америка.</p>
      <p>Останалата част на света - Северна Америка, Европа и Африка ще стане свидел на част от спектакъла, докато Азия и Австралия ще бъдат изключени от него.</p>
      <p>Меркурий ни дарява с подобни преминавания пред Слънцето около 13-14 пъти за един век. Следващото му шествие е предвидено чак за 2032 година.</p>
      <p>Ще бъдат нужни специални предпазни средства за очите за наблюдаването на феномена. За препоръчване са бинокли и телескопи със слънчеви филтри.</p>
      <p>Миниатюрният Меркурий ще бъде трудно забележим с невъоръжено око, като се има предвид неговия диаметър - 4 800 километра, и този на Слънцето - 1,4 милиона километра.</p>
      <p>Малката планета ще премине по диагонал пред нашата звезда, отляво надясно. Въпреки че придвижването й може да ни се стори бавно, тя все пак ще лети със скорост 241 000 километра в час. <br/> </p>
      <p>/БТА/<br/> </p>
    </article>
  </body>
</html>