<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T13:44:00+00:00"/>
    <meta property="og:title" content="Антарктическата ни експедиция отново на път към полюса"/>
    <meta property="og:description" content="Ще изгражда модерна лаборатория за научни изследвания | Dnes.bg"/>
  </head>
  <body>
    <article>
      <h1>Антарктическата ни експедиция отново на път към полюса</h1>
      <h2>Ще изгражда модерна лаборатория за научни изследвания</h2>
      <address><time datetime="2019-11-11T13:44:00+00:00">11 Nov 2019, 13:44</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251690-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image2#photo">2</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image3#photo">3</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image4#photo">4</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image5#photo">5</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image6#photo">6</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image7#photo">7</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image8#photo">8</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image9#photo">9</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image10#photo">10</a><a href="https://www.dnes.bg/obshtestvo/2019/11/11/antarkticheskata-ni-ekspediciia-otnovo-na-pyt-kym-poliusa.429231,image11#photo">11<br/></a>28-ата българска антарктическа експедиция поема на път и по традиция получи българския флаг от президента.</p>
        <p>"Тази година отбелязваме 30-годишното присъствие на българската наука в проучването на ледниковия континент", припомни Румен Радев.</p>
        <p>Според него вече никой не се съмнява, че изследванията и наблюденията, които провеждат учените на ледниковия континент имат ключово значение не само за екологията, но и за борбата с климатичните промени и за бъдещето на планетата.</p>
        <p>"България има своето солидно участие в тези важни за цялото човечество инициативи. България се утвърди през тези години като един от водещите изследователи заедно с водещите световни сили в проучването и изследването на Антарктика. За тези 30 години с много любов и всеотдайност българските полярници създадоха една малка България на ледения континент. Всяка следваща експедиция надграждаше, добавяше нещо ново", допълни президентът.</p>
        <p>Той смята, че тази година е много важна, защото започва изграждането на модерна лаборатория за научни изследвания на Антарктида.</p>
        <p>"Това ще бъде едно голямо постижение на българската група и на България и ясно ще покаже, че България ще продължава да бъде сред най-развитите държави, които изследват загадките на Антарктика. Още по-радостно е, че се развива и една друга инициатива", допълни президентът.</p>
        <p>"Развейте гордо българския трибагреник над нашата база и продължавайте със същия успех да работите за тази важна национална кауза и за бъдещето на човечеството. Най-важното, пожелавам ви да се върнете живи и здрави и с нови научни открития", обърна се към антарктическия екип Радев.</p>
        <p>Първата група полярници заминава на 13-ти ноември. Първо тръгват логистиците, защото през дългата антарктическа зима базата ни е затворена.</p>
        <related>
          <h4>Още по темата</h4>
          <a href="https://www.dnes.bg/obshtestvo/2019/10/03/mosv-dava-200-000-lv-za-prechistvatelna-stanciia-na-antarktida.424964"/>
          <a href="https://www.dnes.bg/kino/2019/09/23/pisma-ot-antarktida-raztyrsvashta-jiteiskata-istoriia.423792"/>
          <a href="https://www.dnes.bg/science/2019/07/31/bylgariia-v-antarktida-izgrajdame-super-laboratoriia.418115"/>
          <a href="https://www.dnes.bg/stranata/2019/02/11/zemiata-byrzo-se-zatoplia-i-tova-ne-e-povod-za-radost.401747"/>
        </related>
      </anchor>
    </article>
  </body>
</html>