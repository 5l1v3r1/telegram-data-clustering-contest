<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/vittorio-emanuele-superati-mille-abbonamenti-in-pochi-giorni.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T13:01:12+00:00"/>
    <meta property="og:title" content="Vittorio Emanuele: superati mille abbonamenti in pochi giorni."/>
    <meta property="og:description" content="Inizia la stagione teatrale 2019-2020 del Vittorio Emanuele, con più di mille abbonamenti."/>
  </head>
  <body>
    <article>
      <h1>Vittorio Emanuele: superati mille abbonamenti in pochi giorni.</h1>
      <address><time datetime="2019-11-11T13:01:12+00:00">11 Nov 2019, 13:01</time> by <a rel="author" href="https://www.tempostretto.it/author/emanuela-giorgianni" target="_blank">Emanuela Giorgianni</a></address>
      <p>
        <i>Inizia la stagione teatrale 2019-2020 del Vittorio Emanuele, con più di mille abbonamenti.</i>
      </p>
      <p>La nuova stagione teatrale del Vittorio Emanuele si prospetta essere un grande successo! Oltre mille abbonamenti in pochi giorni per la stagione 2019-2020, che partirà il 16 novembre con “Appunti di viaggi” con Lina Sastri.</p>
      <p>Piena di apprezzamenti la visita dell’assessore regionale al Turismo <b>Manlio Messina</b>, accompagnato dall’onorevole <b>Elvira Amata</b>, al presidente <b>Orazio Miloro</b> e i componenti il C.d.A. <b>Giuseppe Ministeri</b> e <b>Nino Principato</b>, per illustrare numeri e risultati destinati a crescere e per avere contezza su come l’Ente stia proseguendo nel corso tracciato dalla nuova <i>governance.</i></p>
      <p><i>“Con il sovrintendente <b>Gianfranco Scoglio</b> e i due direttori artistici <b>Matteo Pappalardo</b> e <b>Simona Celi </b>è stato allestito un cartellone di tutto rispetto – </i>ha dichiarato il presidente Miloro<i> – un lavoro che il pubblico ha fortemente apprezzato e i numeri del botteghino lo stanno confermando”.</i></p>
      <p>Si è ritenuto entusiasta l’assessore Messina:<i> “Un ottimo lavoro fin qui svolto, oltre all’ordinaria attività, la nuova governance si è impegnata in una poliedrica progettualità che sta registrando anche un ampio coinvolgimento di realtà private che, con rinnovata fiducia, intendono scommettere sull’Ente Teatro. La Regione non farà mancare di certo il proprio sostegno, garantendo i trasferimenti necessari per dare sviluppo e certezza alla programmazione e, quindi, alle significative ricadute sul tessuto culturale e socio-economico dell’intero territorio”. </i><br/><br/>L’assessore ha poi comunicato al presidente Miloro che il progetto, presentato nelle scorse settimane dal Teatro relativo al bando della destagionalizzazione 2019, è stato ritenuto da parte della commissione competente “tra i progetti ammissibili”. </p>
      <p>Il primo appuntamento è “<b>Appunti di Viaggio</b>”: biografia in musica, scritto e diretto dalla grande artista Lina Sastri, che andrà in scena sabato 16 novembre alle ore 21,00 e domenica 17 novembre alle ore 17,30. </p>
      <p>Da domani, martedì 12 novembre, sarà possibile acquistare i biglietti. <br/>Orari botteghino 09:00/13:00 – 16:00/18:40.</p>
    </article>
  </body>
</html>