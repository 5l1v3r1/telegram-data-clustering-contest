<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741168"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T13:10:00+00:00"/>
    <meta property="og:title" content="'ชัยวัฒน์-พวก'เข้ามอบตัวพรุ่งนี้ ยินดีให้ความร่วมมือDSI"/>
    <meta property="og:description" content="“ชัยวัฒน์” ยันตัวเองกับพวกพร้อมให้ความร่วมมือดีเอสไอ จะเดินทางไปมอบตัวกับอธิบดีดีเอสไอพรุ่งนี้ (12 พ.ย.) อยากให้เป็นไปตามกระบวนการ"/>
  </head>
  <body>
    <article>
      <h1>'ชัยวัฒน์-พวก'เข้ามอบตัวพรุ่งนี้ ยินดีให้ความร่วมมือDSI</h1>
      <address>
        <time datetime="2019-11-11T13:10:00+00:00">11 Nov 2019, 13:10</time>
      </address>
      <p>
        <b>“ชัยวัฒน์” ยันตัวเองกับพวกพร้อมให้ความร่วมมือดีเอสไอ จะเดินทางไปมอบตัวกับอธิบดีดีเอสไอพรุ่งนี้ (12 พ.ย.) อยากให้เป็นไปตามกระบวนการ</b>
      </p>
      <p>เมื่อวันที่ 11 พ.ย. ภายหลังช่วงบ่ายที่ผ่านมา ศาลอาญาคดีทุจริตและประพฤติมิชอบกลาง ได้อนุมัติหมายจับ นายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน และพวกรวม 4 ราย ใน 8 ข้อหา พ.ต.อ.ไพสิฐ วงศ์เมือง อธิบดีกรมสอบสวนคดีพิเศษ (ดีเอสไอ) เปิดเผยว่า ดีเอสไอจะเร่งประชุมหารือคณะพนักงานสอบสวนเพื่อเตรียมชุดจับกุม แต่หากผู้ต้องหาประสงค์จะมามอบตัวกับดีเอสไอก็พร้อมดำเนินการตามขั้นตอนและให้ความเป็นธรรม <br/><br/>ต่อมา นายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน เปิดเผยผ่านสำนักข่าวไทยว่า "สักครู่ที่เราได้อ่านจากข่าวออนไลน์ว่า กรมสอบสวนคดีพิเศษ ท่านไพสิฐได้ไปขอหมายศาลจากศาลอาญาคดีทุจริตและประพฤติมิชอบกลาง ในข่าวว่ามีตัวผมและเพื่อนร่วมงานอีก 3 นาย เรียนไว้ว่าพวกผมยังอยู่กันทุกคน และยินดีให้ความร่วมมือกับกรมสอบสวนคดีพิเศษ และเราจะไปมอบตัว เรียนท่านอธิบดีไพสิฐ พรุ่งนี้ผมจะไปพบท่าน และก็ยินดีให้ความร่วมมือ อยากให้เป็นไปตามกระบวนการ"  <br/><br/><b><a href="https://www.dailynews.co.th/crime/741123">อนุมัติหมายจับ'ชัยวัฒน์-พวก' อุ้มฆ่า'บิลลี่'รวม 8 ข้อหา! </a></b>              </p>
    </article>
  </body>
</html>