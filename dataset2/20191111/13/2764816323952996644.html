<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/microsoft-onenote-2016-ignite-2019-nove-funkce-plan/"/>
    <meta property="og:site_name" content="Cnews.cz"/>
    <meta property="article:published_time" content="2019-11-11T13:10:27+00:00"/>
    <meta property="og:title" content="Microsoft slučuje základní kód. OneNote 2016 obohatí o řadu funkcí"/>
    <meta property="og:description" content="OneNote pro Windows 10 bud žít, nedávno napůl oživený OneNote 2016 ale dožene, co zmeškal. Oba produkty si zachovají tvář, funkčně se ale přiblíží."/>
  </head>
  <body>
    <article>
      <h1>Microsoft slučuje základní kód. OneNote 2016 obohatí o řadu funkcí</h1>
      <h2>Firma tvrdí, že OneNote pro Windows 10 stále vyvíjí, nedávno napůl oživený OneNote 2016 ale dožene, co zmeškal. Oba produkty si zachovají tvář, funkčně se ale přiblíží.</h2>
      <address><time datetime="2019-11-11T13:10:27+00:00">11 Nov 2019, 13:10</time> by <a rel="author" href="https://www.cnews.cz/lide/petr-urban/" target="_blank">Petr Urban</a></address>
      <slideshow>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-1">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-1.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-2">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-2.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-3">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-3.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-4">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-1">VŠECHNY FOTOGRAFIE</a>
      </p>
      <p>Nedávno se Microsoft rozhodl oživit vývoj OneNotu 2016, tj. klasického programu pro prostředí Win32. Tím vzbudil otázku, co to znamená pro budoucnost konkurenčního klienta pro Windows 10, který je postavený na UWP. Krátce poté na Ignitu řekl více v rámci přednášky, která se doslova nazývala <b><i><a href="https://myignite.techcommunity.microsoft.com/sessions/79266">Budoucnost Microsoft OneNote</a></i></b>.</p>
      <p>Za autorský tým mluvil Ben Hodges. Uvedl, že na OneNotu pro Windows 10 se stále aktivně pracuje a že lidé ve vývojovém týmu používají právě tohoto klienta. Současně ale potvrdil, že <a href="https://www.cnews.cz/onenote-2016-zmena-doby-podpory-office-2019/">tmavý režim byl pro OneNote 2016</a> pouhým začátkem. Vývojáři a vývojářky v Redmondu slučují základní kód klientů, což v praxi znamená, že <b>do klasického OneNotu přidají funkce</b>, která se v mezičase <b>objevily ve OneNotu pro Windows 10</b>.</p>
      <p>Očekávat tak můžeme podporu pro <b>sdílení pouze vybraných částí poznámkových bloků</b>, zmínky, Microsoft Search, úlohy (To-Do) nebo zkvalitnění přístupnosti. Tyto a další funkce by se v klasickém <a href="https://www.cnews.cz/tagy/onenote/">OneNotu</a> měly objevovat během následujícího roku a půl. Naznačena byla také příprava na <i>bleskovou spolupráci</i> v rámci projektu Fluid Framework. Ten je ale ještě poměrně vzdálený a určitě na něj přijde řeč.</p>
      <p>Díky jednotnému základovému kódu by si v otázce funkcí klienty měly být bližší než doposud. Ke sjednocení kódu došlo <a href="https://www.cnews.cz/office-poprve-po-20-letech-sdili-zakladni-kod-takze-vsude-nabidne-stejne-zakladni-funkce/">i u ostatních nástrojů z rodiny Office</a>. Jak si všiml <a href="https://www.windowscentral.com/microsoft-merging-modern-features-back-onenote-2016">Dan Thorp-Lancaster</a>, lidé z tvůrčího týmu <a href="https://www.reddit.com/r/OneNote/comments/dt3589/the_future_of_onenote_2016/">na Redditu</a> zveřejnili pár doplňujících detailů. Věčně Microsoft pravděpodobně dva OneNoty vyvíjet nebude, prozatím se ale tváří, že <b>oba klienty budou koexistovat</b>. Podtrhuje také rozdíl mezi typy uživatelek a uživatelů klasického a moderního OneNotu.</p>
      <p>Zdroj: <a href="https://myignite.techcommunity.microsoft.com/sessions/79266">přednáška The future of Microsoft OneNote</a> via <a href="https://www.windowscentral.com/microsoft-merging-modern-features-back-onenote-2016">Windows Central</a></p>
      <slideshow>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-1">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-1.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-2">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-2.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-3">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-3.jpg"/>
          </a>
        </figure>
        <figure>
          <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-4">
            <img src="https://www.cnews.cz/wp-content/uploads/2019/11/onenote-2016-ignite-2019-ofificial-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/microsoft-onenote-2016-ignite-2019-nove-funkce-plan/galerie-178597-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/listopad-2019-zaplaty-microsoft-windows/"/>
        <a href="https://www.cnews.cz/jak-ziskat-windows-10-november-1909-update/"/>
        <a href="https://www.cnews.cz/windows-10-insider-preview-build-19018/"/>
        <a href="https://www.cnews.cz/microsoft-project-silica-kremenne-sklo-disk"/>
        <a href="https://www.cnews.cz/onenote-2016-zmena-doby-podpory-office-2019/"/>
      </related>
    </article>
  </body>
</html>