<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/maharashtra-congress-meeting"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-11T13:09:00+00:00"/>
    <meta property="og:title" content="ശിവസേനയ്ക്ക് പിന്തുണ നല്‍കുന്നതില്‍ കോണ്‍ഗ്രസ് തീരുമാനം വൈകിട്ട്"/>
    <meta property="og:description" content="ന്യൂഡൽഹി : മഹാരാഷ്ട്രയില്‍ ശിവസേനയ്ക്ക് പിന്തുണ നല്‍കുന്നതില്‍ കോണ്‍ഗ്രസ് തീരുമാനം വൈകിട്ട്. കോണ്‍ഗ്രസ് ഹൈക്കമാന്‍ഡ് മഹാരാഷ്്ട്രാ നേതാക്കളെ ഡല്‍ഹിയിലേക്ക് വിളിപ്പിച്ചു. നാലുമണിക്ക് വീണ്ടും യോഗം ചേരുമെന്ന് കെ.സി.വേണുഗോപാല്‍ അറിയിച്ചു. കോണ്‍ഗ്രസ് തീരുമാനം അറിഞ്ഞശേഷം പാര്‍ട്ടി..."/>
  </head>
  <body>
    <article>
      <h1>ശിവസേനയ്ക്ക് പിന്തുണ നല്‍കുന്നതില്‍ കോണ്‍ഗ്രസ് തീരുമാനം വൈകിട്ട്</h1>
      <address><time datetime="2019-11-11T13:09:00+00:00">11 Nov 2019, 13:09</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി : മഹാരാഷ്ട്രയില്‍ ശിവസേനയ്ക്ക് പിന്തുണ നല്‍കുന്നതില്‍ കോണ്‍ഗ്രസ് തീരുമാനം വൈകിട്ട്. കോണ്‍ഗ്രസ് ഹൈക്കമാന്‍ഡ് മഹാരാഷ്്ട്രാ നേതാക്കളെ ഡല്‍ഹിയിലേക്ക് വിളിപ്പിച്ചു. നാലുമണിക്ക് വീണ്ടും യോഗം ചേരുമെന്ന് കെ.സി.വേണുഗോപാല്‍ അറിയിച്ചു. കോണ്‍ഗ്രസ് തീരുമാനം അറിഞ്ഞശേഷം പാര്‍ട്ടി നിലപാട് പ്രഖ്യാപിക്കുമെന്ന് എന്‍.സി.പി അറിയിച്ചു. കോണ്‍ഗ്രസുമായി ആലോചിക്കാതെ എന്‍.സി.പി തീരുമാനമെടുക്കില്ലെന്നും പാര്‍ട്ടി വക്താവ് വ്യക്തമാക്കി. </p>
      <p>ശിവസേനയെ കോണ്‍ഗ്രസ് പുറത്തുനിന്ന് പിന്തുണക്കാൻ സാധ്യതയുള്ളതായി റിപ്പോർട്ടുകളുണ്ട്. ഇതുസംബന്ധിച്ച ധാരണ ഡല്‍ഹിയില്‍ചേര്‍ന്ന കോണ്‍ഗ്രസ് കോര്‍കമ്മിറ്റി യോഗത്തിലുണ്ടായി. സോണിയ ഗാന്ധി ശരദ് പവാറുമായി സംസാരിച്ചശേഷം തീരുമാനം പ്രഖ്യാപിക്കും. പൊതുമിനിമം പരിപാടി രൂപീകരിക്കാന്‍ ആവശ്യപ്പെടാനും തീരുമാനമായി. ശിവസേനയെ പിന്തുണയ്ക്കുന്ന കാര്യത്തില്‍ എന്‍സിപിയുടെ തീരുമാനവും ഉടനുണ്ടാകും. </p>
    </article>
  </body>
</html>