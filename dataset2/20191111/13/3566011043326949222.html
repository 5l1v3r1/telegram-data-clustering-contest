<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546439.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86-%D9%87%D8%A7%DB%8C-%D9%87%D9%81%D8%AA%D9%87-%D9%88%D8%AD%D8%AF%D8%AA-%D8%AF%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:25:00+00:00"/>
    <meta property="og:title" content="برگزاری جشن‌های هفته وحدت در زنجان"/>
    <meta property="og:description" content="جشن های هفته وحدت از چند روز گذشته در زنجان آغاز شده و ادامه دارد."/>
  </head>
  <body>
    <article>
      <h1>برگزاری جشن‌های هفته وحدت در زنجان</h1>
      <h2>از 12 تا 17 ربیع‌الاول انجام می‌شود؛</h2>
      <address>
        <time datetime="2019-11-11T13:25:00+00:00">11 Nov 2019, 13:25</time>
      </address>
      <p>جشن های هفته وحدت از چند روز گذشته در زنجان آغاز شده و ادامه دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> به مناسبت ولادت نبی عظیم الشان اسلام(ص) و امام جعفر صادق(ع) – هفته وحدت- جشن‌های این هفته در زنجان برگزار می شود.</p>
      <p>سازمان ها و هئیت های مذهبی استان زنجان به همین مناسبت جشن ها و محافل انس با قرآن کریم را برگزار می کنند.</p>
      <p>
        <b>*برگزاری محفل انس با قرآن در زنجان</b>
      </p>
      <p>شهرداری زنجان به مناسبت این هفته محفل انس با قرآن کریم و جشن بزرگ ولایت را با تلاوت قاری بین المللی قرآن کریم استاد حاج احمد ابوالقاسمی برگزار می کند.</p>
      <p>این مراسم با حضور شاعر فرهیخته استاد حاج ولی اله کلامی و بانوای مداح اهل بیت(ع) حاج جلیل محمدی برگزار می شود.</p>
      <p>همچنین در این مراسم قاری ممتاز کشوری حاج علی قنبری قرآن تلاوت کرده و گروه سرود دارالقرآن الکریم زنجان اقدام به اجرای برنامه می کند.</p>
      <p>این برنامه روز جمعه ۲۴ آبان ماه سال جاری ساعت ۱۰ صبح دارالقرآن الکریم زنجان برگزار می شود.</p>
      <p>همچنین با آغاز هفته وحدت، جشن ‌های وحدت در مساجد، تکایا و امامزادگان استان زنجان آغاز شده و این مراسم‌ها تا 17 ربیع‌الاول ادامه می ‎یابد.</p>
      <p>فضاسازی شهری توسط نهادها و سازمان‌ های مختلف زنجان انجام شده و جشن‌ های میلاد در پایتخت شور و شعور حسینی زنجان برگزار می شود.</p>
      <p>
        <b>*برگزاری بداهه نویسی خوشنویسی به مناسبت هفته وحدت</b>
      </p>
      <p>بداهه نویسی خوشنویسی نیز با عنوان باغ صلوات به مناسبت آغاز هفته وحدت و در سالروز واجب شدن نماز در زنجان اجرایی شد.</p>
      <p>آیات و روایات در خصوص نماز، صلوات، اوصاف حضرت پیامبر(ص) و هفته وحدت از موضوعات بداهه نویی خوشنویسی باغ صلوات بود.</p>
      <p> این برنامه به همت اداره کل فرهنگ و ارشاد اسلامی استان زنجان، حوزه هنری استان زنجان و انجمن خوشنویسان ایران شعبه زنجان اجرا شد.</p>
      <p>در این مراسم که با حضور خوشنویسان عضو انجمن خوشنویسان ایران در استان زنجان برگزار شد ۱۰ نفر از هنرمندان برگزیده و ۵ نفر شایسته تقدیر شناخته شدند.</p>
      <p> در مراسم بداهه نویسی خوشنویسی باغ صلوات ۴۸ نفر از هنرمندان خوشنویس در سطح ممتاز و بالاتر حضور داشتند.</p>
      <p> مجالس مولودی ‌خوانی نیز در امامزاده سید ابراهیم(ع) زنجان، حسینیه و زینبیه اعظم زنجان نیز برگزار می شود.</p>
      <p>پخش شیرینی و شکلات و برپایی ایستگاه‎ های صلواتی از دیگر برنامه‎ های پایتخت شور و شعور حسینی است.</p>
      <p>همچنین همزمان با آغاز هفته وحدت و میلاد مسعود پیامبر نور و رحمت حضرت محمدمصطفی(ص) و سلاله پاکش امام جعفر صادق (ع) برنامه ‌های مختلفی در صدا و سیمای مرکز زنجان تهیه و آماده پخش است.</p>
      <p>
        <b>*برنامه های صدا و سیما به مناسبت هفته وحدت</b>
      </p>
      <p>معاونت سیما در برنامه جنگ شبانه «گجه لر» با رویکرد این ایام، ضمن دعوت از هنرمندان، شعرا و اجرای زنده مولودی خوانی، شعر و مدیحه گویی، گزارش مردمی و بخش‌های شاد دیگر به استقبال این ایام مبارک خواهد رفت.</p>
      <p>پخش سیما حدود ۷۰۰ دقیقه برنامه شاد در قالب مستند، نماهنگ، سرود، تماشاخانه و فیلم سینمایی برای این ایام تدارک دیده است پخش خواهد شد.</p>
      <p>شبکه استانی صدا هم برنامه روتین آخشاملار را این مناسبت اختصاص داده است و آیتم‌هایی متنوع و شاد همچون موسیقی زنده عاشقی و پاپ، دعوت از هنرمندان، ارتباط مستمر با مراکز کردستان، گلستان، کرمانشاه، مهاباد و سیستان و بلوچستان و ... در این برنامه گنجانده شده است.</p>
      <p>ویژه برنامه رحمت آیه سی (آفتاب رحمت) نیز در روز ولادت پیامبر اکرم (ص) ضمن دعوت از کارشناسان، به تبیین ابعاد مختلف شخصیتی رسول گرامی اسلام خواهد پرداخت. این برنامه ساعت ۱۰ به مدت ۶۰ دقیقه میهمان شنوندگان خود خواهد بود.</p>
      <p>همچنین اجرای مشترک با صدای مرکز کردستان دیگرویژه برنامه رادیو استان برای روز عید خواهد بود که از ساعت ۱۷ تا ۱۹ به مدت دوساعت حال و هوای هموطنان در آن استان را به سمع مردم استان می‌رساند.</p>
      <p>پخش صدا نیز برنامه‌های متعددی را فراهم کرده است و در قالب سخنرانی‌های مرتبط به زبان محلی، پخش بیانات رهبر معظم انقلاب، آنونس و پی. اس.‌ای با مضمون وحدت جهان اسلام، سرود‌های آئینی و تولید و پخش ۱۳۰۰ آیتم در رادیو نما همراه مخاطبان خود خواهد بود.</p>
      <p>معاونت اطلاعات و اخبار مرکز با برنامه ریزی صورت گرفته پوشش خبری مناسبت‌های ۲۰ شهر استان، گزارش‌های ویژه خبری، گفتگوی زنده، تفسیر خبر و گزارش‌های ارسالی به واحد مرکزی خبر، رویداد‌های هفته وحدت را منعکس می کند.</p>
      <p>معاونت فضای مجازی هم همگام با حوزه‌های تولیدی آیتم‌های متنوعی را تدارک دیده که می‌توان به تولید دو مورد اینفوگرافیک، ۳ مورد پوستر، ۱۰ مورد ویدئو، نماهنگ و کلیپ، ۵ مورد پادکست، پخش زنده اینستاگرامی جشن‌های میلاد و راه اندازی پویش مردمی هفته وحدت اشاره کرد.</p>
      <p>
        <b>* 32 بقعه زنجان میزبان جشن های هفته وحدت</b>
      </p>
      <p>همچنین جشن های هفته ولادت در 32 بقعه استان زنجان با حضور مردم برگزار می شود.</p>
      <p>همچنین روز میلاد رسول اکرم(ص) ویژه برنامه‌ هایی از جمله سخنرانی، مداحی و مولودی در بقاع متبرکه اجرا می شود.</p>
      <p> سخنرانی، مولودی خوانی و قرائت زیارت حضرت رسول اکرم(ص) و همچنین زیارت امام جعفر صادق(ع)  نیز از دیگر برنامه‌ های اجرایی در این ایام است.</p>
      <p> به گزارش موج رسا، فاصله میان ۱۲ ربیع الأول که سالگرد ولادت بیامبر اکرم(ص) بنا بر روایات أهل سنت تا ۱۷ ربیع الأول که تاریخ ولادت رسول الله محمد (ص) بنا بر روایات موجود در شیعه است، از سوی امام خمینی ره، به عنوان هفته وحدت نامگذاری شده است.</p>
      <p>انتهای پیام/</p>
    </article>
  </body>
</html>