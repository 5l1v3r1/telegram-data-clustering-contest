<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/vodafone-infinito-tre-tariffe-con-traffico-dati-realmente-illimitato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T13:43:00+00:00"/>
    <meta property="og:title" content="Vodafone Infinito, tre tariffe con traffico dati realmente illimitato"/>
    <meta property="og:description" content="Vodafone Infinito è la nuova proposta tariffaria di Vodafone che non prevede alcuna limitazione su traffico dati, SMS e chiamate nazionali e verso i Paesi UE."/>
  </head>
  <body>
    <article>
      <h1>Vodafone Infinito, tre tariffe con traffico dati realmente illimitato</h1>
      <address><time datetime="2019-11-11T13:43:00+00:00">11 Nov 2019, 13:43</time> by <a rel="author">Alessandro Crea</a></address>
      <p><b>Vodafone Infinito</b> è la <b>nuova proposta tariffaria</b> dell’operatore che consente ai clienti di scegliere tra una gamma di offerte per utilizzare il proprio smartphone, <b>senza doversi più preoccupare di terminare il traffico o incorrere in costi extra</b>. E per chi è già cliente Vodafone, Infinito è disponibile ad un prezzo speciale, che varierà però a seconda della tariffa di provenienza. Vodafone aveva lanciato già la scorsa estate una tariffa realmente priva di limitazioni sul traffico dati, ma Infinito è la prima proposta organica di tariffe di questo tipo, strutturate per andare incontro a diversi tipi di esigenze. La tariffa è disponibile sia sulle attuali reti 4G che su quelle di nuova generazione.</p>
      <p>I clienti possono scegliere l’offerta più adatta alle proprie esigenze, tra <a href="https://www.vodafone.it/eshop/tariffe-e-prodotti/tariffe/tariffe-per-smartphone/illimitati/infinito.html?cartId=209397045A&amp;cartItemId=209397046A">Infinito</a>, <a href="https://www.vodafone.it/eshop/tariffe-e-prodotti/tariffe/tariffe-per-smartphone/illimitati/infinito-gold-edition.html?cartId=209397243A&amp;cartItemId=209397244A">Infinito Gold Edition</a> e <a href="https://www.vodafone.it/eshop/tariffe-e-prodotti/tariffe/tariffe-per-smartphone/illimitati/infinito-black-edition.html?cartId=209397799A&amp;cartItemId=209397800A">Infinito Black Edition</a>. La prima è perfetta per chi naviga sui social e ascolta musica in streaming. Quest’ultima offre <b>traffico dati, SMS, chiamate nazionali e verso l’UE illimitate</b> (ma sempre ovviamente nei limiti di un uso corretto e lecito, presenti nell’art. 10 delle <a href="http://www.vodafone.it/portal/Privati/Per-il-Consumatore/Home/Contratti-e-Moduli/Condizioni-generali-di-contratto-per-il-servizio-mobile-vodafone-in-abbonamento">Condizioni generali di Contratto</a>), oltre a <b>200 minuti di chiamate in roaming</b>, <b>1 Giga di roaming dati e 12 mesi di abbonamento gratuito al servizio di streaming Tidal</b>, tutto al costo di <b>26,99 euro al mese</b> con <b>velocità di 2 Mbps</b>.</p>
      <figure>
        <img src="https://www.tomshw.it/images/images/2019/11/infinito-62186.768x432.jpg"/>
      </figure>
      <p>Chi guarda film in streaming e condivide foto e video online potrebbe invece optare per <b>Infinito Gold Edition</b>. Anche in questo caso troviamo Giga, SMS e chiamate nazionali e verso l’UE illimitati, a cui vanno aggiunti 1000 minuti verso i Paesi extra UE e 300 minuti chiamate in roaming. Il monte dati per il roaming invece sale a <b>2 Giga</b>. Troviamo inoltre <b>12 mesi di Vodafone TV Mobile e i ticket di Intrattenimento e Serie TV di NOWTV</b>, al costo di <b>29,99 euro al mese</b> con velocità di <b>10 Mbps</b>.</p>
      <figure>
        <img src="https://www.tomshw.it/images/images/2019/11/gold-62187.768x432.jpg"/>
      </figure>
      <p>Infine, chi vuole scaricare velocemente file pesanti, ama guardare video in streaming in alta definizione e utilizza servizi interattivi come e-gaming e Realtà Aumentata c’è <b>Infinito Black Edition</b>. La tariffa prevede sempre Giga illimitati, SMS, chiamate nazionali e verso l’UE illimitate, 1000 minuti verso i Paesi extra UE, mentre <b>i minuti di chiamate in roaming salgono a 500 e i Giga di roaming dati a 5</b>.</p>
      <figure>
        <img src="https://www.tomshw.it/images/images/2019/11/black-62188.768x432.jpg"/>
      </figure>
      <p>Non mancano poi <b>12 mesi di Vodafone TV Mobile, i ticket di Intrattenimento e Serie TV di NOWTV e Tidal Premium</b>, al costo di <b>34,99 euro al mese</b>, con <b>velocità massima </b>(che ovviamente varierà a seconda della rete su cui ci si poggia).</p>
    </article>
  </body>
</html>