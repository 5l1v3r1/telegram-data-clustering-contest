<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/11/nigel-farage-doet-handreiking-aan-boris-johnson-brexitparty-doet-niet-mee-in-317-conservatieve-kiesdistricten/"/>
    <meta property="og:site_name" content="ThePostOnline"/>
    <meta property="article:published_time" content="2019-11-11T13:51:00+00:00"/>
    <meta property="og:title" content="Nigel Farage doet handreiking aan Boris Johnson: Brexitparty doet niet mee in 317 Conservatieve kiesdistricten"/>
    <meta property="og:description" content="Brexiteers willen geen verdeeldheid zaaien"/>
  </head>
  <body>
    <article>
      <h1>Nigel Farage doet handreiking aan Boris Johnson: Brexitparty doet niet mee in 317 Conservatieve kiesdistricten</h1>
      <h2>Brexiteers willen geen verdeeldheid zaaien</h2>
      <address><time datetime="2019-11-11T13:51:00+00:00">11 Nov 2019, 13:51</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De Brexitparty van Nigel Farage doet in de komende verkiezingen niet mee in 317 kiesdistricten die in de vorige stembusgang (2017) in handen van de Conservatieven zijn gevallen. Farage heeft dit besloten om het vertrek uit de Europese Unie niet in gevaar te brengen door straks de kiezers die voorstander zijn van de brexit, te verdelen. Het Lagerhuis telt 650 zetels.</p>
      <h4>Brexit – <a href="https://tpo.nl/2019/10/29/brexit-boris-johnson-zegeviert-vervroegde-verkiezingen-op-donderdag-12-december/">Boris Johnson zegeviert: Vervroegde verkiezingen op donderdag 12 december</a></h4>
      <p>Het Britse kiesstelsel is gebaseerd op districten waar de kandidaat met de meeste stemmen de zetel van het hele district krijgt. Als er twee partijen kandidaten voor de brexit in de strijd werpen, worden de kansen op zetels voor de tegenstanders van de brexit groter, vreest Farage. Hij zei volgens <i>SkyNews</i> dat de partij tot het besluit is gekomen op basis van peilingen. Die stelden dat in kiesdistricten in Wales en het zuiden van Engeland, inclusief Londen, de ‘brexiteers’ verdeeld zijn over de vraag of ze 12 december op de partij van de Conservatieve premier Boris Johnson of op de Brexitparty gaan stemmen.</p>
      <p>Een van de drijvende krachten achter de campagnes van onder anderen Farage om het land uit de EU te halen, de steenrijke ‘brexitsponsor’ Arron Fraser Banks, heeft pas opgeroepen op de Conservatieven te stemmen. Hij zei dat dit natuurlijk Farages partij geen goed doet, “maar het is belangrijker dat we Boris aan een meerderheid helpen om de brexit gedaan te krijgen”. Farage was oorspronkelijk van plan in zeshonderd kiesdistricten mee te doen.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>