<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/sud-znyav-aresht-z-koshtiv-golovi-cherniveckoyi-oblradi-380126"/>
    <meta property="og:site_name" content="Погляд"/>
    <meta property="article:published_time" content="2019-11-11T13:33:00+00:00"/>
    <meta property="og:title" content="Суд зняв арешт з коштів голови Чернівецької облради"/>
    <meta property="og:description" content="Суд скасував арешт 2000 доларів, які детективи вилучили в будинку голови Чернівецької обласної ради Івана Мунтяна у справі про можливе одержання неправомірної вигоди"/>
  </head>
  <body>
    <article>
      <h1>Суд зняв арешт з коштів голови Чернівецької облради</h1>
      <h2>Судді частково задовольнили апеляцію, яку подав адвокат Мунтяна</h2>
      <address>
        <time datetime="2019-11-11T13:33:00+00:00">11 Nov 2019, 13:33</time>
      </address>
      <p>Суд скасував арешт 2000 доларів, які детективи вилучили в будинку голови Чернівецької обласної ради Івана Мунтяна у справі про можливе одержання неправомірної вигоди. Таке рішення 6 листопада ухвалила апеляційна палата Вищого антикорупційного суду за результатами розгляду скарги адвоката, повідомляє «Слово і Діло».</p>
      <p>Як відомо, 16 жовтня детективи НАБУ провели низку обшуків у Чернівцях, у тому числі у Чернівецькій облраді. Один з обшуків проходив у будинку голови облради Мунтяна, на якому вилучили 2000 доларів; дві банківські картки на його ім'я; чорнові записи; телефон Nokia; документи з друкованим та рукописним текстом, що стосуються передачі в оренду санаторію «Брусниця», а також документи на розроблення проектів землеустрою і мобільний телефон iPhone. Вказане було визнано речовими доказами і детектив просив суд накласти на майно арешт. Суд клопотання задовольнив.</p>
      <p>Не погоджуючись з таким рішенням, адвокат Мунтяна подав скаргу. Вивчивши її, судді задовольнили апеляцію частково. Так, колегія зняла арешт з 2000 доларів голови Чернівецької облради. Наразі причини такого рішення невідомі.</p>
      <footer>Джерело: <a href="https://www.slovoidilo.ua/">Слово і Діло</a></footer>
      <related>
        <h4>Схожі записи</h4>
        <a href="https://pogliad.ua/news/chernivtsi/nabu-provodit-obshuki-v-cherniveckiy-oblasniy-radi-378857"/>
        <a href="https://pogliad.ua/news/chernivtsi/deputati-prosyat-v-uryadu-76-mln-dlya-perinatalnogo-centru-v-chernivcyah-378543"/>
        <a href="https://pogliad.ua/news/chernivtsi/cherniveckim-oblasnim-komunalnim-zakladam-kulturi-vidilili-ponad-1-mln-grn-375799"/>
        <a href="https://pogliad.ua/news/crime/zasudili-shahraya-yakiy-viduriv-u-chernivchan-ponad-100-tis-grn-375555"/>
      </related>
    </article>
  </body>
</html>