<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/habbl-zrobiv-znimok-supernika-chumackogo-shlyahu-329211_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T13:38:00+00:00"/>
    <meta property="og:title" content="&quot;Хаббл&quot; зробив знімок &quot;суперника&quot; Чумацького Шляху"/>
    <meta property="og:description" content="NGC 772 дуже схожа на нашу Галактику."/>
  </head>
  <body>
    <article>
      <h1>"Хаббл" зробив знімок "суперника" Чумацького Шляху</h1>
      <h2>NGC 772 дуже схожа на нашу Галактику.</h2>
      <address>
        <time datetime="2019-11-11T13:38:00+00:00">11 Nov 2019, 13:38</time>
      </address>
      <p>Вчені за допомогою телескопа <a href="https://dt.ua/TECHNOLOGIES/habbl-zrobiv-rozdrobleniy-znimok-dalekoyi-galaktiki-328951_.html"><b>"Хаббл"</b></a> одержали знімок спіральної галактики NGC 772, яка розташовується на відстані 110 мільйонів світлових років від Землі. Як повідомляється на <a href="https://spacetelescope.org/images/potw1945a/">сайті обсерваторії,</a> NGC 772 дуже нагадує нашу галактику Чумацький Шлях.</p>
      <p>Наголошується, що в обох галактик можна помітити кілька компаньйонів. При цьому, гравітаційний вплив одного з них деформував спіральний рукав NGC 772, залишивши його витягнутим і асиметричним.</p>
      <p>Разом з тим, у галактик є і суттєві відмінності. Так, у NGC 772 відсутня центральна перемичка, яка спостерігається у Чумацького Шляху і інших галактик. Такі перемички складаються з зірок і газу і, імовірно, транспортують матеріал з галактичного ядра, підживлюючи процеси зореутворення.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/u-sviy-yuviley-habbl-zrobiv-znimok-zoryanogo-feyerverku-171001_.html"><b>Телескоп "Хаббл"</b></a> був виведений на орбіту 24 квітня 1990 року екіпажем корабля багаторазового використання "Діскавері" і з тих пір передав на Землю мільйони унікальних знімків, які значно розширили уявлення вчених про будову і походження Всесвіту. За чверть століття апарат провів 1,2 мільйона цільових спостережень за 38 тисячами космічних об'єктів, на підставі яких було підготовлено близько 13 тисяч наукових праць. За словами експертів, "це робить його одним з найбільш ефективних наукових інструментів в історії".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>