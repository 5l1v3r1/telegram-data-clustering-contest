<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/likvidaciya-upc-kp-prihilniki-filareta-uvirvalisya-v-kijivskiy-sud-novini-ukrajini-video-50052830.html"/>
    <meta property="og:site_name" content="НВ"/>
    <meta property="article:published_time" content="2019-11-11T13:05:00+00:00"/>
    <meta property="og:title" content="Ліквідація УПЦ КП: прихильники Філарета увірвалися в будівлю суду — відео"/>
    <meta property="og:description" content="Прихильники колишнього предстоятеля УПЦ Київського патріархату Філарета увірвалися в будівлю Шостого апеляційного адміністративного суду в Києві."/>
  </head>
  <body>
    <article>
      <h1>Ліквідація УПЦ КП: прихильники Філарета увірвалися в будівлю суду — відео</h1>
      <h2>Прихильники колишнього предстоятеля УПЦ Київського патріархату Філарета увірвалися в будівлю Шостого апеляційного адміністративного суду в Києві.</h2>
      <address>
        <time datetime="2019-11-11T13:05:00+00:00">11 Nov 2019, 13:05</time>
      </address>
      <p>Як повідомляє кореспондент <a href="https://lb.ua/society/2019/11/11/441909_storonniki_filareta_vorvalis.html">LB.ua</a>, з криками «Ми вимагаємо правосуддя» вони розбили скло вхідних дверей, намагаючись потрапити на засідання, де розглядаються питання, пов’язані з ліквідацією церкви.</p>
      <p>Учасники судового засідання забарикадувалися зсередини стільцями.</p>
      <p>11 листопада <a href="https://nv.ua/ukr/ukraine/events/likvidaciya-upc-kp-sud-uhvaliv-rishennya-novini-ukrajini-50052802.html">Шостий апеляційний адміністративний суд в Києві скасував попередні рішення Окружного адміністративного суду Києва про заборону ліквідаційної комісії здійснювати дії щодо УПЦ КП.</a> Таким чином, суд розблокував процес ліквідації УПЦ КП.</p>
      <p>У вересні Окружний адміністративний суд Києва частково задовольнив позов УПЦ КП до Міністерства культури, молоді і спорту, заборонивши суб'єктам державної реєстрації юридичних осіб та ліквідаційної комісії дії, що стосуються майна Київської патріархії УПЦ КП.</p>
      <p>Крім того, суд визнав протиправність наказів міністерства, якими скасовано дію статутів УПЦ КП і Київської патріархії.</p>
      <p>УПЦ КП була розпущена перед Об'єднавчим собором українських православних церков 15 грудня 2018 року, на якому ієрархи Київського патріархату, УАПЦ і УПЦ МП створили Православну церкву України.</p>
      <p>Колишній предстоятель УПЦ КП, почесний патріарх ПЦУ Філарет пізніше відмовився визнавати розпуск Київського патріархату, оскарживши в суді ліквідацію його статутів.</p>
    </article>
  </body>
</html>