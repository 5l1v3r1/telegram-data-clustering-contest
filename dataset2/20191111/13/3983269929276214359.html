<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/la-supercopa-despanya-es-fara-a-larabia-saudita-i-les-dones-hi-podran-accedir-sense-restriccions/noticia/2962557/"/>
    <meta property="og:site_name" content="CCMA"/>
    <meta property="article:published_time" content="2019-11-11T13:56:00+00:00"/>
    <meta property="og:title" content="La Supercopa d'Espanya es jugarà a l'Aràbia Saudita i les dones podran accedir a l'estadi lliurement"/>
    <meta property="og:description" content="La Federació Espanyola de futbol anuncia un acord per portar la Supercopa d'Espanya a l'Aràbia Saudita els tres propers anys"/>
  </head>
  <body>
    <article>
      <h1>La Supercopa d'Espanya es jugarà a l'Aràbia Saudita i les dones podran accedir a l'estadi lliurement</h1>
      <h2>La Federació Espanyola de futbol anuncia un acord per portar la Supercopa d'Espanya a l'Aràbia Saudita els tres propers anys</h2>
      <address><time datetime="2019-11-11T13:56:00+00:00">11 Nov 2019, 13:56</time> by <a rel="author">esport3</a></address>
      <p>La competició es jugarà a l'<b>estadi Rei Abdullah de la ciutat de Jiddah</b>, a l'Aràbia Saudita, en format de final a 4 entre el dimecres 8 i el diumenge 12 de gener de l'any que ve. Les dones podran accedir a l'estadi lliurement i sense que se les destini a cap zona en concret. L'acord és per a les <b>properes tres temporades.</b></p>
      <p>La Federació justifica el canvi per<b> internacionalitzar la competició de cara a optar al Mundial 2030.</b></p>
      <p>A més, amb el nou format la Federació diu que<b> alleugereix el calendari de competicions</b>, tal com havien reclamat els clubs, ja que la Supercopa es disputarà a l'hivern.</p>
      <p> <b>Els ingressos que rebrà per aquest acord la Federació es destinaran íntegrament al futbol aficionat. </b> A més, s'ha arribat a un <b>acord per crear una competició femenina a l'Aràbia</b> supervisada per la pròpia Federació.</p>
      <p> </p>
    </article>
  </body>
</html>