<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/ael/596795/o-prosgeiomenos-gerolemou-milise-gia-tin-ael-kai-ton-kerkez"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T13:37:00+00:00"/>
    <meta property="og:title" content="Ο προσγειωμένος Γερολέμου μίλησε για την ΑΕΛ και τον Κέρκεζ"/>
    <meta property="og:description" content="Ο ποδοσφαιριστής της ΑΕΛ, Γιάννης Γερολέμου, μίλησε στον Super Sport fm 104.0 για τις ευκαιρίες που παίρνει στην φετινή χρονιά. Παράλληλα ευχαρίστησε..."/>
  </head>
  <body>
    <article>
      <h1>Ο προσγειωμένος Γερολέμου μίλησε για την ΑΕΛ και τον Κέρκεζ</h1>
      <address><time datetime="2019-11-11T13:37:00+00:00">11 Nov 2019, 13:37</time> by <a rel="author">SigmaliveSportime</a></address>
      <p><b>Ο ποδοσφαιριστής της ΑΕΛ, Γιάννης Γερολέμου, μίλησε στον Super Sport fm 104.0 για τις ευκαιρίες που παίρνει στην φετινή χρονιά. Παράλληλα ευχαρίστησε και τον προπονητή του, που είναι δίπλα του πολλά χρόνια και τον βοηθά εντός και εκτός γηπέδου. <br/></b> <br/>Στις δηλώσεις του ο νεαρός άσος της ΑΕΛ, παρουσιάζεται πάντα προσγειωμένος, ενώ τονίζει συνεχώς για την σκληρή δουλεία που κάνει έτσι ώστε να είναι πάντα έτοιμος να βοηθά την ομάδα του. <br/> <br/>Αναλυτικά:<br/> <br/>Για τον αγώνα με την Ομόνοια:<br/>«Ήταν ένα δύσκολο παιχνίδι. Πήγαμε στη Λευκωσία για τη νίκη. Δεχθήκαμε ένα γκολ νωρίς, προσπαθήσαμε να πιέσουμε για να ισοφαρίσουμε αλλά δεν τα καταφέραμε. Τελείωσε αυτό το παιχνίδι και βλέπουμε την συνέχεια».<br/> <br/>Για την φετινή ΑΕΛ και για το γεγονός ότι παίρνεις κι εσύ αρκετές ευκαιρίες:<br/>«Η ΑΕΛ είναι μεγάλη ομάδα. Κάθε χρόνο πρέπει να βρίσκεται στις πρώτες θέσεις και να πρωταγωνιστεί. Είμαστε σοβαρή ομάδα, δουλεύουμε σκληρά και αυτό μας βοηθά αρκετά. Εγώ με την σειρά μου είμαι χαρούμενος που παίρνω χρόνο συμμετοχής φέτος. Είναι η αρχή αυτή, εγώ θα δουλεύω σκληρά για να παίρνω ακόμα περισσότερο χρόνο και να βοηθώ την ομάδα μου».<br/> <br/>Ήσουν από τους διακριθέντες με την Ομόνοια προτού γίνεις αλλαγή:<br/>«Το πιο σημαντικό σε κάθε παιχνίδι είναι η νίκη και όχι ο κάθε ένας ξεχωριστά. Πάνω από όλα η ομάδα».<br/> <br/>Για τον Κέρκεζ:<br/>«Με βοηθά πολύ εντός και εκτός γηπέδου και τον ευχαριστώ. Δουλεύουμε χρόνια μαζί με τον Ντούσαν Κέρκεζ».<br/> <br/>Ποιος είναι ο στόχος;<br/>«Το ρόστερ είναι καλό. Είχαμε κάποιες απουσίες και ελπίζω να επιστρέψουν όλοι πιο δυνατοί. Στόχος μας είναι να κερδίζουμε το κάθε παιχνίδι. Η ομάδα είναι δυνατή».<br/> </p>
    </article>
  </body>
</html>