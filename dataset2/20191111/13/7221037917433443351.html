<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/abden-skandal-hamle-turkiyeye-yaptirim-konusunda-anlastik/926719"/>
    <meta property="og:site_name" content="medya faresi"/>
    <meta property="article:published_time" content="2019-11-11T13:37:00+00:00"/>
    <meta property="og:title" content="AB’den Türkiye’ye yaptırım kararı skandalı"/>
    <meta property="og:description" content="Avrupa Birliği'nden Türkiye'yle ilgili skandal bir hamle geldi. Reuters'ın son dakika gelişmesi olarak duyurduğu habere göre, AB üyesi ülkelerin Dışişleri Bakanları tarafından yapılan ortak açıklamada, Türkiye'ye yaptırım uygulanması konusunda anlaşmaya varıldığı belirtildi."/>
  </head>
  <body>
    <article>
      <h1>AB’den Türkiye’ye yaptırım kararı skandalı</h1>
      <h2>Avrupa Birliği'nden Türkiye'yle ilgili skandal bir hamle geldi. Reuters'ın son dakika gelişmesi olarak duyurduğu habere göre, AB üyesi ülkelerin Dışişleri Bakanları tarafından yapılan ortak açıklamada, Türkiye'ye yaptırım uygulanması konusunda anlaşmaya varıldığı belirtildi.</h2>
      <address>
        <time datetime="2019-11-11T13:37:00+00:00">11 Nov 2019, 13:37</time>
      </address>
      <p>Yaptırımın gerekçesi olarak ise Türkiye'nin Kıbrıs açıklarındaki sondaj faaliyetleri gösterildi.</p>
      <p>Türkiye’nin Doğu Akdeniz’deki sondaj çalışmaları uluslararası diplomaside gündem olmaya devam ediyor. Türkiye Yavuz sondaj gemisiyle çalışmalarını yürütürken, bu durum önce Kıbrıs Rum yönetimini çileden çıkardı.</p>
      <p>Ekim ayının başında bir açıklama yayınlayan Rumlar, Türkiye’nin yasa dışı bir adım attığını iddia etmiş ve Yavuz sondaj gemisinde çalışanları ‘uluslararası tutuklama kararı çıkarmakla' tehdit etmişti. Açıklamada ayrıca “Türkiye'nin kıta sahanlığımız içerisindeki sondaj yapma niyetini şiddetle kınıyoruz” denilmişti.</p>
      <p>Bu açıklamadan sonra ABD Dışişleri Bakanı Pompeo’nun Yunanistan ziyaretinde de gündem Türkiye olmuştu. Türkiye'yi Pompeo'ya şikayet eden Yunanistan Başbakanı Miçotakis, “Türkiye'nin son hamleleri Kıbrıs'ın egemenlik hakkının ihlalidir” ifadelerini kullanmıştı.</p>
      <p>Bu yaşananların ardından AB kanadında da sıcak bir gelişme yaşandı. Reuters’ın son dakika gelişmesi olarak abonelerine duyurduğu habere göre, AB üyesi ülkelerin Dışişleri Bakanları Türkiye’ye yönelik skandal bir hamle konusunda anlaştı. Bu kapsamda yapılan ortak açıklamada, Türkiye’ye yaptırım uygulanması konusunda uzlaşı sağlandığı duyuruldu.</p>
      <p>Yaptırımın gerekçesi olarak Türkiye’nin Kıbrıs açıklarındaki sondaj faaliyetleri gösterilirken, hedef alınacak isimlerin daha sonra açıklanacağı belirtildi.</p>
    </article>
  </body>
</html>