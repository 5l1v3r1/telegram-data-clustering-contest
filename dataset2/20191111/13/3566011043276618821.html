<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546440.html/56-%D9%87%D8%B2%D8%A7%D8%B1-%D9%88-886-%D8%B1%D8%A7%D8%B3-%D8%AF%D8%A7%D9%85-%D8%B3%D8%A8%DA%A9-%D9%88-%D8%B3%D9%86%DA%AF%DB%8C%D9%86-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-%D9%BE%D9%84%D8%A7%DA%A9-%DA%A9%D9%88%D8%A8%DB%8C-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:02:00+00:00"/>
    <meta property="og:title" content="56 هزار و 886 راس دام سبک و سنگین در سیستان و بلوچستان پلاک کوبی شدند"/>
    <meta property="og:description" content="مدیر کل دامپزشکی سیستان وبلوچستان گفت: از ابتدای سال تاکنون 56 هزار و 886 راس دام سبک و سنگین در استان پلاک کوبی شده است."/>
  </head>
  <body>
    <article>
      <h1>56 هزار و 886 راس دام سبک و سنگین در سیستان و بلوچستان پلاک کوبی شدند</h1>
      <h2>با هدف هویت دار کردن دام ها؛</h2>
      <address>
        <time datetime="2019-11-11T13:02:00+00:00">11 Nov 2019, 13:02</time>
      </address>
      <p>مدیر کل دامپزشکی سیستان وبلوچستان گفت: از ابتدای سال تاکنون 56 هزار و 886 راس دام سبک و سنگین در استان پلاک کوبی شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی حسینی در گفت وگو با خبرنگار <a href="http://asrehamoon.ir/">عصرهامون </a>افزود: طرح پلاک کوبی دام ها با هدف هویت دار کردن آنها شامل دامهای سبک (گوسفند و بز)و دامهای سنگین (گاو، گوساله، شتر وگاومیش) می باشد.<br/><br/>وی بیان کرد: در همین راستا از ابتدای سال تاکنون 27 هزار و 230 راس گاو و گوساله، 21 هزار و 582 راس گوسفند و بز و 8 هزار و 74 نفر شتر وارداتی به استان پلاک کوبی شده اند.<br/><br/>این مقام مسئول گفت: این دام ها علیه بیماری های مختلف نظیر تب برفکی، آنتروتوکسمی، قانقاریا، PPR یا طاعون نشخوار کنندگان کوچک، شاربن و ... واکسینه شدند.<br/><br/>مدیر کل دامپزشکی استان در ادامه با بیان اینکه 26 میلیون و 763 هزار و 694 قطعه طیور نیز در استان مورد مایه کوبی قرار گرفته اند، خاطر نشان کرد: این اقدام نیز با هدف امنیت غذایی و تامین سلامت دام و غذا، حفظ و حراست از سرمایه های دامی و پیشگیری از بروز و شیوع بیماری های دامی انجام می شود.<br/><br/>انتهای پیام/</p>
    </article>
  </body>
</html>