<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620971/%D8%AC%D9%86%D8%AC%D8%A7%D9%84%DB%8C-%D8%B4%D8%AF%D9%86-%D9%BE%D9%88%D8%B4%D8%B4-%D9%88%D9%84%DB%8C%D8%B9%D9%87%D8%AF-%D8%B3%D9%88%D8%A6%D8%AF%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T13:00:00+00:00"/>
    <meta property="og:title" content="جنجالی شدن پوشش ولیعهد سوئد/عکس"/>
    <meta property="og:description" content="ولیعهد کشور سوئد در سفر خارجی اخیرش به هنگام بازدید از یک مسجد حجاب به سر کرد؛ اقدامی که واکنش‌ها و بازخورد‌های مختلفی را در شبکه‌های اجتماعی و فضای مجازی در پی داشت."/>
  </head>
  <body>
    <article>
      <h1>جنجالی شدن پوشش ولیعهد سوئد/عکس</h1>
      <address>
        <time datetime="2019-11-11T13:00:00+00:00">11 Nov 2019, 13:00</time>
      </address>
      <p>
        <i>ولیعهد کشور سوئد در سفر خارجی اخیرش به هنگام بازدید از یک مسجد حجاب به سر کرد؛ اقدامی که واکنش‌ها و بازخورد‌های مختلفی را در شبکه‌های اجتماعی و فضای مجازی در پی داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> شاهزاده ویکتوریا، ولیعهد کشور سوئد طی سفر خارجی اخیر خود به بوسنی و هرزگووین به نشانه احترام به اعتقادات مسلمانان این کشور حین بازدید از مسجدی با پوشش حجاب اسلامی در این مسجد حاضر شد.</p>
      <figure>
        <img src="https://aftabnews.ir/files/fa/news/1398/8/20/357883_920.jpg"/>
      </figure>
      <p>به گزارش خبرگزاری اسپوتنیک، ولیعهد سوئد و مسن‌ترین فرزند پادشاه این کشور موسوم به پادشاه "کارل شانزدهم گوستاف" به همراه همسرش شاهزاده دنیل و ایزابلا لووین، وزیر محیط زیست و آب‌وهوای سوئد در سفر به بوسنی و هرزگووین به بازدید از مکان‌های مختلف از جمله مقر متعلق به یک شرکت فن‌آوری اطلاعات سوئدی در شهر سارایوو پرداختند.</p>
      <p>این شاهزاده خاندان سلطنتی سوئد و همسرش در ادامه این سفر به ناحیه "شهر قدیمی" سارایوو رفته و در آنجا از یک کلیسای مسیحیت ارتودوکس، یک مسجد، یک کنیسه و یک کلیسای بزرگ مسیحیان کاتولیک بازدید کردند. با این حال ولیعهد سوئد تصمیم گرفت در جریان بازدید از مسجد مذکور به نشانه احترام به عقاید مسلمانان پوشش حجاب اسلامی داشته باشد.</p>
      <p>اقدام وی با این حال با واکنش‌هایی در شبکه‌های اجتماعی روبرو شد و برخی سوئدی‌های جمهوریخواه این اقدام ولیعهد سوئد را برنتافتند و با توجه به این که وی مسیحی است، به این اقدام او اعتراض کردند.</p>
      <p>کشور بوسنی و هرزگووین یک کشور چند فرهنگی و چند مذهبی است که در آن مسیحیان کاتولیک و ارتودوکس در کنار مسلمانان و یهودیان به یکدیگر همزیستی دارند.</p>
      <p>به غیر از ولیعهد سوئد پیشتر سابقه داشته که دیگر رهبران زن اروپا هم در جریان سفرهایشان به کشور‌های اسلامی پوشش حجاب به سر کنند.</p>
    </article>
  </body>
</html>