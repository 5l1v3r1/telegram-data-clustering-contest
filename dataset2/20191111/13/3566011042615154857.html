<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546427.html/----%D8%AF%D8%A7%D9%86%D8%B4%D8%AC%D9%88%DB%8C-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%AA%D8%AD%D8%AA-%D8%AD%D9%85%D8%A7%DB%8C%D8%AA-%DA%A9%D9%85%DB%8C%D8%AA%D9%87-%D8%A7%D9%85%D8%AF%D8%A7%D8%AF-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:53:00+00:00"/>
    <meta property="og:title" content="۷۶۶ دانشجوی استان مرکزی تحت حمایت کمیته امداد هستند"/>
    <meta property="og:description" content="قائم مقام کمیته امداد استان مرکزی گفت: امسال ۴۳۷ میلیون تومان در قالب کمک‌هزینه تحصیلی و شهریه به ۷۶۶ دانشجوی تحت حمایت در استان مرکزی پرداخت‌ شده است."/>
  </head>
  <body>
    <article>
      <h1>۷۶۶ دانشجوی استان مرکزی تحت حمایت کمیته امداد هستند</h1>
      <address>
        <time datetime="2019-11-11T13:53:00+00:00">11 Nov 2019, 13:53</time>
      </address>
      <p>قائم مقام کمیته امداد استان مرکزی گفت: امسال ۴۳۷ میلیون تومان در قالب کمک‌هزینه تحصیلی و شهریه به ۷۶۶ دانشجوی تحت حمایت در استان مرکزی پرداخت‌ شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عدالت بهرامی ،قائم مقام کمیته امداد استان مرکزی، در گفتگو با <a href="http://diyareaftab.ir/">دیار آفتاب</a>؛ گفت: طی سال‌جاری تاکنون ۷۶۶ دانشجو تحت حمایت کمیته امداد استان مرکزی بوده و از حمایت‌های کمیته امداد استان مرکزی با اعتبار ۴۳۷ میلیون تومان بهره‌مند شدند.</p>
      <p>بهرامی اظهار کرد: کمک هزینه پرداختی به کمیته امداد بر اساس رشته و مقطعی که دانشجو در آن تحصیل می‌کند متفاوت است.</p>
      <p>وی یادآور شد: حمایت ویژه مالی از دانشجویان نخبه در قالب سطح‌بندی یک دو و سه، اعزام دانشجویان به اردوهای سراسری و برگزاری همایش سالانه دانشجویی با موضوعیت رقابت علمی در زمینه ارائه مقالات علمی از جمله برنامه‌های این نهاد برای دانشجویان تحت حمایت است.</p>
      <p>قائم مقام کمیته امداد استان مرکزی گفت: حمایت از دانشجویان باهدف تقویت جایگاه اجتماعی و توانمندسازی فرزندان مددجویان برای نقش‌آفرینی در اقتصاد خانواده و حضور سازنده در جامعه انجام می‌شود،</p>
      <p>انتهای پیام/</p>
    </article>
  </body>
</html>