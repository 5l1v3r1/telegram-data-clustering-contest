<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546451.html/%D9%88%D8%A7%DA%A9%D9%86%D8%B4-%D8%B2%D9%86%DA%AF%D9%86%D9%87-%D8%A8%D9%87-%D8%AF%D8%B1%D8%AE%D9%88%D8%A7%D8%B3%D8%AA-%D8%B1%D9%88%D8%AD%D8%A7%D9%86%DB%8C-%D8%A8%D8%B1%D8%A7%DB%8C-%D8%A7%D9%81%D8%B4%D8%A7%DB%8C-%D9%81%D8%B3%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:03:00+00:00"/>
    <meta property="og:title" content="واکنش زنگنه به درخواست روحانی برای افشای فساد"/>
    <meta property="og:description" content="وزیر نفت در پاسخ به سوالی در خصوص اظهارات روز گذشته رئیس جمهور مبنی بر فساد ۷۰۰ میلیون دلاری و تأکید به وزیر نفت برای افشا و توضیح در مورد آن گفت: آنرا بعدا صحبت می‌کنیم."/>
  </head>
  <body>
    <article>
      <h1>واکنش زنگنه به درخواست روحانی برای افشای فساد</h1>
      <address>
        <time datetime="2019-11-11T13:03:00+00:00">11 Nov 2019, 13:03</time>
      </address>
      <p>وزیر نفت در پاسخ به سوالی در خصوص اظهارات روز گذشته رئیس جمهور مبنی بر فساد ۷۰۰ میلیون دلاری و تأکید به وزیر نفت برای افشا و توضیح در مورد آن گفت: آنرا بعدا صحبت می‌کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بیژن زنگنه ، وزیر نفت در حاشیه مراسم اعلام جزئیات کشف مخزن جدید نفتی "نام‌آوران" در جمع خبرنگاران اظهار داشت: تکنولوژی‌های مورد استفاده در افزایش ضریب بازیافت در دنیا رو به توسعه بوده و ضریب بازیافت میادین نفتی و گازی به دلیل رشد فناوری درحال افزایش است.</p>
      <p>وی افزود: ایران هم به دو روش ارتقای فناوری ملی و  تعامل بین‌المللی با هدف دستیابی به تازه های روز دنیا، به دنبال افزایش ضریب بازیافت است. زنگنه با بیان اینکه "میانگین ضریب بازیافت در مخازن مختلف با توجه به وضعیت مخزن و سنگ مخزن متفاوت است"، گفت:  این ضریب تا 60 درصد نیز در برخی از میادین وجود دارد، اما باید تلاش شود تا افزایش ضریب بازیافت مخازنی مانند یادآوران و آزادگان در اولویت قرار گیرد.   وزیر نفت در پاسخ به سوالی در خصوص اظهارات روز گذشته رئیس جمهور مبنی بر فساد 700 میلیون دلاری و تأکید به وزیر نفت برای افشا و توضیح در مورد آن گفت: آنرا بعدا صحبت می‌کنیم.   وی ادامه داد: در عملیات بازار، اولویت با ظرفیت قابل عرضه نفت است اما امروز دنیا نمی‌تواند ذخایر نفتی ایران را نادیده بگیرد.   وزیر نفت خطارنشان کرد: بهترین الگو برای توسعه صنعت نفت اتکا به ظرفیت داخلی و استفاده از تکنولوژی و سرمایه خارجی است.   زنگنه همچنین در پاسخ به سوالی در خصوص سرنوشت قیمت بنزین و برنامه دولت برای بنزین گفت: امروز فقط در مورد اکتشاف صحبت می کنم.   منبع: تسنیم</p>
    </article>
  </body>
</html>