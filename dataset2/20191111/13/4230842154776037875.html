<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191111-sutychky-u-sudi-shhodo-spravy-upts-kp-politsiya-zastosuvala-slozoginnyj-gaz/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T13:38:18+00:00"/>
    <meta property="og:title" content="Сутички у суді щодо справи УПЦ КП: поліція застосувала сльозогінний газ"/>
    <meta property="og:description" content="У Києві в приміщенні суду на вулиці Московській, де розглядається справа УПЦ КП, сталися сутички між представниками релігійної організації та працівниками суду."/>
  </head>
  <body>
    <article>
      <h1>Сутички у суді щодо справи УПЦ КП: поліція застосувала сльозогінний газ</h1>
      <address>
        <time datetime="2019-11-11T13:38:18+00:00">11 Nov 2019, 13:38</time>
      </address>
      <p>У Києві в приміщенні суду на вулиці Московській, де розглядається справа УПЦ КП, сталися сутички між представниками релігійної організації та працівниками суду.</p>
      <p>На Печерську під час судового засідання у справі УПЦ КП група людей розбила скляні двері в будівлі суду.</p>
      <p>Внаслідок цього між представниками релігійної організації, які намагалися потрапити на засідання, та працівниками суду сталися сутички.</p>
      <p>Щоб зупинити конфлікт, поліцейським довелося застосувати сльозогінний газ.</p>
      <p><b>Читайте:</b> <a href="https://fakty.com.ua/ua/ukraine/20190711-ne-znav-shho-bude-taka-reaktsiya-filaret-pro-interv-yu-telekanalu-rossyya24/">Не знав, що буде така реакція – Філарет про інтерв’ю телеканалу Росія 24</a></p>
      <p>Також правоохоронці затримали п’ятьох осіб для встановлення всіх обставин інциденту.</p>
      <p>Після цього буде дана правова кваліфікація події.</p>
      <p>Нагадаємо, 4 вересня Окружний адмінсуд Києва <a href="https://fakty.com.ua/ua/ukraine/20190904-sud-pryzupynyv-likvidatsiyu-upts-kp/">призупинив ліквідацію Української православної церкви Київського патріархату</a> до розгляду по суті її позову до Міністерства культури.</p>
    </article>
  </body>
</html>