<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/lioni-grottaminarda-rosetta-d-amelio-11-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T13:02:00+00:00"/>
    <meta property="og:title" content="Lioni-Grottaminarda, D’Amelio: “Regione Campania pronta alla firma, ora tocca alle imprese”"/>
    <meta property="og:description" content="Riunione in Consiglio regionale alla presenza del consigliere delegato ai Trasporti Luca Cascone"/>
  </head>
  <body>
    <article>
      <h1>Lioni-Grottaminarda, D’Amelio: “Regione Campania pronta alla firma, ora tocca alle imprese”</h1>
      <h2>Riunione in Consiglio regionale alla presenza del consigliere delegato ai Trasporti Luca Cascone</h2>
      <address><time datetime="2019-11-11T13:02:00+00:00">11 Nov 2019, 13:02</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>"Proficuo incontro questa mattina in Consiglio regionale sulla Lioni-Grottaminarda. Nel mese di agosto avevamo assunto il duplice impegno di tenere aperto presso la Presidenza un tavolo con i sindacati e Confindustria e di lavorare insieme per far ripartire l'opera. Ad oggi la Regione Campania ha ottemperato a tutte le procedure necessarie per riavviare i cantieri. Restano da definire da parte delle imprese alcuni passaggi formali a compimento dei quali, nei prossimi giorni, si apporrà la firma per la definitiva ripartenza".</p>
      <p>Così dichiara la presidente del Consiglio regionale Rosetta D'Amelio a margine dell'incontro sulla strada a scorrimento veloce Contursi-Lioni- Grottaminarda, tenutosi in Consiglio regionale con Confindustria, Ance e i sindacati Cgil, Cisl e Uil alla presenza del consigliere delegato ai Trasporti, ingegnere Luca Cascone. "La Presidenza e le parti sociali presenti ringraziano il consigliere Cascone e il presidente Vincenzo De Luca per la serietà, l'efficienza e la determinazione con le quali stanno seguendo le questioni relative a un'infrastruttura attesa da lungo tempo e strategica per il futuro delle aree interne della Campania", conclude D'Amelio.</p>
    </article>
  </body>
</html>