<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/saadet-ogretmen-mobbinge-ugradigini-soyledi-ve-yasamina-son-verdi-ogrencilerim-haklarini-helal-etsinler-889300"/>
    <meta property="og:site_name" content="Onedio"/>
    <meta property="article:published_time" content="2019-11-11T13:49:23+00:00"/>
    <meta property="og:title" content="Saadet Öğretmen Mobbinge Uğradığını Söyledi ve Yaşamına Son Verdi: 'Öğrencilerim Haklarını Helal Etsinler'"/>
    <meta property="og:description" content="Gaziantep'te Türkçe öğretmenliği yapan Saadet Öğretmen, 6 katlı apartmanın terasından atlayarak yaşamına son verdi. Genç öğretmenin intihar etmeden ön..."/>
  </head>
  <body>
    <article>
      <h1>Saadet Öğretmen Mobbinge Uğradığını Söyledi ve Yaşamına Son Verdi: 'Öğrencilerim Haklarını Helal Etsinler'</h1>
      <address><time datetime="2019-11-11T13:49:23+00:00">11 Nov 2019, 13:49</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/gaziantep/5c0d16a70161166d25a58349">Gaziantep</a>'te Türkçe öğretmenliği yapan Saadet <a href="https://onedio.com/etiket/ogretmen/50781dd60228f60917601cff">Öğretmen</a>, 6 katlı apartmanın terasından atlayarak yaşamına son verdi. Genç öğretmenin <a href="https://onedio.com/etiket/intihar/5078d58eb815ea38422581af">intihar</a> etmeden önce <a href="https://onedio.com/etiket/sosyal-medya/507fd604b815ea3842258789">sosyal medya</a> hesabından, 'Öğrencilerim haklarını helal etsinler. Gözüm gibi baktım hepsine üzülmesinler. Ben yapamadım mobbinge uğramaktan. Allah'a emanetsiniz canım öğrencilerim' paylaşımında bulunduğu ortaya çıktı.</h4>
      <h3>DHA'da yer alan habere göre olay, dün gece 23 Nisan Mahallesi’nde meydana geldi.</h3>
      <figure>
        <img src="https://img-s1.onedio.com/id-5dc95f830301bef50e60aab0/rev-0/w-500/s-5d5194fcda0e05a0e3947bc61575c3cc4a7ffd65.jpg"/>
      </figure>
      <p>Bir ortaokulda sözleşmeli Türkçe öğretmeni olarak görev yapan 25 yaşındaki Saadet H., 6 katlı apartmanın terasından kendini boşluğa bıraktı. Çevredekilerin ihbarıyla gelen ambulansla <a href="https://onedio.com/etiket/gaziantep/5c0d16a70161166d25a58349">Gaziantep</a> Üniversitesi Tıp Fakültesi Hastanesi'ne kaldırıldı. Ancak doktorların tüm çabasına karşın kurtarılamadı.</p>
      <h3>Sosyal medyadan veda mesajı paylaştı</h3>
      <figure>
        <img src="https://img-s1.onedio.com/id-5dc9632399f55f8e1079b2a8/rev-0/w-500/s-8e1dccdea61473fbf2a8ead901ce7389f8c7e811.jpg"/>
        <figcaption>Afyonkarahisarlı olduğu ve 2 ay önce göreve başladığı öğrenilen Saadet öğretmenin olaydan önce birlikte yaşadığı annesi Gönül H.'yi arayarak helallik istediği ve <a href="https://onedio.com/etiket/sosyal-medya/507fd604b815ea3842258789">sosyal medya</a> hesabından intihara ilişkin paylaşımlarda bulunduğu öğrenildi.</figcaption>
      </figure>
      <h3>"Öğrencilerim haklarını helal etsinler gözüm gibi baktım hepsine"</h3>
      <figure>
        <img src="https://img-s2.onedio.com/id-5dc95e8e1fb0de290fc98445/rev-0/w-500/s-3efb6986f5c4a27dde64f551d98acdcef0119000.jpg"/>
      </figure>
      <h3>Genç öğretmenin dün yaptığı diğer paylaşımlar da dikkat çekti...</h3>
      <figure>
        <img src="https://img-s1.onedio.com/id-5dc95e8b8079f1f80e7b579c/rev-0/w-500/s-5a5fb0a5961e2e499bb32cde51891ee5942355f1.jpg"/>
      </figure>
      <figure>
        <img src="https://img-s1.onedio.com/id-5dc95e89d58a4dce0eca6708/rev-0/w-500/s-73121458a7be4051d7c826df5913f656730f35ee.jpg"/>
      </figure>
      <h3>Yapılan otopsinin ardından ailesine teslim edildi</h3>
      <figure>
        <img src="https://img-s2.onedio.com/id-5dc95f958079f1f80e7b57a1/rev-0/w-500/s-0b677a2414ef32878802f0c4f989565359909d2a.jpg"/>
        <figcaption>Ölümü ile yakınlarını yasa boğan Saadet H.'nin cansız bedeni otopsi için Adli Tıp Kurumu'nda yapılan otopsinin ardından ailesine teslim edildi. Kızının cansız bedenini bekleyen <a href="https://onedio.com/etiket/anne/5a27dd7fae4a8535128011c9">anne</a> Gönül H. ise sinir krizi geçirdi. Olayla ilgili soruşturma sürüyor.</figcaption>
      </figure>
    </article>
  </body>
</html>