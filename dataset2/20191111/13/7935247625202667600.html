<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/4-kardes-son-yolculuga-ugurlandi-214798h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T13:57:16+00:00"/>
    <meta property="og:title" content="4 kardeş son yolculuğa uğurlandı"/>
    <meta property="og:description" content="İstanbul Fatih'te geçtiğimiz hafta evlerinde ölü bulunan ve siyanür içerek intihar ettikleri iddia edilen 4 kardeşin cenazeleri Ayazağa Mezarlığı'na defnedildi."/>
  </head>
  <body>
    <article>
      <h1>4 kardeş son yolculuğa uğurlandı</h1>
      <h2>İstanbul Fatih'te geçtiğimiz hafta evlerinde ölü bulunan ve siyanür içerek intihar ettikleri iddia edilen 4 kardeşin cenazeleri Ayazağa Mezarlığı'na defnedildi.</h2>
      <address>
        <time datetime="2019-11-11T13:57:16+00:00">11 Nov 2019, 13:57</time>
      </address>
      <p>İstanbul Fatih'teki evlerinde ölü bulunan 4 kardeş, son yolculuklarına uğurlandı.</p>
      <p>Molla Gürani Mahallesi Oğuzhan Caddesi'ndeki evlerinde ölü bulunan Cüneyt (48), Oya (54), Kamuran (60) ve Yaşar Yetişkin (56) kardeşlerin cenazeleri, Adli Tıp Kurumu'ndaki otopsi işlemlerinin ardından cenaze nakil araçlarıyla Kozlu'daki gasilhaneye getirildi.</p>
      <p>Ardından Yetişkin kardeşler için Fındıkzade'deki Albayraklar Camisi'nde ikindi vakti cenaze töreni düzenlendi.</p>
      <p>Törene, ailenin arkadaşı ve cenazeleri teslim alan Serpil Alkan ve avukatı Aydın Egemen'in yanı sıra CHP İstanbul Milletvekili Gürsel Tekin, CHP İl Başkanı Canan Kaftancıoğlu ve vatandaşlar katıldı.</p>
      <p>Burada taziyeleri kabul eden Alkan, tabutların başında gözyaşı döktü.</p>
      <p>Ayrı ayrı kılınan cenaze namazının ardından kardeşlerin naaşı, özel kıyafetli görevliler tarafından cenaze nakil araçlarına taşındı.</p>
      <p>Kardeşlerin cenazesi, Ayazağa Mezarlığı'na defnedildi.</p>
      <p> </p>
    </article>
  </body>
</html>