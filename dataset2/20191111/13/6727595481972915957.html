<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thousands-march-in-paris-against-islamophobia111.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T13:53:00+00:00"/>
    <meta property="og:title" content="' ഇസ്‌ലാമോഫോബിയ ഒരു അഭിപ്രായമല്ല കുറ്റകൃത്യമാണ്'; പാരിസില്‍ ഇസ്‌ലാമോ ഫോബിയക്കെതിരെ പ്രതിഷേധവുമായി ആയിരക്കണക്കിന് ആളുകള്‍ തെരുവിലിറങ്ങി"/>
    <meta property="og:description" content="Islamophobia Paris World News World പാരീസ്: പാരീസില്‍ ആയിരക്കണക്കിന് ആളുകള്‍ ഇസ്‌ലാമോഫോബിയക്കെതിരെ പ്രതിഷേധവുമായി തെരുവിലിറങ്ങി. രണ്ടാഴ്ച മുന്നേ തെക്കുപടിഞ്ഞാറന്‍ നഗരമായ"/>
  </head>
  <body>
    <article>
      <h1>' ഇസ്‌ലാമോഫോബിയ ഒരു അഭിപ്രായമല്ല കുറ്റകൃത്യമാണ്'; പാരിസില്‍ ഇസ്‌ലാമോ ഫോബിയക്കെതിരെ പ്രതിഷേധവുമായി ആയിരക്കണക്കിന് ആളുകള്‍ തെരുവിലിറങ്ങി</h1>
      <address><time datetime="2019-11-11T13:53:00+00:00">11 Nov 2019, 13:53</time> by <a rel="author">ന്യൂസ് ഡെസ്‌ക്</a></address>
      <p>പാരീസ്: പാരീസില്‍ ആയിരക്കണക്കിന് ആളുകള്‍ ഇസ്‌ലാമോഫോബിയക്കെതിരെ പ്രതിഷേധവുമായി തെരുവിലിറങ്ങി. രണ്ടാഴ്ച മുന്നേ തെക്കുപടിഞ്ഞാറന്‍ നഗരമായ ബയോണില്‍ പള്ളിക്കെതിരെ വെടിവെപ്പ് നടന്നിരുന്നു. മുസ്‌ലീങ്ങള്‍ക്കെതിരെ വര്‍ധിച്ചു വരുന്ന ആക്രമങ്ങളില്‍ പ്രതിഷേധം രേഖപ്പെടുത്താനാണ് മാര്‍ച്ച് സംഘടിപ്പിച്ചത്.</p>
      <p>വംശീയ വിവേചനം അവസാനിപ്പിക്കുക, ഇസ്‌ലാമോ ഫോബിയ ഒരു അഭിപ്രായമല്ല കുറ്റകൃത്യമാണ് തുടങ്ങിയ വാചകങ്ങള്‍ എഴുതിയ ബാനറുകള്‍ ഉയര്‍ത്തിപ്പിടിച്ചാണ് ജനക്കൂട്ടം പ്രതിഷേധിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തീവ്ര ഇടതുപക്ഷപാര്‍ട്ടികളിലെ അംഗങ്ങള്‍ മാര്‍ച്ചില്‍ പങ്കെടുത്തു. കളക്റ്റീഫ് കോണ്ട്രെ എല്‍ ഇസ്‌ലാമോഫോബി എന്‍ ഫ്രാന്‍സ് ആണ് പ്രതിഷേധം സംഘടിപ്പിച്ചത്.</p>
      <related>
        <a href="https://www.doolnews.com/jordan-ends-border-enclaves-land-lease-for-israeli-farmers123.html?utm_source=doolnews&amp;utm_medium=related"/>
      </related>
      <p>‘മത സ്വാതന്ത്ര്യവും ചിന്താ സ്വാതന്ത്ര്യവും ഉറപ്പു വരുത്തുന്നതിനായി ബയോണില്‍ നടന്ന ആക്രമണത്തിനെതിരെ പ്രതിഷേധിക്കേണ്ടത് നമ്മുടെ കടമയാണ്”  ലാ ഫ്രാന്‍സ് ഇന്‍സോമിസ് നേതാവ് ജീന്‍-ലൂക്ക് മലെന്‍ചോണ്‍ മാധ്യമങ്ങളോട് പറഞ്ഞു.</p>
      <p>40 ശതമാനം മുസ്‌ലീങ്ങള്‍ ഫ്രാന്‍സില്‍ മതപരമായ വിവേചനം അനുഭവിക്കുന്നതായി ഇഫോപ്പ് നടത്തിയ സര്‍വേയില്‍ അഭിപ്രായപ്പെട്ടു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/LPcB2BfRBZw" width="500" height="281" data-service="Youtube" scrolling="no"/>
      </figure>
    </article>
  </body>
</html>