<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T13:18:00+00:00"/>
    <meta property="og:title" content="استفاده از چمن خیانتی غیر قابل جبران در مدیریت شهری"/>
    <meta property="og:description" content="مدیر یک شرکت منظر ساز در گفتگو با خبرگزاری الف گفت:"/>
  </head>
  <body>
    <article>
      <h1>استفاده از چمن خیانتی غیر قابل جبران در مدیریت شهری</h1>
      <address>
        <time datetime="2019-11-11T13:18:00+00:00">11 Nov 2019, 13:18</time>
      </address>
      <p>مدیر یک شرکت منظر ساز در گفتگو با خبرگزاری الف گفت: <b>استفاده از چمن در مناظر شهری  علاوه بر هدر دادن پول شهروندان برای نگهداری شهر ، محیط زیست و منابع آبی کشور رانیز تهدید میکند.بهترین جایگزین برای چمن استفاده از </b><a href="http://professorco.ir/portfolio/%D8%B3%D9%86%DA%AF-%D8%B1%D9%88%D8%AF%D8%AE%D8%A7%D9%86%D9%87/"><b>قلوه سنگ رودخانه ای</b></a> <b> (یا همان سنگ قلوه ای) در فضای سبز و </b><a href="http://professorco.ir/portfolio/%D8%B2%D8%B1%DB%8C-%D8%A7%D8%B3%DA%A9%DB%8C%D9%BE/"><b>منظر سازی خشک</b></a><b> (زری اسکیپ) است.</b></p>
      <figure>
        <img src="https://www.alef.ir/files/archive/originals/2019/46/159154.jpg"/>
      </figure>
      <p>مهندس امین افشار مدیر عامل شرکت <b><a href="http://professorco.ir/">مجموعه ساختمانی پروفسور </a></b> در گفتگو با خبرنگار حوزه محیط زیست خبرگزاری الف درباره معایب استفاده از چمن در مناظر شهری گفت :متاسفانه پای ثابت ایجاد فضای سبز و منظر در شهرهای بزرگ کشور که کم کم به شهرهای کوچک نیز سرایت کرده است،استفاده از چمن می باشد.به طور کلی میتوان گفت تفکر مدیریت شهری در ایجاد فضای سبز به چمن و چمن کاری خلاصه میشود و نهایتا در بین آن چمن ها چند درخت و درختچه را هم اضافه مینمایند و به نوعی این تفکر به نهادها و ارگان های دیگر نیز سرایت نموده است.</p>
      <p>وی افزود : در ابتدای همین تابستان به درخواست یکی از شرکتهای مرتبط با مسئله آب ، از محوطه آنها بازدیدی داشتم و جالب توجه این بود که این شرکت که خود مستقیما با بحران آب در کشور درگیر بوده هزینه های گزافی برای نگهداری فضای سبز و چمن کاری های خود کرده بود که جای تامل بسیاری دارد  و دیگر نمیتوان از سایر ارگانها و شهرداری ها انتظار بیش از این داشت .</p>
      <figure>
        <img src="https://www.alef.ir/files/archive/originals/2019/46/159155.jpg"/>
      </figure>
      <p>وی ادامه داد در بسیاری از کشورها و اقلیم ها که با کم آبی مواجه هستند رویکردشان به لنداسکیپ و محوطه سازی از فضای سبز به زری اسکیپ به معنای منظر سازی خشک تغییر پیدا نموده است و حتی سایر گونه هایی که در منظر سازی هایشان استفاده میشود مقاوم به کم آبی هستند و از اینرو میتوان گفت منظر سازی خشک (زری اسکیپ ) بهترین جایگزین چمن در شهر های کشور است .</p>
      <h3>کاشت چمن برای شهر ها چه مضررات و هزینه هایی دارد؟</h3>
      <p>مهندس افشار در پاسخ به اینکه کاشت چمن برای شهرها چه مضررات و هزینه هایی دارد گفت:</p>
      <p>اغلب بذر چمن هایی که استفاده میشود وارداتی است و این به این معنا هست در زمانی که کشور در جنگ اقتصادی به سر میبرد با ارزی که میتوان کالاهای ضروری مانند مواد غذایی ، دارو ، مواد اولیه و ماشین آلات کارخانجات را وارد نمود ، یک کالای مازاد و حتی مضر وارد کشور میشود ، از اینرو توصیه میشود در اقدامی دولت <b>واردات چمن به کشور را ممنوع نماید</b> .</p>
      <p>وی افزود : هزینه های نگهداری چمن نیز بسیار بالاست و علاوه برآبیاری نیاز به هرس کردن به موقع نیز دارد که معمولا پیمانکاران شهرداری از اتباع بیگانه برای اینکار استفاده می نمایند و به بیانی دیگر نگهداری چمن هم تا حدی ارز بری دارد.</p>
      <figure>
        <img src="https://www.alef.ir/files/archive/originals/2019/46/159156.jpg"/>
      </figure>
      <h4>میزان مصرف آب چمن چقدر است؟</h4>
      <p>ایشان در خصوص میزان مصرف آب چمن اظهار داشتند :میزان آب مصرفی در  آبیاری چمن طبیعی به عوامل زیادی  مثل نوع اقلیم یا میزان تابش نور خورشید و غیره بستگی دارد ولی میتوان گفت حدودا  ۱۸۰۰ لیتر آب برای هر متر مربع، یک استاندارد مورد نیاز گیاه است و در بسیاری از موارد آبیاری بیش از حد میباشد و یا در فرآیند آبیاری هدر میرود و به سطح خیابانها و پیاده رو ها میریزد و حتی برخی آمارها نشان داده میزان مصرف آب برای آبیاری چمن طبیعی از ۳۵۰۰ لیتر در سال هم فراتر میرود و <b>این یک خیانت غیر قابل جبران در مدیریت شهری است</b>  </p>
      <p>وی ادامه داد : کاش مضررات کاشت چمن به همین جا خلاصه میشد ، به قول پروفسور کردوانی چمن هم سرطان‌زاست و هم به گرم شدن زمین منجر می‌شود. در یکی از شهرهای آمریکا کل چمن‌های شهر را از بین بردند اما در ایران کسی به این موضوعات توجه نمی‌کند و به طور خلاصه</p>
      <p>
        <b>استفاده از چمن در مناظر شهری  علاوه بر هدر دادن پول شهروندان برای نگهداری شهر ، محیط زیست و منابع آبی کشور رانیز تهدید میکند .</b>
      </p>
      <h3>آیا منظر سازی خشک باید جایگزین چمن شود؟</h3>
      <p>امین افشار در پاسخ به این سوال که حالا چه باید کرد و آیا با منظر سازی خشک باید فضاهای سبز را از بین بریم ؟ به خبرنگار حوزه محیط زیست ما گفت: <b>منظرسازی خشک به معنای از بین بردن فضای سبز نیست بلکه به بیان بهتر ایجاد فضای سبز در مناطق خشک ونیمه خشک با کمترین میزان مصرف آب است</b> ، متاسفانه برخی با شنیدن نام منظر سازی خشک (زری اسکیپ) فکر میکنند که فقط باید از گیاهانی مانند کاکتوس استفاده کرد در حالی که در گذشته این مملکت در مناطق خشک و کویری نیز از گونه های متنوع گیاهی مقاوم به خشکی استفاده میکردند و مناظر زیبایی میساختند .همچنین استفاده از قلوه سنگ رودخانه ای در منظر سازی خشک زیبایی محیط را چند برابر می کند و از هدر رفت منابع جلوگیری می کند.</p>
      <figure>
        <img src="https://www.alef.ir/files/archive/originals/2019/46/159157.jpg"/>
      </figure>
      <p>وی در ادامه افزود :<b>مدیریت شهری با استفاده از منظر سازی خشک در فضاهای سبز و مناظر شهری میتواند ضمن زیباتر ساختن مناظر شهری حداقل 50 درصد در مصرف آب صرفه جویی نماید و هزینه های نگهداری خود را نزدیک به صفر کند . </b></p>
      <p>مدیر شرکت منظر ساز پروفسور در پاسخ به این سوال که برای ایجاد منظر خشک چه اقدامات فنی باید صورت گیرد گفت:</p>
      <p>منظرسازی خشک دارای دو محور اصلی است که در باره یکی از آنها که همان انتخاب گیاهان مناسب هست کمی صحبت کردیم و باید با آزمایش و آنالیز خاک در لایه های بالا وزیرین ضمن بازدید کارشناسان از منطقه و ارائه طرح کاشت مناسب بهترین گونه های گیاهی و یهترین سیستم آبیاری را تعبیه نمود و  محور اصلی ، که موثر در کاهش مصرف آب است استفاده از زمین پوش مناسب است که جایگزین چمن بشود و یا میزان مساحت کاشت چمن را به حداقل رساند ،</p>
      <p>افشار ادامه داد با توجه به اینکه در ایران بهترین معادن سنگ دنیا وجود دارد و بخش زیادی از این سنگها در معادن از بین میروند و یا به صورت خام صادر میشوند ، ما در دهه گذشته توانسته ایم این سنگ ها را فرآوری نموده ، ضمن جلوگیری از خام فروشی و هدر رفت منابع ملی ، مرغوب ترین زمین پوش های مورد استفاده در منظرسازی خشک در دنیا را تولید کنیم . <b>سنگهای رودخانه ای</b> فرآوری شده در مجموعه ما که به صورت سفید و یا طیف گسترده رنگی تولید میشوند علاوه بر ماندگاری و دوام بالا و سازشی که باشرایط مختلف جوی دارند به صورت خود تمیز شونده هستند و نیازی به نگهداری ندارند .</p>
      <p>افشار خاطر نشان کرد : با توجه به بحران آب و سایر تهدیدات زیست محیطی کاشت چمن ، <b>مردم تا جاییکه میتوانند پوشش چمن را به حداقل رسانده و از منظر سازی خشک استفاده کنند</b> ، برای اینکار لازم نیست هزینه زیادی صرف کنند ، کافیست در بین درختان و درختچه های باغچه ها و حیاط منزل مسکونی خود از قلوه سنگهای رودخانه ای سفید استفاده نمایند تا مانع نفوذ رطوبت از خاک بستر به سطوح بالاتر شوند و از سویی آب باران یا آبهای سطحی را به سطح خاک عبور دهند و ضمن انعکاس نور و کمتر شدن گرمای محیط باعث کاهش تبخیر آب شوند و ضمن مصرف آب کمتر گیاهان شاداب تری نیز داشته باشند .</p>
      <p>وی در پایان تاکید نمود : مثل همیشه کمک مردم راهگشا خواهد بود و هرجا مردم پیشقدم شدند ، مشکلات حل شد و مشکل آب نیز فقط با کمک مردم حل خواهد شد از اینرو <b>از مردم تقاضا دارم با ما درتماس باشند و هر کمک و راهنمایی که بخواهند از آنها دریغ نخواهد شد .</b></p>
      <figure>
        <img src="https://www.alef.ir/files/archive/originals/2019/46/159153.jpg"/>
      </figure>
    </article>
  </body>
</html>