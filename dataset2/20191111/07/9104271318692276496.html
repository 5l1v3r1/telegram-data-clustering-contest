<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/giornata-mondiale-contro-la-violenza-sulle-donne-una-camminata-per-dire-no"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-11T07:54:34+00:00"/>
    <meta property="og:title" content="Giornata mondiale contro la violenza sulle donne: una “camminata” per dire No!"/>
    <meta property="og:description" content="Organizzata dall'associazione Paviol domenica 24 novembre"/>
  </head>
  <body>
    <article>
      <h1>Giornata mondiale contro la violenza sulle donne: una “camminata” per dire No!</h1>
      <h2>Organizzata dall'associazione Paviol domenica 24 novembre</h2>
      <address>
        <time datetime="2019-11-11T07:54:34+00:00">11 Nov 2019, 07:54</time>
      </address>
      <p>In occasione della giornata mondiale contro la violenza sulle donne, l’associazione Paviol – Percorsi Antiviolenza O.N.L.U.S. di Biella, in collaborazione con Biella Running e con il patrocinio del Comune di Occhieppo Inferiore, insieme a Pro Loco e Alpini, organizza una passeggiata a passo libero.</p>
      <p>Sarà un momento per conciliare il piacere della corsa e della passeggiata con il sostegno all’associazione Paviol Aps O.N.L.U.S. di Biella, che offre dal 2014 progetti volti a contrastare la violenza domestica e di coppia sul territorio biellese e non solo. L’associazione si avvale anche del contributo di privati per poter offrire aiuto a vittime e autori di violenza; per questo, grazie alla collaborazione con l’associazione Biella Running, l’evento sarà un’occasione per conciliare sport e attenzione ad un fenomeno sociale che anche quest’anno ha profondamente segnato il nostro territorio.</p>
      <h3>Il percorso</h3>
      <p>La manifestazione si svilupperà sulla distanza di 4.2 Km lungo un percorso all’interno del paese dedicato alla campionessa occhieppese Valeria Roffino. In occasione della passeggiata, per chi lo desidera verranno organizzati dei gruppetti che saranno riconoscibili, per affrontare il giro accompagnati da ragazzi di Biella Running, per camminare o correre andando a scoprire il percorso. Chi invece preferisce, può scegliere di correre o camminare autonomamente. Il percorso sarà caricato anche sull’applicazione STRAVA dove sarà possibile visualizzare i propri tempi.</p>
      <h3>Previsti anche dei premi</h3>
      <p>Saranno inoltre disponibili dei premi per chi porterà le foto dei post con gli adesivi di Paviol. Questo progetto è realizzato grazie al contributo di S.T.S. Elettronica di Biella (soluzioni internet, centro antenne, digitale terrestre, satellite) e di Rosazza Assicurazioni Agenzia Generali di Biella.</p>
      <h3>Informazioni utili per aderire</h3>
      <p>Il ritrovo è previsto per le ore 9, domenica 24 Novembre 2019, in Piazza del Pioppo a Occhieppo Inferiore, la partenza sarà alle ore 10.30.</p>
      <p>La quota di iscrizione è di € 5,00.</p>
      <p>Per info contattare Paolo 339/7150369.</p>
    </article>
  </body>
</html>