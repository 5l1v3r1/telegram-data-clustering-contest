<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683454/prosfygiko-metanasteftiko-to-schedio-90-imeron-pou-etoimazei-i-ky"/>
    <meta property="og:site_name" content="enikos.gr"/>
    <meta property="article:published_time" content="2019-11-11T07:49:00+00:00"/>
    <meta property="og:title" content="Προσφυγικό - μεταναστευτικό: Το σχέδιο 90 ημερών που ετοιμάζει η κυβέρνηση"/>
    <meta property="og:description" content="Διορία μέχρι τα μέσα Φεβρουαρίου, ώστε να καταστεί διαχειρίσιμη η προσφυγική κρίση, έχει δώσει το Μέγαρο Μαξίμου στα αρμόδια υπουργεία..."/>
  </head>
  <body>
    <article>
      <h1>Προσφυγικό - μεταναστευτικό: Το σχέδιο 90 ημερών που ετοιμάζει η κυβέρνηση</h1>
      <address>
        <time datetime="2019-11-11T07:49:00+00:00">11 Nov 2019, 07:49</time>
      </address>
      <p>Του Αλέξανδρου Κόντη</p>
      <p>Διορία μέχρι τα μέσα Φεβρουαρίου, ώστε να καταστεί διαχειρίσιμη η προσφυγική κρίση, έχει δώσει το Μέγαρο Μαξίμου στα αρμόδια υπουργεία.</p>
      <p>Σύμφωνα με πληροφορίες, ο Πρωθυπουργός Κυριάκος Μητσοτάκης έχει διαμηνύσει σε όλα τα εμπλεκόμενα κυβερνητικά στελέχη ότι έχουν στη διάθεσή τους 90 ημέρες για να επέλθει σταθεροποίηση στον τομέα διαχείρισης του προσφυγικού πληθυσμού, τόσο στη νησιωτική όσο και στην ηπειρωτική χώρα.</p>
      <p>Μέσα σε αυτό το χρονικό διάστημα που μεσολαβεί μέχρι και τον Φεβρουάριο, η κυβέρνηση στοχεύει να παγιώσει τους χώρους στέγασης των προσφύγων στην ενδοχώρα, να περιορίσει σημαντικά τον πληθυσμό τους στα νησιά του Αιγαίου και να έχει δημιουργήσει ένα πλαίσιο που θα λειτουργεί αποτρεπτικά για τον μαζικό ερχομό νέων προσφύγων...</p>
      <p>
        <b>Προτεραιότητα σε άσυλο και κλειστά κέντρα</b>
      </p>
      <p>Των Π. Γαλιατσάτου και Γ. Λυκουρέντζου</p>
      <p>Στα κλειστά κέντρα φιλοξενίας προσφύγων και στον νέο αυστηρότερο νόμο για το άσυλο ποντάρει τώρα η κυβέρνηση για να περιορίσει και να ελέγξει τις προσφυγικές ροές προς τη χώρα μας. Αν και την τελευταία εβδομάδα τα συναρμόδια υπουργεία κατέγραψαν μείωση των αφίξεων, επειδή ο καιρός στο Αιγαίο έχει επιδεινωθεί, στην κυβέρνηση γνωρίζουν ότι η ανάπαυλα που θα τους δώσει ο χειμώνας είναι μόνο προσωρινή και ότι από την άνοιξη το προσφυγικό κύμα θα αρχίσει πάλι να διογκώνεται. Ο σχεδιασμός της κυβέρνησης είναι, λοιπόν, έως τότε να έχουν ετοιμαστεί κλειστά κέντρα κράτησης και φιλοξενίας προσφύγων και μεταναστών, ώστε να σταλεί το μήνυμα -κυρίως προς τους οικονομικούς μετανάστες που ετοιμάζονται να έρθουν στη χώρα μας- πως τα χρήματα που θα πληρώσουν στους διακινητές δεν θα αξίζουν τον κόπο αφού ούτε άσυλο θα είναι εύκολο να πάρουν, αλλά ούτε ελεύθεροι στη χώρα θα μπορούν να κυκλοφορούν...</p>
      <p>
        <b>Μιλτιάδης Βαρβιτσιώτης στην Realnews: «Αφήνουμε πίσω το δόγμα “ανοικτά σύνορα” του ΣΥΡΙΖΑ»</b>
      </p>
      <p>Συνέντευξη στον Γιώργο Σιαδήμα</p>
      <p>Ο ΣΥΡΙΖΑ θέλει να τινάξει στον αέρα τη διαδικασία γιατί φοβάται να έρθει αντιμέτωπος με το «τέρας της σκευωρίας» που ο ίδιος δημιούργησε και έστησε σε βάρος των πολιτικών του αντιπάλων, υποστηρίζει στη Realnews ο Μιλτιάδης Βαρβιτσιώτης για την προκαταρκτική επιτροπή της Novartis.</p>
      <p>Οσον αφορά το μεταναστευτικό και τις αντιδράσεις που υπάρχουν, ο αναπληρωτής υπουργός Εξωτερικών υποστηρίζει ότι «στην πολιτική μας προέχουν η ασφάλεια της χώρας και των συνόρων και η αποτελεσματικότητα στη διαχείριση του φαινομένου, χωρίς εκπτώσεις στα δικαιώματα. Βασική προϋπόθεση, όμως, αποτελεί και οι μετανάστες να σέβονται τα ήθη, τις συνήθειες και βεβαίως τους νόμους της χώρας μας που τους φιλοξενεί»...</p>
      <p>
        <a href="http://media.enikos.gr/data/files/683454_3fa139983c-bfe0b02487a7571f.pdf">Διαβάστε ολόκληρο το δημοσίευμα στην Realnews</a>
      </p>
      <figure>
        <img src="http://media.enikos.gr/data/photos/683454_640b82a6d9-9ecb771220f003c6.png"/>
      </figure>
      <figure>
        <img src="http://media.enikos.gr/data/photos/683454_f4ec50114f-bd1d8c799d1b6c65.png"/>
      </figure>
      <figure>
        <img src="http://media.enikos.gr/data/photos/683454_49cd67d7e9-a8d1d2d5a7468a1e.png"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/683361/barmpekiou-sta-diavata-me-to-souvlaki-sto-cheri-kai-o-psomiadis-p%0A%20%20%20%20%0A"/>
        <a href="http://www.enikos.gr/society/683343/xekinise-para-tis-antidraseis-to-barmpekiou-sta-diavata-se-exelix%0A%20%20%20%20%0A"/>
        <a href="http://www.enikos.gr/society/683146/eisangeliki-paremvasi-gia-tin-parempodisi-tis-egkatastasis-prosfy%0A%20%20%20%20%0A"/>
        <a href="http://www.enikos.gr/society/682869/na-kleisoun-ta-synora-kai-na-apelathoun-oi-metanastes-zitoun-math%0A%20%20%20%20%0A"/>
        <a href="http://www.enikos.gr/society/682794/sto-limani-tou-peiraia-to-diagoras-me-168-metanastes-kai-prosfyge%0A%20%20%20%20%0A"/>
        <a href="http://www.enikos.gr/society/682776/apantisi-tou-ypourgeiou-prostasias-tou-politi-stin-anakoinosi-tou%0A%20%20%20%20%0A"/>
        <a href="http://www.enikos.gr/society/682171/xespa-i-chira-tou-dimitri-graikou-o-dolofonos-tou-andra-mou-den-z%0A%20%20%20%20%0A"/>
        <a href="http://www.enikos.gr/society/682160/mitera-12chronis-gia-ton-ierea-pistevo-pos-itan-ena-teras-kai-ont%0A%20%20%20%20%0A"/>
        <a href="http://www.enikos.gr/society/682135/symvolaio-100000-evro-gia-ti-mafioziki-dolofonia-sto-chaidari%0A%20%20%20%20%0A"/>
      </related>
    </article>
  </body>
</html>