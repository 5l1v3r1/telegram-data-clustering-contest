<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zadava-se-oshche-edna-sedmitsa-s-neobiknoveno-vreme-prognoza-po-dni_news708570.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T07:15:00+00:00"/>
    <meta property="og:title" content="Задава се още една седмица с необикновено време ПРОГНОЗА ПО ДНИ"/>
    <meta property="og:description" content="Меката и топла есен продължава, но освен слънце ще има и превалявания"/>
  </head>
  <body>
    <article>
      <h1>Задава се още една седмица с необикновено време ПРОГНОЗА ПО ДНИ</h1>
      <h2>Меката и топла есен продължава, но освен слънце ще има и превалявания</h2>
      <address>
        <time datetime="2019-11-11T07:15:00+00:00">11 Nov 2019, 07:15</time>
      </address>
      <p>https://blitz.bg/obshtestvo/zadava-se-oshche-edna-sedmitsa-s-neobiknoveno-vreme-prognoza-po-dni_news708570.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573447922-maxresdefault.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573448097-1.jpg"/>
        </figure>
      </slideshow>
      <p><b>Днес над по-голямата част от страната ще преобладава слънчево време. Минималните температури ще бъдат между 6° и 11°, а в източните райони дори между 12°и 16°, гласи прогнозата на НИМХ. </b><br/><br/>Днес над по-голямата част от страната ще преобладава слънчево време.<br/>По-значителна облачност ще има над Югоизточна България, където на отделни места ще превали краткотраен дъжд.<br/><br/>Ще духа слаб до умерен вятър от югоизток.<br/>Максималните температури ще бъдат между 15° и 20°.<br/><br/>Над Черноморието ще преобладава слънчево време, с по-значителни увеличения на облачността над южното крайбрежие, където на места ще превали дъжд. Ще духа умерен югоизточен вятър.<br/><br/>Максимални температури на въздуха: 19°-20°, а на морската вода е 18°-19°. На север от нос Калиакра ще е по-студена: 13°-14°. Вълнението на морето ще бъде 2 бала.<br/><br/>Над планините ще преобладава слънчево време. Ще духа до умерен вятър от юг-югоизток. Максимална температура на височина 1200 метра около 10°, на 2000 метра – около 4°.<br/><br/>Атмосферното налягане ще се повиши и ще бъде по-високо от средното за ноември.<br/>Във вторник облачността ще бъде разкъсана, в низините на Източна България - значителна ниска, а от запад ще се появи висока и средна. Вятърът ще е от югоизток, след обяд ще се усили.<br/><br/>Преобладаващите максимални температури ще са между 17° и 22°, по-ниски в крайните северозападни райони, а минималните - между 4° и 9°, на югоизток до 12°.<br/> </p>
      <figure>
        <img src="https://static.blitz.bg/documents/thumbnails/520/201911/1573448097-1.jpg"/>
      </figure>
      <p><b>Десетдневна прогноза за времето в района на София от Синоптик.бг</b> <br/><br/>В сряда и четвъртък над по-голямата част от страната ще преобладава облачно време. На места ще има и превалявания от дъжд: през първия ден в Западна и Южна България, по-съществени в Рила и Родопите, а в четвъртък - главно в Централна и Източна България.<br/><br/>По-късно в четвъртък облачността от запад ще се разкъса. Вятърът ще остане от югоизток и ще бъде предимно умерен. Ще се повишат минималните температури, като дневните в Източна България ще са все още до 22°-24°, но в четвъртък и там ще се понижат.<br/> </p>
    </article>
  </body>
</html>