<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231593/"/>
    <meta property="og:site_name" content="Українська правда"/>
    <meta property="article:published_time" content="2019-11-11T07:54:17+00:00"/>
    <meta property="og:title" content="Розшукуваний Молдовою зловмисник намагався зарізати прикордонника на Одещині"/>
    <meta property="og:description" content="В Одеській області убивця-втікач, якого розшукує Молдова, напав з ножем на українського прикордонника."/>
  </head>
  <body>
    <article>
      <h1>Розшукуваний Молдовою зловмисник намагався зарізати прикордонника на Одещині</h1>
      <address>
        <time datetime="2019-11-11T07:54:17+00:00">11 Nov 2019, 07:54</time>
      </address>
      <p>В Одеській області убивця-втікач, якого розшукує Молдова, напав з ножем на українського  прикордонника.</p>
      <p>
        <b>Джерело: </b>
        <a href="https://dpsu.gov.ua/ua/news/Bilya-kordonu-z-Moldovoyu-ubivcya-vtikach-namagavsya-zarizati-ukrainskogo-prikordonnika/">Державна прикордонна служба</a>
      </p>
      <p><b>Дослівно:</b> "Про підозрілу особу на околиці села Домниця, що в Подільському районі Одещини, охоронців кордону повідомили місцеві жителі.</p>
      <p>Дільничний інспектор прикордонної служби виявив незнайомця за 800 метрів від державної кордону. На вимогу пред’явити документи чоловік кинувся на прикордонника з ножем".</p>
      <p><b>Деталі:</b> Правоохоронцю вдалось роззброїти та затримати нападника. </p>
      <figure>
        <img src="https://img.pravda.com/images/doc/1/3/135de1d-napav-na-prykordonnyka.jpg"/>
      </figure>
      <p>З’ясувалося, що затриманий незаконно перетнув українсько-молдовський кордон, намагаючись втекти від кримінальної відповідальності. Його розшукували за скоєння вбивства в молдовському місті Рибниця.</p>
      <p>Зловмисника доставили до пункту тимчасового тримання в Подільську.</p>
      <p>Йому інкримінують незаконний перетин кордону (ст. 204-1 КУпАП), злісну непокору прикордоннику (ст. 185-10 КУпАП) та насильство щодо працівника правоохоронного органу (ст. 345 ККУ).</p>
      <footer>Українська правда</footer>
      <related>
        <a href="https://www.pravda.com.ua/news/2019/11/5/7231101/"/>
        <a href="https://www.pravda.com.ua/news/2019/11/5/7231040/"/>
        <a href="https://www.pravda.com.ua/news/2019/11/4/7230950/"/>
      </related>
    </article>
  </body>
</html>