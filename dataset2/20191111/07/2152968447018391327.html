<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/11/rusiia-kitai-i-iran-mojeli-da-razpaliat-svetoven-konflikt.429171"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T07:19:00+00:00"/>
    <meta property="og:title" content="Русия, Китай и Иран можели да разпалят световен конфликт"/>
    <meta property="og:description" content="Шефът на британската отбрана: Поведението им е безрасъдно | Dnes.bg"/>
  </head>
  <body>
    <article>
      <h1>Русия, Китай и Иран можели да разпалят световен конфликт</h1>
      <h2>Шефът на британската отбрана: Поведението им е безрасъдно</h2>
      <address><time datetime="2019-11-11T07:19:00+00:00">11 Nov 2019, 07:19</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>"Безразсъдното" поведение на Русия, Китай и Иран може да разпали световен конфликт. Това предупреди началникът на британската отбрана генерал Ник Картър, цитиран от Франс прес.<br/><br/>"Амбициозни държави като Русия, Китай и Иран отстояват интересите си по начин, който е предизвикателство за нашата сигурност, стабилност и благоденствие", написа Картър в статия за в. "Сънди таймс".<br/><br/>По думите му те действат в "сива зона" с използването на "нови типове оръжия" като кибератаки и разпространение на дезинформация, целящи "да всеят раздор, да подкопаят политическото ни единство и да разрушат начина ни на живот".<br/><br/>"Не намеквам, че опонентите ни искат да тръгнат на война, но безразсъдното поведение и неспазването на международното право, изразяващо се в използването на тези нови видове "оръжия", създава опасност от ескалация, която лесно може да доведе до грешка, породена от неправилна преценка", добави Картър.</p>
    </article>
  </body>
</html>