<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/google-inizia-testare-lift-to-talk-pixel-4-cose-funzionera-foto-680191/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T07:29:50+00:00"/>
    <meta property="og:title" content="Google inizia a testare il Lift to Talk su Pixel 4: cos’è e come funzionerà (foto)"/>
    <meta property="og:description" content="Google ha rilasciato un nuovo aggiornamento per la sua omonima app su Android, il quale si riferisce alla versione 10.83..."/>
  </head>
  <body>
    <article>
      <h1>Google inizia a testare il Lift to Talk su Pixel 4: cos’è e come funzionerà (foto)</h1>
      <address><time datetime="2019-11-11T07:29:50+00:00">11 Nov 2019, 07:29</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google</b> ha rilasciato un <b>nuovo aggiornamento</b> per la sua omonima app su Android, il quale si riferisce alla versione <b>10.83</b> e, nonostante non introduca particolari novità, nasconde una delle funzionalità <b>in fase di sviluppo</b> per <a href="https://www.androidworld.it/tag/google-pixel-4/">Pixel 4</a>.</p>
      <p><a href="https://www.xda-developers.com/google-app-10-83-lift-to-talk-assistant-pixel-4/"><i>XDA</i></a> ha infatti analizzato l’ultimo apk rilasciato dell’app Google ed ha <b>scovato una</b> <b>novità</b> che potrebbe arrivare in esclusiva per Pixel 4 e che riguarda Google <a href="https://www.androidworld.it/tag/google-assistant/">Assistant</a>: si tratta dell’opzione <i><b>Lift to Talk</b></i>, la quale permette di <b>conversare con Assistant</b> sollevando semplicemente lo smartphone <b>di fronte al viso</b> dell’utente. Chiaramente la funzionalità si baserebbe sui <b>sensori hardware</b> integrati in Pixel 4, capaci di <b>riconoscere</b> il sollevamento del device di fronte al viso dell’utente.</p>
      <p>Non è chiaro se è questa la funzionalità relativa alla funzione di <b>conversazione continua</b> alla quale sta lavorando Google. Non è chiaro nemmeno se questa <b>rimarrà un’esclusiva</b> dei Pixel 4 o può essere sostenuta dall’hardware integrato anche negli altri smartphone. Vi terremo aggiornati sugli eventuali ulteriori sviluppi.</p>
    </article>
  </body>
</html>