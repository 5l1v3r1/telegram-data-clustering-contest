<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Dnes-praznuvat-nyakolko-imena-Ne-se-izliza-po-kusna-doba-912698"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T07:02:00+00:00"/>
    <meta property="og:title" content="Днес празнуват няколко имена! Не се излиза по късна доба"/>
    <meta property="og:description" content="Православната църква почита днес паметта на светите мъченици Мина, Виктор и Викентий. От тримата най..."/>
  </head>
  <body>
    <article>
      <h1>Днес празнуват няколко имена! Не се излиза по късна доба</h1>
      <address>
        <time datetime="2019-11-11T07:02:00+00:00">11 Nov 2019, 07:02</time>
      </address>
      <p>Православната църква почита днес паметта на светите мъченици Мина, Виктор и Викентий. От тримата най-популярен е Свети Мина, който е известен чудотворец и се счита за покровител на семейството. Свети великомъченик Мина е бил египтянин. </p>
      <p>Той изповядвал християнската вяра и служил във войската, разположена в Котуанската област, под началството на военачалника Фирмилиан през III - IV век.По това време властта в Рим, представлявана от император Диоклетиан, издала указ да се предават на мъчения и да се убиват всички християни, които не се покланят на идолите.</p>
      <p>Христолюбивият Мина не стоял дълго време в армията, а се оттеглил в пустинята до град Котуан и продължил да общува с Бога. Веднъж на тържеството в чест на езическите божества гражданите устроили шумни зрелища и жертвоприношения. Като научил за това, отшелникът Мина влязъл в града и започнал да изобличава самозабравилите се езичници.</p>
      <p>Градоначалник наредил да бъде арестуван смутителят на това тържество. Свети Мина е заловен е и жестоко измъчван - бит с волски жили, тялото му стъргано с железни куки, обесен с главата надолу. Накрая войните отсичат главата му, запалват огън и хвърлят в него многострадалното му тяло.</p>
      <p>Когато огънят изгаснал, вярващите дошли на това място и събрали останалите мощи на светеца, обвили ги с чисти повивки и ги помазали с благовония. Скоро те пренесли тези свети останки в родния си град Александрия и ги погребали в почести. </p>
      <p>Впоследствие на това място била построена църква в името на светия мъченик и по молитвите към светеца в нея станали множество чудеса.</p>
      <p>Според поверията след 11 ноември хората трябва да избягват да излизат по късна доба. Днес празнуват всички, които носят имената Минчо, Мина, Минка, Виктор, Виктория, Викентий.</p>
    </article>
  </body>
</html>