<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/de-apple-mac-pro-2019-is-per-ongeluk-gespot-33083"/>
    <meta property="og:site_name" content="Apparata"/>
    <meta property="article:published_time" content="2019-11-11T07:52:00+00:00"/>
    <meta property="og:title" content="De Apple Mac Pro 2019 is ‘per ongeluk’ gespot"/>
    <meta property="og:description" content="De release lijkt nu wel heel dichtbij."/>
  </head>
  <body>
    <article>
      <h1>De Apple Mac Pro 2019 is ‘per ongeluk’ gespot</h1>
      <h2>De release lijkt nu wel heel dichtbij.</h2>
      <address><time datetime="2019-11-11T07:52:00+00:00">11 Nov 2019, 07:52</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De Schotse <a href="https://www.instagram.com/calvinharris/?hl=en">DJ Calvin Harris</a> postte dit weekend een instagramfilmpje waarin hij een inkijkje gaf in zijn studio. Het duurde niet lang voordat oplettende kijkers iets bijzonders meldden. Dat ging niet over de muziek, maar over de computer die Harris naast zijn bureau had staan. Hier stond namelijk de Mac Pro 2019. Uiteraard werden er direct wat stills gemaakt.</p>
      <figure>
        <img src="https://static.apparata.nl/images/2019/mac-pro-2019-calvin-harris.jpg"/>
      </figure>
      <p>De geruchten over deze <a href="https://www.apparata.nl/nieuws/wanneer-kun-je-die-peperdure-mac-pro-kopen-31413">zeer prijzige</a> (vanaf $ 5.999,-) computer gaan al een tijd maar nu is hij dus live gezien. Of deze ‘sneak peak’ een ongelukje was of het begin van de launch campagne zullen we met de tijd moeten leren. Wel is bekend dat grote merken vaak nieuwste apparatuur aan bekende ‘technici’ zoals DJ’s of gamers geven om alvast te wennen en te promoten. De editie die we naast Harris’ bureau zien staan is overigens de editie zonder wieltjes. De wieltjes kunnen apart aangeschaft worden.</p>
      <p>Apple zelf komt als lanceerdatum niet verder dan ‘this fall’ voor deze computer met <a href="https://www.apparata.nl/nieuws/dit-is-de-nieuwe-apple-mac-pro-met-6k-display-31337">indrukwekkende specificaties</a>, maar het feit dat hij in het wild gespot is doet vermoeden dat het niet lang meer zal duren voor de Mac Pro 2019 beschikbaar is.</p>
      <p>Bron en foto’s: <a href="https://www.apple.com/nl/mac-pro/">Apple</a> en <a href="https://appleinsider.com/articles/19/11/09/mac-pro-spotted-in-dj-calvin-harris-studio-ahead-of-launch">Appleinsider</a></p>
    </article>
  </body>
</html>