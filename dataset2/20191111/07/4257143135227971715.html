<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/11/a-szakadek-szelere-lokte-magat-roger-federer"/>
    <meta property="og:site_name" content="infostart"/>
    <meta property="article:published_time" content="2019-11-11T07:08:00+00:00"/>
    <meta property="og:title" content="A szakadék szélére lökte magát Roger Federer"/>
    <meta property="og:description" content="A svájci teniszlegenda az évzáró ATP-világbajnokságon szerepel, rögtön az első csoportmeccsén kikapott Dominic Thiemtől. Majd Novak Djokovic ellen kellene javítania és kivívnia a továbbjutást."/>
  </head>
  <body>
    <article>
      <h1>A szakadék szélére lökte magát Roger Federer</h1>
      <address><time datetime="2019-11-11T07:08:00+00:00">11 Nov 2019, 07:08</time> by <a rel="author">Infostart / MTI</a></address>
      <h3>A svájci teniszlegenda az évzáró ATP-világbajnokságon szerepel, rögtön az első csoportmeccsén kikapott Dominic Thiemtől. Majd Novak Djokovic ellen kellene javítania és kivívnia a továbbjutást.</h3>
      <p>Dominic Thiem két játszmában legyőzte Roger Federert vasárnap este a férfi tenisz ATP-világbajnokság első napján. Az osztrák játékos mindkét játszmában 5:5-nél vette el a 20-szoros Grand Slam-győztes svájci sztár adogatását, majd kiszerválta a szettet és végül a meccset, mely 1 óra 42 percig tartott.</p>
      <p>A Björn Borg-csoportban másik meccsén, korábban Novak Djokovic két sima szettben verte az olasz Matteo Berrettinit.</p>
      <h4>Eredmény:</h4>
      <p>
        <b>Björn Borg-csoport, 1. forduló:</b>
      </p>
      <p>Dominic Thiem (osztrák, 5.)-Roger Federer (svájci, 3.) 7:5, 7:5</p>
      <p><b>korábban:</b><br/>Novak Djokovic (szerb, 2.)-Matteo Berrettini (olasz, 8.) 6:2, 6:1</p>
      <p>A csoportból két játékos jut tovább a világbajnokság elődöntőjébe. A másik csoportban szerepel többek közt a spanyol Rafael Nadal és a német címvédő Alexander Zverev.</p>
      <p>
        <i>Nyitókép: MTI/EPA/Julien De rosa</i>
      </p>
    </article>
  </body>
</html>