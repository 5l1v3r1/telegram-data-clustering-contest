<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903320/antwerp-fans-laten-zich-opnieuw-negatief-opmerken-dat-is-echt-verschrikkelijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T07:48:00+00:00"/>
    <meta property="og:title" content="Antwerp-fans laten zich opnieuw negatief opmerken: &quot;Dat is echt verschrikkelijk&quot;"/>
    <meta property="og:description" content="Veel lachende gezichten bij Antwerp na de 2-1 zege tegen Club Brugge. Al was toch niet alles peis en vree bij The Great Old. Zo zal de club opnieuw een zware boete krijgen na de pyro van de fans en de bekertjes die op het veld werden gegooid. Niet naar de zin van Antwerp-voorzitter Paul Gheysen."/>
  </head>
  <body>
    <article>
      <h1>Antwerp-fans laten zich opnieuw negatief opmerken: "Dat is echt verschrikkelijk"</h1>
      <address>
        <time datetime="2019-11-11T07:48:00+00:00">11 Nov 2019, 07:48</time>
      </address>
      <p>
        <b>Veel lachende gezichten bij Antwerp na de 2-1 zege tegen Club Brugge. Al was toch niet alles peis en vree bij The Great Old. Zo zal de club opnieuw een zware boete krijgen na de pyro van de fans en de bekertjes die op het veld werden gegooid. Niet naar de zin van Antwerp-voorzitter Paul Gheysen.</b>
      </p>
      <p>Achteraf had hij dan ook geen goed woord over voor enkele van de fans. "Eén woord: verschrikkelijk", klonk het bij <i>Het Nieuwsblad</i>. "Begrijp je nu waarom ik dat soort brutaliteiten er onherroepelijk uit wil? Ik had echt schrik dat de wedstrijd ging stilgelegd worden en het een forfait ging worden. Gelukkig keerde daarna de wedstrijd. Gelukkig maar."</p>
      <figure>
        <embed-post data-src="https://www.instagram.com/p/B4sC2KAhQjk" data-service="Instagram"/>
      </figure>
      <p>Uiteindelijk kon Antwerp een 0-1 achterstand nog omzetten naar een 2-1 winst. "Dit was nu wat ik bedoelde: strijdlust, collegialiteit, mentaliteit. Dat wilde ik zien. En de hele ploeg heeft dat getoond. Prachtig. Ik heb er echt van genoten", vertelde Gheysens.</p>
      <p>De voorzitter vond Antwerp ook benadeeld tijdens de wedstrijden. "En het was nochtans niet eenvoudig, hé. Want er waren alweer enkele discutabele scheidsrechterlijke beslissingen. En toch hebben ze zich daar overgezet, en hebben ze met veel strijdlust teruggevochten. En winnen ze. Verdiend", besloot hij.</p>
    </article>
  </body>
</html>