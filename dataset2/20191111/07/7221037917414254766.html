<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogan-babacan-iddiasi-sasirtti-abdulkadir-selvi-kulis-yazdi/926681"/>
    <meta property="og:site_name" content="medya faresi"/>
    <meta property="article:published_time" content="2019-11-11T07:26:00+00:00"/>
    <meta property="og:title" content="Erdoğan Babacan iddiası şaşırttı! Abdulkadir Selvi kulis yazdı"/>
    <meta property="og:description" content="Hürriyet yazarı Abdulkadir Selvi, Cumhurbaşkanı Recep Tayyip Erdoğan'ın, yeni parti kurma hazırlığındaki Ali Babacan ile yeniden görüşme planladığı iddiasını yazdı."/>
  </head>
  <body>
    <article>
      <h1>Erdoğan Babacan iddiası şaşırttı! Abdulkadir Selvi kulis yazdı</h1>
      <h2>Hürriyet yazarı Abdulkadir Selvi, Cumhurbaşkanı Recep Tayyip Erdoğan'ın, yeni parti kurma hazırlığındaki Ali Babacan ile yeniden görüşme planladığı iddiasını yazdı.</h2>
      <address>
        <time datetime="2019-11-11T07:26:00+00:00">11 Nov 2019, 07:26</time>
      </address>
      <p>Siyaset kulisleri hayli hareketli. Gözler yeni partilerini kurması beklenen Ali Babacan ve Ahmet Davutoğlu'na çevrildi.  AK Parti ise surda açılan gediği tamir etme peşinde. </p>
      <p>Cumhurbaşkanı Erdoğan'ın partideki erimeyi önleme adına hamle hazırlığında olduğu konuşuluyor. AK Parti kulislerini takip eden Abdulkadir Selvi, köşesinde son gelişmeleri aktardı.</p>
      <p>Davutoğlu ve Babacan'ın partilerini kuruluş aşamasına getirdiği bir sırada Erdoğan'ın bütünleşme çabalarını arttırdığına dikkat çeken yazar, şaşırtıcı iddiayı okurlarıyla paylaştı:</p>
      <h3>Erdoğan Babacan ile yeniden görüşecek mi?</h3>
      <p>"Daha önce görüştüğü Ali Babacan’ı birlikte çalışmaya ikna edemeyen Erdoğan’ın, önümüzdeki günlerde Babacan’la yeni bir görüşme yapmayı planladığı söyleniyor. </p>
      <p>Davutoğlu ve Gül’den ziyade Erdoğan’ın Babacan’ın üzerinde durduğu anlaşılıyor. O nedenle Ali Babacan’ı kazanmak için hamle yapıyor. Başarılı olur mu? Biraz zor gözüküyor. Ama bir yandan da yeni partilere karşı AK Parti teşkilatını motive etmeye çalışıyor. "</p>
      <p>
        <i>
          <b>
            <a href="http://www.hurriyet.com.tr/yazarlar/abdulkadir-selvi/baris-pinarina-ragmen-siyaset-hareketli-41370912">Abdulkadir Selvi'nin yazısı için tıklayın...</a>
          </b>
        </i>
      </p>
    </article>
  </body>
</html>