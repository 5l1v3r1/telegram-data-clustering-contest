<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/parnas-poperedyv-zelenskogo-pro-pryzupynennya-ssha-vijskovoyi-dopomogy-detali/"/>
    <meta property="og:site_name" content="Рубрика"/>
    <meta property="article:published_time" content="2019-11-11T07:35:38+00:00"/>
    <meta property="og:title" content="Парнас попередив Зеленського про призупинення США військової допомоги: деталі"/>
    <meta property="og:description" content="Україно-американський бізнесмен Лев Парнас попередив нову владу в Україні про замороження військової допомоги США. Умовою для виділення допомоги був початок розслідування щодо Байденів. Про це пише The New York Times. Адвокат Парнаса Джозеф Бонді заявив, що його клієнт діяв за вказівкою адвоката Трампа Рудольфа Джуліані. Джуліані це заперечує. Окрім призупинення військової допомоги, Парнас попереджав про […]"/>
  </head>
  <body>
    <article>
      <h1>Парнас попередив Зеленського про призупинення США військової допомоги: деталі</h1>
      <address><time datetime="2019-11-11T07:35:38+00:00">11 Nov 2019, 07:35</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/parnas-620x420-c-1.jpg"/>
      </figure>
      <p>
        <b>
          <b>Україно-американський бізнесмен Лев Парнас попередив нову владу в Україні про замороження військової допомоги США. Умовою для виділення допомоги був початок розслідування щодо Байденів.</b>
        </b>
      </p>
      <p>Про це пише <a href="https://www.nytimes.com/2019/11/10/nyregion/trump-ukraine-parnas-fruman.html?emc=rss&amp;partner=rss">The New York Times.</a></p>
      <p>Адвокат Парнаса Джозеф Бонді заявив, що його клієнт діяв за вказівкою адвоката Трампа Рудольфа Джуліані. Джуліані це заперечує.</p>
      <p>Окрім призупинення військової допомоги, Парнас попереджав про те, що віцепрезидент Майк Пенс не приїде на інавгурацію Зеленського, якщо не буде розслідування щодо Байденів.</p>
      <p>Зазначається, що українську сторону представляв перший помічник президента Зеленського Сергій Шефір. Також окрім Парнаса, на зустрічі також був присутній його партнер Ігор Фруман.</p>
      <p>Шефір також підтвердив газеті факт зустрічі, але додав, що питання про військову допомогу Україні не порушувалося.</p>
      <p>“Ми не розглядали Парнаса і Фрумана як офіційних представників, і тому ми не вважали, що вони можуть виступати від уряду США”, – зауважив він.</p>
      <p>
        <b>За його словами, бізнесмени просили Зеленського зустрітися з Джуліані.</b>
      </p>
      <p>Шефір додав, що він сказав Парнасу і Фруману, що “ми можемо розглянути можливість зустрічі з Джуліані, але тільки публічно і офіційно і тільки після інавгурації новообраного президента”.</p>
      <p>Тим часом адвокат Парнаса зазначив: “Було б просто нерозумно, щоб Шефір був присутнім на зустрічі з Парнасом, якби він не вірив, що Парнас говорить від імені президента, а також щоб Парнас не передав послання президента на цій зустрічі”</p>
    </article>
  </body>
</html>