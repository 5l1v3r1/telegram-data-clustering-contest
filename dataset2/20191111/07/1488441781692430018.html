<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/galaxy-s11-non-solo-conosciamo-tutte-le-colorazioni-la-tecnologia-del-display-conflitto-col-passato-680203/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T07:48:19+00:00"/>
    <meta property="og:title" content="Galaxy S11 e non solo: conosciamo tutte le colorazioni e la tecnologia del display, che è in conflitto col passato"/>
    <meta property="og:description" content="I dispositivi più attesi da parte di Samsung arriveranno nei primi mesi del 2020 e si chiameranno Galaxy S11. Al..."/>
  </head>
  <body>
    <article>
      <h1>Galaxy S11 e non solo: conosciamo tutte le colorazioni e la tecnologia del display, che è in conflitto col passato</h1>
      <address><time datetime="2019-11-11T07:48:19+00:00">11 Nov 2019, 07:48</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I dispositivi più attesi da parte di <a href="https://www.androidworld.it/tag/samsung/">Samsung</a> arriveranno nei primi mesi del <b>2020</b> e si chiameranno <a href="https://www.androidworld.it/tag/samsung-galaxy-s11/">Galaxy S11</a>. Al loro fianco, magari qualche settimana prima, potrebbero arrivare anche le varianti <a href="https://www.androidworld.it/2019/11/03/galaxy-s10-lite-batteria-certificazione-677696/">Galaxy S10 Lite</a> e <a href="https://www.androidworld.it/2019/10/11/nuove-conferme-galaxy-note-10-lite-arrivo-nei-prossimi-mesi-non-sara-solo-671012/">Galaxy Note 10 Lite</a>.</p>
      <p><a href="https://twitter.com/ishanagarwal24?"><i>Ishan Agarwal</i></a> si è espresso in merito alle <b>colorazioni attese</b> per questi smartphone Samsung, di seguito riassumiamo cosa dobbiamo aspettarci:</p>
      <ul>
        <li>Samsung Galaxy S11 arriverà in <i>Blue</i>, <i>Grey</i> e <i>Black</i> (forse anche altre).</li>
        <li>Samsung Galaxy S11e arriverà in <i>Blue</i>, <i>Grey</i> e <i>Pink</i>.</li>
        <li>Samsung Galaxy S10 Lite arriverà in <i>Black</i>, <i>Blue</i> e <i>White</i>.</li>
        <li>Samsung Galaxy Note 10 Lite arriverà in <i>Red</i>, <i>Silver</i> (forse Aura) e <i>Black</i>.</li>
      </ul>
      <p>Stando a quanto riportato da Agarwal, Samsung starebbe lavorando anche ai suoi <b>nuovi Galaxy Buds</b>, identificati dal codice modello <b>SM-R175</b> e che dovrebbero arrivare nelle <b>colorazioni </b><i>Blue</i>, <i>Pink</i>, <i>Black</i> e <i>White</i>. Probabilmente verranno presentati <b>al fianco</b> della nuova gamma Galaxy S11.</p>
      <p>Inoltre, grazie a quanto riportato da <a href="https://nl.letsgodigital.org/smartphones/samsung-galaxy-s11-samoled-display/"><i>LetsGoDigital</i></a> abbiamo nuovi dettagli per quanto riguarda la <b>tecnologia del display</b> che <b>potrebbe</b> venire integrato sui nuovi Galaxy S11. Lo scorso 6 novembre Samsung <a href="https://nl.letsgodigital.org/uploads/2019/11/samsung-samoled-display.pdf">ha depositato un nuovo brevetto</a> presso il <i>Korean Intellectual Property Office</i> (KIPO), dove la protagonista è una nuova tecnologia di display denominata <b>SAMOLED</b>. Difficile <b>non pensare</b> a <i>Super AMOLED</i>, una tecnologia precedentemente impiegata proprio da Samsung sui suoi dispositivi.</p>
      <p>Al momento <b>non è chiaro</b> quali sarebbero le innovazioni introdotte dalla nuova tecnologia e soprattutto non è chiaro <b>se Samsung intende usarla</b> nell’immediato, e se intende farlo proprio a partire da Galaxy S11. Vi terremo aggiornati su questo aspetto.</p>
      <p>Via: <a href="https://www.mysmartprice.com/gear/samsung-galaxy-s11e/">mySmartPrice</a></p>
    </article>
  </body>
</html>