<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/beverly-hills-90210-il-revival-e-stato-cancellato-dopo-la-prima-stagione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T07:00:00+00:00"/>
    <meta property="og:title" content="Beverly Hills 90210: il revival è stato cancellato dopo la prima stagione"/>
    <meta property="og:description" content="Dopo un debutto da record, il revival di Beverly Hills 90210 è stato cancellato al termine della sua prima stagione."/>
  </head>
  <body>
    <article>
      <h1>Beverly Hills 90210: il revival è stato cancellato dopo la prima stagione</h1>
      <address><time datetime="2019-11-11T07:00:00+00:00">11 Nov 2019, 07:00</time> by <a rel="author">Roberto Tavecchia</a></address>
      <p>Il Peach Pit stavolta chiude per sempre: <b>BH90210</b>, il meta-revival di<i><b> Bevery Hills 90210</b></i> andato in onda la scorsa estate su <b>FOX</b> negli Stati Uniti<b>, è stato cancellato e non tornerà per una seconda stagione. </b></p>
      <figure>
        <img src="https://www.tomshw.it/images/images/2019/08/bh90210-45903.jpg"/>
      </figure>
      <p><i>“Siamo così orgogliosi di aver riunito in un evento estivo molto speciale una delle serie più importanti ed amate della TV che fa orgogliosamente parte della storia del nostro network”,</i> ha dichiarato la rete previo un comunicato stampa. <i>“Profonda gratitudine e rispetto vanno a <b>Brian Austin Green, Gabrielle Carteris, Ian Ziering, Jason Priestley, Jennie Garth, Shannen Doherty</b> e <b>Tori Spelling</b>, che, insieme a tutto la crew facenti parte degli studi di FOX e <b>CBS</b> hanno riversato i loro cuori e le loro anime in questo revival pregno d’inventiva ed intriso di nostalgia.” </i>Lo show ha chiuso a quota sei episodi a metà settembre, guadagnando con il finale di stagione (anzi, di serie)<b> solo 1,9 milioni di spettatori totali e una valutazione di 0,7 per l’ultima puntata.</b> Dopo un debutto così promettente, nessuna delle star coinvolte nel progetto poteva aspettarsi uno scenario simile poche puntate dopo.</p>
      <p>Nel primo episodio del revival, c’è stato spazio anche per ricordare il compianto <b>Luke Perry</b>, interprete dell’indimenticabile bad boy Dylan McKay, che nonostante gli impegni sul set di <b><i>Riverdale</i></b> dove interpretava il padre di Archie, sarebbe dovuto comparire come guest-star in una o due puntate.</p>
      <figure>
        <img src="https://www.tomshw.it/images/images/2019/02/beverly-hills-90210-21306.jpg"/>
      </figure>
      <p>Questa però, non è certo la prima volta che i fan tornano a Beverly Hills: nel lontano 2008<b> The CW </b>mandò in onda <i><b>90210</b></i>, un sequel della serie classica (rinnegato a posteriori) che mescolava le situazioni di alcuni personaggi dello show storico ormai cresciuti alle storie di una nuova generazione di rampolli della Beverly High, andato in onda per cinque stagioni.</p>
      <blockquote>Il revival potrà anche non proseguire, ma nessuno potrà portarti via il ricordo della serie classica completa. Recupera il cofanetto su <a href="https://goo.gl/6SMoJU">Amazon</a>!</blockquote>
    </article>
  </body>
</html>