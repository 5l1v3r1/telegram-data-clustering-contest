<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/minulogo-tizhnya-u-kijevi-stalosya-ponad-80-pozhezh-639075.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T07:25:01+00:00"/>
    <meta property="og:title" content="Минулого тижня у Києві сталося понад 80 пожеж"/>
    <meta property="og:description" content="В екосистемах міста пожеж не виникало"/>
  </head>
  <body>
    <article>
      <h1>Минулого тижня у Києві сталося понад 80 пожеж</h1>
      <address>
        <time datetime="2019-11-11T07:25:01+00:00">11 Nov 2019, 07:25</time>
      </address>
      <h4>В екосистемах міста пожеж не виникало</h4>
      <p>Впродовж минулого тижня (з 4 по 10 листопада) пожежно-рятувальні підрозділи Київського гарнізону здійснили 184 виїзди на ліквідацію пожеж та надзвичайних ситуацій у столиці. Про це повідомляє пресслужба Головного управління ДСНС у Києва.</p>
      <p>За даний тиждень столичні вогнеборці ліквідували 82 пожежі та 5 аварій. Для надання допомоги громадянам, рятувальні підрозділи задіювалися 10 разів, ще 27 – для допомоги іншим службам столиці.</p>
      <p>Протягом тижня пожеж в екосистемах міста не виникало. Загалом з початку року здійснено 522 виїзди та ліквідовано загоряння на площі 152,602 га.</p>
      <p>Минулого тижня підрозділи гарнізону здійснили 4 виїзди для спільного відпрацювання з МВС та СБУ інформації щодо мінування об'єктів міста. Всього за 2019 рік здійснено 536 таких виїздів (за аналогічний період 2018 року – 159 виїздів).</p>
      <p>На водних об’єктах міста протягом тижня загиблих та врятованих не було. Всього з початку 2019 року на водних об'єктах Києва загинуло 72 особи, а саме: на р. Дніпро — 32 особи, на озерах — 27 осіб, на інших водоймах міста — 13 осіб. Всього врятовано 25 людей.</p>
      <p>Як повідомлялося, у ніч на понеділок, 11 листопада, в Києві <a href="https://glavcom.ua/kyiv/news/u-kijevi-goriv-rinok-yunist-639058.html">на території ринку Юність сталася пожежа.</a></p>
      <related>
        <a href="https://glavcom.ua/kyiv/news/u-kijevi-goriv-rinok-yunist-639058.html"/>
        <a href="https://glavcom.ua/kyiv/news/vnochi-na-poznyakah-na-parkovci-palali-tri-avtivki-638591.html"/>
        <a href="https://glavcom.ua/kyiv/news/u-kijevi-na-zupinci-zagorivsya-troleybus-foto-638583.html"/>
      </related>
    </article>
  </body>
</html>