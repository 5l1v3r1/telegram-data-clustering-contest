<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/ranni-spicku-na-dalnici-do-ostravy-ochromila-nehoda-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T07:33:00+00:00"/>
    <meta property="og:title" content="Ranní špičku na dálnici do Ostravy ochromila nehoda"/>
    <meta property="og:description" content="Obrnit trpělivostí se dnes ráno museli motoristé při cestování z Frýdku-Místku do Ostravy. Na dálnici D56 v zúžení před sjezdem na Sviadnov se stala nehoda."/>
  </head>
  <body>
    <article>
      <h1>Ranní špičku na dálnici do Ostravy ochromila nehoda</h1>
      <address><time datetime="2019-11-11T07:33:00+00:00">11 Nov 2019, 07:33</time> by <a rel="author">Lukáš Morys</a></address>
      <p>Ve směru z Místku do Ostravy jsou už od června ve zhruba dvoukilometrovém úseku dálnice dva zúžené jízdní pruhy, zato v opačném směru se jezdí v jediném pruhu. Provoz oddělují mobilní betonová svodidla.</p>
      <p>Po pondělní nehodě dvou aut, která se obešla bez zranění, mohli řidiči projet jen pruhem, který bývá při běžném provozu odstavným. Nehoda se stala poblíž čerpací stanice Shell, kolona se po sedmé hodině ranní táhla až k velkému kruhovému objezdu u místeckého Tesca.</p>
      <p>Plynulou jízdu si ale v pondělí ráno neužili ani motoristé při cestě z krajského města do Frýdku-Místku. Řidiči u nehody v protisměru zpomalovali, kolona se tak prodlužovala. Těsně před sjezdem na Staříč se navíc stala nehoda tří aut, nikdo nebyl zraněn.</p>
      <figure>
        <img src="https://g.denik.cz/57/8e/veterani-a_denik-150-3x2.jpg"/>
      </figure>
      <aside>
        <a href="https://fm.denik.cz/z-regionu/veteran-ze-sesti-misi-velmi-si-vazim-toho-kde-a-jak-ziji-20191111.html">Veterán ze šesti misí: Velmi si vážím toho, kde a jak žiji! Přečíst článek ›</a>
      </aside>
      <figure>
        <img src="https://g.denik.cz/57/d2/2-ostrava-dopravni-podnik-ostrava-oznacovace-e-karta-odiska-ekarta-odis-ilustracni_denik-150-3x2.jpg"/>
      </figure>
      <aside>
        <a href="https://fm.denik.cz/zpravy_region/mhd-zdarma-ve-frydku-mistku-zelena-karta-prestane-platit-20191111.html">MHD zdarma ve Frýdku-Místku: zelená karta přestane platit Přečíst článek ›</a>
      </aside>
    </article>
  </body>
</html>