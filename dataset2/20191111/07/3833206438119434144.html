<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Dnes-predstoi-mnogo-ryadko-astronomichesko-yavlenie-912707"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T07:29:00+00:00"/>
    <meta property="og:title" content="Днес предстои много рядко астрономическо явление"/>
    <meta property="og:description" content="Планетата Меркурий ще устрои рядко небесно шоу, като ще премине като на парад пред Слънцето и ще мож..."/>
  </head>
  <body>
    <article>
      <h1>Днес предстои много рядко астрономическо явление</h1>
      <address>
        <time datetime="2019-11-11T07:29:00+00:00">11 Nov 2019, 07:29</time>
      </address>
      <p>Планетата Меркурий ще устрои рядко небесно шоу, като ще премине като на парад пред Слънцето и ще може да бъде наблюдаван на повечето места по света днес.</p>
      <p>Космическият феномен ще започне в 14:35 българско време и ще продължи повече от пет часа, докато Меркурий преминава от едната страна на слънцето към другата. Той ще бъде видим в източните щати на САЩ, в Канада, в Централна и Южна Америка. Останалата част на света - Северна Америка, Европа и Африка ще стане свидел на част от спектакъла, докато Азия и Австралия ще бъдат изключени от него.</p>
      <p>Но, точно както по време на затъмнение, хората ще се нуждаят от слънчев филтър, тъй като гледането директно към слънцето може да причини трайно увреждане на очите.</p>
      <p>Меркурий ни дарява с подобни преминавания пред Слънцето около 13-14 пъти за един век. Следващото му шествие е предвидено чак за 2032 година.</p>
      <p>Миниатюрният Меркурий ще бъде трудно забележим с невъоръжено око. Той ще бъде само една малка точка на фона на слънцето, като се има предвид неговия диаметър, 4 800 километра, и този на Слънцето - 1,4 милиона километра.</p>
      <p>Малката планета ще премине по диагонал пред нашата звезда, отляво надясно. Въпреки че придвижването й може да ни се стори бавно, тя ще все пак ще лети със скорост 241 000 километра в час, съобщава "Дир".</p>
      <p>Според американската агенция за космически изследвания, уебсайтът на Обсерваторията за динамика на слънцето "ще показва" почти в реално време "изображения на транзита, така че не е нужно да пропускате това рядко събитие, независимо къде се намирате.</p>
    </article>
  </body>
</html>