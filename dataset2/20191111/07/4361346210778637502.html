<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hatalmas-aldozatot-hozott-az-enekesno-a-kocsijaban-alszik-judy/186316"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T07:30:00+00:00"/>
    <meta property="og:title" content="Hatalmas áldozatot hozott az énekesnő - A kocsijában alszik Judy"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hatalmas áldozatot hozott az énekesnő - A kocsijában alszik Judy</mark>
      </h1>
      <address><time datetime="2019-11-11T07:30:00+00:00">11 Nov 2019, 07:30</time> by <a rel="author">L. P.</a></address>
      <p>
        <b>Szinte minden szülő elfogult a gyermekével kapcsolatban, nincs ezzel másképp Judy sem. </b>
        <b>Szinte minden szülő elfogult a gyermekével kapcsolatban, nincs ezzel másképp Judy sem.</b>
      </p>
      <p>– A lányom ugyanúgy nem szeret tanulni, mint én anno kicsiként, de azért egy fokkal jobb, mert a végére, csak elérem nála, hogy tanulja meg a tan­agyagot. Maja művész lélek, mint jómagam, ám ő inkább a táncban találta meg önmagát.</p>
      <figure>
        <img src="http://media.borsonline.hu/cikk/20/191888/gallery-picture/645w/2019959_judy-kis-judit-021-vi1.jpg"/>
        <figcaption>A nyolcéves Majában egykori önmagát látja az édesanya © Végh István</figcaption>
      </figure>
      <p>Én pedig olyan szülő vagyok, aki nem szeretne nyomást helyezni rá. Ha ebben jól érzi ma­gát, akkor hagyom, hogy járja a kis útját már most – avatott be minket Judy. Az énekesnő életútja is először a táncra összpontosult, nyolc évig a néptánc töltött be nála fontos szerepet, aztán jött az ének.</p>
      <p>– Szolnokon születtem és nőttem fel, de amikor énekelni kezdtem, megtették azt a szüleim, hogy napi szinten hoztak fel énekórára Budapestre. Én most ugyanezt teszem a lányommal. Szada és Budapest között ingázunk heti három délutánon, amikor végez az iskolában.</p>
      <figure>
        <img src="http://media.borsonline.hu/cikk/20/191888/gallery-picture/645w/2019957_judy-kis-judit-instagram1.jpg"/>
        <figcaption>Hatalmas áldozatot hoz lányáért a Groovehouse énekese. Autójában alszik, hogy Maja táncórára járhasson. © Instagram</figcaption>
      </figure>
      <p>Beülünk az autóba és vesszük az irányt Budapestre. Míg várok rá, addig a kocsiban szoktam egyet aludni – mesélte a pörgős édesanya, egyben hozzátette: – Nem is igénylem annyira a pihenést, mint a férjem, Balázs. Ő képes bárhol, bármikor aludni. Én viszont állandóan magas lángon égek, csak a betegség dönthet le a lábamról.</p>
      <p>Judy úgy érzi, ezt az energiát a küzdeni akarásának köszönheti.</p>
      <p>– Sosem mondtam azt, hogy feladom. Nem mondom, voltak nehéz időszakok. A balesetünk is arra vezetett rá, hogy mindig tekintsek előre. Nem azt mondom, hogy egyik percről a másikra ment.</p>
      <p>Tíz év gyászidőszakom volt, miután elengedtem teljesen. Azóta pedig hiszek magamban és abban, hogy ezzel az energiával és pozitivitással előre lehet jutni – hangsúlyozta az énekesnő, aki az együttesével, a Groovehouse-szal, <a href="http://www.borsonline.hu/aktualis/21-eve-menetel-a-groovehouse/185861">huszonegyedik évfordulójuk alkalmával, telt házas koncertet adott a napokban.</a></p>
    </article>
  </body>
</html>