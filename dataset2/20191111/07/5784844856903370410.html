<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/python-po-priljubljenosti-prvic-prehitel-javo.html?RSS079fc765a38c468497e73f14fa1c9eca"/>
    <meta property="og:site_name" content="Računalniške novice"/>
    <meta property="article:published_time" content="2019-11-11T07:42:00+00:00"/>
    <meta property="og:title" content="Python po priljubljenosti prvič prehitel Javo"/>
    <meta property="og:description" content="Spletni portal GitHub je objavil novo letno statistiko, ki prikazuje priljubljenost programskih jezikov na tej platformi. Podatki zajeti do vključno 30. septembra letos."/>
  </head>
  <body>
    <article>
      <h1>Python po priljubljenosti prvič prehitel Javo</h1>
      <address>
        <time datetime="2019-11-11T07:42:00+00:00">11 Nov 2019, 07:42</time>
      </address>
      <p>Spletni portal GitHub je objavil novo letno statistiko, ki prikazuje priljubljenost programskih jezikov na tej platformi. Podatki zajeti do vključno 30. septembra letos so presenetili tudi največje poznavalce s tega področja. Po več kot petih letih je namreč prišlo do spremembe v priljubljenosti v prvih treh jezikih.</p>
      <p>Glede na priljubljenost programskih jezikov na prvem mestu še vedno najdemo jezik JavaScript, ki vodilni položaj zaseda že kar pet let. Na drugo mesto pa se je tokrat zavihtel programski jezik Python, iz njega pa je izpodrinil Javo. Programski jezik Python je namreč v samo zadnjem letu zabeležil kar 151  odstotno rast, ter se iz četrtega mesta pomaknil na drugo. S tem je dejansko prehitel tako programski jezik Java kot vedno manj priljubljen jezik PHP.</p>
      <p>Programski jezik PHP najdemo na četrtem mestu, sledijo pa mu programski jeziki C#, C++, TypeScript, Shell, C i Ruby. C# in Shell. Največjo rast v priljubljenosti pa je zabeležil nam nekoliko manj znani programski jezik Dart, kar je seveda posledica vse večje priljubljenosti Googlovega razvojnega okolja Flutter, ki je namenjeno večjemu število raznovrstnih platform.</p>
      <p>Pri tem velja še omeniti, da rast beleži tudi spletni portal GitHub, ki ga je v lanskem letu prevzelo podjetje Microsoft. Omenjenemu portalu se je namreč pridružilo več kot 10 milijonov novih razvijalec. Večina programerjev se nahaja na območju Azije, sledita pa jim še Evropa in Severna Amerika. Največjo rast po državah v zadnjem letu pa glede števila novih programerjev najdemo v državah Hongkong, Singapur, Indonezija, Irske in celo Japonska.</p>
      <figure>
        <iframe src="https://www.youtube.com/embed/IMGzzK9Wn4w" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://github.com/">GitHub</a></footer>
    </article>
  </body>
</html>