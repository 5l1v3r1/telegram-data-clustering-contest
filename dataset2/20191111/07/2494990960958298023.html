<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/11/news/roma-droga-carabinieri-tor-bella-monaca-arresto-cocaina-pusher-spaccio-via-dell-archeologia-1238219/"/>
    <meta property="og:site_name" content="Il Tempo"/>
    <meta property="article:published_time" content="2019-11-11T07:38:00+00:00"/>
    <meta property="og:title" content="Blitz nel fortino dello spaccio: 20 arresti a Tor Bella Monaca"/>
    <meta property="og:description" content="L'operazione dei carabinieri in via dell'Archeologia"/>
  </head>
  <body>
    <article>
      <h6 class="kicker">ROMA CRIMINALE</h6>
      <h1>Blitz nel fortino dello spaccio: 20 arresti a Tor Bella Monaca</h1>
      <h2>L'operazione dei carabinieri in via dell'Archeologia</h2>
      <address>
        <time datetime="2019-11-11T07:38:00+00:00">11 Nov 2019, 07:38</time>
      </address>
      <p>Prosegue il contrasto alle piazze di spaccio di Via Dell’Archeologia nel quartiere di Tor Bella Monaca a Roma. Dopo l’operazione 'Ferro di Cavallo' di fine ottobre, che con 16 persone arrestate ha visto lo smantellamento di una associazione a delinquere finalizzata al traffico di sostanze stupefacenti, dalle prime luci dell’alba di oggi i carabinieri del comando provinciale di Roma stanno eseguendo una ulteriore ordinanza di custodia cautelare che dispone l’arresto di 20 persone (15 in carcere e 5 ai domiciliari). Gli arrestati sono tutti italiani, tra cui tre donne, appartenenti a un’organizzazione criminale dedita al traffico illecito di cocaina, radicata nella città di Roma con base operativa e logistica nel quartiere di Tor Bella Monaca.</p>
      <p>Le indagini hanno consentito di accertare l’esistenza di un articolato sodalizio criminale dedito al traffico di cocaina tra le palazzine popolari di via Dell’Archeologia con un giro d’affari pari a circa 200.000 euro mensili. L’organizzazione dell’attività di spaccio avveniva secondo un vero e proprio modello aziendale con ripartizione di turni, mansioni e compiti con vedette che avevano sia il compito di indirizzare i clienti verso i pusher che stavano nascosti tra gli androni dei palazzi per non farsi notare, e sia quello di avvisarli in caso di eventuale arrivo delle forze dell’ordine, nonché incaricati del rifornimento egli involucri di cocaina, una volta terminato il precedente rifornimento, nonché di raccogliere il provento dell’illecita attività di spaccio. </p>
      <related>
        <h4>Articoli Correlati</h4>
        <a href="https://www.iltempo.it/multimedia/2019/06/28/gallery/tor-bella-monaca-poliziotto-accoltellato-via-dei-cochi-rilievi-polizia-negozio-auto-volante-1182265/"/>
        <a href="https://www.iltempo.it/roma-capitale/2019/07/02/news/dimesso-poliziotto-yuri-sannino-accoltellato-tor-bella-monaca-policlinico-umberto-i-pietro-maruca-1183729/"/>
        <a href="https://tv.iltempo.it/roma-capitale/2019/08/27/video/esponente-del-clan-cordaro-torna-in-manette-era-stato-scarcerato-per-errore-1201607/"/>
        <a href="https://www.iltempo.it/roma-capitale/2019/11/11/gallery/roma-tor-bella-monaca-spaccio-droga-via-dell-archeologia-cocaina-vincenzo-nastasi-principe-1238329/"/>
      </related>
    </article>
  </body>
</html>