<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/11-evro-shte-struva-putuvaneto-po-novata-magistrala-ot-Kalotina-do-Belgrad-912743"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T07:48:00+00:00"/>
    <meta property="og:title" content="11 евро ще струва пътуването по новата магистрала от Калотина до Белград"/>
    <meta property="og:description" content="Пътна такса по новооткритата отсечка на магистралата от българската граница до сръбската столица Бел..."/>
  </head>
  <body>
    <article>
      <h1>11 евро ще струва пътуването по новата магистрала от Калотина до Белград</h1>
      <address>
        <time datetime="2019-11-11T07:48:00+00:00">11 Nov 2019, 07:48</time>
      </address>
      <p>Пътна такса по новооткритата отсечка на магистралата от българската граница до сръбската столица Белград няма да се плащат до 1 декември. След тази дата пътната такса от Ниш до българската граница ще бъде 410 динара /3,50 евро/, а от Белград до границата – 1 290 динара /11 евро/, съобщи РТС.</p>
      <p>Новите участъци вече са в действие и само от 22,00 часа вечерта в събота до 13,00 часа в неделя по тях са минали близо 4 800 превозни средства.</p>
      <p>На официалното откриване на автомагистралния участък по Коридор №10 от българската граница до Ниш. В събота присъства премиерът <a href="https://www.plovdiv24.bg/novini/persons/260.html">Бойко Борисов</a>, който беше там по покана на сръбския президент Александър Вучич.</p>
      <p>"Можем да кажем като германците, че от днес Берлинската стена между България и Сърбия падна“, каза Борисов при откриването на новата отсечка.</p>
      <p>"Сърбия вече има пристанищата Бургас и Варна, а оттук до Истанбул няма светофар", заяви още Борисов и допълни, че за България новият участък от магистралата също е важен, тъй като така ще може по-лесно да изнася своите стоки към Западна Европа. "Днес свързваме Азия и Европа през България и Сърбия", заяви още министър-председателят.</p>
    </article>
  </body>
</html>