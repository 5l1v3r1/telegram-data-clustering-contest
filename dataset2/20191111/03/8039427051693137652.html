<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951582"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T03:13:33+00:00"/>
    <meta property="og:title" content="జాతి ప్రయోజనాలే ముఖ్యం!"/>
    <meta property="og:description" content="ADVT"/>
  </head>
  <body>
    <article>
      <h1>జాతి ప్రయోజనాలే ముఖ్యం!</h1>
      <address>
        <time datetime="2019-11-11T03:13:33+00:00">11 Nov 2019, 03:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>శాంతి సామరస్యాలు కాపాడడంలో ప్రభుత్వానికి పూర్తిగా సహకరిస్తామని హిందూ, ముస్లిం ప్రముఖులు హామీ ఇచ్చారు. అయోధ్యపై సుప్రీంకోర్టు తీర్పు దరిమిలా జాతీయ భద్రతా సలహాదారు అజిత్‌ డోభాల్‌ ఆదివారం వారితో సమావేశమయ్యారు. డోభాల్‌ నివాసంలో 5 గంటల పాటు జరిగిన ఈ సమావేశంలో సామరస్య భావనను ముందుకు తీసుకెళ్లే చర్యలను, ప్రభుత్వ ఉద్దేశాలను వివరించారు. జాతీయ ప్రయోజనాలే తమకు ముఖ్యమని, తీర్పుకు బద్ధులై ఉంటామని, దేశ ప్రజలంతా తీర్పును శిరసావహించాలని వారు పేర్కొన్నట్లు అనంతరం విడుదలైన ఓ ప్రకటన వివరించింది. కాగా, తీర్పు వెలువడ్డాక యూపీ, మధ్యప్రదేశ్‌ల్లో 90 మందిని అరెస్టు చేసినట్లు ఆయన వెల్లడించారు. యూపీ నుంచే 77 మందిని అరెస్ట్‌ చేశారు. తీర్పుపై ఆవేశాలు, భావోద్వేగాలు రగిల్చేలా సోషల్‌ మీడియాలో వివిధ వ్యక్తులు, వర్గాలు 8000 దాకా పోస్టులు పెట్టారనీ, వారిపై చర్య తీసుకున్నామని కూడా డోభాల్‌ తెలిపారు. తీర్పు వెలువడ్డాక ఆందోళన, హింస, అశాంతి ఎక్కడా చెలరేగలేదని చెప్పారు.</p>
    </article>
  </body>
</html>