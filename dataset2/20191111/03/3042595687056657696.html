<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/neil-young-vil-bli-amerikansk-statsborger/71803981"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T03:41:56+00:00"/>
    <meta property="og:title" content="Neil Young vil bli amerikansk statsborger"/>
    <meta property="og:description" content="Den canadiske musikeren Neil Young vil bli amerikansk statsborger for å stemme mot Donald Trump i neste års presidentvalg, men marihuanavanene hans kompliserer."/>
  </head>
  <body>
    <article>
      <h1>Neil Young vil bli amerikansk statsborger</h1>
      <h2>Den canadiske musikeren Neil Young vil bli amerikansk statsborger for å stemme mot Donald Trump i neste års presidentvalg, men marihuanavanene hans kompliserer.</h2>
      <address><time datetime="2019-11-11T03:41:56+00:00">11 Nov 2019, 03:41</time> by <a rel="author">NTB NTB</a></address>
      <p>Neil Young (73) er fra Canada, men har siden 1970-tallet bodd på en ranch utenfor San Francisco i California. Han har likevel beholdt sitt canadiske statsborgerskap. Fredag opplyste den plateaktuelle gitaristen på <a href="https://neilyoungarchives.com/news/1">sin egen nettside</a> at han nå ønsker dobbelt statsborgerskap, og at han har søkt om å bli statsborger i USA fordi han vil bruke stemmeretten.</p>
      <p>Den mangeårige kritikeren av president Donald Trump skriver at han passerte den første testen for å oppnå statsborgerskap, og at han svarte ærlig på mange spørsmål. Nå har han imidlertid fått beskjed om gjennomføre en ny test fordi han fortalte at han røyker marihuana.</p>
      <p>I henhold til en regel som ble innført i april i år, må personer som søker om statsborgerskap i USA kunne vise at de ikke mangler «god moralsk karakter». De må også stå inne for at de ikke har til hensikt å begå «marihuana-relaterte aktiviteter, selv om disse skulle være lovlige i staten hvor man bor eller i landet man kommer fra» refererer Young.</p>
      <p>– Jeg håper jeg kan vise til god moralsk karakter slik at jeg kan stemme i tråd med samvittigheten, mot Donald Trump og hans medkandidater, skriver Young.</p>
      <p>Under Trumps valgkamp i 2015 og igjen i fjor nektet Young Trump å brukte klassikeren «Rockin` In The Free Word» fra 1989 under valgkamparrangementer.</p>
    </article>
  </body>
</html>