<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/11/litalia-deve-farsi-rispettare-di-maio-sullex-ilva-top10_20191111_102814/"/>
    <meta property="og:site_name" content="Askanews"/>
    <meta property="article:published_time" content="2019-11-11T09:28:14+00:00"/>
    <meta property="og:title" content="“L’Italia deve farsi rispettare” (Di Maio sull’ex Ilva)"/>
    <meta property="og:description" content="Roma, 11 nov. (askanews) – “L’Italia deve farsi rispettare” e deve riportare al tavolo Arcelor Mittal “non con il tema dello scudo penale, ma con il tema che hanno firmato un contratto e questo contratto va rispettato”. E’ quanto ha detto a Uno Mattina il leader del M5s e ministro degli Esteri, Luigi Di Maio. […]"/>
  </head>
  <body>
    <article>
      <h1>“L’Italia deve farsi rispettare” (Di Maio sull’ex Ilva)</h1>
      <h2>"Arcelor Mittal manda a casa 5.000 persone anche con lo scudo penale"</h2>
      <address>
        <time datetime="2019-11-11T09:28:14+00:00">11 Nov 2019, 09:28</time>
      </address>
      <figure>
        <img src="http://www.askanews.it/wp-content/uploads/2019/11/20191111_102811_510D698A.jpg"/>
      </figure>
      <p>Roma, 11 nov. (askanews) – “L’Italia deve farsi rispettare” e deve riportare al tavolo Arcelor Mittal “non con il tema dello scudo penale, ma con il tema che hanno firmato un contratto e questo contratto va rispettato”. E’ quanto ha detto a Uno Mattina il leader del M5s e ministro degli Esteri, Luigi Di Maio.</p>
      <p>“Lo scudo penale dice che se inquini, se causi la morte di qualcuno o se c’è un incidente sul lavoro non ne rispondi”, ha tenuto a precisare il ministro, aggiungendo che il presidente del Consiglio Giuseppe Conte ha già chiesto alla multinazionale “se con lo scudo penale si tiene i 5.000 dipendenti che vuole mandare in mezzo alla strada e Arcelor Mittal ha detto che comunque vuole mandare in mezzo alla strada queste persone”.</p>
      <p>Per cui, secondo il capo politico M5s, “il tema è che l’Italia deve farsi rispettare”, perchè “non era mai capitato che una multinazionale firmasse un contratto, non un accordo, di cessione dello stabilimento in cui si impegnava a prendere 10.500 persone, e dopo neanche un anno ne manda a casa la metà”.</p>
      <p>E “mi dispiace vedere partiti che si dicono sovranisti, come la Lega, che dovrebbero combattere con noi le multinazionali, e invece stanno dall’altra parte”, ha concluso.</p>
      <p>Sim/int5</p>
    </article>
  </body>
</html>