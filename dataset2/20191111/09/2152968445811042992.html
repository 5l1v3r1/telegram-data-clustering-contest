<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/11/precedent-v-nesebyr-kmetyt-arestant-polaga-kletva.429183"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T09:25:00+00:00"/>
    <meta property="og:title" content="Прецедент в Несебър: Кметът арестант полага клетва"/>
    <meta property="og:description" content="После Николай Димитров пак отива зад решетките | Dnes.bg"/>
  </head>
  <body>
    <article>
      <h1>Прецедент в Несебър: Кметът арестант полага клетва</h1>
      <h2>После Николай Димитров пак отива зад решетките</h2>
      <address><time datetime="2019-11-11T09:25:00+00:00">11 Nov 2019, 09:25</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Днес трябва да положат клетва общинските съветници и кметът на Несебър. Това ще стане на първото заседание на новоизбрания общински съвет, предаде<a href="https://www.bgonair.bg/"><b> Bulgaria ON AIR</b></a>.</p>
      <p>За 4-ти мандат, още на първи тур, за градоначалник на крайморския град беше избран Николай Димитров, който обаче дни преди вота беше арестуван и обвинен за ръководител на организирана престъпна група за купуване на гласове.</p>
      <p>Казусът е прецедент в България. Очаква се с разрешение на наблюдаващия прокурор, Николай Димитров и двама от общинските съветници, които са в ареста, да бъдат конвоирани от София до Несебър, за да положат клетва, след което отново да бъдат върнати зад решетките.</p>
      <p>Така Николай Димитров ще встъпи в длъжност, но тъй като е с мярка за неотклонение "задържане под стража", ще трябва да управлява общината от ареста.</p>
      <p>Според закона Димитров има право да възложи функциите на някой от неговите заместници или Общинския съвет да избере временно изпълняващ длъжността кмет на общината.</p>
      <p>Днес в Несебър ще има и протест в подкрепа на арестанта кмет.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/07/advokatyt-na-kmeta-na-nesebyr-niama-prechka-da-poloji-kletva.428836"/>
        <a href="https://www.dnes.bg/temida/2019/11/05/shte-pusnat-li-kmeta-na-nesebyr-za-da-poloji-kletva.428644"/>
      </related>
    </article>
  </body>
</html>