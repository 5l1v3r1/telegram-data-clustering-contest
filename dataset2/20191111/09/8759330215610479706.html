<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903333/preud-homme-spaart-ref-niet-na-verlies-standard-moet-je-dat-toelaten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T09:16:00+00:00"/>
    <meta property="og:title" content="Preud'homme spaart ref niet na verlies Standard: &quot;Moet je dat toelaten?&quot;"/>
    <meta property="og:description" content="Michel Preud'homme was na de 1-2 nederlaag tegen KV Mechelen niet tevreden met de spelleiding tijdens de partij. Zo vond de coach van Standard dat het viriele spel van KV Mechelen te vaak werd beloond."/>
  </head>
  <body>
    <article>
      <h1>Preud'homme spaart ref niet na verlies Standard: "Moet je dat toelaten?"</h1>
      <address>
        <time datetime="2019-11-11T09:16:00+00:00">11 Nov 2019, 09:16</time>
      </address>
      <p>
        <b>Michel Preud'homme was na de 1-2 nederlaag tegen KV Mechelen niet tevreden met de spelleiding tijdens de partij. Zo vond de coach van Standard dat het viriele spel van KV Mechelen te vaak werd beloond.</b>
      </p>
      <p>Na de voorsprong gaf KV Mechelen de thuisploeg geen duimbreed meer toe en deed het er alles aan om Standard het scoren te beletten. "KV Mechelen is een sterk georganiseerde en sluwe ploeg die het veel ploegen moeilijk kan maken als je het hen toelaat", gaf Preud'homme aan bij <a href="https://sporza.be/nl/matches/voetbal/jupiler-pro-league/2019-2020/regulier/15/standard-kv-mechelen/"><i>Sporza</i></a>.</p>
      <aside>Lees meer<br/><a href="https://www.voetbalprimeur.be/nieuws/903320/antwerp-fans-laten-zich-opnieuw-negatief-opmerken-dat-is-echt-verschrikkelijk-.html?itm_source=www.voetbalprimeur.be&amp;itm_medium=highlighted-content">Antwerp-fans laten zich opnieuw negatief opmerken: "Dat is echt verschrikkelijk"</a></aside>
      <p>Standard had het dan ook bijzonder moeilijk tegen de Maneblussers. "Wij probeerden goed te voetballen, maar KV Mechelen liet dat niet toe. Ze maakten fouten en braken het tempo. Moet je dat toelaten? Wat willen we? Als we niet beschermd worden, gaan we ook niet meer voetballen, zo simpel is het", klonk het scherp tegenover de wedstrijdleiding.</p>
      <aside>Lees meer<br/><a href="https://www.voetbalprimeur.be/nieuws/903321/standardfans-halen-uit-naar-kv-mechelen-en-kbvb-maffia-jullie-verdienen-gejoel-.html?itm_source=www.voetbalprimeur.be&amp;itm_medium=highlighted-content">Standardfans halen uit naar KV Mechelen en KBVB: 'Maffia, jullie verdienen gejoel'</a></aside>
      <p>Toch stak hij ook de hand in eigen boezem. "We hebben niet genoeg gebracht en wonnen te weinig duels. Dat kan ik mijn spelers verwijten, want ik had hen gewaarschuwd voor de strijd om de 2e en 3e bal. Als we dan toch eens de ruimte vonden, misten we de kansen", aldus Preud'homme.</p>
    </article>
  </body>
</html>