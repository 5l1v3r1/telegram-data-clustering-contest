<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741130"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T09:55:00+00:00"/>
    <meta property="og:title" content="พรรคเล็กชง&quot;สัมพันธ์&quot;นั่งกมธ.แก้รธน."/>
    <meta property="og:description" content="พรรคเล็ก ส่งชื่อ “สัมพันธ์ เลิศนุวัฒน์” นั่งกมธ.แก้รัฐธรรมนูญ​ ชี้ ตรงสเปกมีประสบการณ์-เป็นผู้อาวุโส"/>
  </head>
  <body>
    <article>
      <h1>พรรคเล็กชง"สัมพันธ์"นั่งกมธ.แก้รธน.</h1>
      <address>
        <time datetime="2019-11-11T09:55:00+00:00">11 Nov 2019, 09:55</time>
      </address>
      <p>
        <b>พรรคเล็ก ส่งชื่อ “สัมพันธ์ เลิศนุวัฒน์” นั่งกมธ.แก้รัฐธรรมนูญ​ ชี้ ตรงสเปกมีประสบการณ์-เป็นผู้อาวุโส</b>
      </p>
      <p>เมื่อวันที่ 11 พ.ย. นายสุรทิน พิจารณ์ ส.ส.บัญชีรายชื่อ หัวหน้าพรรคประชาธิปไตยใหม่ กล่าวถึงการส่งตัวแทนของกลุ่ม 10 พรรคเล็กร่วมเป็นคณะกรรมาธิการ (กมธ.) วิสามัญพิจารณาศึกษาแนวทางการแก้ไขรัฐธรรมนูญ พ.ศ.2560 ของสภาผู้แทนราษฎร ว่า ทางกลุ่ม 10 พรรคเล็กจะได้โตวต้าร่วมเป็นกมธ. 1 ที่นั่ง ล่าสุด ได้หารือร่วมกัน จะส่งนายสัมพันธ์ เลิศนุวัฒน์ หัวหน้าพรรคพลังพลเมืองไทย ร่วมเป็นกมธ.ในสัดส่วนของกลุ่ม 10 พรรคเล็ก โดยเห็นว่า นายสมพันธ์ ถือว่า ตรงสเป็ก เพราะการพิจารณาศึกษาแนวทางการแก้ไขรัฐธรรมนูญในชั้นกมธ.นั้น ต้องใช้คนที่มีประสบการณ์ เป็นผู้อาวุโสทางการเมือง ซึ่งนายสมพันธ์นั้น เคยส.ส.มาหลายสมัยเป็นวุฒิสภา เป็นอดีตรัฐมนตรีหลายกระทรวง และที่สำคัญยังเป็นนักการเมืองที่ผ่านรัฐธรรมนูญมาแล้วหลายฉบับด้วย<br/><br/>เมื่อถามถึงผู้ที่มาเป็นประธานกมธ.นั้น นายสุรทิน กล่าวว่า ตนคิดว่า ไม่ว่า นายอภิสิทธิ์ เวชชาชีวะ อดีตหัวหน้าพรรคประชาธิปัตย์ หรือนายสุชาติ ตันเจริญ รองประธานสภาผู้แทนราษฎร คนที่ 1 ล้วนเป็นผู้ที่เหมาะสมทั้งสิ้น เช่นเดียวกับ นายสัมพันธ์ก็สามารถเป็นประธานกมธ.ได้ จากข่าวที่ระบุว่า จะมีผู้มากบารมี ตัวอักษรย่อส. มีประสบการณ์ เป็นที่ยอมรับนั้น ตนบอกเลยว่า ส.สัมพันธ์ ถือว่า มีคุณสมบัติครบถ้วนตามกระแสข่าว.</p>
    </article>
  </body>
</html>