<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/get-ready-for-2020-maharashtra-elections-sanjay-nirupam-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T09:55:00+00:00"/>
    <meta property="og:title" content="മഹാരാഷ്ട്രയില്‍ തെരഞ്ഞെടുപ്പിന് ഒരുങ്ങാന്‍ സഞ്ജയ് നിരുപത്തിന്റെ ആഹ്വാനം; തെരഞ്ഞെടുപ്പിനെ നേരിടുക ശിവസേനയ്‌ക്കൊപ്പമെന്ന് സൂചന"/>
    <meta property="og:description" content="B.J.P Congress Maharashtra India മുംബൈ: മഹാരാഷ്ട്രയില്‍ തെരഞ്ഞെടുപ്പിന് ഒരുങ്ങാന്‍ ആഹ്വാനം ചെയ്ത് കോണ്‍ഗ്രസ്. 2020 ല്‍ നടക്കുന്ന തെരഞ്ഞെടുപ്പിനായി തയ്യാറായിക്കോളൂവെന്നാണ്"/>
  </head>
  <body>
    <article>
      <h1>മഹാരാഷ്ട്രയില്‍ തെരഞ്ഞെടുപ്പിന് ഒരുങ്ങാന്‍ സഞ്ജയ് നിരുപത്തിന്റെ ആഹ്വാനം; തെരഞ്ഞെടുപ്പിനെ നേരിടുക ശിവസേനയ്‌ക്കൊപ്പമെന്ന് സൂചന</h1>
      <address><time datetime="2019-11-11T09:55:00+00:00">11 Nov 2019, 09:55</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ തെരഞ്ഞെടുപ്പിന് ഒരുങ്ങാന്‍ ആഹ്വാനം ചെയ്ത് കോണ്‍ഗ്രസ്. 2020 ല്‍ നടക്കുന്ന തെരഞ്ഞെടുപ്പിനായി തയ്യാറായിക്കോളൂവെന്നാണ് കോണ്‍ഗ്രസ് നേതാവ് സഞ്ജയ് നിരുപം ട്വീറ്റ് ചെയ്തത്.</p>
      <p>തെരഞ്ഞെടുപ്പില്‍ ശിവസേന കോണ്‍ഗ്രസ് സഖ്യം ഒരുമിച്ച് മത്സരിക്കുമെന്ന സൂചനയും അദ്ദേഹം നല്‍കി. അതേസമയം നിലവിലെ അവസ്ഥയില്‍ ശിവസേനയുമായി സഖ്യം ചേര്‍ന്ന് മഹാരാഷ്ട്രയില്‍ സര്‍ക്കാരുണ്ടാക്കുന്നതിലുള്ള അതൃപ്തിയും നിരുപം പ്രകടിപ്പിച്ചു. ഇത്തരമൊരു തീരുമാനം മഹാരാഷ്ട്രയില്‍ രാഷ്ട്രീയ അസ്ഥിരത സൃഷ്ടിക്കുമെന്നായിരുന്നു സഞ്ജയ് നിരുപം പറഞ്ഞത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാരാഷ്ട്രയില്‍ ആരാണ് സര്‍ക്കാര്‍ രൂപീകരിക്കുന്നത് എന്നും അത് എങ്ങനെ എന്നുമുള്ളത് വിഷയമല്ലെന്നും എന്നാല്‍ മഹാരാഷ്ട്രയില്‍ രാഷ്ട്രീയ അസ്ഥിരത നിലനില്‍ക്കുന്നു എന്നത് തള്ളിക്കളയാനാവില്ലെന്നുമായിരുന്നു സഞ്ജയ് നിരുപം പറഞ്ഞത്.</p>
      <related>
        <a href="https://www.doolnews.com/bjp-mla-from-barhi-umashankar-akela-joins-congress-ahead-of-polls-in-jharkhand823.html?utm_source=doolnews&amp;utm_medium=related"/>
      </related>
      <p>”നേരത്തെയുള്ള തിരഞ്ഞെടുപ്പിന് എല്ലാവരും തയ്യാറാകൂ. ഇത് ഒരു പക്ഷേ 2020 ല്‍ നടന്നേക്കാം.ശിവസേനയ്‌ക്കൊപ്പമായിരിക്കുമോ നമ്മള്‍ തെരഞ്ഞെടുപ്പിനെ നേരിടുക?”- എന്നായിരുന്നു സഞ്ജയ് നിരുപം ട്വിറ്ററില്‍ കുറിച്ചത്.</p>
      <figure>
        <iframe data-src="https://twitter.com/sanjaynirupam/status/1193732772411478016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>അതേസമയം മഹാരാഷ്ട്ര സര്‍ക്കാര്‍ രൂപീകരണം സംബന്ധിച്ച് ശിവസേന, കോണ്‍ഗ്രസ്, എന്‍.സി.പി, ബി.ജെ.പി എന്നീ പാര്‍ട്ടികള്‍ പ്രത്യേക യോഗം ചേരുകയാണ്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>രാവിലെ 9.30 ന് മുംബൈയിലെ റിട്രീറ്റ് റിസോര്‍ട്ടില്‍ ശിവസേന എം.എല്‍.എമാരുടെ യോഗം നടക്കുന്നുണ്ട്.  എന്‍.സി.പി കോര്‍ കമ്മിറ്റി യോഗം രാവിലെ 10 ന് വൈ ബി ചവാന്‍ സെന്ററില്‍ വെച്ചാണ് നടക്കുക. യോഗത്തില്‍ ശരദ് പവാര്‍ പങ്കെടുക്കും.</p>
      <p>രാവിലെ 10 ന് സോണിയ ഗാന്ധിയുടെ വസതിയില്‍ കോണ്‍ഗ്രസ് സി.ഡബ്ല്യു.സി യോഗവും നടക്കുന്നുണ്ട്. ബി.ജെ.പി കോര്‍ ഗ്രൂപ്പ് യോഗം ഇന്ന് മുംബൈയില്‍ ദേവേന്ദ്ര ഫഡ്നാവിസിന്റെ വസതിയില്‍ വെച്ചാണ് നടക്കുന്നത്.</p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>