<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/editorial/opinion/mag-isip-ka-naman-vp-leni-ang-matandang-ogags"/>
    <meta property="og:site_name" content="Journal Online"/>
    <meta property="article:published_time" content="2019-11-11T09:17:05+00:00"/>
    <meta property="og:title" content="‘Mag-isip” ka naman, VP Leni at ang Matandang Ogags’"/>
    <meta property="og:description" content="SA bagong posisyon ni VP Leni Robredo (na ang panalo ay pinagdududahan pa rin hanggang ngayon), bilang ‘co-chairman’ ng ‘ICAD’ (Inter-Agency Committee Against Illegal Drugs), muling napatunayan ang pagiging “mababaw” nang takbo ng kanyang pag-iisip bunga na rin ng kanyang “mababaw” na pagkaunawa sa kumplikadong problema ng bansa sa iligal na droga."/>
  </head>
  <body>
    <article>
      <h1>‘Mag-isip” ka naman, VP Leni at ang Matandang Ogags’</h1>
      <address><time datetime="2019-11-11T09:17:05+00:00">11 Nov 2019, 09:17</time> by <a rel="author" href="https://journal.com.ph/authors/paul-m-gutierrez" target="_blank">Paul M. Gutierrez</a></address>
      <h3>SA bagong posisyon ni VP Leni Robredo (na ang panalo ay pinagdududahan pa rin hanggang ngayon), bilang ‘co-chairman’ ng ‘ICAD’ (Inter-Agency Committee Against Illegal Drugs), muling napatunayan ang pagiging “mababaw” nang takbo ng kanyang pag-iisip bunga na rin ng kanyang “mababaw” na pagkaunawa sa kumplikadong problema ng bansa sa iligal na droga.  </h3>
      <p>Una sa kanyang mga pahayag na walang kaugnayan sa reyalidad ay ang kanyang mga sinabi na walang dapat mamatay sa kampanya laban sa salot na ito at “wala” rin daw ‘information drive,’ partikular sa hanay ng mga kabataan hinggil sa problemang ito.</p>
      <p>Eh, “sino” ba ang may gustong may namamatay, Madam Leni? Gusto ba ito ng ating mga alagad ng batas na higit 200 na ang nagbuwis ng buhay dahil gusto nilang maaresto ng buhay ang mga ‘drug suspect?’</p>
      <p>Na sadyang walang “ideya” si Madam Leni sa karahasang dala ng iligal na droga ay makikita sa pahayag niyang ito.  </p>
      <p>Madam, hindi mo pa ba alam ang kasalukuyang sitwasyon ngayon sa Mexico at Colombia? Eh, kung wala ka pang ideya, siguro, “magpuyat” ka sa panonooda sa ‘Netflix’ at ‘Youtube’ hinggil sa buhay nang mga ‘Narco-Traffickers’ at kung paano nila inilubog sa karahasan at korapsyon  ang Mexico at Colombia, mga problemang hindi pa rin nareresolba ng mga ito hanggang ngayon.</p>
      <p>At bagaman mga kapanalig mo sa pulitika, baka naman puwedeng “imulat” ang iyong mga mata sa katotohanan na kaya lumawak, lumaki at naging isang ‘national crisis’ na ang problema ng bansa sa iligal na droga ay dahil sa anim na taon ni Noynoy Aquino at ng kampo ninyong mga Dilawan.</p>
      <p>Marahil, makabubuti rin dito kay Madam Leni na “buklatin” at basahin niya nang personal ang ‘case records’ nitong si Leila de Lima at kung bakit ito nakakulong ngayon? Nakulong si Madam Leila hindi dahil “kritiko” siya ni PDU30 bagkus, dahil “protektor” siya ng mga sindikato ng iligal na droga, hindi ba?</p>
      <p>At bagaman alam nating walang balak si Madam Leni na “insultuhin” partikular na ang PDEA at PNP, eh, ganito pa rin ang nangyari sa kanyang pahayag na walang ‘information drive’  ang pamahalaan hinggil sa iligal na droga, partikular sa hanay ng mga kabataan.</p>
      <p>Eh, excuse me po, madam. Sana bago ka “ngumawa” “nagtanong” ka muna sa PDEA at PNP para nalaman mo na may mga ‘team’ at yunit ang mga ito na “nag-iikot” sa mga komunidad at mga eskuwelahan hinggil sa kampanyang ito.</p>
      <p>At kung hindi mo pa rin alam dahil sa nakaraang tatlong taon ay tila ang “pambubuska” at kritisismo lang sa gobyerno ni PDU30 ang inatupag mo, matagal na pong nakatayo sa Nueva Ecija ang pinakamalaking rehabilitation center sa bansa at ang “kulang” nga dito, ayon sa ilang kaibigan, ay mga ‘drug addict’ na kailangang “gamutin.”</p>
      <p>Kaya sana, Madam Leni, huwag mong gawing isyu ang “kakulangan” ng mga “rehab centers” dahil “babalandra” ito sa iyo at muling makukumpirma ng publiko na katulad noon ni Cory Aquino, nailagay ka sa isang importanteng trabaho na wala ka naman talagang alam, huhuhu.</p>
      <p>Sa madaling salita, “mag-isip” ka munang mabuti, madam, bago ka magbigay ng ano mang komento, hane?  </p>
      <p>Bigyan mo naman ng dignidad— at kahihiyan— ang responsibilidad na “ipinasa” sa iyo ni PDU30.</p>
      <p>Abangan!</p>
      <p>***</p>
      <p>WALA na talaga tayong balak na “patulan,” mga kabayan, ang mga “katsang” at mga “intriga” nitong dating pangulo ng National Press Club (NPC) na si Louie ‘Luga’ Logarta.  </p>
      <p>Eh, bakit pa nga ba, samantalang “basang-basa” na, as in, wala nang kredibilidad ang, ‘nyetang ito, kung sa hanay lang din ng mga mamamahayag na matitino at may totoong kredibilidad ang pag-uusapan.</p>
      <p>‘Yun nga lang, tila wala nang pinagkatandaan ang matandang ito, mga “kapatid” sa hanapbuhay, dahil, sa bawat pagkakataon, pulos paninirang-puri na lang ang alam isulat sa kanyang ‘FB account.’</p>
      <p>Hmm. “Masarap” bang matulog, Luga, na alam mong nakapaghabi ka na naman ng kasinungalingan at siniraan mo na naman ang isang organisasyon na dati mong pinamunuan?</p>
      <p>Sa isang tao na may hiya at konsensiya sa katawan, marahil, sa katulad mo na ang “mahabang listahan” ng mga pang-aabuso at pagwawalanghiya sa NPC ay sapat na para manahimik ka na lang. Sabagay nga, hindi naman ikaw ang taong ganito, hindi ba?</p>
      <p>Tandaan mo lang— at sa lahat ng mga tao at grupo na walang ginawa kung hindi siraan ang NPC— ang lahat ay may hangganan, hane? Translation? “Pumapatol” kami sa mga “gago” okay? Kahit sa matandang ogags.</p>
      <p>And yes, Luga, ‘yung P7 milyon utang sa SSS na isa sa mga kawalanghiyaan na “iniwan” mo at ng mga katulad mo sa NPC, NABAYARAN na ngayon oke?</p>
      <p>At siya nga pala, sapul nang umalis ka sa NPC— na ginawa mong sariling bahay sa loob ng higit isang dekada— hindi na pumupunta sa ‘5-6’ ang mga empleyado o bantayan ka habang natutulog ka para lang makautang sa pa-5-6 mo, dahil maayos na ang suweldo nila.    Malaki kasi ang “natipid” ng NPC dahil wala nang opisyal ngayon na ang gastos sa sariling almusal, tanghalian, meryenda at hapunan ay kinukuha pa sa karampot na pera ng NPC— at gamit pa ang air-condition ng NPC kapag natutulog sa gabi.<br/>Abangan ulit!</p>
    </article>
  </body>
</html>