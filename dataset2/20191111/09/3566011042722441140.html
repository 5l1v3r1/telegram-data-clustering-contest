<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546190.html/%D8%A8%DB%8C%D8%B4-%D8%A7%D8%B2-%D9%87%D8%B2%D8%A7%D8%B1-%D9%85%D8%B9%D8%AA%D8%A7%D8%AF-%D8%B7%DB%8C-%D8%B3%D8%A7%D9%84-%D8%AC%D8%A7%D8%B1%DB%8C-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T09:00:00+00:00"/>
    <meta property="og:title" content="بیش از هزار معتاد طی سال جاری دستگیر شدند"/>
    <meta property="og:description" content="فرمانده انتظامی شهرستان قزوین گفت: از ابتدای سال تاکنون هزار و ۴۹۵  نفر معتاد در شهرستان قزوین دستگیر شده‌اند."/>
  </head>
  <body>
    <article>
      <h1>بیش از هزار معتاد طی سال جاری دستگیر شدند</h1>
      <h2>فرمانده انتظامی شهرستان قزوین:</h2>
      <address>
        <time datetime="2019-11-11T09:00:00+00:00">11 Nov 2019, 09:00</time>
      </address>
      <p>فرمانده انتظامی شهرستان قزوین گفت: از ابتدای سال تاکنون هزار و ۴۹۵ نفر معتاد در شهرستان قزوین دستگیر شده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="https://sobheqazvin.ir/">صبح قزوین</a>، سرهنگ رسول فراهانی در  نشست مشترک نهادهای مرتبط با آسیب‌های اجتماعی و اعتیاد که دیروز با حضور  مسئولین دستگاه‌های متولی در سالن جلسات دادسرای عمومی و انقلاب قزوین برگزار شد، اظهار کرد: از ابتدای سال تاکنون هزار و ۴۹۵نفر معتاد در شهرستان قزوین دستگیر شده‌اند.</p>
      <p>وی افزود: متاسفانه آمار دستگیری معتادان در استان افزایش یافته که نیازمند بررسی جدی‌تر دستگاه‌های متولی در زمینه اعتیاد است.</p>
      <p>فرمانده انتظامی شهرستان قزوین بیان کرد: از ابتدای امسال تاکنون ۳۰۹ خرده فروش و ۱۱۹ نفر قاچاقچی دستگیر شدند.</p>
      <p>وی با بیان اینکه ۷۴ درصد از جرائم شهرستان قزوین در حوزه جرائم خرد صورت می‌گیرد، گفت: خواهشمندیم که ادارت از ظرفیت کارگران و معتادان برای اشتغال زایی استفاده کنند و همچنین پیشنهاد می‌کنیم که در شهرستان قزوین اردوگاه‌هایی جهت حرفه اموزی معتادان صورت گیرد و ما آمادگی هر نوع همکاری با دستگاه‌ها را داریم.</p>
      <p>معاون پیشگیری از وقوع جرم دادگستری قزوین در این مراسم اظهار کرد: معاونت پیشگیری از وقوع جرم از حیث تصویب مصوبات خروجی خوبی داشت اما آنچه مدنظر ما بوده، این است مصوبات جلسات جنبه عملیاتی و اقدامی به خود بگیرد.</p>
      <h3>وضعیت مراکز اعتیاد خوب نیست</h3>
      <p>علی فولیان افزود: در استان قزوین اقدامات خوبی در حوزه مقابله و پیشگیری از اعتیاد و مواد مخدر وجود داشت اما علی‌رغم این اقدمات، هنوز وضعیت مراکز اعتیاد خیلی خوب نیست.</p>
      <p>این مقام مسئول بیان کرد: در راستای انجام وظایف قزوین هم همگام با استان‌های دیگر وظایف خود را بررسی کرده و در حوزه پیشگیری گام برداشته چراکه اعتیاد به عنوان ابر آسیب تولیدکنندن جرم است و میزان پرونده‌های موجود در دستگاه قضا به این معظل باز می‌گردد لذا ضرورت دارد دستگاه‌های زیربط در این زمینه همکاری داشته باشند.</p>
      <p>وی خاطرنشان کرد: بر اساس بیانات مقام مظم رهبری این موضوع مبنای قانون برنامه ششم توسعه قرار گرفته، هدف از این جلسات اقدامات عملیاتی است تا شاهد نتایجی در راستای تحکیم خانواده و کاهش ورودی آمار ورودی پرونده به دستگاه‌های قضایی باشیم.</p>
      <p>فولیان ادامه داد: عمدتا بهزیستی در حوزه تخصیص اعتبار در بخش اعتیاد گله مند بود و نیاز به پیگیری این امر می‌باشد.</p>
      <p>معاون پیشگیری از وقوع جرم دادگستری قزوین ابراز کرد: ما نباید مراکز نگهداری و سرپناه افراد معناد را به صرف صدور مجوز بسپاریم چرا نظارت لازم بر کمپ‌ها نیست و گاها ما شاهد یه ولنگاری و ناهنجاری در استان هستیم.</p>
      <p>انتهای پیام/</p>
    </article>
  </body>
</html>