<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231604/"/>
    <meta property="og:site_name" content="Українська правда"/>
    <meta property="article:published_time" content="2019-11-11T09:42:00+00:00"/>
    <meta property="og:title" content="Прем’єр прийшов на погоджувальну раду лобіювати земельні законопроєкти"/>
    <meta property="og:description" content="Прем’єр-міністр Олексій Гончарук закликає Верховну Раду розглянути в останні пленарні тижні 2019 року розглянути важливі для врегулювання земельних відносин законопроєкти."/>
  </head>
  <body>
    <article>
      <h1>Прем’єр прийшов на погоджувальну раду лобіювати земельні законопроєкти</h1>
      <address>
        <time datetime="2019-11-11T09:42:00+00:00">11 Nov 2019, 09:42</time>
      </address>
      <p>Прем’єр-міністр Олексій Гончарук закликає Верховну Раду розглянути в останні пленарні тижні 2019 року розглянути важливі для врегулювання земельних відносин законопроєкти.</p>
      <p><b>Джерело:</b> засідання погоджувальної Ради 11 листопада</p>
      <p><b>Пряма мова Гончарука:</b> "У нас залишилися три тижні робочих на яких Верховна Рада може ухвалювати закони, тому я прийняв рішення, що сьогодні важливо наголосити на пріоритетах, які уряд просив би Верховну Раду також вважати пріоритетними.</p>
      <p>У нас є пакет законопроєктів, що врегульовують земельні відносини. Навіть якщо абстрагуватися від розгляду законопроєкту про скасування мораторію і ринок землі у нас є як мінімум ще 4 законопроєкти, які важливо розглянути.</p>
      <p>Це дерегуляція в земельних відносинах -  № 2194, це система прозорих електронних аукціонів щодо прав землю і самих земельних ділянок - № 2195. Вони ніяк самі по собі ринок не відкривають, але є важливими складовими, щоб ринок землі, якщо і коли ринок буде запущений, він відбувався цивілізовано.</p>
      <p>Також важливий, на нашу думку, законопроєкт №0858 він врегульовує певні відносини й вдосконалює процедури щодо протидії рейдерству у сферах земельних питань. І надважливий законопроєкт №2370 про національну інфраструктуру геопросторових даних".</p>
      <p><b>Деталі: </b>Крім того Рада має розглянути у другому читанні проєкт закону про бюджет країни на 2020 рік. Спікер сподівається, що парламент буде розглядати бюджет у четвер.</p>
      <p>Представник президента в Раді Руслан Стефанчук закликав ВР пришвидшити роботу над проєктами закону щодо покарання за незаконний видобуток бурштину. Також Стефанчук говорив про низку законопроєктів щодо народовладдя.</p>
      <footer>Альона Мазуренко, УП</footer>
      <related>
        <a href="https://www.pravda.com.ua/news/2019/11/8/7231353/"/>
        <a href="https://www.pravda.com.ua/news/2019/11/8/7231325/"/>
        <a href="https://www.epravda.com.ua/news/2019/11/7/653450/"/>
      </related>
    </article>
  </body>
</html>