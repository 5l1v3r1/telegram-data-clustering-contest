<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://edu.andhrajyothy.com/EduNewsArticle.aspx?SID=952086"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T09:00:17+00:00"/>
    <meta property="og:title" content="జీతం పెంచుతామని.. ఉద్యోగం తీసేస్తారా?"/>
    <meta property="og:description" content="జగనన్నా.. ఇదేనా మహిళా సాధికారత?"/>
  </head>
  <body>
    <article>
      <h1>జీతం పెంచుతామని.. ఉద్యోగం తీసేస్తారా?</h1>
      <address>
        <time datetime="2019-11-11T09:00:17+00:00">11 Nov 2019, 09:00</time>
      </address>
      <ul>
        <li>
          <a href="http://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="http://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="http://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="http://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="http://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>జగనన్నా.. ఇదేనా మహిళా సాధికారత?</b>
      </p>
      <p>
        <b>వెలుగు యానిమేటర్ల ఆగ్రహం</b>
      </p>
      <p>
        <b>మంగళగిరిలో 2 రోజులుగా ఆందోళన</b>
      </p>
      <p>
        <b>ఎమ్మెల్యే నివాసం, ఆఫీసు ఎదుట నిరసన</b>
      </p>
      <p><b>మంగళగిరి టౌన్‌, నవంబరు 10:</b> ‘జీతాలు పెంచి ఉద్యోగ భద్రత కల్పిస్తామని మీరు హామీ ఇచ్చారు. తీరా అధికారంలోకి వచ్చాక జీతాలు పెంచకపోగా.. ఉన్న ఉద్యోగాలను ఊడగొట్టేందుకు ఆదేశాలిచ్చారు. జగనన్నా.. ఇదే మహిళా సాధికారత’ అని వెలుగు యానిమేటర్లు నిలదీశారు. మహిళా సాధికారత కోసం పాటుపడతారన్న ఉద్దేశంతోనే ఓట్లేసి ఆయన్ను గెలిపించుకున్నామని.. కానీ తమ తొలగింపునకు ఉత్తర్వులిచ్చారని ఆగ్రహం వ్యక్తం చేశారు. గుంటూరు జిల్లా మంగళగిరిలో శనివారం నుంచి వారు ఆందోళన సాగిస్తున్నారు. తొలుత ఆటోనగర్‌ వద్ద వైసీపీ ఎమ్మెల్యే ఆళ్ల రామకృష్ణారెడ్డి కార్యాలయం వద్ద బైఠాయించారు. ప్రభుత్వం తమకు ఇచ్చిన హామీలను అమలు చేయాలని నినాదాలు చేశారు.</p>
      <p> </p>
      <p>సీఐటీయూ అనుబంధ వెలుగు, వీవోఏల సంఘం ఆధ్వర్యంలో మంగళగిరి, దుగ్గిరాల మండలాలకు చెందిన యానిమేటర్లు మంగళగిరి ఆటోనగర్‌ వద్దగల ఎమ్మెల్యే కార్యాలయానికి చేరుకుని రాత్రి వరకు నిరసన కొనసాగించారు. కార్యాలయం వెలుపల చీకట్లోనే కొవ్వొత్తులతో నిరసన తెలిపారు. ఆదివారం ఉదయం తాడేపల్లిలోని ఎమ్మెల్యే నివాసం ఎదుట ఆందోళనకు దిగారు. ఆళ్ల రావాలి... సమాధానం చెప్పాలని నినాదాలు చేశారు. తిరిగి సాయంత్రం మళ్లీ మంగళగిరిలో ఎమ్మెల్యే కార్యాలయం ఎదుట నిరసన కొనసాగించారు. ఈ సందర్భంగా పలువురు యానిమేటర్లు మాట్లాడారు. ‘పాదయాత్ర సందర్భంగా జగన్మోహన్‌రెడ్డి యానిమేటర్లకు రూ.10వేల కనీస వేతనంతో పాటు ఉద్యోగాలను క్రమబద్ధీకరిస్తామని మాటిచ్చారు. సీఎం అయ్యాక ఆ హామీని అమలు చేయకపోగా రాష్ట్రవ్యాప్తంగా ఉన్న 27 వేల మంది యానిమేటర్ల ఉద్యోగాలను ఊడగొట్టేందుకు సర్క్యులర్‌ జారీ చేశారు. యానిమేటర్ల మార్పునకు సంబంధించి 2012లో ప్రవేశపెట్టిన జీవోను ఇప్పుడు సర్క్యులర్‌గా మార్చి ఉద్యోగాలు తొలగించేందుకు పూనుకున్నారు’ అని విరుచుకుపడ్డారు.</p>
      <p> </p>
      <p>
        <b>ఉద్యోగాలు తొలగించే అధికారం ఎవరిచ్చారు: లోకేశ్‌</b>
      </p>
      <p>యానిమేటర్ల ఆందోళనకు టీడీపీ జాతీయ ప్రధాన కార్యదర్శి లోకేశ్‌ మద్దతు ప్రకటించారు. మంగళగిరిలో వారి నిరసనపై ఆయన ఆదివారం ఓ ప్రకటనలో స్పందించారు. ‘వెలుగు యానిమేటర్లుగా సుదీర్ఘకాలం నుంచి పనిచేస్తున్న మహిళల ఉద్యోగాలను తొలగించే అధికారం ప్రభుత్వానికి ఎవరిచ్చారు? అధికారంలోకి వస్తే జీతం రూ.పది వేలకు పెంచుతామని అడగకుండానే హామీ ఇచ్చిన జగన్‌.. సీఎం అయ్యాక 27,700 మందిని ఉద్యోగాల నుంచి తొలగించాలని నిర్ణయించడం సిగ్గుచేటు. నమ్మి ఓట్లేసి గెలిపించిన మహిళలను ప్రభుత్వం దారుణంగా మోసం చేసింది. అర్ధరాత్రి మహిళలు రోడ్డుపై ఆందోళనకు దిగారంటే... ప్రభుత్వ పాలన ఎంత చెత్తగా ఉందో అర్థమవుతోంది’ అని ధ్వజమెత్తారు. యానిమేటర్లకు టీడీపీ అండగా నిలుస్తుందని స్పష్టం చేశారు.</p>
    </article>
  </body>
</html>