<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231599/"/>
    <meta property="og:site_name" content="Українська правда"/>
    <meta property="article:published_time" content="2019-11-11T09:09:55+00:00"/>
    <meta property="og:title" content="П’яний на &quot;Лексусі&quot; вилетів на тротуар у Києві: загинула пішохід"/>
    <meta property="og:description" content="Увечері 10 листопада на проспекті Бажана в Києві “Лексус” на високій швидкості вилетів на тротуар і збив двох пішоходів: дівчина загинула на місці, хлопця госпіталізували."/>
  </head>
  <body>
    <article>
      <h1>П’яний на "Лексусі" вилетів на тротуар у Києві: загинула пішохід</h1>
      <address>
        <time datetime="2019-11-11T09:09:55+00:00">11 Nov 2019, 09:09</time>
      </address>
      <p>Увечері 10 листопада на проспекті Бажана в Києві "Лексус" на високій швидкості вилетів на тротуар і збив двох пішоходів: дівчина загинула на місці, хлопця госпіталізували.</p>
      <p><b>Джерело:</b><a href="https://www.facebook.com/dtp.kiev.ua/posts/1478375872328301?__tn__=-R"> ДТП.kiev.ua</a> в Facebook, коментар прессекретаря поліції Дарницького району Києва Євгена Ласкіна УП</p>
      <p><b>Пряма мова Ласкіна:</b> "Аварія сталася на проспекті Бажана, біля метро "Осокорки", о 23:15. Поліцейські на місці пригоди встановили, що відбулось зіткнення автомобілів "Рено" та "Лексус", внаслідок чого "Лексус" у некерованому стані виїхав за межі проїжджої частини та на тротуарі скоїв наїзд на двох пішоходів.</p>
      <p>За попередніми даними, 21-річний водій "Лексуса" перебував у стані алкогольного сп’яніння".</p>
      <figure>
        <img src="https://img.pravda.com/images/doc/1/0/10c6461-leksus1.jpg"/>
      </figure>
      <p><b>Деталі:</b> За даними ДТП.kiev.ua, "Лексус" рухався на великій швидкості, після зіткнення з автомобілем "Рено", який перелаштовувався правіше, "Лексус" вилетів на тротуар.</p>
      <figure>
        <img src="https://img.pravda.com/images/doc/1/8/184868a-leksus4.jpg"/>
      </figure>
      <p>У результаті цього 20-річна дівчина загинула на місці.</p>
      <p>23-річного хлопця з множинними травмами госпіталізували.</p>
      <figure>
        <img src="https://img.pravda.com/images/doc/4/c/4c9315d-leksus2.jpg"/>
      </figure>
      <p>Водія "Лексуса" затримали. За даним фактом відкрито кримінальне провадження за ч. 2 ст. 286 ( Порушення правил безпеки дорожнього руху або експлуатації транспорту особами, які керують транспортними засобами) ККУ.</p>
      <footer>Ірина Балачук, УП</footer>
      <related>
        <a href="https://www.pravda.com.ua/news/2019/11/10/7231528/"/>
        <a href="https://www.pravda.com.ua/news/2019/11/10/7231516/"/>
        <a href="https://www.pravda.com.ua/news/2019/11/9/7231460/"/>
      </related>
    </article>
  </body>
</html>