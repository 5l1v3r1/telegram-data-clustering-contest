<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/ecesu-serbes/12-kasim-boga-dolunayi-hangi-burcu-nasil-etkileyecek-2218281"/>
    <meta property="og:site_name" content="Posta"/>
    <meta property="article:published_time" content="2019-11-11T09:15:02+00:00"/>
    <meta property="og:title" content="12 Kasım Boğa Dolunayı hangi burcu nasıl etkileyecek?"/>
    <meta property="og:description" content="12 Kasım Boğa Dolunayı hangi burcu nasıl etkileyecek?"/>
  </head>
  <body>
    <article>
      <h1>12 Kasım Boğa Dolunayı hangi burcu nasıl etkileyecek?</h1>
      <address><time datetime="2019-11-11T09:15:02+00:00">11 Nov 2019, 09:15</time> by <a rel="author">Ecesu Serbes</a></address>
      <p>Herkese merhaba!</p>
      <p>12 Kasım'da Boğa burcunda meydana gelecek olan Dolunay, hayatımızda sağlamlaştırılması gereken alanları hatırlatıyor, çözülmesi gereken meseleleri göz önüne getiriyor.</p>
      <p>İletişim gezegeni Merkür'ün Akrep burcunda geri harekette ve Güneş'le kavuşumda olacağı bu Dolunay döneminde, zihnimizi geçmişe çevirmiş, belki de her şeyin daha iyi olduğunu düşündüğümüz bir döneme özlem duyuyor olabiliriz.</p>
      <p>Dolunay'ın Akrep-Boğa aksında gerçekleşecek oluşu, içinde bulunduğumuz fiziki plan ile sübjektif gerçekliklerimiz arasında denge kurmamız gerektiği mesajını veriyor. </p>
      <p>Boğa-Akrep aksının temel meselelerinden biri <b>sahip olmaktır</b>. Ancak Boğa elle tutulan nesnelere, paraya, kabarık banka hesaplarına sahip olmak isterken; Akrep'teki sahip olma ihtiyacı ruhsaldır. Mesela karşısındaki insanın iradesine sahip olmak ister, yönetmek ister. </p>
      <figure>
        <img src="https://i.pstimaj.com/img/75/640x0/5dc925e8ae298b5401be032b"/>
      </figure>
      <p>Akrep burcundaki Güneş bizi kaosa sürüklerken, Boğa burcundaki Ay mevcut durumu korumamızı ve güvenli bölgede kalmamızı, risk almamamızı öğütlüyor.</p>
      <p>Bir tarafımız her şeye sahip olmak isterken, diğer tarafımız mücadeleden kaçıyor.</p>
      <p>Oğlak burcundaki Satürn’ün bu Dolunay’da destekleyici açılar yapacağını da göz önünde bulundurarak, bu dönemde alacağınız kararların uzun vadeli etkileri olacağını, özellikle işle ve parayla alakalı konularda sağlam temelli kararlar alabileceğinizi söyleyebiliriz.</p>
      <p>Bu Dolunay'ı verimli değerlendirebilmek için finansal durumunuzu ve harcamalarınızı gözden geçirmenizi öneririm. Kendinizi maddi olarak güvende hissettirecek adımlar atabilirsiniz. Ancak, Merkür'ün geri hareketine devam ettiği 22 Kasım'a kadar yeni bir işe başlamamanızı, alım-satım yapmamanızı, kısacası imza gerektiren hiçbir adım atmamanızı öneririm.</p>
      <p>Diğer taraftan, öz değer duygunuzu oluşturan faktörlerin neler olduğunu da masaya yatırmalısınız. Sadece maddi olarak güçlü ve güvende hissettiğinizde mi kendinizden ve hayatınızdan memnun oluyorsunuz? Maddi güvenceye ulaşabilmek için, uğraşmak zorunda kaldığınız şeylerin sizden aldıklarını hangi yolla tamamlamaya çalışıyorsunuz? Kendinizi ne kadar sağlıklı ve güvende hissediyorsunuz? </p>
      <p>İç hesaplaşmaların gündeme geleceği bir dönemden geçiyoruz. Geri harekette olan Merkür’ün etkisiyle karışık bir zihnimiz ve birçok meselemiz var. Akışta kalmayı önermek isterdim ama Akrep-Boğa aksında kontrolü elden bırakmak pek de kolay olmayacaktır. </p>
      <p>Zihninizi meşgul eden konuları yazıp retro bittikten sonra tekrar değerlendirmeye almayı düşünebilirsiniz.</p>
      <p>Peki hangi burcu neler bekliyor?</p>
      <h3>Koç:</h3>
      <p>Sizin için bu dolunayın gündemi parayla alakalı meseleler. Kazançlarınızı ve maddi güvenliğinizi arttırmaya yönelik adımlar atabilirsiniz. </p>
      <p>Çözümünü beklediğiniz miras, nafaka, kredi gibi başkalarının finansal kaynaklarını ilgilendiren konularda gelişmeler meydana gelebilir. </p>
      <p>Kariyer evinizde seyahat eden Satürn’ün de bu Dolunay’a sağladığı destekleyici etkiyle iş hayatınızda mutluluk verici gelişmeler yaşayabilirsiniz</p>
      <h3>Boğa:</h3>
      <p>Burcunuzda gerçekleşecek olan Dolunay hayatınızda sağlamlaştırmak istediğiniz her konuda size destek veriyor. </p>
      <p>9. evinizden Dolunay’a destek veren Satürn’ün etkisiyle hukukla, yükseköğrenimle ve yabancılarla alakalı konularda başarıya ulaşabileceğiniz bir dönemden geçiyorsunuz. </p>
      <p>Bu dönemde karşınıza sizi zorlayacak, üzerinizde baskı kurmak isteyecek kişiler çıkabilir. Alttan almakta ve ego savaşlarına girmemekte fayda var.</p>
      <figure>
        <img src="https://i.pstimaj.com/img/75/640x0/5dc9261466a97cf378e12753"/>
      </figure>
      <h3>İkizler:</h3>
      <p>Bilinçaltınız devreye giriyor, hisleriniz güçleniyor. Ruh halinizde iniş çıkışlar yaşayabilirsiniz. Sakin kalmaya çalışın ve ruhunuzdan gelen mesajlara kulak verin. </p>
      <p>Krediler, borçlar ve ortaklaşa gelirler alanınızda seyahat eden Satürn ekonomik konularda risk almamanız gerektiğini gösteriyor.</p>
      <p>İş hayatınızda veya günlük hayatınızda gizli düşmanlıklarla karşı karşıya kalabilirsiniz. Kime güveneceğinizi iyi seçmeniz gereken bir dönemden geçiyorsunuz. </p>
      <p>Hem bedensel hem ruhsal sağlığınıza dikkat etmelisiniz.</p>
      <figure>
        <img src="https://i.pstimaj.com/img/75/640x0/5dc92635ae298b5400523af0"/>
      </figure>
      <h3>Yengeç:</h3>
      <p>Sizin için keyifli bir dönem. Arkadaşlıklar, sosyal çevre, büyük umutlar alanınızda gerçekleşen Dolunay sosyal hayatınızı canlandırıyor. </p>
      <p>Evlilik ve ortaklık evinizde seyahat eden Satürn'ün destekleyici etkisiyle yakın ilişkilerinizi sağlamlaştırmaya yönelik adımlar atabilirsiniz. </p>
      <p>Sağlam temelli evlilikler ve ortaklıklar kurmak için adımlar atabilirsiniz. Siz yine de imza gerektiren herhangi bir işe başlamak için Merkür retrosunun bitmesini bekleyin.</p>
      <h3>Aslan:</h3>
      <p>Kariyer alanınızda gerçekleşecek olan bu Dolunay, iş hayatınız için destekleyici etkilere sahip. </p>
      <p>Çalışma hayatınızı ifade eden 6. evinizde seyahat eden Satürn'ün 10. evinizdeki Dolunay'a yapacağı destekleyici açı iş hayatınızda sağlam temelli adımlar atabileceğinizi gösteriyor.</p>
      <p>Zam ve terfi konuları gündeme gelebilir, iş teklifleri alabilirsiniz. İş değiştirmek gibi bir düşünceniz varsa Merkür retrosunun bitmesini beklemenizi öneririm.</p>
      <p>Bu dönemde kariyerinize dair atacağınız her adımın uzun vadede karşılığını alacağınızı söyleyebiliriz.</p>
      <h3>Başak:</h3>
      <p>Yurtdışıyla alakalı konular, yabancılar, uluslararası ilişkiler, yükseköğrenim konularında destekleyici gökyüzü etkileri bulunan bir dönemden geçiyorsunuz.</p>
      <p>Yeni bir eğitime başlayabilirsiniz, seyahat konuları gündeme gelebilir. Yükseköğrenimle alakalı bir çözülmeyen bir meseleniz çözüme varabilir. Hukukla alakalı devam eden bir meseleniz çözümlenebilir. </p>
      <p>5. evinizde seyahat eden Satürn'ün etkisiyle özel hayatınızdaki kişilerden ve çocuklarınızdan ciddiyet ve sorumluluk beklediğiniz bir Dolunay dönemi olacak sizin için.</p>
      <figure>
        <img src="https://i.pstimaj.com/img/75/640x0/5dc9266bae298b5401be032d"/>
      </figure>
      <h3>Terazi:</h3>
      <p>Kredi, borç, miras, nafaka gibi konularda çözülmesini beklediğiniz bir meseleniz varsa bu Dolunay size beklediğiniz desteği veriyor.</p>
      <p>4. evinizde seyahat eden Satürn'ün Dolunay'a yapacağı destekleyici açıyla ailenizden finansal destek görebilirsiniz.</p>
      <p>Aile içinde meydana gelen, ekonomik temelli krizler çözüme ulaşabilir. Ailenize karşı olan sorumluluklarınız artabilir.</p>
      <p>Taşınmak, mal mülk alımı veya satımı gibi konular gündeme gelebilir. Merkür retrosunun biteceği 22 Kasım'a kadar beklemenizde fayda var.</p>
      <h3>Akrep:</h3>
      <p>Karşıt burcunuzda gerçekleşecek olan Dolunay'ın etkisiyle evliliğinizde veya ortaklığınızda üstü kapatılmış çözümsüz konular gün yüzüne çıkabilir. “Tamam mı devam mı?” noktasına gelebilirsiniz. </p>
      <p>Çevrenizdeki insanlar tarafından eleştiriliyor ve baskılanıyor gibi hissedebilirsiniz. Bu etkinin geçici olduğunu unutmamalı, gereksiz gerilimlere girmemelisiniz.</p>
      <p>3. evinizden Dolunay'a destek veren Satürn'ün etkisiyle yakın çevrenizden biriyle ortaklık kurma kararı alabilirsiniz.</p>
      <p>Sözleşmeler gündeme gelebilir, her türlü imzalı işiniz için burcunuzda devam eden Merkür retrosunun bitmesini bekleyin.</p>
      <h3>Yay:</h3>
      <p>Günlük rutinlerinizde ve iş hayatınızda düzen oturtmak adına adımlar atabilirsiniz. </p>
      <p>Para evinizden Dolunay'a destek verecek olan Satürn'ün etkisiyle, iş hayatınızda uzun vadede gelirinizi arttıracak değişiklikler yapabilirsiniz.</p>
      <p>Hayat kalitenizi arttırmaya yönelik adımlar atabilir, diyete ve spora başlayabilirsiniz.</p>
      <p>Sağlığınıza dikkat etmenizde fayda var, özellikle boyun bölgeniz hassaslaşabilir.</p>
      <figure>
        <img src="https://i.pstimaj.com/img/75/640x0/5dc9262366a97cf2692b0225"/>
      </figure>
      <h3>Oğlak:</h3>
      <p>Flört evinizde gerçekleşecek olan Dolunay aşk hayatınızın canlandırmaya geliyor.</p>
      <p>Yalnızsanız yeni bir flört gündeme gelebilir, ilişkiniz varsa birlikte keyifli ve eğlenceli aktiviteler planlayabilirsiniz.</p>
      <p>Yükseleninizde seyahat eden Satürn'ün destekleyici etkisiyle, hobilerinizi paraya çevirmeye yönelik adımlar atabilirsiniz.</p>
      <p>Çocuğunuz varsa çocuklarınızın hayatında gelişmeler yaşayabilirsiniz, çocuk sahibi olmaya karar verebilirsiniz.</p>
      <figure>
        <img src="https://i.pstimaj.com/img/75/640x0/5dc92649ae298b54cece8d9b"/>
      </figure>
      <h3>Kova:</h3>
      <p>Bu Dolunay döneminde ailenizle alakalı konular gündeminizde olacak. Aile içerisinde finansal konular, mal-mülkle alakalı konular gündeme gelebilir.</p>
      <p>Taşınmak, ev almak, ev satmak gibi konular gündeme gelebilir. İmza atmanız gereken her türlü iş için Merkür retrosunun sona ereceği 22 Kasım'ı beklemenizi öneririm.</p>
      <p>Evde zaman geçirme ihtiyacınız artabilir, evden çalışabileceğiniz bir iş arayışına girebilirsiniz.</p>
      <p>12. evinizde seyahat eden Satürn'ün etkisiyle bilinçaltınızdaki korkular iş ve ev hayatınıza yansıyabilir. </p>
      <p>Kendinizi ruhsal olarak güçlendirebileceğiniz bir dönemden geçiyorsunuz.</p>
      <figure>
        <img src="https://i.pstimaj.com/img/75/640x0/5dc9265dae298b54cdb62837"/>
      </figure>
      <h3>Balık:</h3>
      <p>Yakın çevreniz, kardeşleriniz, komşularınızla olan ilişkileriniz önem kazanıyor. Yakın çevrenizdekilerin hayatlarında meydana gelen gelişmeler gündeminizi meşgul edebilir.</p>
      <p>Anlaşmalar, sözleşmeler, ufak tefek eğitimler, kısa mesafeli seyahatler gündeme gelebilir. İmza gerektiren her türlü iş için 22 Kasım'ı beklemenizi öneririm. Merkür retrosunun sona ereceği 22 Kasım'a kadar seyahatlerinizde de aksiliklerle karşılaşabilirsiniz.</p>
      <p>İşten gelen kazançlar alanınızda seyahat eden Satürn'ün destekleyici etkisiyle kazançlarınızı arttırmak adına eğitimler alabilir, kendinizi geliştirmeye yönelik adımlar atabilirsiniz.</p>
      <h3>** Astroloji sayfamızı gördünüz mü?** Tıklayın: <a href="https://www.posta.com.tr/insan/astroloji"><b>https://www.posta.com.tr/insan/astroloji</b></a></h3>
      <related>
        <a href="https://www.posta.com.tr/yazarlar/irem-haliloglu/merkur-retrosundan-korunma-yontemleri-2215584"/>
      </related>
    </article>
  </body>
</html>