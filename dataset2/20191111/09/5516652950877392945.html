<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425562/thrhnos-sthn-topikh-astynomia-esbhse-sta-41toy-rodiths-axiwmatikos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T09:46:34+00:00"/>
    <meta property="og:title" content="Θρήνος στην τοπική αστυνομία: Έσβησε στα 41του ροδίτης αξιωματικός"/>
    <meta property="og:description" content="Ένας από τους ικανότερους αξιωματικούς της ΕΛΑΣ αλλά και εξαιρετικός άνθωπος που υπηρέτησε επί σειρά ετών στη Ρόδο, έφυγε σήμερα το πρωί χτυπημένος από τον καρκίνο, έπειτα από πολύμηνη μάχη που έδωσε."/>
  </head>
  <body>
    <article>
      <h1>Θρήνος στην τοπική αστυνομία: Έσβησε στα 41του ροδίτης αξιωματικός</h1>
      <h2>Έδωσε σκληρή αλλά άνιση μάχη με τον καρκίνο</h2>
      <address>
        <time datetime="2019-11-11T09:46:34+00:00">11 Nov 2019, 09:46</time>
      </address>
      <p>
        <b>Ένας από τους ικανότερους αξιωματικούς της ΕΛΑΣ αλλά και εξαιρετικός άνθωπος που υπηρέτησε επί σειρά ετών στη Ρόδο, έφυγε σήμερα το πρωί χτυπημένος από τον καρκίνο, έπειτα από πολύμηνη μάχη που έδωσε.</b>
      </p>
      <p>Πρόκειται για τον Γεώργιο Ορφανό, αστυνόμο Α' ο οποίος υπηρετούσε ως διοικητής στο Αστυνομικό Τμήμα Αερολιμένα Ρόδου, ενώ είχε επίσης υπηρετήσει με επιτυχία σε διάφορες επιτελικές θέσεις και νευραλγικά πόστα, ανάμεσα στα οποία και στην υποδιεύθυνση Ασφάλειας Ρόδου.</p>
      <p>Άφησε πίσω του μια υπέροχη οικογένεια με τρια μικρά παιδιά.</p>
      <p>Ο Γιώργος Ορφανός, ήταν ένας εξαιρετικός άνθρωπος, υπόδειγμα οικογενειάρχη αλλά και επαγγελματία αστυνομικού. Μετρημένος, πράος και αποτελεσματικός, άφησε τις καλύτερες εντυπώσεις σε όσους συνεργάστηκαν μαζί του.</p>
      <p>Για τον τόπο και τον χρόνο της κηδείας του αναμένεται να γίνει σχετική ανακοίνωση.</p>
    </article>
  </body>
</html>