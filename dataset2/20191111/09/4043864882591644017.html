<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231603/"/>
    <meta property="og:site_name" content="Українська правда"/>
    <meta property="article:published_time" content="2019-11-11T09:38:00+00:00"/>
    <meta property="og:title" content="Рада може ухвалити держбюджет-2020 вже у четвер"/>
    <meta property="og:description" content="Верховна Рада планує розглянути та ухвалити в другому читанні проєкт закону про державний бюджет України на 2020 рік на засіданні 14 листопада."/>
  </head>
  <body>
    <article>
      <h1>Рада може ухвалити держбюджет-2020 вже у четвер</h1>
      <address>
        <time datetime="2019-11-11T09:38:00+00:00">11 Nov 2019, 09:38</time>
      </address>
      <p>Верховна Рада планує розглянути та ухвалити в другому читанні проєкт закону про державний бюджет України на 2020 рік на засіданні 14 листопада.</p>
      <p><b>Джерело:</b> заява спікера Верховної Ради Дмитра Разумкова на засіданні погоджувальної ради парламенту</p>
      <p><b>Деталі:</b> Разумков звернувся до комітету з питань бюджету – на своєму засіданні уважно розглянути та проаналізувати поданий урядом проєкт бюджету на предмет врахування бюджетних висновків ВР та надати висновок комітету народним депутатам.</p>
      <p><b>Пряма мова:</b> "Для того, щоб, скоріш за все, в четвер ми змогли розглянути цей важливий законопроєкт, і можливо, якщо все буде добре, підтримати та затвердити державний бюджет на наступний рік.</p>
      <p><b>Що передувало:</b> На засіданні у неділю Кабінет міністрів <a href="https://www.pravda.com.ua/news/2019/11/3/7230880/">ухвалив проєкт держбюджету</a> на 2020 рік до другого читання.</p>
      <p><b>Чому це важливо</b>: Державний бюджет – головний кошторис країни. Цього разу він передбачає зокрема <a href="https://www.pravda.com.ua/news/2019/11/5/7231049/">безпрецедентні видатки на оборону.</a></p>
      <p>
        <b>Нагадаємо:</b>
      </p>
      <ul>
        <li>Верховна Рада ухвалила законопроєкт про бюджет на 2020 рік <a href="https://www.epravda.com.ua/news/2019/10/18/652716/">у першому читанні</a>18 жовтня. </li>
        <li>Основні показники проекту державного бюджету на 2020 рік: <b>Доходи </b>державного бюджету на 2020 рік (з трансфертами) передбачені у сумі <b>1 079,5 млрд грн</b>, у тому числі загального фонду –<b>962,7 млрд грн</b>., <b>видатки</b> - у сумі <b>1170,0 млрд грн. Видатки на національну безпеку і оборону</b> становлять 245,8 млрд гривень, що на 33,8 млрд більше, ніж у 2019 році.</li>
        <li>У Кабміні заявили, що бюджет розрахували на макроекономічному прогнозі, який склали весною 2019 року. Після затвердження нового макроекономічного прогнозу показники у бюджеті переглянуть.</li>
        <li>Глава уряду Олексій Гончарук заявив, що держбюджет-2020 стане <a href="https://www.pravda.com.ua/news/2019/09/16/7226384/">останнім, що ухвалюється лише на рік</a>.</li>
      </ul>
      <p>
        <b>Знати більше: <a href="https://www.epravda.com.ua/publications/2019/11/8/653476/"><i>"Кошторис Зеленського": що уряд змінив в бюджеті на 2020 рік</i></a></b>
      </p>
      <footer>Валентина Романенко, УП</footer>
      <related>
        <a href="https://www.epravda.com.ua/news/2019/11/7/653452/"/>
        <a href="https://www.epravda.com.ua/news/2019/11/5/653344/"/>
        <a href="https://www.pravda.com.ua/news/2019/11/5/7231049/"/>
      </related>
    </article>
  </body>
</html>