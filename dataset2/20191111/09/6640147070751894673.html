<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-nuove-classi-beta-remaster/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:26:00+00:00"/>
    <meta property="og:title" content="Diablo 4: rumor su nuove classi disponibili al lancio, beta e Diablo 2 Remaster"/>
    <meta property="og:description" content="Un vecchio rumor du Diablo 4 fa emergere nuovi possibili dettagli quali due nuove classi, il periodo della beta e Diablo 2 Remaster."/>
  </head>
  <body>
    <article>
      <h1>Diablo 4: rumor su nuove classi disponibili al lancio, beta e Diablo 2 Remaster</h1>
      <address><time datetime="2019-11-11T09:26:00+00:00">11 Nov 2019, 09:26</time> by <a rel="author">Gianluca Saitto</a></address>
      <p>La scorsa settimana, Blizzard ha annunciato ufficialmente<b> Diablo 4</b> durante la cerimonia di apertura della BlizzCon 2019. Tramite i due trailer mostrati e i dettagli emersi direttamente dagli sviluppatori del gioco, Diablo 4 avrà uno stile più oscuro e sanguinolento, molto più simile a Diablo 2. Nel mentre, Blizzard ha annunciato solo tre classi ma sembra che <b>altre due saranno annunciate nel prossimo futuro</b> e accompagneranno il lancio del gioco.</p>
      <p>Questa nuova informazione proviene da una voce di corridoio emersa su Reddit che risale a quattro mesi fa. Questo rumor<b> ha predetto molti dettagli che si sono rivelati essere veritieri</b>, come lo stile artistico del gioco e le tre classi presentate.</p>
      <figure>
        <iframe src="https://www.youtube.com/embed/Y6LoraKPvY0" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/diablo-iv-60779.768x432.jpg"/>
        </figure>
        <figure>
          <img src="https://www.tomshw.it/images/images/2019/11/diablo-immortal-60190.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/ninja-carriera-competitiva-scherzo/">Ninja “la mia carriera competitiva è uno scherzo”</a></p>
      <p>A luglio, il leaker aveva affermato che il gioco avrebbe presentato <b>cinque classi al momento del lancio</b>. Quelle annunciate ufficialmente per il momento sono tre: Barbaro, Incantatrice e Druido, ma a queste dovrebbero aggiungersi anche il Paladino e l’Amazzone. Inoltre, il leaker ha affermato che verrà inserito anche il Negromante dopo che il gioco verrà reso disponibile.</p>
      <p>Ciò che emerge di interessante dal leak è che Blizzard potrebbe aver <b>cancellato Diablo 2 Remastered</b>. Invece di creare un remaster del secondo capitolo infatti, Blizzard si sarebbe concentrata nel<b> rendere Diablo 4 il più vicino possibile a quello che sarebbe stato Diablo 2 Remaster</b>. L’ultima informazione che emerge dal post di Reddit parla di Diablo 4 co e un gioco a servizi, con costanti rilasci di patch e contenuti gratuiti e  la beta potrebbe iniziare nel 2020 con il gioco in uscita nel 2021.</p>
      <p>Vi ricordiamo che non c’è ancora nulla di ufficiale a riguardo e Blizzard non ha ancora rilasciato ulteriori dettagli sul gioco, in più non abbiamo ancora una data di lancio ufficiale di Diablo 4.<b> Cosa ne pensate di questi rumor?</b> Diteci la vostra nella sezione dedicata ai commenti.</p>
      <blockquote>C’è ancora molto da aspettare prima di giocare a Diablo 4. Nel frattempo potete recuperare Diablo 3 Eternal Collection su Amazon a <a href="https://toms.it/ulYQN">questo indirizzo</a>.</blockquote>
    </article>
  </body>
</html>