<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/siyanur-faciasindaki-intihar-mektubu-ortaya-cikti-2218289"/>
    <meta property="og:site_name" content="Posta"/>
    <meta property="article:published_time" content="2019-11-11T09:18:36+00:00"/>
    <meta property="og:title" content="Siyanür faciasındaki intihar mektubu ortaya çıktı"/>
    <meta property="og:description" content="Antalya’da siyanürle eşi, oğlu ve kızını zehirledikten sonra intihar eden Selim Şimşek’in geride bıraktığı 2 sayfalık mektubun bir bölümü ortaya çıktı."/>
  </head>
  <body>
    <article>
      <h1>Siyanür faciasındaki intihar mektubu ortaya çıktı</h1>
      <address>
        <time datetime="2019-11-11T09:18:36+00:00">11 Nov 2019, 09:18</time>
      </address>
      <h3>Antalya’da siyanürle eşi, oğlu ve kızını zehirledikten sonra intihar eden Selim Şimşek’in geride bıraktığı 2 sayfalık mektubun bir bölümü ortaya çıktı.</h3>
      <p>Selim Şimşek (36), eşi Sultan Şimşek'i (38) ve çocukları Ceren (9) ile Ali Çınar Şimşek'i (5) siyanürle zehirledi. Selim Şimşek'in geride bıraktığı 2 sayfalık mektuba polis el koydu.</p>
      <p>
        <b>Ulaşılan mektupta, Şimşek şu ifadelere yer veriyor: </b>
      </p>
      <p>Çok uzun zamandır kafamda kuruyordum. Kendimi öldürmem eşim ve çocuklarımı içinden çıkılmaz bir buhrana bunalıma sokabilirdi. Onları da yanımda götürmek en mantıklısı idi. Arkamızda kalanlar üzülecek, ağlayacak, sızlayacak sonrasında yavaş yavaş unutacaklar biliyorum. Çünkü büyükler her zaman söylerler 'Ne olursa ölene olur' diye. Bu söze istinaden canımdan bile çok sevdiğim eşim ve çocuklarımı bu kötü pis dünyada bırakamazdım. Sürekli dua ediyorum. Allah'ım bir mucize gönder diye. Bugün gözbebeğim canımın taa içi sevgili kızımı uyumaya götürdüm ve daha önce hiç olmadığı kadar sıkı ve uzun bir şekilde sarıldı bana. Yüreğim parçalandı.</p>
      <h3>Suçladığı isimleri yazdı iddiası</h3>
      <p>Sabah'ta yer alan habere göre; Selim Şimşek'in bıraktığı iki sayfalık mektupta borç listesinin yanı sıra bazı isimleri de tek tek yazarak suçladığı ileri sürüldü. Şimşek'in suçladığı isimlerin ifadeye çağrılacağı öğrenildi.</p>
      <figure>
        <img src="https://i.pstimaj.com/img/75/640x0/5dc92756ae298b5400523b06"/>
      </figure>
      <h3>Defin işlemleri duvar arkasından izlendi</h3>
      <p>Öte yandan siyanürlü ölümün ardından Şimşek ailesinin cenazeleri, özel güvenlik önlemleri altında Erzurum Yakutiye'de toprağa verildi. Cenazeyi yıkamak için gelen imamlara özel kıyafet giydirildi. Cenazeler, 6 metre derinliğindeki özel mezarlığa iple indirilirken, cemaat defin işlemlerini duvar arkasından izledi.</p>
      <p>
        <b>#olayıngeçmişi</b>
      </p>
      <ul>
        <li>Şimşek ailesinden haber alamayan bir yakını eve geldi. Zile basan kişi kapının açılmaması üzerine geri döndü.</li>
      </ul>
      <ul>
        <li>Gece yarısı yeniden eve gelen aynı kişi, yine kapının açılmaması üzerine durumu polise bildirdi.</li>
      </ul>
      <ul>
        <li>Olay yerine gelen polis ekipleri, Cumhuriyet savcısının talimatıyla kapıyı çilingir yardımıyla açtı.</li>
      </ul>
      <ul>
        <li>Eve giren polis ekipleri, salonda Selim Şimşek ve çocukları Ceren ile Ali Çınar'ın ele ele cansız bedenlerini buldu. Evin diğer bölümlerini de kontrol eden polis, banyoda da anne Sultan Şimşek'in cesedini buldu.</li>
      </ul>
      <ul>
        <li>Yapılan incelemede Şimşek ailesinin <a href="https://www.posta.com.tr/haberler/siyanur">siyanür</a> zehirlenmesine bağlı öldüğü anlaşıldı.</li>
      </ul>
      <p>BUNLARI OKUDUN MU?</p>
      <figure>
        <a href="https://www.posta.com.tr/fatihte-siyanurle-intihar-eden-4-kardese-veda-2218474">
          <img src="https://i.pstimaj.com/img/100/180x95/5dc96f98ae298b667ac2a4af"/>
        </a>
      </figure>
      <p>
        <a href="https://www.posta.com.tr/fatihte-siyanurle-intihar-eden-4-kardese-veda-2218474">1 Fatih'te siyanürle intihar eden 4 kardeşe veda</a>
      </p>
      <figure>
        <a href="https://www.posta.com.tr/istanbulda-suya-yuzde-20-zam-2218581">
          <img src="https://i.pstimaj.com/img/100/180x95/5dc96ca466a97c074a3493ce"/>
        </a>
      </figure>
      <p>
        <a href="https://www.posta.com.tr/istanbulda-suya-yuzde-20-zam-2218581">2 İstanbul’da suya yüzde 20 zam</a>
      </p>
      <figure>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">
          <img src="https://i.pstimaj.com/img/100/180x95/5dc94d79ae298b5cf7c7d9e9"/>
        </a>
      </figure>
      <p>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">3 James Gustaf Edward Le Mesurier İstanbul'da ölü bulund...</a>
      </p>
      <figure>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">
          <img src="https://i.pstimaj.com/img/100/180x95/5dc967aeae298b667ba3c3cf"/>
        </a>
      </figure>
      <p>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">4 Nejat İşler: Bazı şeyleri fazla abartmamak lazım, yaşa...</a>
      </p>
      <figure>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">
          <img src="https://i.pstimaj.com/img/100/180x95/5dc955edae298b5cf6f9e280"/>
        </a>
      </figure>
      <p>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">5 Cem Yılmaz:Tarkan bebeği olduktan sonra çok değişti</a>
      </p>
      <figure>
        <a href="https://www.posta.com.tr/asli-tandogan-tecrubelerini-paylasti-2218477">
          <img src="https://i.pstimaj.com/img/100/180x95/5dc9529c66a97cfb9e41f582"/>
        </a>
      </figure>
      <p>
        <a href="https://www.posta.com.tr/asli-tandogan-tecrubelerini-paylasti-2218477">6 Aslı Tandoğan tecrübelerini paylaştı</a>
      </p>
      <figure>
        <a href="https://www.posta.com.tr/hekimoglu-dizisi-yakinda-basliyor-2218442">
          <img src="https://i.pstimaj.com/img/100/180x95/5dc94b0a66a97cfb9d7ea894"/>
        </a>
      </figure>
      <p>
        <a href="https://www.posta.com.tr/hekimoglu-dizisi-yakinda-basliyor-2218442">7 Hekimoğlu dizisi yakında başlıyor</a>
      </p>
      <figure>
        <a href="https://www.posta.com.tr/sefirin-kizi-dizisi-yakinda-basliyor-2218415">
          <img src="https://i.pstimaj.com/img/100/180x95/5dc9495bae298b5daa0c9abc"/>
        </a>
      </figure>
      <p>
        <a href="https://www.posta.com.tr/sefirin-kizi-dizisi-yakinda-basliyor-2218415">8 Sefirin Kızı dizisi yakında başlıyor</a>
      </p>
      <figure>
        <a href="https://www.posta.com.tr/pete-doherty-gozaltina-alindi-2218441">
          <img src="https://i.pstimaj.com/img/100/180x95/5dc948f0ae298b5cf7c7d9b4"/>
        </a>
      </figure>
      <p>
        <a href="https://www.posta.com.tr/pete-doherty-gozaltina-alindi-2218441">9 Pete Doherty gözaltına alındı</a>
      </p>
      <figure>
        <a href="https://www.posta.com.tr/ruzgar-magden-insanlari-kandiriyor-iddiasi-2218387">
          <img src="https://i.pstimaj.com/img/100/180x95/5dc9437866a97cfb9e41f4f7"/>
        </a>
      </figure>
      <p>
        <a href="https://www.posta.com.tr/ruzgar-magden-insanlari-kandiriyor-iddiasi-2218387">10 'Rüzgar Mağden insanları kandırıyor' iddiası</a>
      </p>
    </article>
  </body>
</html>