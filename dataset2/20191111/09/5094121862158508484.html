<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/mutenice-dubnany-nehoda-motorka-auto-neosvetlena-drogy.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T09:23:00+00:00"/>
    <meta property="og:title" content="Při odbočování se srazil s autem. Zdrogovaný řidič jel na neosvětlené motorce"/>
    <meta property="og:description" content="Pod vlivem drog a navíc bez řidičského oprávnění vyjel dvaadvacetiletý mladík, který pak havaroval na silnici mezi Mutěnicemi a Dubňany. Řidiči teď hrozí soud."/>
  </head>
  <body>
    <article>
      <h1>Při odbočování se srazil s autem. Zdrogovaný řidič jel na neosvětlené motorce</h1>
      <address><time datetime="2019-11-11T09:23:00+00:00">11 Nov 2019, 09:23</time> by <a rel="author">Michal Záboj</a></address>
      <p>Nehoda se stala v sobotu vpodvečer. Řidič na neosvětleném motocyklu, který navíc není schválený pro provoz na veřejných komunikacích, projížděl levotočivou zatáčku a chtěl pak odbočit vlevo na místní komunikaci. Manévr mu ale nevyšel a narazil do protijedoucího auta Škoda Octavia.</p>
      <p>Motocyklista skončil silnici a sanitka ho převezla k ošetření do nemocnice. „Dechová zkouška potvrdila, že před jízdou nepil alkohol. Jinak tomu ale bylo s orientačním testem na drogy, který vykázal pozitivní hodnotu na látku Cannabis. Motocyklista se následně podrobil lékařskému vyšetření s následným odběrem krve,“ uvedl hodonínský policejní mluvčí Petr Zámečník.</p>
      <figure>
        <img src="https://g.denik.cz/66/76/hodonin-uher-pohresovany_denik-150-3x2.jpg"/>
      </figure>
      <aside>
        <a href="https://hodoninsky.denik.cz/zpravy_region/odesel-z-domu-a-uz-se-nevratil-pomozte-s-patranim-po-pohresovanem-lukasi-20191108.html">Odešel z domu a už se nevrátil. Pomozte s pátráním po pohřešovaném Lukášovi Přečíst článek ›</a>
      </aside>
      <p>Policisté zjistili, že muž má platný zákaz řízení všech motorových vozidel a zahájili úkony trestního řízení pro podezření z přečinu maření výkonu úředního rozhodnutí a vykázání.</p>
    </article>
  </body>
</html>