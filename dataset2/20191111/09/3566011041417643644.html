<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546204.html/%D8%B4%D9%87%D8%AF%D8%A7-%D8%AF%D8%B1%D8%B3-%D8%A2%D8%B2%D8%A7%D8%AF%DA%AF%DB%8C-%D9%88-%D8%AE%D9%88%D8%AF%D8%A8%D8%A7%D9%88%D8%B1%DB%8C-%D8%B1%D8%A7-%D8%A8%D9%87-%D9%85%D8%A7-%D8%A2%D9%85%D9%88%D8%AE%D8%AA%D9%86%D8%AF-%D8%A7%D9%85%D9%86%DB%8C%D8%AA-%D9%88-%D8%A2%D8%B1%D8%A7%D9%85%D8%B4-%DA%A9%D8%B4%D9%88%D8%B1-%D8%A8%D9%87-%D8%A8%D8%B1%DA%A9%D8%AA-%D8%AE%D9%88%D9%86-%D8%B4%D9%87%D8%AF%D8%A7-%D8%AD%D8%A7%D8%B5%D9%84-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T09:00:00+00:00"/>
    <meta property="og:title" content="شهدا درس آزادگی و خودباوری را به ما آموختند/امنیت و آرامش کشور به برکت خون شهدا حاصل شده است"/>
    <meta property="og:description" content="جانشین فرمانده سپاه سلمان سیستان و بلوچستان گفت: امنیت و آرامش کنونی را مرهون از خودگذشتگی و جان فشانی شهدای گرانقدر هستیم."/>
  </head>
  <body>
    <article>
      <h1>شهدا درس آزادگی و خودباوری را به ما آموختند/امنیت و آرامش کشور به برکت خون شهدا حاصل شده است</h1>
      <h2>در ششمین یادواره شهید دادستان"قلعه نو" مطرح شد:</h2>
      <address>
        <time datetime="2019-11-11T09:00:00+00:00">11 Nov 2019, 09:00</time>
      </address>
      <p>جانشین فرمانده سپاه سلمان سیستان و بلوچستان گفت: امنیت و آرامش کنونی را مرهون از خودگذشتگی و جان فشانی شهدای گرانقدر هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.oshida.ir/">عصرهامون،</a> ششمین یادواره شهید دادستان موسی نوری قلعه نو در دانشگاه زابل برگزار شد.<br/><br/>در این مراسم سردار ناظری، جانشین فرمانده سپاه سلمان سیستان و بلوچستان گفت: در طول ۴۰ سال دفاع از انقلاب اسلامی ایران شهدای بسیاری تقدیم انقلاب اسلامی کرده ایم.<br/><br/>وی با بیان اینکه امنیت و آرامش کشور به برکت خون شهدا حاصل شده است، افزود: به برکت خون شهداء و مقاومت جانانه مردم ایران ظلم در جهان رنگ باخته است و کشورهای استکباری دیگر ادعای ابر قدرتی ندارند.<br/><br/>ناظری بیان کرد: دستگیری سر شبکه فتنه جنگ نرم به برکت خون شهدا در حالی رقم می خورد که امروز مردم و پاسداران ما در راه آرمان های امام و شهدا قرار گرفته اند.<br/><br/>جانشین فرمانده سپاه سلمان استان افزود: بیانیه گام دوم انقلاب اسلامی دو آرمان مهم از جمله تمدن اسلامی و آمادگی ظهور امام زمان (عج) را نوید می دهد.</p>
      <p>وی با بیان اینکه شهید نوری همواره برای خدمت به مردم تلاش می کرد و در برابر نا عدالتی ایستاده بود، گفت: این شهید والا مقام از جمله افرادی بود که به شهادت عشق می ورزید و آرزوی شهادت را در سر می پروراند.<br/><br/><b>یادواره های شهدا پاسداشت یک اندیشه و تفکر است</b><br/>موسی سنچولی، فرمانده سپاه زابل نیز در این مراسم با بیان اینکه یادواره های شهدا پاسداشت یک اندیشه و تفکر است، افزود: شهدا با عقلانیت و منطق مسیری را انتخاب کردند که بالاترین درجه غرب الهی نصیب آنها شد.<br/><br/>فرمانده سپاه زابل بیان کرد: امروز همه ما در برابر خون شهدا مسئول هستیم چرا که آنها غرور ملی و امنیت را برای کشور و آسایش مردم به ارمغان آورده اند.<br/><br/>وی ادامه داد: شهدا درس ایثار، گذشت و خودباوری را به ما آموختند و ثابت کردند که در برابر ابر قدرت های جهان با توکل به خدا می توان پیروز میدان بود.<br/><br/><br/>انتهای پیام/</p>
    </article>
  </body>
</html>