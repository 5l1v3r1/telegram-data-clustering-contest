<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820032.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T09:04:00+00:00"/>
    <meta property="og:title" content="آصفی: اروپایی‌ها از برجام هم خارج شوند اتفاقی نمی‌افتد/ وقتی نمی‌توانند اینستکس را راه بیاندازد چطور اعتماد کنیم؟"/>
    <meta property="og:description" content="حمیدرضا آصفی سخنگوی وزارت امور خارجه دولت اصلاحات در گفت‌و‌گو با فارس، درباره گام چهارم ایران در کاهش تعهدات برجام خود اظهار داشت: اروپایی ها در مورد گام چهارم تهدیداتی می‌کنند اما نباید برای این تعهدیدات وقعی قائل شد. می‌گویند اگر ایران گام چهارم را بردارد از برجام بیرون می‌رویم. تا الان که در برجام بوده‌اند چه گیر ایران آمده که اگر از برجام خارج شوند ما ضرر کنیم؟"/>
  </head>
  <body>
    <article>
      <h1>آصفی: اروپایی‌ها از برجام هم خارج شوند اتفاقی نمی‌افتد/ وقتی نمی‌توانند اینستکس را راه بیاندازد چطور اعتماد کنیم؟</h1>
      <address>
        <time datetime="2019-11-11T09:04:00+00:00">11 Nov 2019, 09:04</time>
      </address>
      <p>سخنگوی وزارت امور خارجه دولت اصلاحات گفت: اروپایی‌ها به دنبال این هستند که در قضیه برجام فقط وقت تلف کنند و این مسئله را مسئولان جمهوری اسلامی به خوبی فهمیدند و گام چهارم نیز بسیار درست و هوشمندانه بود.</p>
      <p>حمیدرضا آصفی سخنگوی وزارت امور خارجه دولت اصلاحات در گفت‌و‌گو با فارس، درباره گام چهارم ایران در کاهش تعهدات برجام خود اظهار داشت: اروپایی ها در مورد گام چهارم تهدیداتی می‌کنند اما نباید برای این تعهدیدات وقعی قائل شد. می‌گویند اگر ایران گام چهارم را بردارد از برجام بیرون می‌رویم. تا الان که در برجام بوده‌اند چه گیر ایران آمده که اگر از برجام خارج شوند ما ضرر کنیم؟</p>
      <p>وی با تاکید بر اینکه اروپایی‌ها اگر از برجام هم خارج شوند اتفاقی نخواهد افتاد، گفت: اروپایی‌ها حتی نتوانستند یک اینستکس راه بیاندازند. معلوم بود که همین می شود. آقای برایان هوک گفت که ما از اروپایی‌ها تضمین گرفتیم که اینستکس را راه نیاندازند! وقتی اروپا نمی تواند اینستکس را راه بیاندازد چطور به آنها اعتماد کنیم؟</p>
      <p>آصفی معتقد است که اروپایی‌ها به دنبال این هستند که در قضیه برجام فقط وقت تلف کنند و این مسئله را مسئولان جمهوری اسلامی به خوبی فهمیدند و گام چهارم نیز بسیار درست و هوشمندانه بود.</p>
      <p>** گفتنی است ایران از چند روز پیش گام چهارم کاهش تعهدات برجامی خود را کلید زده است. بر همین اساس غنی‌سازی در فردو با تزریق گاز UF۶ که مخزن آن چند روز قبل از سایت هسته‌ای نطنز به فردو منتقل شد، انجام می‌شود. قرار است به تدریج ظرفیت غنی‌سازی در فردو در روزهای آینده افزایش ‌یابد. با گازدهی سانتریفیوژها در فردو ظرفیت هشت هزار و ۶۰۰ سویی به ۹ هزار و ۵۰۰ سو برسد.</p>
      <p>در حال حاضر با افزایش ظرفیت غنی‌سازی در فردو، حدود ۱۵ تا ۲۰ درصد به ظرفیت غنی‌سازی کشور اضافه شده است.</p>
    </article>
  </body>
</html>