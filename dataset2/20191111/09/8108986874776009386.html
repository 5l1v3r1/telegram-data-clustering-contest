<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/na-hmelnichchini-riboohoronniy-patrul-spiymav-14-brakoneriv-za-tizhden-10966056.html"/>
    <meta property="og:site_name" content="Всім"/>
    <meta property="article:published_time" content="2019-11-11T09:48:00+00:00"/>
    <meta property="og:title" content="На Хмельниччині рибоохоронний патруль спіймав 14 браконьєрів за тиждень"/>
    <meta property="og:description" content="Хмельничани продовжують правила риболовлі. За це їх штрафують та залишають без улову."/>
  </head>
  <body>
    <article>
      <h1>На Хмельниччині рибоохоронний патруль спіймав 14 браконьєрів за тиждень</h1>
      <address><time datetime="2019-11-11T09:48:00+00:00">11 Nov 2019, 09:48</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Хмельничани продовжують правила риболовлі. За це їх штрафують та залишають без улову.</li>
      </ul>
      <p>За тиждень, з 1 до 8 листопада, інспектори Хмельницького рибоохоронного патруля зафіксували 14 порушень законодавства у сфері охорони водних біоресурсів. Про це <a href="https://vsim.ua/goto/aHR0cCUzQSUyRiUyRmtobS5kYXJnLmdvdi51YSUyRl96X3BvY2hhdGt1X2xpc3RvcGFkYV8wXzBfMF83MjZfMS5odG1s">повідомили </a>на сайті відомства.</p>
      <p>Загалом інспектори склали сім протоколів за частиною 4 статті 85 Кодексу України про адміністративні правопорушення, один — за частиною 3 статті 85 та два — за частиною 1 статті 88-1 КУпАП. Оформлено чотири акти виявлення та вилучення безгосподарського майна, згідно з якими вилучено 15 кг риби та 9 одиниць заборонених знарядь лову.</p>
      <p>В Управлінні Держрибагентства у Хмельницькій області нагадують, що функціонує телефонна "гаряча лінія": (068) 384-98-10. Про порушення Правил любительського і спортивного рибальства та порядку придбання чи збуту риби прохання повідомляти за вказаним номером телефону.</p>
      <p>Зазначимо, що порушення правил рибальства карається як накладенням штрафів, так і притягненням до кримінальної відповідальності. Сума штрафів за порушення правил рибальства згідно КУпАП становить від 34 до 680 грн. За незаконне зайняття рибним промислом, що завдало істотну шкоду передбачена кримінальна відповідальність відповідно до ст. 249 ККУ. Штраф від 1 700 до 3 400 грн або обмеженням волі на строк до трьох років.</p>
      <figure>
        <img src="https://img.20minut.ua/uploads/ckeditor/0015/35/b3f15d20e6cb35a17c1b18b70d04eba80fbd24c0.jpeg"/>
      </figure>
      <figure>
        <img src="https://img.20minut.ua/uploads/ckeditor/0015/35/3e22ae4441b05d66d1cf0350855fbc6ad518cc53.jpeg"/>
      </figure>
      <figure>
        <img src="https://img.20minut.ua/uploads/ckeditor/0015/35/f85698b2cd045f479c2a81086209c03465d0d0b8.jpeg"/>
      </figure>
    </article>
  </body>
</html>