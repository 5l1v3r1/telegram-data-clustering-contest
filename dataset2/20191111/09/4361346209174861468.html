<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ujabb-no-vadolja-roman-polanskit/186332"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T09:00:00+00:00"/>
    <meta property="og:title" content="Újabb nő vádolja Roman Polanskit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Újabb nő vádolja Roman Polanskit</mark>
      </h1>
      <address><time datetime="2019-11-11T09:00:00+00:00">11 Nov 2019, 09:00</time> by <a rel="author">Bors</a></address>
      <p>
        <b>Az elmúlt években több nő is azt állította, hogy a hetvenes években Polanski szexuálisan bántalmazta. </b>
        <b>Az elmúlt években több nő is azt állította, hogy a hetvenes években Polanski szexuálisan bántalmazta.</b>
      </p>
      <p>Egy 13 éves lány megerőszakolásáért elfogatóparancs is van érvényben a francia-lengyel filmrendező ellen az Egyesült Államokban, aki körül továbbra sem csendesül a botrány. A napokban ugyanis egy egykor manökenként és színésznőként dolgozó francia nő vádolta meg azzal, hogy megerőszakolta őt 1975-ben Svájcban – írja az MTI.</p>
      <figure>
        <img src="http://media.borsonline.hu/cikk/20/191904/big-lead/650x360/2020209_polanski-afp1.jpg"/>
        <figcaption>Ezúttal egy francia színésznő jelezte, hogy megerőszakolta a rendező © AFP</figcaption>
      </figure>
      <p>– Az egész nagyon erőszakos volt, egy síelés után, a Gstaadban található házában történt. Megütött, addig vert, amíg meg nem adtam magam neki, és akkor mindenféle borzalomnak vetett alá – mondta a Le Parisien honlapján közzétett interjúban Valentine Monnier, aki mindezt néhány nappal Polanski legújabb, J'accuse című filmjének franciaországi bemutatója előtt hozta nyilvánosságra.</p>
      <figure>
        <img src="http://media.borsonline.hu/cikk/20/191904/gallery-picture/645w/2020218_monieri1.jpg"/>
        <figcaption>Valentine Monnier</figcaption>
      </figure>
      <p>A filmrendező ügyvédje, Hervé Temime szerint Polanski „határozottan vitatja az erőszakról szóló vádat”, és azt is jelezte, hogy a 44 évvel ezelőtti esetről „a hatóságoknak soha nem volt tudomásuk”.</p>
    </article>
  </body>
</html>