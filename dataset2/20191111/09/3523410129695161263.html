<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639356/%D9%88%D8%A7%DA%A9%D9%86%D8%B4-%D8%B1%D8%A6%DB%8C%D8%B3-%DA%A9%D9%85%D9%BE%D8%A7%D9%86%DB%8C-%D9%85%D8%A7%D8%B1%D9%88%D9%84-%D8%A8%D9%87-%D8%B5%D8%AD%D8%A8%D8%AA%E2%80%8C%D9%87%D8%A7%DB%8C-%D8%AC%D9%86%D8%AC%D8%A7%D9%84%DB%8C-%DA%A9%D8%A7%D8%B1%DA%AF%D8%B1%D8%AF%D8%A7%D9%86-%D9%87%D8%A7%D9%84%DB%8C%D9%88%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T09:54:00+00:00"/>
    <meta property="og:title" content="واکنش رئیس کمپانی مارول به صحبت‌های جنجالی کارگردان هالیوود"/>
    <meta property="og:description" content="کوین فایگی رئیس کمپانی مارول بعد از مدت‌ها، سکوت خود را نسبت به انتقاد‌های اسکورسیزی از فیلم‌های این کمپانی شکست."/>
  </head>
  <body>
    <article>
      <h1>
        <a href="https://www.bultannews.com/fa/news/639356/%D9%88%D8%A7%DA%A9%D9%86%D8%B4-%D8%B1%D8%A6%DB%8C%D8%B3-%DA%A9%D9%85%D9%BE%D8%A7%D9%86%DB%8C-%D9%85%D8%A7%D8%B1%D9%88%D9%84-%D8%A8%D9%87-%D8%B5%D8%AD%D8%A8%D8%AA%E2%80%8C%D9%87%D8%A7%DB%8C-%D8%AC%D9%86%D8%AC%D8%A7%D9%84%DB%8C-%DA%A9%D8%A7%D8%B1%DA%AF%D8%B1%D8%AF%D8%A7%D9%86-%D9%87%D8%A7%D9%84%DB%8C%D9%88%D9%88%D8%AF">واکنش رئیس کمپانی مارول به صحبت‌های جنجالی کارگردان هالیوود</a>
      </h1>
      <h2>کوین فایگی رئیس کمپانی مارول بعد از مدت‌ها، سکوت خود را نسبت به انتقاد‌های اسکورسیزی از فیلم‌های این کمپانی شکست.</h2>
      <address><time datetime="2019-11-11T09:54:00+00:00">11 Nov 2019, 09:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در اوایل ماه اکتبر <b>مارتین اسکورسیزی</b> کارگردان برنده <b>اسکار</b>، هجمه زیادی بر علیه فیلم‌های مارول ایجاد کرده بود.</p>
      <p>او در یک مصاحبه با امپایر نظر خود را در مورد فیلم‌های مارول گفت و معتقد بود این فیلم‌ها سینما نبوده و بیشتر شبیه پارک‌های موضوعی و <b>شهربازی</b> هستند.</p>
      <p>او گفته بود: این سینمایی نیست که انسان‌ها با آن برای تبادل احساسات و تجربه با یک انسان دیگر تلاش می‌کنند.</p>
      <p>این موضوع با واکنش فرانسیس فورد کپولا و جان فاورو به عنوان منتقد و مدافع فیلم‌های مارول ادامه پیدا کرد و اسکورسیزی هم با نوشته‌ای در نیویورک تایمز صحبت‌های قبلی خود را شرح داد.</p>
      <p>حالا بعد از مدت‌ها کوین فایگی، رئیس کمپانی مارول هم وارد این ماجرا شده و در مورد نقد‌ها توضیح داد. او در پاسخ به این سوال که به عقیده برخی‌ها فیلم‌های ابرقهرمانی تاثیر منفی روی سینما دارند، گفت: فکر میکنم که این موضوع درست نیست و به نظرم مایه تاسف است. من و همه کسانی که روی این فیلم‌ها کار می‌کنم عاشق سینما و فیلم‌ها هستیم.</p>
      <p>فیلم‌های سینمایی مارول از سال ۲۰۰۸ با فیلم سینمایی «مرد آهنی» شکل جدیدی به سینما دادند و از نظر موفقیت در گیشه نیز در بین ۱۰ فیلم برتر پرفروش دنیا، ۴ فیلم از همکاری‌های مشترک دیزنی و مارول مثل «انتقام جویان:پایان بازی» که به پرفروش‌ترین فیلم تاریخ تبدیل شد، به چشم می خورد.</p>
      <p>کوین فایگ تاکید کردکه استودیو مارول در تلاش است نوع دیگری از سینما را به وجود بیاورد. او همچنین در مورد ریسک‌هایی که این کمپانی در سال‌های اخیر پذیرفته است، گفت: در فیلم جنگ داخلی دو شخصیت محبوب خود را در مقابل هم قرار دادیم و در فیلم «جنگ ابدیت» هم نیمی از شخصیت‌های خود را به قتل رساندیم.</p>
      <p>او در پایان گفت: هر شخصی تعریف متفاوتی از سینما و هنر دارد و هر کسی تعریف متفاوتی از ریسک کردن دارد. هر کسی حق دارد نظر خود را بیان کند، ولی ما همچنان به فیلمسازی ادامه خواهیم داد.</p>
    </article>
  </body>
</html>