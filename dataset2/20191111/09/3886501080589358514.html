<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119156-naslovne-strane-za-ponedeljak-11-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T09:15:03+00:00"/>
    <meta property="og:title" content="Naslovne strane za ponedeljak, 11. novembar 2019. godine"/>
    <meta property="og:description" content="Dnevne novine na naslovnim stranama izdanja za ponedeljak, 11. novembar 2019. godine najviše pišu o sastanku lidera Zapadnog Balkana na Ohridu na kojem je bilo reči o inicijativi o slobodnom kretanju robe, usluga, ljudi i  kapitala &quot;mali šengen&quot;, o govoru lidera Srpske desnice Miše Vacića na osnivanju odbora u Šapcu, nastavku dijaloga vlasti i opozicije i drugim temama.ALO  -  &quot;Najveća pobeda u Srpskoj istoriji&quot;, list podseća da je na današnji dan završen Prvi svetski rat u kome je poginulo više od milion i 200 hiljada Srba. Državna sekretarka MUP-a Biljana Ivković Popović kaže &quot;Stefanoviću ne mogu da oproste uspehe&quot;.BLIC  -  &quot;Vacić postaje ozbiljna pretnja za Srbiju&quot;, o govoru lidera Srpske desnice u Šapcu u kojem je izmedju ostalog gradonačelniku tog grada Nebojši Zelenoviću poručio da se &quot;pakuje jer će biti proteran u zatvor&quot;. &quot;Lakše i jeftinije za biznis i gradjane&quot;, o inicijativi &quot;mali šengen&quot; izmedju Srbije, Severne Makedonije i Albanije.VEČERNJE NOVOSTI  -  &quot;Mali šengen nije i nova Jugoslavija&quot;, o inicijativi…"/>
  </head>
  <body>
    <article>
      <h1>Naslovne strane za ponedeljak, 11. novembar 2019. godine</h1>
      <address>
        <time datetime="2019-11-11T09:15:03+00:00">11 Nov 2019, 09:15</time>
      </address>
      <p><b>Dnevne novine na naslovnim stranama izdanja za ponedeljak, 11. novembar 2019. godine najviše pišu o sastanku lidera Zapadnog Balkana na Ohridu na kojem je bilo reči o inicijativi o slobodnom kretanju robe, usluga, ljudi i  kapitala "mali šengen", o govoru lidera Srpske desnice Miše Vacića na osnivanju odbora u Šapcu, nastavku dijaloga vlasti i opozicije i drugim temama.</b><br/><br/><b>ALO</b>  -  "Najveća pobeda u Srpskoj istoriji", list podseća da je na današnji dan završen Prvi svetski rat u kome je poginulo više od milion i 200 hiljada Srba. Državna sekretarka MUP-a Biljana Ivković Popović kaže "Stefanoviću ne mogu da oproste uspehe".<br/><br/><b>BLIC</b>  -  "Vacić postaje ozbiljna pretnja za Srbiju", o govoru lidera Srpske desnice u Šapcu u kojem je izmedju ostalog gradonačelniku tog grada Nebojši Zelenoviću poručio da se "pakuje jer će biti proteran u zatvor". "Lakše i jeftinije za biznis i gradjane", o inicijativi "mali šengen" izmedju Srbije, Severne Makedonije i Albanije.<br/><br/><b>VEČERNJE NOVOSTI</b>  -  "Mali šengen nije i nova Jugoslavija", o inicijativi "mali šengen". "Srbija žali za Mihailom", o smrti najboljeg mladog srpskog fizičara Mihajla Sporića.<br/><br/><b>DANAS</b>  -  "Opozicija traži zabranu Srpske desnice i hapšenje Miše Vacića", o govoru Miše Vacića u Šapcu. "Najava nove ekipe poslušnika", tekst o tome da se stalnim pričama o čistkama u SNS disciplinuju članovi i funkcioneri.  <br/><br/><b>INFORMER</b>  -  Koridor deset do Bugarske "Autoput od kojeg ćemo najviše zaraditi". Provokacija "Kurti u Tirani pravi veliku Albaniju".<br/><br/><b>KURIR</b>  -  Pod naslovom "Nikad jači" list piše da je Srbija za tri godine uložila 830 miliona evra u vojsku. Skandal u prvoj ligi "Sudija svirao šest penala".<br/><br/><b>POLITIKA</b>  -  "U Severnu Makedoniju i Albaniju bez pasoša", o inicijativi "mali šengen". "Druga runda s Evropom u ringu", o nastavku dijaloga opozicije i vlasti koji će biti održan ove nedelje.<br/><br/><b>SRPSKI TELEGRAF</b>  -  Ekskluzivno otkriva tajne arhive od pre 73 godine u kojima piše da je jedan "Ministar ukrao dokumenta o Draži".</p>
    </article>
  </body>
</html>