<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogandan-imamogluna-sert-sozler/926695"/>
    <meta property="og:site_name" content="medya faresi"/>
    <meta property="article:published_time" content="2019-11-11T09:20:00+00:00"/>
    <meta property="og:title" content="Erdoğan’dan İmamoğlu’nun temel atmama törenine sert tepki"/>
    <meta property="og:description" content="'Bugün Fidan Yarın Nefes' programının Ankara ayağına konuşan Cumhurbaşkanı Erdoğan, 'temel atmama töreni' yapan İBB Başkanı Ekrem İmamoğlu'na sert sözlerle yüklendi. Bunların tıyneti, anlayışı bu bunlar halka hizmet nedir bilmezler&quot; dedi."/>
  </head>
  <body>
    <article>
      <h1>Erdoğan’dan İmamoğlu’nun temel atmama törenine sert tepki</h1>
      <h2>'Bugün Fidan Yarın Nefes' programının Ankara ayağına konuşan Cumhurbaşkanı Erdoğan, 'temel atmama töreni' yapan İBB Başkanı Ekrem İmamoğlu'na sert sözlerle yüklendi. Bunların tıyneti, anlayışı bu bunlar halka hizmet nedir bilmezler" dedi.</h2>
      <address>
        <time datetime="2019-11-11T09:20:00+00:00">11 Nov 2019, 09:20</time>
      </address>
      <p>Tarım ve Orman Bakanlığının başlattığı ‘Geleceğe Nefes’ projesi ile 81 ilde 11 Kasım 2019'da saat 11:11'de başladı. Projenin Ankara etabında halka seslenen Cumhurbaşkanı ve AKP Genel Başkanı Recep Tayyip Erdoğan’ın hedefinde geçtiğimiz günlerde ‘temel atmama töreni’ yapan İstanbul Büyükşehir Belediye Başkanı Ekrem İmamoğlu vardı.</p>
      <p>İmamoğlu’na sert sözlerle yüklenen Erdoğan, Neymiş efendim temel atmama töreniymiş bunların tıyneti bu, anlayışı bu bunlar halka hizmet nedir bilmezler” dedi.</p>
      <p>Erdoğan’ın sözlerinden satır başları:</p>
      <p>Hizmet bir vizyon işidir. Bazıları önüne gelen projeleri bile hayata geçiremiyor. Birileri, bir önceki dönemde hazırlıkları tamamlanan ileri biyolojik arıtma tesisi yatırımı için, şu gaflete bakın, ‘temel atmama töreni’ yapıyor. Bunlar temel atma ve açılış töreni gibi işlere zaten yabancılar.</p>
      <p>Ben temel atma törenine değil açılışlara giderim. Karakterlerine uygun şekilde temel atmama töreni düzenlemişler. Ülkeye ve millete hizmet bunların bünyesine ağır gelir. Onun için kendilerine yakışanı yapmışlar.</p>
      <p>Ankara da böyle değil miydi? Aynı şekilde sıkıntılar diz boyuydu, Melih Bey ile birlikte bu adımlar atıldı, Ankara bir değişimi dönüşümü yaşadı. AK Parti deyince akla hizmet gelir.</p>
    </article>
  </body>
</html>