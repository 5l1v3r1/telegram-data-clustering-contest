<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/dxomark-pod-palbou-kritiky-pote-co-zverejnil-hodnoceni-iphonu-11-pro-max-39401"/>
    <meta property="og:site_name" content="mobilenet.cz"/>
    <meta property="article:published_time" content="2019-11-11T09:15:00+00:00"/>
    <meta property="og:title" content="DxOMark pod palbou kritiky poté, co zveřejnil hodnocení iPhonu 11 Pro Max"/>
    <meta property="og:description" content="Hodnocení DxOMark kritizují někteří uživatelé i redaktoři Společnost DxOMark není pouze ratingová agentura, ale poskytuje rovněž konzultace výrobcům"/>
  </head>
  <body>
    <article>
      <h1>DxOMark pod palbou kritiky poté, co zveřejnil hodnocení iPhonu 11 Pro Max</h1>
      <address><time datetime="2019-11-11T09:15:00+00:00">11 Nov 2019, 09:15</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Hodnocení DxOMark kritizují někteří uživatelé i redaktoři <br/>   •  Společnost DxOMark není pouze ratingová agentura, ale poskytuje rovněž konzultace výrobcům</b>
      </p>
      <p>Pár hodin po zveřejnění hodnocení <a href="https://mobilenet.cz/katalog/apple-iphone-11-pro-max">iPhonu 11 Pro Max</a> se francouzská společnost <a href="https://www.dxomark.com/apple-iphone-11-pro-max-camera-review/">DxOMark </a>ocitla pod palbou kritiky. Nejlépe vybavený iPhone nasbíral 124 bodů v oblasti fotografií a 102 bodů za video, což mu zajistilo celkem 117 bodů, kterými se chlubí i <a href="https://mobilenet.cz/katalog/samsung-galaxy-note10-plus">Samsung Galaxy Note10+</a>. V těsném závěsu se 116 body zůstal <a href="https://mobilenet.cz/katalog/huawei-p30-pro">Huawei P30 Pro</a> a první místo si drží <a href="https://mobilenet.cz/katalog/huawei-mate-30-pro">Huawei Mate 30 Pro</a> s <a href="https://mobilenet.cz/katalog/xiaomi-mi-cc9-pro">Xiaomi Mi CC9 Pro</a> (neboli <a href="https://mobilenet.cz/katalog/xiaomi-mi-note-10">Xiaomi Mi Note 10</a>) s pěti fotoaparáty na zadní straně.</p>
      <figure>
        <iframe data-src="https://twitter.com/DxOMark/status/1192435479288991746?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Někteří uživatelé, ale i redaktoři, však rozporují způsob hodnocení. V DxOMarku také velmi často mění postupy hodnocení. Ještě donedávna například porovnávali videa, která telefon natáčí v defaultním nastavení, což je pro iPhone 11 Pro Max rozlišení 1080p při 30 FPS. Telefon však zvládá také 4K rozlišení při 60 FPS. Od 1. listopadu se ale v DxOMarku rozhodli natáčení videí hodnotit v nejvyšší možné kvalitě, kterou telefon zvládne.</p>
      <p>Některým se nelíbí také to, že DxOMark <b>není pouze ratingová agentura</b>, ale rovněž poskytuje konzultace výrobcům, za které si pochopitelně nechává zaplatit.</p>
      <related>
        <h4>Přečtěte si také</h4>
        <a href="https://mobilenet.cz/clanky/huawei-p30-pro-vs-iphone-11-pro-max-jak-dopadl-nocni-fotoduel-z-parize-39372"/>
      </related>
      <p>„<i>Zatímco testování kamer je subjektivní záležitost, DxOMark byl kritizován za zjevně zaujatou povahu recenzí. Berte tedy jakákoli čísla, která zveřejní, s trochou nadsázky. Píšeme o tom jen proto, že se to tolik dalších (médií) nějakým způsobem rozhodlo pokrýt, ale bez kontextu o tom, jaká váha by se měla zdroji přikládat... pokud vůbec nějaká, </i>“ uvádí Stephen Warwick a Rene Ritchie z <a href="https://www.imore.com/iphone-11-pro-max-comes-third-dxomark-camera-quality-test">iMore</a>.</p>
      <p>Na reakci DxOMark se prozatím čeká. Diskuze o tom, zda jsou jejich testy objektivní, zde ostatně byly i v minulosti. Na druhou stranu nelze jejich testování upřít poměrně vysokou komplexnost. Pokud si chcete udělat na hodnocení iPhonu 11 Pro Max vlastní názor, můžete si přečíst <a href="https://www.dxomark.com/apple-iphone-11-pro-max-camera-review/">podrobný verdikt DxOMark</a>, případně se podívat na naše <a href="https://mobilenet.cz/clanky/porovnali-jsme-jak-foti-iphone-11-pro-max-oproti-huawei-p30-pro-vysledek-posudte-sami-39325">srovnání iPhonu 11 Pro Max s Huawei P30 Pro</a>.</p>
      <figure>
        <iframe data-src="https://twitter.com/DxOMark/status/1192539744393138183?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Technické parametry Apple iPhone 11 Pro Max 512 GB</h3>
      <p>
        <a href="https://mobilenet.cz/katalog/apple-iphone-11-pro-max/specifikace/512-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>158 × 77,8 × 8,1 mm, 226 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>OLED, 6,5" (2 688 × 1 242 px)</td>
        </tr>
        <tr>
          <th>Fotoaparát</th>
          <td>12 Mpx, video: 3 840 × 2 160 px, 60 FPS</td>
        </tr>
        <tr>
          <th>Chipset</th>
          <td>Apple A13 Bionic,</td>
        </tr>
        <tr>
          <th>Paměť</th>
          <td>RAM: 4 GB, vnitřní paměť: 512 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: ano, LTE: 2 000 / 300 Mb/s, Wi-Fi: 802.11ax, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>iOS 13</td>
        </tr>
        <tr>
          <th>Navigace</th>
          <td>vestavěná GPS: ano, elektronický kompas</td>
        </tr>
        <tr>
          <th>Akumulátor</th>
          <td>3 969 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>září 2019, <a href="https://www.srovname.cz/apple-iphone-11-pro-max-512-gb-stribrny/srovnani-cen/k.4484291">32 990 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/huawei-p30-pro-vs-iphone-11-pro-max-jak-dopadl-nocni-fotoduel-z-parize-39372"/>
        <a href="https://mobilenet.cz/clanky/porovnali-jsme-jak-foti-iphone-11-pro-max-oproti-huawei-p30-pro-vysledek-posudte-sami-39325"/>
        <a href="https://mobilenet.cz/clanky/kdy-dojde-k-aktivaci-technologie-deep-fusion-na-novych-iphonech-11-zalezi-na-svetle-39077"/>
        <a href="https://mobilenet.cz/clanky/apple-keynote-ve-zkratce-podivejte-se-na-to-nejdulezitejsi-ve-dvou-minutach-38908"/>
        <a href="https://mobilenet.cz/clanky/apple-navysi-vyrobu-zakladniho-iphonu-11-prodava-se-lepe-nez-predchudce-39281"/>
        <a href="https://mobilenet.cz/clanky/aplikace-youtube-zvlada-nove-prehravat-hdr-videa-i-na-iphonu-11-pro-a-11-pro-max-39254"/>
      </related>
    </article>
  </body>
</html>