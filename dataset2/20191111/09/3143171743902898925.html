<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/risanamento-a-messina-venerdi-lacquisto-di-altre-30-case.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T09:40:07+00:00"/>
    <meta property="og:title" content="Risanamento a Messina, venerdì l’acquisto di altre 30 case"/>
    <meta property="og:description" content="Si arriverà così a 50. Le prime 36 saranno per gli abitanti delle Case D'Arrigo, priorità perché devono essere abbattute al più presto per far passare la nuova via don Blasco"/>
  </head>
  <body>
    <article>
      <h1>Risanamento a Messina, venerdì l’acquisto di altre 30 case</h1>
      <address><time datetime="2019-11-11T09:40:07+00:00">11 Nov 2019, 09:40</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Si arriverà così a 50. Le prime 36 saranno per gli abitanti delle Case D'Arrigo, priorità perché devono essere abbattute al più presto per far passare la nuova via don Blasco</i>
      </p>
      <p>Il Comune di Messina ha acquistato le prime 20 case <a href="https://www.tempostretto.it/news/il-comune-di-messina-compra-20-alloggi-andranno-agli-abitanti-delle-case-darrigo-foto.html">lo scorso 23 ottobre</a>. Oggi era previsto l’acquisto di altre 30 ma tutto è slittato di pochi giorni per la disponibilità di un notaio. Gli atti saranno firmati venerdì mattina.</p>
      <p>Delle prime 50 case, 36 saranno destinate agli abitanti delle <b>Case D’Arrigo (nella foto dall’alto)</b>, priorità assoluta perché devono essere abbattute per lasciare spazio alla nuova via don Blasco.</p>
      <p>Le altre 14 faranno cumulo con quelle che saranno acquistate entro fine anno, con l’obiettivo di arrivare a 200, per sbaraccare <b>Fondo Fucile </b>e, poi, le zone in cui ci sono state assegnazioni parziali, come Camaro Sottomontagna, Annunziata e via delle Mura.</p>
      <p>I 36 assegnatari potranno ora vedere le nuove case e sceglierle, poi potranno trasferirsi. Saranno i primi atti concreti del risanamento 2.0, che finora ha stentato a decollare ma adesso appare in rampa di lancio.</p>
      <p>Basti pensare che, negli ultimi quattro anni, di case ne sono state consegnate solo 124 e altre 430 erano state consegnate negli undici anni precedenti: <b>554 in 15 anni, una media di 37 case all’anno</b> rispetto ad un fabbisogno che oscilla tra duemila e tremila.</p>
      <h3>Articoli correlati</h3>
    </article>
  </body>
</html>