<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/bivshi-trenxori-na-cska-vlizat-v-spor-za-bodurov-1404975.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T09:53:00+00:00"/>
    <meta property="og:title" content="Бивши треньори на ЦСКА влизат в спор за Бодуров"/>
    <meta property="og:description" content="Бранителят на ЦСКА в немилост Николай Бодуров вече има няколко опции за нов клуб Той е в списъка с желани имена на двама свои бивши треньори на Армията"/>
  </head>
  <body>
    <article>
      <h1>Бивши треньори на ЦСКА влизат в спор за Бодуров</h1>
      <address><time datetime="2019-11-11T09:53:00+00:00">11 Nov 2019, 09:53</time> by <a rel="author">Sportlive.bg</a></address>
      <p>Бранителят на <a href="https://www.sportlive.bg/bgfootball/cska"><b>ЦСКА</b></a> в немилост Николай Бодуров вече има няколко опции за нов клуб. Той е в списъка с желани имена на двама свои бивши треньори на "Армията".</p>
      <p>Стамен Белчев го иска в Арда, докато Нестор Ел Маестро ще опита да го привлече в Щурм Грац, където много силно в последно време се изявява Кирил Десподов. Очаква се през зимата Бодуров да разтрогне с ЦСКА и да премине в следващия си клуб като свободен агент, пише "Тема спорт".</p>
      <p>На този етап защитникът клони повече към възможността, свързана с Кърджали. С него вече е говорено и той е поставил своите условия. Стамен Белчев настоява защитата да бъде подсилена сериозно през зимата, тъй като това е най-слабото звено в тима. А Бодуров е разглеждан като опция №1 и идеалния човек за укрепването на дефанзивния вал на базата на своя опит и класа.</p>
      <p>Още по-любопитна е възможността, свързана с Щурм Грац. Според запознати бранителят е навиван да отиде в Австрия както от Нестор Ел Маестро, така и от футболист №1 на България за 2019 година и бивш играч на ЦСКА <a href="https://www.sportlive.bg/tags/27910"><b>Кирил Десподов</b></a>. Двамата с крилото са близки приятели, а Бодуров беше в добри отношения и с младия специалист. Малко след като Ел Маестро напусна "Армията", бранителят заяви в свое интервю, че го чака голямо бъдеще и допълни, че Нестор не е издържал на напрежението в клуба. <i>А с кой друг играч се очаква да се разделят "червените" - <a href="https://www.sportlive.bg/bgfootball/cska/cSKA-shte-se-razdeli-s-oshte-edin-zamrazen-futbolist-1404585.html">вижте в този материал</a>.</i></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Krushchich-sled-uspeha-sreshtu-Slaviq-Imahme-i-kysmet-v-kraq-1404691.html"/>
        <a href="https://www.sportlive.bg/bgfootball/cska/Ali-Sou-izmykna-treta-poredna-pobeda-za-cSKA-1404624.html"/>
        <a href="https://www.sportlive.bg/bgfootball/cska/cSKA-shte-se-razdeli-s-oshte-edin-zamrazen-futbolist-1404585.html"/>
        <a href="https://www.sportlive.bg/bgfootball/cska/Kyde-da-gledame-derbito-cSKA---Slaviq-v-Pyrva-liga-1404565.html"/>
        <a href="https://www.sportlive.bg/bgfootball/levski/Vmesto-v-Levski-bylgarski-napadatel-shte-se-ozove-v-cSKA-1404365.html"/>
      </related>
    </article>
  </body>
</html>