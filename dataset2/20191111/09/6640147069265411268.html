<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/age-of-sigmar-e-warcry-in-arrivo-novita-dedicate-al-chaos/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:01:00+00:00"/>
    <meta property="og:title" content="Age of Sigmar e Warcry: in arrivo novità dedicate al Chaos"/>
    <meta property="og:description" content="Games Workshop annuncia le novità dedicate alla fazione del Chaos per i giochi Warhammer: Age of Sigmar e Warhammer: Warcry"/>
  </head>
  <body>
    <article>
      <h1>Age of Sigmar e Warcry: in arrivo novità dedicate al Chaos</h1>
      <address><time datetime="2019-11-11T09:01:00+00:00">11 Nov 2019, 09:01</time> by <a rel="author">Silvio Colombini</a></address>
      <p>Nuovi arrivi da <b>Games Workshop</b>, la casa di produzione inglese nota per i suoi wargames! È stato infatti annunciato che nuove <b>espansioni </b>dedicate al <b>Chaos</b> verranno a breve immesse sul mercato. Queste saranno dedicate in egual numero tanto al prodotto principale, Warhammer: Age of Sigmar, quanto a Warcry<br/>Nello specifico si parla, nel complesso, di ben <b>quattro</b> <b>prodotti</b>: Chaos Warriors, Battletome: Slaves to Darkness, Mindstealer Sphiranx e, per finire, Ogroid Myrmidon.</p>
      <figure>
        <img src="https://www.tomshw.it/images/images/2019/11/warhammer-age-of-sigmar-e-warcry-61989.768x432.jpg"/>
      </figure>
      <p>I <b>Chaos Warriors</b> sono un elemento presente praticamente da sempre nel fantastico mondo di Warhammer: <b>folli, e feroci, guerrieri</b> che venerano il Chaos indiviso e seguono il loro potente condottiero Archaon in guerra. A loro verranno dedicati alcuni <b>nuovi modelli</b> da poter schierare sul campo di battaglia. Sono stati annunciati tanto elementi di <b>fanteria</b>, i Chaos Warrior per l’appunto, quanto modelli <b>a cavallo, i Chaos Knights</b>. A queste già iconiche figure verrà affiancata la produzione di un <b>Lord</b> del Chaos a cavallo di una <b>creatura mostruosa</b>.</p>
      <figure>
        <img src="https://www.tomshw.it/images/images/2019/11/warhammer-age-of-sigmar-e-warcry-61988.768x432.jpg"/>
      </figure>
      <p>Ad accompagnare l’uscita di queste nuove miniature avremo <b>Battletome: Slaves to Darkness</b>. Questo nuovo manuale sarà dedicato, manco a dirlo, proprio a coloro che vorranno schierare l’esercito del Chaos nelle loro battaglie di Warhammer: Age of Sigmar. Nel volume troveremo tutte le <b>regole aggiornate</b> e elementi di <b>ambientazione</b>. Saranno presenti regole dedicate alle <b>diverse tribù barbare</b> e elementi utili a caratterizzarle al meglio.</p>
      <figure>
        <img src="https://www.tomshw.it/images/images/2019/11/warhammer-age-of-sigmar-e-warcry-61987.768x432.jpg"/>
      </figure>
      <p>Anche <b>Warcry</b> avrà la sua piccola fetta di nuove uscite; infatti ai prodotti dedicati a Warhammer: Age of Sigmar si affiancherà anche l’immissione sul mercato di due creature mostruose: <b>Mindstealer Sphiranx e Ogroid Myrymidon</b>.</p>
      <figure>
        <img src="https://www.tomshw.it/images/images/2019/11/warhammer-age-of-sigmar-e-warcry-61986.768x432.jpg"/>
      </figure>
      <p>Con <b>Mindstealer Sphiranx</b> potremo schierare un temibile modello in grado di rendere inermi i propri avversari grazie ad oscuri <b>poteri ipnotici</b>. Alla GW hanno reso noto che sarà possibile assemblare il modello scegliendo tra due diverse teste.<br/><b>L’Ogroid Myrymidon</b> sarà invece un piccolo gigante in miniatura armato di <b>scudo e lancia</b> perfetto per coloro i quali necessitano di aggiungere un po’ di <b>forza bruta</b> nelle proprie schiere di combattenti.</p>
      <figure>
        <img src="https://www.tomshw.it/images/images/2019/11/warhammer-age-of-sigmar-e-warcry-61985.768x432.jpg"/>
      </figure>
      <p>Al momento in cui scriviamo la Games Workshop <b>non</b> ha ancora <b>annunciato</b> una <b>data ufficiale</b> di immissione sul mercato né quale sarà il prezzo di vendita consigliato di nessuno di questi quattro prodotti.</p>
      <blockquote>Se volete conoscere il nuovo gioco di Games Workshop, ecco per voi il <a href="https://toms.it/pFwQx">Set Introduttivo di Warcry</a></blockquote>
    </article>
  </body>
</html>