<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/sirt-cantasinda-kesik-kol-bulundu-unlu-rus-tarihci-oleg-sokolov-kiz-arkadasini-oldurup-parcalara-ayirmis-889251"/>
    <meta property="og:site_name" content="Onedio"/>
    <meta property="article:published_time" content="2019-11-11T09:57:40+00:00"/>
    <meta property="og:title" content="Sırt Çantasında 'Kesik Kol' Bulundu: Ünlü Rus Tarihçi Oleg Sokolov, Kız Arkadaşını Öldürüp Parçalara Ayırmış!"/>
    <meta property="og:description" content="Rusya'da nehire düşen bir adamı kurtaran ekipler kan donduran bir cinayetin gün yüzüne çıkmasını sağladı. Nehirden çıkarılan 63 yaşındaki Oleg Sokolov..."/>
  </head>
  <body>
    <article>
      <h1>Sırt Çantasında 'Kesik Kol' Bulundu: Ünlü Rus Tarihçi Oleg Sokolov, Kız Arkadaşını Öldürüp Parçalara Ayırmış!</h1>
      <address><time datetime="2019-11-11T09:57:40+00:00">11 Nov 2019, 09:57</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/rusya/503e2ba9cc161f8ec1342448">Rusya</a>'da nehire düşen bir adamı kurtaran ekipler kan donduran bir cinayetin gün yüzüne çıkmasını sağladı. Nehirden çıkarılan 63 yaşındaki Oleg Sokolov'un sırt çantasında bir kadına ait kesik kolu bulundu. Gözaltına alınan tanınmış tarihçi, <a href="https://onedio.com/etiket/polis/578bf06ee4ad23697ca1a0b3">polis</a> sorgusunda sevgilisini öldürdüğünü itiraf etti.</h4>
      <h3>Olayı soruşturmaya başlayan St Petersburg polisi, Sokolov'un dairesinde vücut bütünlüğü bozulmuş bir kadın cesedine ulaştı.</h3>
      <figure>
        <img src="https://img-s1.onedio.com/id-5dc91f28459d47ef10535522/rev-0/w-500/s-928bf2cf54889d277580f039e8496352cce27d46.jpg"/>
      </figure>
      <h3>Cesedin 24 yaşındaki Anastasia Yeşçenko'ya ait olduğu anlaşıldı.</h3>
      <figure>
        <img src="https://img-s2.onedio.com/id-5dc924a7fc9da77711e4d4e9/rev-0/w-500/s-6c958fbd1b17906cf9b4615fb0cf87e25dfd4f20.jpg"/>
      </figure>
      <h3>Suçunu kabul etti</h3>
      <figure>
        <img src="https://img-s2.onedio.com/id-5dc9249b8e7916ff11c6f4b5/rev-0/w-500/s-41d2e63e34bfee96e8da0242e382e7fe4f61ab57.jpg"/>
        <figcaption><a href="https://www.bbc.com/turkce/haberler-dunya-50370726">BBC Türkçe'de yer alan habere göre</a> Sokolov'un avukatı, pişmanlık yaşayan müvekkilinin "suçunu kabul ettiğini" ve polisle işbirliği yaptığını söyledi.<br/>Sokolov'un, tartışma sonucu öldürdüğünü söylediği öğrenci sevgilisinin kafasını, kollarını ve ayaklarını testereyle vücudundan ayırdığını itiraf ettiği de bildiriliyor.</figcaption>
      </figure>
      <h3>Napolyon kılığında, kendi hayatına da son vermeyi planladığı ortaya çıktı</h3>
      <figure>
        <img src="https://img-s2.onedio.com/id-5dc9202dea8cece01081cb4f/rev-0/w-500/s-6542c22057c676d86d5b5338e87aef5ec00fd1ba.jpg"/>
        <figcaption>Ünlü tarihçinin cesetten kurtulduktan sonra, Napolyon kılığında, kendi hayatına son vermeyi planladığını söylediği belirtiliyor.<br/>Fransız İmparatoru Napolyon konusunda uzman olan Oleg Sokolov'a <a href="https://onedio.com/etiket/fransa/503cd65ccc161f8ec1342436">Fransa</a> Şeref Nişanı da verilmişti.</figcaption>
      </figure>
      <h3>24 yaşındaki kadın Sokolov ile akademik çalışmalarda yer alıyordu</h3>
      <figure>
        <img src="https://img-s1.onedio.com/id-5dc9259c74eeeaf311facf14/rev-0/w-500/s-feb77ba9e1f0110303da6f93af5f4cbbf9c04fb0.jpg"/>
        <figcaption>Rus gazeteleri, 24 yaşındaki kadının, vücut bütünlüğünün silahla öldürüldükten sonra bozulduğunu yazdı.<br/>Anastasia Yeşçenko'nun Fransız tarihi eğitimi aldığı ve Profesör Sokolov ile akademik çalışmalarda yer aldığı da kaydediliyor.</figcaption>
      </figure>
    </article>
  </body>
</html>