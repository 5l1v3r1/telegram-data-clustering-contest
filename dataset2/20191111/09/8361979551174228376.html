<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/avstriya-noviy-koaliciyniy-uryad-peregovori-50052765.html"/>
    <meta property="og:site_name" content="НВ"/>
    <meta property="article:published_time" content="2019-11-11T09:57:00+00:00"/>
    <meta property="og:title" content="Австрія: Курц анонсував коаліційні переговори з партією Зелених"/>
    <meta property="og:description" content="Лідер Народної партії Австрії, ексканцлер Себастьян Курц анонсував коаліційні переговори з партією Зелених, яка на дострокових виборах до парламенту посіла четверте місце."/>
  </head>
  <body>
    <article>
      <h1>Австрія: Курц анонсував коаліційні переговори з партією Зелених</h1>
      <h2>Лідер Народної партії Австрії, ексканцлер Себастьян Курц анонсував коаліційні переговори з партією Зелених, яка на дострокових виборах до парламенту посіла четверте місце.</h2>
      <address>
        <time datetime="2019-11-11T09:57:00+00:00">11 Nov 2019, 09:57</time>
      </address>
      <p>Про це Курц заявив після переговорів з партійними лідерами, які відбулися в неділю.</p>
      <p>«Ми одностайно вирішили вступити в коаліційні переговори з зеленими», — цитує Курца <a href="https://kurier.at/politik/inland/kurz-oevp-beschliesst-koalitionsgespraeche-mit-den-gruenen/400671410">Kurier.</a></p>
      <p>Раніше партія Зелених також схвалила початок коаліційних переговорів з консервативною Народною партією Курца.</p>
      <p>29 вересня <a href="https://nv.ua/ukr/world/countries/partiya-eks-kanclera-kurca-nabiraye-bilshist-na-viborah-v-avstriji-novini-svitu-50045372.html">в Австрії пройшли дострокові парламентські вибори.</a> Консервативна партія Курца набрала близько 37,07% голосів, на другому місці - Соціал-демократична партія Австрії, яка набрала не менше 22,1%.</p>
      <p>На третьому місці опинилася ультраправа Австрійська партія свободи (АПС) з 16% голосів.</p>
      <p>Четверте місце отримали зелені з приблизно 14% голосів, що, на думку спостерігачів, стало великою перемогою для цієї партії. П’яте місце посіла ліберальна NEOS c 7%.</p>
      <p>Після оголошення підсумків виборів Курц заявив, що його політична сила не буде вести переговори з ультраправими.</p>
      <p>27 травня парламент Австрії виніс уряду Курца <a href="https://nv.ua/world/countries/kancleru-avstrii-obyavili-votum-nedoveriya-50023794.html">вотум недовіри</a>.</p>
      <p>Це сталося на тлі урядової кризи, яка виникла після публікації відео, на якому колишній віце-прем'єр Австрії Гайнц-Крістіан Штрахе від Партії свободи спілкується з росіянкою Оленою Макаровою, яка пропонує йому гроші і підтримку на виборах в обмін на державні контракти.</p>
    </article>
  </body>
</html>