<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/perekaz-koshtiv-nacbank-sprostiv-zapovnennya-dokumentiv-pri-perekazi-koshtiv-novini-ukrajini-50052769.html"/>
    <meta property="og:site_name" content="НВ"/>
    <meta property="article:published_time" content="2019-11-11T09:56:00+00:00"/>
    <meta property="og:title" content="Нацбанк спростив процедуру переказу коштів"/>
    <meta property="og:description" content="Зміни у розрахункових документах на переказ коштів пов’язані з переходом на стандарт IBAN."/>
  </head>
  <body>
    <article>
      <h1>Нацбанк спростив процедуру переказу коштів</h1>
      <h2>Зміни у розрахункових документах на переказ коштів пов’язані з переходом на стандарт IBAN.</h2>
      <address>
        <time datetime="2019-11-11T09:56:00+00:00">11 Nov 2019, 09:56</time>
      </address>
      <p><a href="https://nv.ua/ukr/tags/nbu.html">Національний банк</a> спростив вимоги щодо заповнення документів на переказ коштів, повідомив регулятор.</p>
      <p>Відтепер у розрахункових документах на переказ коштів буде виключено реквізит Код банку, оскільки міжнародний номер банківського рахунка IBAN вже містить у собі цю інформацію.</p>
      <p>Читайте також:<br/><a href="https://nv.ua/ukr/biz/finance/perekaz-groshey-nbu-v-ukrajinu-vid-pochatku-roku-nadiyshlo-1-67-mlrd-novini-ukrajini-50051900.html">&amp;nbspІнфографіка. Через міжнародні системи переказу в Україну надійшло майже $1,7 млрд</a></p>
      <p>«Це дозволить уникнути дублювання реквізитів відповідно до вимог постанови правління НБУ від 28 грудня 2018 року № 162 щодо запровадження в Україні міжнародного номера банківського рахунку IBAN», — сказано у повідомленні.</p>
      <p>Зазначені зміни затверджені постановою правління Національного банку від 6 листопада 2019 року № 127, що набирає чинності з 13 січня 2020 року.</p>
      <p>5 карток<br/><a href="https://nv.ua/ukr/biz/finance/iban-v-ukrajini-shcho-take-mizhnarodniy-nomer-bankivskogo-rahunku-iban-golovne-pro-iban-50035892.html">Замість старих реквізитів — один код. Що таке міжнародний номер банківського рахунку IBAN</a></p>
      <p>Крім того, цей документ визначає, що організаційні питання здійснення розрахунків із використанням чекової книжки (чека) банки регулюють внутрішніми правилами самостійно.</p>
      <p>Як повідомлялося, <a href="https://nv.ua/ukr/biz/finance/iban-perehid-na-mizhnarodniy-nomer-bankivskogo-rahunku-zaversheno-novini-ukrajini-50051095.html">усі банки України до 1 листопада 2019 року завершили перехід на міжнародний стандарт номера банківського рахунку IBAN</a>.</p>
    </article>
  </body>
</html>