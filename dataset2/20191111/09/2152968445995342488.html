<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/11/bls-vaksini-se-slagat-za-seriozni-zaboliavaniia-ne-za-hrema.429181"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T09:33:00+00:00"/>
    <meta property="og:title" content="БЛС: Ваксини се слагат за сериозни заболявания, не за хрема!"/>
    <meta property="og:description" content="За подобни болести няма друго решение, категоричен е лекар | Dnes.bg"/>
  </head>
  <body>
    <article>
      <h1>БЛС: Ваксини се слагат за сериозни заболявания, не за хрема!</h1>
      <h2>За подобни болести няма друго решение, категоричен е лекар</h2>
      <address><time datetime="2019-11-11T09:33:00+00:00">11 Nov 2019, 09:33</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>След като Административния съд в Сливен позволи на дете без ваксина да посещава детска градина, стана ясно, че здравният министър ще обжалва решението, а от БЛС го подкрепят. Според решението на съда в Сливен, подобен казус е дискриминация към неваксинираното дете да не бъде допуснато до детска градина.</p>
      <p>Затова пък от БЛС категорично подкрепят намерението на здравния министър да обжалва това решение, обясни пред Нова тв д-р Николай Брънзалов, зам.-председател на БЛС.</p>
      <p>"Ваксини трябва да се слагат, защото се слагат за заболявания, за които няма друго лечение.", заяви д-р Брънзалов.</p>
      <p>Съдът в Сливен разреши на неваксинирано дете да ходи на градина</p>
      <p>"Една част от децата не могат да образуват, въпреки ваксината, достатъчно висок титър на антителата, за да могат да се предпазят. Друга част от децата имат противопоказания за поставянето на въпросната ваксина, на тях не трябва да бъде поставяна, но те са в риск", заяви д-р Брънзалов.</p>
      <p>По думите му, става въпрос за постваксинална реакция при случая с детето на отеца, който спря да ваксинира последните си две деца.</p>
      <p>По думите му е постигната 95% ваксинално покритие при децата, но има около 5%, които се пазят от останалите 95%, за да не се появи въпросното заболявания.</p>
      <p>"Това са сериозни заболявания, това не е хрема", предупреди лекарят.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/09/za-godina-do-1-600-000-sluchai-na-ostri-respiratorni-zaboliavaniia.429071"/>
        <a href="https://www.dnes.bg/obshtestvo/2019/11/08/na-gradina-bez-vaksini-dyrjavata-shte-objalva.428938"/>
      </related>
    </article>
  </body>
</html>