<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zlochinec-napav-z-nozhem-na-ukrajinskogo-prikordonnika-novini-ukrajini-50052752.html"/>
    <meta property="og:site_name" content="НВ"/>
    <meta property="article:published_time" content="2019-11-11T09:00:00+00:00"/>
    <meta property="og:title" content="Розшукуваний за вбивство злочинець напав з ножем на українського прикордонника"/>
    <meta property="og:description" content="В Одеській області громадянин Молдови, який у себе на батьківщині розшукується за вбивство, напав з ножем на українського прикордонника."/>
  </head>
  <body>
    <article>
      <h1>Розшукуваний за вбивство злочинець напав з ножем на українського прикордонника</h1>
      <h2>В Одеській області громадянин Молдови, який у себе на батьківщині розшукується за вбивство, напав з ножем на українського прикордонника.</h2>
      <address>
        <time datetime="2019-11-11T09:00:00+00:00">11 Nov 2019, 09:00</time>
      </address>
      <p>Як <a href="https://dpsu.gov.ua/ua/news/Bilya-kordonu-z-Moldovoyu-ubivcya-vtikach-namagavsya-zarizati-ukrainskogo-prikordonnika/">повідомили</a> в українській Держприкордонслужбі, підозрілого чоловіка помітили неподалік від села Домниця в 800 метрах від державного кордону.</p>
      <p>Після прохання пред’явити документи чоловік накинувся на прикордонника з ножем. Його вдалося роззброїти і затримати, правоохоронець не постраждав.</p>
      <p>Як було встановлено, затриманий розшукується правоохоронцями Молдови за підозрою у вбивстві, скоєному в місті Рибниця. Він перетнув кордон в спробі втекти від кримінальної відповідальності.</p>
      <p>На даний момент чоловік затриманий. Йому інкримінують незаконне перетинання державного кордону, злісну непокору прикордоннику та насильство щодо працівника правоохоронного органу.</p>
    </article>
  </body>
</html>