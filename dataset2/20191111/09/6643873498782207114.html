<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/0nqxgg/rasende-ronaldo-marsjerte-i-garderoben-foer-kampslutt"/>
    <meta property="og:site_name" content="Bergens Tidende"/>
    <meta property="article:published_time" content="2019-11-11T09:54:36+00:00"/>
    <meta property="og:title" content="Her marsjerer en rasende Ronaldo i garderoben"/>
    <meta property="og:description" content="Cristiano Ronaldo (34) kan være i ferd med å komme i en skikkelig konflikt med Juventus-trener Maurizio Sarri. Veteranen ble byttet ut søndag."/>
  </head>
  <body>
    <article>
      <h1>Her marsjerer en rasende Ronaldo i garderoben</h1>
      <h2>Cristiano Ronaldo (34) kan være i ferd med å komme i en skikkelig konflikt med Juventus-trener Maurizio Sarri. Veteranen ble byttet ut søndag.</h2>
      <address><time datetime="2019-11-11T09:54:36+00:00">11 Nov 2019, 09:54</time> by <a rel="author">NTB</a></address>
      <p>Juventus vant hjemmekampen mot Milan med 1-0. Portugiseren var forbannet da han ble tatt av banen for andre kamp på rad. Han ble byttet allerede etter 55 minutter og skjulte ikke sin irritasjon.</p>
      <p>Ronaldo gikk resolutt vekk fra innbyttersonen og rett i garderoben. Ifølge italienske aviser hadde han forlatt stadion da erstatteren Paulo Dybala avgjorde kampen.</p>
      <p>– Vi skal være takknemlige for at Ronaldo stilte seg til disposisjon, selv om han ikke var i optimal form. Han har slitt litt med knærne de siste ukene, sa Sarri.</p>
      <p>– Når man bytter ut en spiller som gjør sitt beste, så vil det gi fem minutter med sinne. Jeg synes dette er normalt, og for en trener er det også faktisk godt å se.</p>
      <h3>Respekt</h3>
      <p>– Ronaldo er en mester. Ingen kan så tvil om det. Men han har ikke driblet seg forbi noen på de tre siste årene, <a href="https://www.dailymail.co.uk/sport/football/article-7671935/Fabio-Capello-demands-Cristiano-Ronaldo-respect-team-mates-storming-off.html">sa Fabio Capello i Sky Sport Italias</a> sending etter kampen mot Milan.</p>
      <ul>
        <li>
          <b>Mange har lest denne saken. Har du? </b>
          <a href="https://www.bt.no/sport/i/AdBmyx/rbk-helten-tordnet-paa-direktesendt-tv-det-er-det-verste-som-kan-skj">
            <b>RBK-helten tordnet på direktesendt TV: – Det er det verste som kan skje med en fotballklubb. Det er undergangen.</b>
          </a>
        </li>
      </ul>
      <p>Capello er en av tidenes mestvinnende fotballtrenere i Italia.</p>
      <p>– Det gjelder å oppføre seg som en mester selv om man blir byttet ut. Man må respektere sine lagkamerater.</p>
      <p>Både Gazzetta dello Sport og Corriere dello Sport betegnet Ronaldo som «rasende» da han ikke fikk avslutte kampen.</p>
      <p>Sarri overtok «Juve» i sommer, og han har fortsatt ikke tapt med sin nye klubb. Sarri ledet Chelsea i én sesong før han returnerte til Italia i mai.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/innenriks/i/1neboJ/lastebil-og-personbil-kolliderte-paa-e39-en-person-omkom"/>
        <a href="https://www.bt.no/nyheter/lokalt/i/pLxvAW/bergen-har-finere-vaer-enn-oslo"/>
        <a href="https://www.bt.no/sport/i/g7xeRL/misnoeyen-i-spillertroppen-er-stor-likevel-garanterer-brann-lederne-at"/>
        <a href="https://www.bt.no/nyheter/lokalt/i/GGXmA4/utsetter-klimavennlige-hurtigbaater"/>
        <a href="https://www.bt.no/nyheter/lokalt/i/y3Jj5R/baat-gikk-i-ring-ved-hegreneset"/>
        <a href="https://www.bt.no/nyheter/direkte/i/BR649v/nyheter-direkte"/>
      </related>
      <ol>
        <li>
          <a href="https://www.bt.no/tag/Fotball">Fotball</a>
        </li>
        <li>
          <a href="https://www.bt.no/tag/Cristiano_Ronaldo">Cristiano Ronaldo</a>
        </li>
        <li>
          <a href="https://www.bt.no/tag/Juventus_FC">Juventus FC</a>
        </li>
      </ol>
    </article>
  </body>
</html>