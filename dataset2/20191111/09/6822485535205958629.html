<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820042.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T09:46:00+00:00"/>
    <meta property="og:title" content="جزئیات تجمع شب گذشته در کوت عبدالله خوزستان"/>
    <meta property="og:description" content="رضا نجفی مهر مدیرکل امنیتی و انتظامی استانداری خوزستان در گفت‌وگو با فارس، در رابطه با سو استفاده برخی رسانه‌ها از تجمع اهالی کوت عبدالله در رابطه با فوت شاعر اهوازی اظهار کرد: طبق اخباری که به دست ما رسیده حسن حیدری بر اثر سکته فوت شده است و از آنجایی که یکی از شاعران معروف اهواز بود طرفداران وی برای عرض تسلیت در منطقه تجمع کردند."/>
  </head>
  <body>
    <article>
      <h1>جزئیات تجمع شب گذشته در کوت عبدالله خوزستان</h1>
      <address>
        <time datetime="2019-11-11T09:46:00+00:00">11 Nov 2019, 09:46</time>
      </address>
      <p>مدیرکل امنیتی و انتظامی استانداری خوزستان در رابطه با تجمع برخی افراد در کوت عبدالله پس از فوت شاعر اهوازی گفت: از آنجایی که وی یکی از شاعران معروف اهواز بود طرفداران وی برای عرض تسلیت در منطقه تجمع کردند.</p>
      <p>رضا نجفی مهر مدیرکل امنیتی و انتظامی استانداری خوزستان در گفت‌وگو با فارس، در رابطه با سو استفاده برخی رسانه‌ها از تجمع اهالی کوت عبدالله در رابطه با فوت شاعر اهوازی اظهار کرد: طبق اخباری که به دست ما رسیده حسن حیدری بر اثر سکته فوت شده است و از آنجایی که یکی از شاعران معروف اهواز بود طرفداران وی برای عرض تسلیت در منطقه تجمع کردند.</p>
      <p>وی با اشاره به آداب و رسومی که در منطقه پس از فوت شخصی انجام می‌دهند، افزود: دوستان وی برای شرکت در مراسم فوت وی حاضر شده بودند ولی برخی از رسانه‌های خارج نشین از روی ناآگاهی از آیین‌های عرب‌های خوزستان این موضوع را امنیتی جلوه دادند.</p>
      <p>** گفتنی است، عرب‌های ایرانی از جمله عرب‌های اهوازی در دل خود رسم و رسومات کهنی دارند که ریشه تاریخی برخی از آن‌ها به هزاران سال قبل باز می‌گردد. یزله از دیرباز جزو رسومات عرب‌های ایران به شمار می‌آید که افراد با گرفتن کمر نفر جلویی اقدام به شعرسرایی با ضرباهنگ می‌کنند. این آیین معمولاً در مراسمات شادی و عزا کاربرد دارد و به نوعی عرض تبریک و یا ابراز هم‌دردی با نزدیکان را دارد.</p>
    </article>
  </body>
</html>