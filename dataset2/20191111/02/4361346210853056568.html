<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/visszatert-a-szinpadra-medveczky-ilona/186331"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T02:10:00+00:00"/>
    <meta property="og:title" content="Visszatért a színpadra Medveczky Ilona"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Visszatért a színpadra Medveczky Ilona</mark>
      </h1>
      <address><time datetime="2019-11-11T02:10:00+00:00">11 Nov 2019, 02:10</time> by <a rel="author">K. Sz.</a></address>
      <p>
        <b>Igazi dívaként ünnepelték a művésznőt a pesti Kálmán Imre Teátrumban szombat este. A 78 éves Medveczky Ilona 32 év után ismét az egykori régi Moulin Rouge színpadán állt vendégként. A revütáncosnőre hamarosan újabb kézműtét vár. </b>
        <b>Igazi dívaként ünnepelték a művésznőt a pesti Kálmán Imre Teátrumban szombat este. A 78 éves Medveczky Ilona 32 év után ismét az egykori régi Moulin Rouge színpadán állt vendégként. A revütáncosnőre hamarosan újabb kézműtét vár.</b>
      </p>
      <p>Az időjárás és a Rolls Royce típusú autójának meghibásodása meg­hiúsította sajnos a vörös szőnyeges bevonulását, de egy olyan klasszisnak, mint Medveczky, ez sem okozott gondot. A kortalan táncosnő egy mélyen dekoltált olasz estélyiben jelent meg, a haját és sminkjét hat órán keresztül készítették.</p>
      <figure>
        <img src="http://media.borsonline.hu/cikk/20/191903/gallery-picture/645w/2020203_moulin-rouge-mti1.jpg"/>
        <figcaption>© MTI</figcaption>
      </figure>
      <p>A legendás revütáncosnőt, az idősebb Richter József rendezte Párizsi randevú – Volt egyszer egy Moulin Rouge című dinnershow díszvendégeként hatalmas ovációval fogadta a nézőközönség.</p>
      <p>A látványos show-ban egyébként világhírű artisták és a Budapesti Operettszínház sztárjai léptek fel. A 78 éves Ilona számára nemcsak a tapsvihar okozott örömöt, hanem hogy több mint 30 év után újra azon a színpadon állhatott, ahol évtizedekig fellépett.</p>
      <p>– Deja vú érzésem van, 55 évvel ezelőtt itt debütáltam. Itt születtem – mondta a Bors érdeklődésére a teljesen meghatódott Medveczky Ilona, majd így folytatta: – Borzasztó az én számból hallani, de igaz. A revü a háború után velem született.</p>
      <figure>
        <img src="http://media.borsonline.hu/cikk/20/191903/gallery-picture/645w/2020201_moulin-rouge-mti1.jpg"/>
        <figcaption>Ilona kortalan szépség. Szinte hihetetlen, hogy A veréb is madár című film egyik fôszerepét 51 éve játszotta</figcaption>
      </figure>
      <p>A művésznő szerint az évtizedek alatt rengeteget változott a revü műfaja.</p>
      <p>– Más a humor, más a teljesítmény és más a fizikai kapacitás. Elképesztő, szinte már fizikailag lehetetlen produkciók várják a nézőket. Ezt látva, nem is tudom, hogy szeretnék-e ebben a korban élni, pályakezdő lenni, mert olyan nagy a kihívás, nem bírnám a tempót.</p>
      <p>Rettenetesen hiányzik a színpad, hiányzik az az energia, de már nem térek vissza. Fizikálisan két-három hét alatt hoztam magam anno a televíziónak pár évvel ezelőtt, pedig komoly térdproblémáim voltak – mesélte az elhivatott díva.</p>
      <figure>
        <img src="http://media.borsonline.hu/cikk/20/191903/gallery-picture/645w/2020207_medveczky-ilona-dt-14.jpg"/>
        <figcaption>Szívesen visszatérne a díva, de állítása szerint már nem tudná felvenni a versenyt a mai produkciókkal © Dombóvári Tamás</figcaption>
      </figure>
      <p>Ilona nem csak a szakmájában, de megjelenésében is a maximumra törekszik, pedig keveset sejtető ruhája alatt komoly fájdalmakkal küzd: pár hete kertészkedés után érte baleset és vitte el a rohammentő. Ötórás műtétje után is napi szintű gyógytornára, állandó kontrollra és mint kide­rült, újabb kézműtétre is szüksége van.</p>
      <p>– Hála Istennek, hogy itt a kísérőm. Rá támaszkodhatok egész este. Amúgy egy darab fém van a csuklómban és a 15 centis csavar a vállamban. Alig tudom felemelni a kezemet.</p>
      <p>Fájdalmas sajnos, emiatt hamarosan újabb műtét vár rám. Borzasztó egyedül lenni, hogy nincs segítségem az állatok ellátásában, illetve a kert téliesítésében. Nem kívánom senkinek ezt a kiszolgáltatott érzést – szomorkodott a díva.</p>
    </article>
  </body>
</html>