<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-3rd-t20i-yuzvendra-chahal-50-t20i-wickets-beat-jasprit-bumrah-and-r-ashwin-2842993.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T02:55:50+00:00"/>
    <meta property="og:title" content="INDvsBAN: युजवेंद्र चहल का टी-20 'अर्धशतक', बुमराह-अश्विन से निकले आगे"/>
    <meta property="og:description" content="India vs Bangladesh, 3rd T20I at Nagpur: भारतीय क्रिकेट टीम ने विदर्भ क्रिकेट संघ (वीसीए) स्टेडियम में खेले गए तीसरे और अंतिम टी-20 मैच में बांग्लादेश को 30 रनों से शिकस्त दी। इस जीत के साथ भारत ने..."/>
  </head>
  <body>
    <article>
      <h1>INDvsBAN: युजवेंद्र चहल का टी-20 'अर्धशतक', बुमराह-अश्विन से निकले आगे</h1>
      <address><time datetime="2019-11-11T02:55:50+00:00">11 Nov 2019, 02:55</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 3rd T20I at Nagpur: </b>भारतीय क्रिकेट टीम ने विदर्भ क्रिकेट संघ (वीसीए) स्टेडियम में खेले गए तीसरे और अंतिम टी-20 मैच में बांग्लादेश को 30 रनों से शिकस्त दी। इस जीत के साथ भारत ने तीन मैचों की सीरीज पर 2-1 से कब्जा कर लिया है। पहले मैच में बांग्लादेश ने जीत दर्ज की थी जबकि भारत ने दूसरा मुकाबला जीता था। इस मैच में युजवेंद्र चहल ने एक विकेट लिया और इसी के साथ कई रिकॉर्ड भी अपने नाम दर्ज कर लिया। </p>
      <p>युजवेंद्र चहल इस मैच में एक विकेट लेते ही रविचंद्र अश्विन और जसप्रीत बुमराह के बाद केवल तीसरे भारतीय गेंदबाज बन जाएंगे, जिन्होंने क्रिकेट के सबसे छोटे फॉर्मेट में 50 विकेट लिए हों। इस लिस्ट में चहल तीसरे नंबर पर हैं, अश्विन (52) और बुमराह (51) क्रमशः पहले और दूसरे स्थान पर हैं। </p>
      <p>लेकिन तीसरे नंबर पर होते हुए भी चहल ने अश्विन और बुमराह को पछाड़ दिया है। दरअसल, टी-20 इंटरनेशनल में विकेटों का 'अर्धशतक' पूरा करने के लिए कम मैचों मामले में चहल ने अश्विन और बुमराह को मात दी है।</p>
      <h3>
        <a href="https://www.livehindustan.com/cricket/story-india-vs-bangladesh-deepak-chahar-becomes-first-indian-to-take-t20i-hat-trick-claims-best-ever-bowling-figures-in-all-t20i-2842963.html">INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-deepak-chahar-after-claiming-best-ever-t20i-figures-says-my-efforts-paid-off-2842983.html">INDvsBAN: शानदार परफॉर्मेंस पर बोले दीपक चाहर- कभी नहीं सोचा था</a>
      </h3>
      <p>भारत की तरफ से बुमराह ने 41 मैचों और अश्विन ने 42 मैचों में यह उपलब्धि हासिल की थी। वहीं, चहल ने 34 मैचों में इस मुकाम को हासिल कर लिया है।</p>
      <p><b>टी-20 इंटरनेशनल में सबसे तेज 50 विकेट:</b><br/>26- अजंता मेंडिस A Mendis<br/>31- इमरान ताहिर/राशिद खान<br/>33- मुस्तफिजुर रहमान<br/>34- युजवेंद्र चहल <br/>35- डेल स्टेन</p>
      <p>बता दें कि मेजबान टीम द्वारा दिए गए 175 रनों के लक्ष्य का पीछा करते हुए बांग्लादेश की पूरी टीम 19.2 ओवर में 144 रनों पर ही सिमट गई। भारत के लिए दीपक चहर ने सात रन देकर छह विकेट लिए। इसी के साथ वह टी-20 इंटरनेशनल में सर्वश्रेष्ठ प्रदर्शन करने वाले गेंदबाज बन गए हैं। इसके अलावा, वह एक मैच में पांच या उससे ज्यादा विकेट लेने वाले चौथे भारतीय गेंदबाज भी बन गए हैं। चाहर के अलावा, शिवम दुबे ने तीन और युजवेंद्र चहल ने एक विकेट लिया।</p>
    </article>
  </body>
</html>