<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/z-avtom-se-je-prevrnila-pod-cesto"/>
    <meta property="og:site_name" content="Primorske novice"/>
    <meta property="article:published_time" content="2019-11-11T19:44:21+00:00"/>
    <meta property="og:title" content="Z avtom se je prevrnila pod cesto"/>
    <meta property="og:description" content="Danes zjutraj se je v nesreči v Lokovcu huje poškodovala 30-letna voznica."/>
  </head>
  <body>
    <article>
      <h1>Z avtom se je prevrnila pod cesto</h1>
      <address><time datetime="2019-11-11T19:44:21+00:00">11 Nov 2019, 19:44</time> by <a rel="author">Ana Cukijati</a></address>
      <p>
        <b>Danes zjutraj se je v nesreči v Lokovcu huje poškodovala 30-letna voznica.</b>
      </p>
      <figure>
        <img src="https://static.primorske.si/foto/highres/kronika/719355_260-lokovec.jpg"/>
        <figcaption>Foto: GENG</figcaption>
      </figure>
      <p><b>LOKOVEC</b> &gt; Ob 6.50 se je z avtom peljala proti Srednjemu Lokovcu, zaradi neprilagojene hitrosti in slane na cesti je z avtom zapeljala s ceste. Po nekaj deset metrih prevračanja je vozilo, v katerem sta bila tudi otroka, obstalo na desnem boku, s prednjim delom je bilo obrnjeno proti cesti. Poleg policistov so posredovali še novogoriški poklicni gasilci, ki so vozilo postavili na cesto in pomagali reševalcem. Ti so oskrbeli huje poškodovano voznico in jo z reševalnim vozilom odpeljali na zdravljenje v šempetrsko bolnišnico. Otroka se v nesreči nista poškodovala.</p>
      <slideshow>
        <figure>
          <img src="https://static.primorske.si/foto/highres/kronika/719355_260-lokovec2.jpg"/>
          <figcaption>Foto: GENG</figcaption>
        </figure>
        <figure>
          <img src="https://static.primorske.si/foto/highres/kronika/719355_260-lokovec3.jpg"/>
          <figcaption>Foto: GENG</figcaption>
        </figure>
      </slideshow>
    </article>
  </body>
</html>