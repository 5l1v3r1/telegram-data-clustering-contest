<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952258"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T19:17:38+00:00"/>
    <meta property="og:title" content="నా రికార్డే బద్దలుకొట్టాడు.. చాహల్ ఫన్నీ ఇంటర్వ్యూ"/>
    <meta property="og:description" content="ADVT"/>
  </head>
  <body>
    <article>
      <h1>నా రికార్డే బద్దలుకొట్టాడు.. చాహల్ ఫన్నీ ఇంటర్వ్యూ</h1>
      <address>
        <time datetime="2019-11-11T19:17:38+00:00">11 Nov 2019, 19:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నాగ్‌పూర్:</b> మూడు టీ-20ల సిరీస్‌లో భాగంగా బంగ్లాదేశ్‌తో నాగ్‌పూర్ వేదికగా జరిగిన చివరి టీ-20లో టీం ఇండియా బౌలర్ దీపక్ చాహర్ అద్భుత ప్రదర్శన చేశాడు. ఈ మ్యాచ్‌లో బంగ్లాదేశ్‌ బ్యాట్స్‌మెన్లపై అతను విరుచుకుపడ్డాడు. ఆరు వికెట్లు పడగొట్టిన అతను జట్టు విజయంలో కీలక పాత్ర పోషించాడు. ఈ మ్యాచ్‌లో వరుసగా మూడు వికెట్లుపడగొట్టిన చాహర్.. అంతర్జాతీయ టీ-20ల్లో హ్యాట్రిక్ సాధించిన తొలి భారత బౌలర్‌గా రికార్డు సృష్టించాడు.</p>
      <p>  </p>
      <p>అయితే ఏదైనా మ్యాచ్‌లలో విజయం సాధించిన తర్వాత ఆ మ్యా్చ్ విజయంలో కీలక పాత్ర పోషించిన ప్లేయర్‌లను చాహల్ టీవీ పేరుతో స్పిన్నర్ యుజవేంద్ర చాహల్ ఇంటర్వ్యూ చేస్తున్న విషయం తెలిసిందే. ఈ క్రమంలో మూడో టీ-20 అనంతరం దీపక్ చాహర్, శ్రేయస్ అయ్యర్‌లను అతను ఇంటర్వ్యూ చేశాడు. ‘‘ఈ రోజు మనతో ఉన్నారు.. బ్యాటింగ్‌లో మ్యాన్ ఆఫ్ ది మ్యాచ్ శ్రేయస్ అయ్యర్, ఇక బౌలింగ్‌లో నా రికార్డే బద్దలు కొట్టిన దీపక్ చాహర్’’ అంటూ చాహల్ ఇంటర్వ్యూ ప్రారంభించాడు. ఇందుకు సంబంధించిన వీడియోని బీసీసీఐ తమ వెబ్‌సైట్‌లో పెట్టింది.</p>
      <p> </p>
      <p>హ్యాట్రిక్ సాధించడం.. అందులోనూ ఆరు వికెట్ల హాల్‌ సాధించడంపై చాహర్‌ను ప్రశ్నించగా.. ‘‘చాలా సంతోషంగా ఉంది. కేవలం 7 పరుగులు మాత్రమే ఇచ్చి.. ఆరు వికెట్లు సాధిస్తామని ఇంట్లో కూర్చొని మనం ఎప్పుడు ఊహించలేము’’ అని చాహర్ తెలిపాడు.</p>
    </article>
  </body>
</html>