<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903414/advocaat-brengt-wat-teweeg-bij-feyenoord-zijn-allemaal-beetje-bang-voor-hem-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T19:26:00+00:00"/>
    <meta property="og:title" content="Advocaat brengt wat teweeg bij Feyenoord: 'Zijn allemaal beetje bang voor hem'"/>
    <meta property="og:description" content="Dick Advocaat dwingt respect af bij Feyenoord. Volgens Feyenoord-watcher Martijn Krabbendam is de 72-jarige ex-bondscoach van België behoorlijk streng en zijn de spelers stiekem zelfs 'een beetje bang' voor hem."/>
  </head>
  <body>
    <article>
      <h1>Advocaat brengt wat teweeg bij Feyenoord: 'Zijn allemaal beetje bang voor hem'</h1>
      <address>
        <time datetime="2019-11-11T19:26:00+00:00">11 Nov 2019, 19:26</time>
      </address>
      <p>
        <b>Dick Advocaat dwingt respect af bij Feyenoord. Volgens Feyenoord-watcher Martijn Krabbendam is de 72-jarige ex-bondscoach van België behoorlijk streng en zijn de spelers stiekem zelfs 'een beetje bang' voor hem.</b>
      </p>
      <p>Voetballend is er nog niet veel veranderd onder Advocaat, zegt Krabbendam aan tafel bij <i>FC Rijnmond</i>. "Het voetbal was bij VVV niet geweldig en tegen RKC na rust misschien wel iets beter, maar ook niet top. Je speelt tegen de nummer laatst, die eigenlijk in grote fases van de wedstrijd een beter positiespel had dan Feyenoord."</p>
      <p>"Wat er wel is veranderd is de instelling en de energie. Dat komt ook omdat Dick natuurlijk wat afdwingt bij die spelers. Ze zijn allemaal een beetje bang voor hem, er is geen speler die gaat klagen", vervolgt Krabbendam.</p>
      <p>"Jörgensen gaat niet vragen: moet ik wel spelen op kunstgras? Het was gewoon een mededeling dat hij inderdaad op kunstgras ging spelen. Het is wat strakker allemaal onder Advocaat."</p>
      <figure>
        <iframe data-src="https://twitter.com/RijnmondSport/status/1193930048543363072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>