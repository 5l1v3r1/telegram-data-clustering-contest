<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820166.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T19:43:00+00:00"/>
    <meta property="og:title" content="آژنس بین‌المللی انرژی اتمی در گزارشی آغاز غنی سازی در فردو را تائید کرد"/>
    <meta property="og:description" content="به گزارش مهر به نقل از رویترز، دیده بان آژانس بین‌المللی انرژی اتمی روز دوشنبه تائید کرد که ایران در سایت هسته‌ای فردو در حال غنی سازی اورانیوم است."/>
  </head>
  <body>
    <article>
      <h1>آژنس بین‌المللی انرژی اتمی در گزارشی آغاز غنی سازی در فردو را تائید کرد</h1>
      <address>
        <time datetime="2019-11-11T19:43:00+00:00">11 Nov 2019, 19:43</time>
      </address>
      <p>آژانس بین‌المللی انرژی اتمی اعلام کرده که ایران در سایت هسته‌ای فردو در حال غنی سازی است.</p>
      <p>به گزارش مهر به نقل از رویترز، دیده بان آژانس بین‌المللی انرژی اتمی روز دوشنبه تائید کرد که ایران در سایت هسته‌ای فردو در حال غنی سازی اورانیوم است.</p>
      <p>تائید آغاز غنی سازی اورانیوم در فردو از سوی آژانس بین‌المللی انرژی اتمی چند روز پس از اعلام آغاز گام چهارم کاهش تعهدات هسته‌ای ایران صورت گرفته است.</p>
      <p>در گزارش فصلی آژانس بین‌المللی انرژی اتمی همچنین گفته شده که میزان ذخیره اورانیوم خام و غنی شده ایران بیش از حد تعیین شده در توافق هسته‌ای است.</p>
      <p>ایران گام چهارم کاهش تعهدات خود در توافق برجام را در واکنش به عدم اجرای تعهدات کشورهای اروپایی در این توافق اعلام کرده و گفته است این کاهش تعهدات تا زمان عمل به تعهدات کشورهای اروپایی عضو برجام ادامه خواهد داشت.</p>
      <p>ایران در عین حال تاکید کرده در صورت اجرای تعهدات کشورهای اروپایی، امکان بازگشت به تعهدات پیشین در توافق هسته‌ای وجود دارد.</p>
    </article>
  </body>
</html>