<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820165.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T19:41:00+00:00"/>
    <meta property="og:title" content="عملکرد تأمین ارز و رفع تعهد ارزی واردکنندگان+جدول"/>
    <meta property="og:description" content="روابط عمومی بانک مرکزی ایران در مورد عملکرد تأمین ارز و وضعیت رفع تعهدات ارزی واردکنندگان در ۵ ماه اول سال ۱۳۹۷ گزارش داد."/>
  </head>
  <body>
    <article>
      <h1>عملکرد تأمین ارز و رفع تعهد ارزی واردکنندگان+جدول</h1>
      <address>
        <time datetime="2019-11-11T19:41:00+00:00">11 Nov 2019, 19:41</time>
      </address>
      <p>روابط عمومی بانک مرکزی ایران در مورد عملکرد تأمین ارز و وضعیت رفع تعهدات ارزی واردکنندگان در ۵ ماه اول سال ۱۳۹۷ گزارش داد.</p>
      <p>به گزارش فارس، بانک مرکزی جمهوری اسلامی ایران اعلام کرد:حسب دستور ریاست جمهوری در مورد عملکرد تأمین ارز بابت واردات کالاهای مورد نیاز کشور و همچنین وضعیت رفع تعهدات ارزی واردکنندگان در 5 ماهه اول سال 1397، موارد زیر را به اطلاع می‌رساند: میزان ارز تأمین شده برای واردکنندگان توسط بانک‌های عامل، بنا به ثبت سفارش‌های صورت گرفته توسط وزارتخانه‌های ”صنعت، معدن و تجارت“، ”جهاد کشاورزی“ و ”بهداشت درمان و آموزش پزشکی“ در دوره یادشده معادل 19.3میلیارد دلار با نرخ بانکی ( به ازاء هر دلار 42000 ریال) بوده است.</p>
      <p>از این مبلغ معادل 17.3میلیارد دلار از منابع بانک مرکزی به بانک‌های عامل فروخته شده و معادل 2 میلیارد دلار از محل ارز حاصل از صادرات غیرنفتی تأمین شده است.</p>
      <p>معادل 7.3 میلیارد دلار از تأمین ارز صورت گرفته توسط این بانک بابت واردات کالاهای اساسی، ضروری، دارو و تجهیزات پزشکی بوده است.</p>
      <p>عمده اقلام تشکیل دهنده معادل 7.3 میلیارد دلار به شرح زیر است:</p>
      <figure>
        <img src="https://media.farsnews.com/Uploaded/Files/Images/1398/08/20/13980820001000_Test_NewPhotoFree.jpg"/>
      </figure>
      <p>سایر تأمین ارز صورت گرفته بابت واردات بخش‌های صنعتی کشور از قبیل مواد اولیه، تجهیزات و ماشین‌آلات مورد نیاز کشور بر مبنای ثبت سفارش‌های صورت گرفته توسط وزارت صنعت، معدن و تجارت در چهار قلم عمده به شرح زیر بوده است:</p>
      <figure>
        <img src="https://media.farsnews.com/Uploaded/Files/Images/1398/08/20/13980820001001_Test_NewPhotoFree.jpg"/>
      </figure>
      <p>بابت مصارف درمانی، دانشجویی، مسافرتی و سایر مصارف خدماتی معادل 1.850 میلیارد دلار تأمین ارز صورت گرفته است.</p>
      <p>وضعیت رفع تعهد ارزی واردکنندگان بر مبنای اسناد ارائه شده حاکی از ترخیص کالا از گمرک جمهوری اسلامی ایران و یا سایر اسناد مربوطه در سامانه رفع تعهد ارزی بانک مرکزی به شرح زیر بوده است:</p>
      <p>- معادل 17.8 میلیارد دلار رفع تعهد صورت گرفته است که بر مبنای اسناد ثبت شده در سامانه یادشده به معنای واردات کالا و انجام خدمات مربوط است.</p>
      <p>معادل 1.2 میلیارد دلار پروند‌های مربوط به واردکنندگان توسط بانک‌های عامل براساس ضوابط و مقررات، به سازمان تعزیرات حکومتی ارجاع شده که تحت رسیدگی آن سازمان قرار دارند.</p>
      <p>مابقی نیز توسط بانک‌های عامل بنابر ضوابط، تحت پیگیری قرار دارند که درصورت احراز تخلف واردکنندگان، بنابر ضوابط و مقررات، بانک‌های عامل مکلفند مراتب را به سازمان تعزیرات حکومتی و در صورت نیاز به سایر مراجع ذی صلاح ارجاع دهند.</p>
      <p>بانک مرکزی با عملیاتی نمودن ویرایش جدید سامانه رفع تعهد ارزی کشور در نیمه دوم سال 1397 در شبکه بانکی کشور، وضعیت رفع تعهد ارزی کلیه واردکنندگان را به صورت سیستمی کنترل و در صورتی که واردکننده‌ای در مهلت مقرر نسبت به ایفای تعهدات خود اقدام نکنند، تا زمان رفع تعهد ارزی خود، امکان اخذ مجوز تخصیص جهت واردات را نخواهد داشت.</p>
    </article>
  </body>
</html>