<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motor.ara.cat/competicio/Audi-RS-SUV-Nurburgring-Video_0_2342165940.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T19:00:00+00:00"/>
    <meta property="og:title" content="L’Audi Q8 RS bat el rècord i ja és el SUV més ràpid a Nürburgring (vídeo)"/>
    <meta property="og:description" content="La versió més radical del SUV cupè d'Ingolstadt fa un temps de 7 minuts i 42 segons en el mític circuit alemany"/>
  </head>
  <body>
    <article>
      <h1>L’Audi Q8 RS bat el rècord i ja és el SUV més ràpid a Nürburgring (vídeo)</h1>
      <h2>La versió més radical del SUV cupè d'Ingolstadt fa un temps de 7 minuts i 42 segons en el mític circuit alemany</h2>
      <address><time datetime="2019-11-11T19:00:00+00:00">11 Nov 2019, 19:00</time> by <a rel="author">Ara Motor</a></address>
      <p>Personalment em sembla una lluita una mica estèril, però les marques han convertit la lluita per ser el totcamí més ràpid al vell traçat de Nürburgring en tota una qüestió d’orgull. Després que l’Alfa Romeo <a href="https://motor.ara.cat/competicio/Stelvio-Quadrifoglio-Verde-King-Video_0_1878412271.html">Stelvio Quadrifoglio Verde</a> i el Mercedes-AMG <a href="https://motor.ara.cat/competicio/Mercedes-AMG-GLC-converteix-Nurburgring-Video_0_2131587071.html">GLC 63 S</a> signessin uns temps de 7:51 i 7:49 respectivament en una volta llençada al vell traçat de Nürburgring Nordschleife, ara el flamant Audi Q8 RS ha protagonitzat un autèntic cop de teatre en el segment dels SUV esportius en registrar un <b>temps de 7:42</b> al mític traçat alemany.  </p>
      <figure>
        <iframe src="https://www.youtube.com/embed/ANbhV6j05ys" width="640" height="360" data-service="Youtube" scrolling="no"/>
      </figure>
      <p>El Q8 RS és la versió més extrema de l’Audi Q8, un SUV que <a href="https://motor.ara.cat/proves/Audi-Q8-autentica-nau-espacial_0_2229377257.html">vam poder provar ara fa uns mesos</a> i que ens va deixar molt bon gust de boca. La versió esportiva RS utilitza un motor de vuit cilindres en V (o V8, si ho preferiu) que ofereix una potència total de <b>600 CV</b>.</p>
      <p>+ informació</p>
      <h3>
        <a href="https://motor.ara.cat/proves/Audi-Q8-autentica-nau-espacial_0_2229377257.html">Audi Q8, una autèntica nau espacial</a>
      </h3>
      <figure>
        <img src="https://motor.ara.cat/2019/05/07/proves/Audi-Q8-autentica-nau-espacial_2229387322_62558853_210x118.jpg"/>
      </figure>
      <p>A més a més, el departament de competició Audi Sport ha posat a punt el xassís del cotxe amb una configuració específica que inclou amortidors i barres estabilitzadores que fan el cotxe més dur i reactiu, uns neumàtics Pirelli P Zero específics i fins i tot un nou diferencial posterior electrònic que reparteix el parell de manera més eficient.</p>
    </article>
  </body>
</html>