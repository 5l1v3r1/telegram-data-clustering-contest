<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/partiya-sluga-narodu-yaku-ideologiyu-vibere-partiya-zelenskogo-novini-ukrajini-50052890.html"/>
    <meta property="og:site_name" content="НВ"/>
    <meta property="article:published_time" content="2019-11-11T19:37:00+00:00"/>
    <meta property="og:title" content="Згадайте Польщу. Яку ідеологію вибере Слуга народу"/>
    <meta property="og:description" content="Новообраний голова партії СН Олександр Корнієнко насамперед заявив, що партійну ідеологію лібертаріанства замінять"/>
  </head>
  <body>
    <article>
      <h1>Згадайте Польщу. Яку ідеологію вибере Слуга народу</h1>
      <h2>Новообраний голова партії СН Олександр Корнієнко насамперед заявив, що партійну ідеологію лібертаріанства замінять</h2>
      <address><time datetime="2019-11-11T19:37:00+00:00">11 Nov 2019, 19:37</time> by <a rel="author">Олександр Соколовський</a></address>
      <p>І обговорюють щось середнє між ліберальними та соціалістичними поглядами.</p>
      <p>Хочу попередити, що якщо підходи наших доморощених «соціалістів» переможуть, то країна впевнено продовжить своє падіння, а відтік трудових ресурсів його багаторазово посилить. Адже основи лібертаріанства — це менше держави в економіці та більше свободи підприємництву. А соціалісти — це тільки про те, як ми перерозподіялтимемо податки, землю і природні ресурси, і хто тоді буде біля корита.</p>
      <p>Маленький наочний приклад щодо питання вибору владою ідеології.</p>
      <p>Тільки в 2014—2015 роках у Польщі відкрилося п’ять нових концертних залів: <br/>1. Зал Симфонічного Оркестру Національного Радіо Польщі (Катовіце, 2014) <br/>2. Конгрес Центр ICE (Краків, 2014) <br/>3. Зал Філармонії у Щецині (Щецин, 2014) <br/>4. Національний Форум Музики (Вроцлав, 2015) <br/>5. Центр культури та конгресів «Йорданки» (Торунь, 2015).</p>
      <aside>Основи лібертаріанство — це менше держави в економіці</aside>
      <p>А якщо взяти не тільки ці два роки, а подивитися, скільки за останні п’ять років у Польщі відкрилося нових театрів, музеїв сучасного мистецтва, бібліотек, будинків культури, то пост вийде надто довгим. Намагаюся тепер згадати, які об'єкти культури останні 5−10 років з’явилися в нашій країні.</p>
      <p>Але є одна «прикра» закономірність — розвиток культури й освіти неможливий без розвитку економіки.</p>
      <p>У 1991 році наші стартові економічні умови були приблизно однаковими. Тільки ми стоїмо на місці, а в Польщі ВВП на душу населення зріс уже в 9 разів! Виявляється, кількість заводів, площа країни або довжина доріг не мають значення, якщо громадяни й обрана ними влада не розуміють, що саме потрібно змінювати і які зміни забезпечать підйом економіки.</p>
      <p>Починаючи шлях реформ в 90-х, полякам було надзвичайно важко. Але, на відміну від ласих на популістів українців, поляки зрозуміли необхідність у хворобливих змінах і змогли привести до влади реформаторів. Багато років перманентних трансформацій Польщі, перетворили її на багату країну з хорошими перспективами.</p>
      <p>А рецепти для прискореного економічного зростання ні для кого не секрет і саме з такою програмою Зеленському вдалося стати президентом, а СН здобути більшість у ВР:</p>
      <p>— зменшення ролі держави в економіці; <br/>— поетапне зниження частки державних витрат у ВВП з 42 до прийнятних 30%; <br/>— приватизації державних підприємств; <br/>— відкриття ринку сільськогосподарських земель; <br/>— комплексна реформа системи освіти; <br/>— боротьба з корупцією; <br/>— поділ монополій в енергетичному секторі; <br/>— сприяння прямим іноземним інвестиціям; <br/>— захист прав власності; <br/>— верховенство права тощо.</p>
      <p>Якщо все це не відбудеться, якщо замість появи соціалістичної риторики не буде озвучена й не почне втілюватися стратегія прискореного економічного зростання — доля партії влади і всієї країни буде вкрай сумна.</p>
      <p>
        <i>Текст опубліковано з дозволу автора</i>
      </p>
      <p>
        <i>
          <a href="https://www.facebook.com/sokolovsky.inform/posts/2624954724234865">Оригінал</a>
        </i>
      </p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>