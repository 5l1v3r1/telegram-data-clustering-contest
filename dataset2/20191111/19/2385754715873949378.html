<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596868/vretaniadimoskopisi-sto-39-oi-syntiritikoi-sto-31-oi-ergatikoi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T19:32:00+00:00"/>
    <meta property="og:title" content="Βρετανία-Δημοσκόπηση: Στο 39% οι Συντηρητικοί, στο 31% οι Εργατικοί"/>
    <meta property="og:description" content="Σύμφωνα με δημοσκόπηση που διενεργήθηκε από την εταιρεία ICM για λογαριασμό του πρακτορείου Reuters, ενόψει των εκλογών της 12ης Δεκεμβρίου, οι Συντηρητικοί..."/>
  </head>
  <body>
    <article>
      <h1>Βρετανία-Δημοσκόπηση: Στο 39% οι Συντηρητικοί, στο 31% οι Εργατικοί</h1>
      <address><time datetime="2019-11-11T19:32:00+00:00">11 Nov 2019, 19:32</time> by <a rel="author">SigmaLive</a></address>
      <p><b>Σύμφωνα με δημοσκόπηση που διενεργήθηκε από την εταιρεία ICM για λογαριασμό του πρακτορείου Reuters, ενόψει των εκλογών της 12ης Δεκεμβρίου, οι Συντηρητικοί του Βρετανού πρωθυπουργού Μπόρις Τζόνσον διεύρυναν το προβάδισμά τους επί του αντιπολιτευόμενου Εργατικού κόμματος.<br/></b> <br/>Οι Συντηρητικοί συγκεντρώνουν ποσοστό 39% (αύξηση μιας μονάδας) ενώ οι Εργατικοί παραμένουν σταθερά στο 31%.<br/> <br/>Σταθερό παραμένει και το ποσοστό των φιλοευρωπαίων Φιλελεύθερων Δημοκρατών, στο 15%. Αντίθετα, πτώση κατά μία μονάδα, στο 8%, καταγράφει το κόμμα Brexit του Νάιτζελ Φάρατζ.<br/> <br/>Η δημοσκόπηση διενεργήθηκε στο χρονικό διάστημα 8-11 Νοεμβρίου, σε δείγμα 2.035 ψηφοφόρων.<br/> </p>
    </article>
  </body>
</html>