<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/uchenik-ot-plovdiv-sas-svetovno-priznanie-po-matematika.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T19:45:00+00:00"/>
    <meta property="og:title" content="Ученик от Пловдив със световно признание по математика"/>
    <meta property="og:description" content="Димитър Чакъров е само на 19 години, но умът му далеч изпреварва възрастта"/>
  </head>
  <body>
    <article>
      <h1>Ученик от Пловдив със световно признание по математика</h1>
      <h2>Димитър Чакъров е само на 19 години, но умът му далеч изпреварва възрастта</h2>
      <address><time datetime="2019-11-11T19:45:00+00:00">11 Nov 2019, 19:45</time> by <a rel="author" href="https://btvnovinite.bg/author/?author=2005170" target="_blank">Николета Хаджийска</a></address>
      <figure>
        <video src="https://vid.btv.bg/btvnews/2019/11/11/genius_1573494028-1.mp4"/>
      </figure>
      <p>Български ученик се нареди в световния топ пет на проекти, отличени от учени от Масачузетския технологичен институт и от Харвард.</p>
      <p>Димитър Чакъров е само на 19 години, но умът му далеч изпреварва възрастта.</p>
      <p>На Международната изследователска научна школа в Масачузетския технологичен институт това лято той работи по хипотезата за примитивните математически корени и това го нарежда в топ 5 сред претенденти от 30 страни.</p>
      <p>„Имало е дни, в които съм спал по 6 часа, а през цялото друго време съм правил единствено това. Сложно е, но е приятно”, казва Димитър.</p>
      <figure>
        <img src="https://img.bg.sof.cmestatic.com/media/images/640x/Nov2019/2112020572.jpg"/>
        <figcaption>Снимка: btvnovinite.bg</figcaption>
      </figure>
      <p>Той мечтае да намери отговор на една от нерешените задачи на хилядолетието - хипотезата на Риман, чието доказателство математиците от цял свят работят повече от 150 години.</p>
      <p>По пътя му към успеха до него неотлъчно е учителят му по математика. Казва, че е постигнал всичко с много труд.</p>
      <p>Миналата година печели специална награда от световен форум за млади учени. Числата ще са и неговото бъдеще, където и да е по света.</p>
    </article>
  </body>
</html>