<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596872/ypopsifios-gia-ton-pagko-tis-maints-o-xerlix"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T19:50:00+00:00"/>
    <meta property="og:title" content="Υποψήφιος για τον πάγκο της Μάιντς ο Χέρλιχ"/>
    <meta property="og:description" content="Βασικός υποψήφιος για να διαδεχθεί τον Ζάντρο Σβαρτς στην τεχνική ηγεσία της Μάιντς είναι ο Χάικο Χέρλιχ, σύμφωνα με ρεπορτάζ στη Γερμανία.   Ο,..."/>
  </head>
  <body>
    <article>
      <h1>Υποψήφιος για τον πάγκο της Μάιντς ο Χέρλιχ</h1>
      <address><time datetime="2019-11-11T19:50:00+00:00">11 Nov 2019, 19:50</time> by <a rel="author">Sigmalive.Sports</a></address>
      <p>Βασικός υποψήφιος για να διαδεχθεί τον Ζάντρο Σβαρτς στην τεχνική ηγεσία της Μάιντς είναι ο Χάικο Χέρλιχ, σύμφωνα με ρεπορτάζ στη Γερμανία.<br/> <br/>Ο, άνεργος από τον Δεκέμβριο του 2018, μετά την αποχώρησή του από τον πάγκο της Μπάγερ Λεβερκούζεν, Χάικο Χέρλιχ, φαίνεται πως είναι ο «εκλεκτός» της διοίκησης της Μάιντς, για την διαδοχή του Ζάντρο Σβαρτς.<br/> <br/>Με τις «ασπιρίνες», ο 47χρονος κόουτς πανηγύρισε 22 νίκες, ενώ είχε 13 ισοπαλίες κι άλλες 16 ήττες σε σύνολο 51 παιχνιδιών στην Bundesliga, στο διάστημα του ενάμισι έτους που βρέθηκε στην τεχνική ηγεσία τους.<br/> <br/>Νωρίτερα, ο Χέρλιχ είχε οδηγήσει την Γιάν Ρέγκενσμπουργκ από την τέταρτη στην δεύτερη κατηγορία του γερμανικού ποδοσφαίρου.<br/> <br/>«Η Μάιντς έχει δημιουργήσει πολλούς προπονητές εδώ, αλλά αυτή την φορά πιθανότατα θα πάμε σε κάποιον που δεν έχει εμπλακεί στο παρελθόν ως τώρα με την ομάδα», σχολίασε ο αθλητικός διευθυντής της ομάδας της Ρηνανίας, Ρούβεν Σρέντερ.<br/> <br/>πηγή:sport-fm.gr</p>
    </article>
  </body>
</html>