<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/dubinskyj-zayavyv-shho-rada-zavtra-ne-rozglyadatyme-zakonoproyekt-pro-rynok-zemli/"/>
    <meta property="og:site_name" content="Рубрика"/>
    <meta property="article:published_time" content="2019-11-11T19:36:23+00:00"/>
    <meta property="og:title" content="Дубінський заявив, що Рада завтра не розглядатиме законопроєкт про ринок землі"/>
    <meta property="og:description" content="Законопроєкт щодо запровадження обігу землі не буде розглядатися на пленарному засіданні Верховної Ради 12 листопада. Про це журналістам повідомив депутат від фракції «Слуга народу» Олександр Дубінський у кулуарах засідання фракції, повідомляє Укрінформ. «Закон про землю завтра розглядатися не буде. З порядку денного ми його зняли. Дообговорюємо, розмірковуємо над тими поправками, які мають бути внесені між […]"/>
  </head>
  <body>
    <article>
      <h1>Дубінський заявив, що Рада завтра не розглядатиме законопроєкт про ринок землі</h1>
      <address><time datetime="2019-11-11T19:36:23+00:00">11 Nov 2019, 19:36</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/10-6-620x420.jpg"/>
      </figure>
      <p>
        <b>
          <b>Законопроєкт щодо запровадження обігу землі не буде розглядатися на пленарному засіданні Верховної Ради 12 листопада.</b>
        </b>
      </p>
      <p>Про це журналістам повідомив депутат від фракції «Слуга народу» Олександр Дубінський у кулуарах засідання фракції, повідомляє <a href="https://www.ukrinform.ua/rubric-polytics/2816148-rada-ne-rozgladatime-u-vivtorok-zakonoproekt-pro-rinok-zemli-dubinskij.html">Укрінформ.</a></p>
      <p>«Закон про землю завтра розглядатися не буде. З порядку денного ми його зняли. Дообговорюємо, розмірковуємо над тими поправками, які мають бути внесені між першим і другим читаннями, тому що він має бути відкоригований», – сказав Дубінський.</p>
      <p>Водночас він зазначив, що питання стосовно скандальної ситуації за участю голови Комітету з питань зовнішньої політики та міжпарламентського співробітництва Богдана Яременка на засіданні фракції у понеділок не розглядалося.</p>
      <p>При цьому він уточнив також, що фракція вже розглянула питання щодо держбюджету-2020.</p>
      <p>«Завтра о 9.00 зустріч з робочою групою Кабінету міністрів: продовжуємо розглядати бюджет. Земельні питання зняли. Зауваження до бюджету зробили. Справа в тому, що спочатку треба ухвалити законопроєкти, які забезпечують доходи, а потім ті, які забезпечують витрати. Тому спочатку будемо розглядати зміни в Податковий кодекс щодо підвищення надходжень до бюджету, а потім уже сам бюджет», – зазначив він.</p>
      <p>Нагадаємо, <a href="https://rubryka.com/2019/11/11/v-ukrayini-ye-tinovyj-rynok-zemli-mylovanov-rozpoviv-yak-vyrishyty-problemu/">Милованов заявив, що ринок землі сьогодні вже є. І він – тіньовий.</a></p>
      <p>А ще <a href="https://rubryka.com/2019/11/11/mylovanov-ziznavsya-chy-davaly-jomu-habari/">Милованов зізнався, чи давали йому хабарі.</a></p>
      <p>Крім того, <a href="https://rubryka.com/2019/11/11/mylovanov-vvazhaye-shho-derzhavne-pidpryyemstvo-ne-mozhe-buty-efektyvnym/">він вважає, що державне підприємство не може бути ефективним.</a></p>
      <p>Нагадаємо, <a href="https://rubryka.com/2019/11/11/mylovanov-proponuyuye-vyplachuvaty-naukovtsyam-do-20-prybutku-za-vprovadzhennya-yihnih-vynahodiv/">Милованов пропонує виплачувати науковцям до 20% прибутку за впровадження їхніх винаходів.</a></p>
    </article>
  </body>
</html>