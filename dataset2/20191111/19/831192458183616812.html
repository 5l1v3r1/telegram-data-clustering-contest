<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/xana-sto-edolio-o-korkoneas-anatropi-stin-ypothesi-gia-tin-apofylakisi-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-11T19:15:50+00:00"/>
    <meta property="og:title" content="Ξανά στο εδώλιο ο Κορκονέας! Ανατροπή στην υπόθεση για την αποφυλάκισή του!"/>
    <meta property="og:description" content="Αλλάζει τα δεδομένα στην υπόθεση της αποφυλάκισης του Επαμεινώνδα Κορκονέα η Εισαγγελία του Αρείου Πάγου. Ο Κορκονέας είχε αποφυλακιστεί για την δολοφονία του Αλέξανδρου Γρηγορόπουλου. Η απόφαση του Μεικτού Ορκωτού Εφετείου είχε ως αποτέλεσμα να"/>
  </head>
  <body>
    <article>
      <h1>Ξανά στο εδώλιο ο Κορκονέας! Ανατροπή στην υπόθεση για την αποφυλάκισή του!</h1>
      <address>
        <time datetime="2019-11-11T19:15:50+00:00">11 Nov 2019, 19:15</time>
      </address>
      <p>Αλλάζει τα δεδομένα στην υπόθεση της αποφυλάκισης του Επαμεινώνδα Κορκονέα η Εισαγγελία του Αρείου Πάγου. Ο Κορκονέας είχε αποφυλακιστεί για την δολοφονία του Αλέξανδρου Γρηγορόπουλου. Η απόφαση του Μεικτού Ορκωτού Εφετείου είχε ως αποτέλεσμα να «σπάσουν» τα ισόβια που είχαν επιβληθεί.</p>
      <p>Αλλάζει τα δεδομένα στην υπόθεση της αποφυλάκισης του Επαμεινώνδα Κορκονέα η Εισαγγελία του Αρείου Πάγου. Ο πρώτος τη τάξει εισαγγελικός λειτουργός της χώρας, Βασίλειος Πλιώτας, αποφάσισε την άσκηση αναίρεσης κατά της απόφασης του Μεικτού Ορκωτού Εφετείου της Λαμίας με την οποία αναγνωρίστηκε στον πρώην ειδικό φρουρό το ελαφρυντικό του σύννομου βίου.</p>
      <p>Η απόφαση του Μεικτού Ορκωτού Εφετείου είχε ως αποτέλεσμα να «σπάσουν» τα ισόβια που είχαν επιβληθεί πρωτόδικα στον δράστη της δολοφονίας του Αλέξανδρου Γρηγορόπουλου τον Δεκέμβριο του 2008 στα Εξάρχεια και ο Επαμεινώνδας Κορκονέας καταδικάστηκε σε κάθειρξη 13 ετών.</p>
      <p>Η όποια απόφαση των ανώτατων δικαστών για την περίπτωση του Επαμεινώνδα Κορκονέα θα αποτελέσει νομολογιακή πυξίδα σε ό,τι αφορά τα όρια και τις προϋποθέσεις για την αναγνώριση του ελαφρυντικού του σύννομου βίου</p>
      <p>Η Εισαγγελία του Αρείου Πάγου, αφού μελέτησε το σκεπτικό της απόφασης έκρινε ότι υπάρχει εσφαλμένη ερμηνεία και μη επαρκής αιτιολογία σε ό,τι αφορά την αναγνώριση του ελαφρυντικού του σύννομου βίου στον πρώην ειδικό φρουρό. Πλέον το θέμα εισάγεται στο αρμόδιο Ποινικό Τμήμα του Ανώτατου Δικαστηρίου της χώρας.</p>
      <p>Σε περίπτωση που το Ποινικό Τμήμα ταχθεί υπέρ της αναίρεσης της επίμαχης απόφασης, τότε ο πρώην ειδικός φρουρός θα δικαστεί εκ νέου από το Μεικτό Ορκωτό Εφετείο για την υπόθεση της δολοφονίας του Αλέξανδρου Γρηγορόπουλου.</p>
      <p>Η αποφυλάκιση του Επαμεινώνδα Κορκονέα ήρθε μόλις μία ημέρα μετά την απόφαση του Μεικτού Ορκωτού Εφετείου Λαμίας. Είχε ήδη συμπληρώσει 11 χρόνια στη φυλακή, ενώ στον χρόνο που είχε εκτίσει προσμετρήθηκαν και μεροκάματα που έκανε ως έγκλειστος.</p>
      <p>Σε κάθε περίπτωση, η όποια απόφαση των ανώτατων δικαστών για την περίπτωση του Επαμεινώνδα Κορκονέα θα αποτελέσει νομολογιακή πυξίδα σε ό,τι αφορά τα όρια και τις προϋποθέσεις για την αναγνώριση του ελαφρυντικού του σύννομου βίου, που αφορά σε δεκάδες εκκρεμείς ποινικές υποθέσεις.</p>
    </article>
  </body>
</html>