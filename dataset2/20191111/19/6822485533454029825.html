<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820168.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T19:56:00+00:00"/>
    <meta property="og:title" content="هگمتانه در شرف جهانی شد"/>
    <meta property="og:description" content="حمیدرضا حاجی‌بابایی امروز در گفت‌وگو با فارس در همدان اظهار کرد: بعد از جلسه مهمی که دررابطه با انتقال آب به همدان درتهران  روز شنبه این هفت در سازمان برنامه وبودجه تشکیل دادیم  امروزدر جلسه مشترک با دکتر مونسان وزیر میراث فرهنگی وگردشگری ومهندس شاهرخی استاندار، موضوع ثبت جهانی تپه هگمتانه مطرح شد و با دستور وزیر قرار شد در اسرع وقت با رفع مشکلاتی که در ثبت جهانی این اثر تاریخی وجود دارد،در دستور کار ثبت جهانی در وزارت میراث فرهنگی وگردشگری قرار گیرد."/>
  </head>
  <body>
    <article>
      <h1>هگمتانه در شرف جهانی شد</h1>
      <address>
        <time datetime="2019-11-11T19:56:00+00:00">11 Nov 2019, 19:56</time>
      </address>
      <p>ننماینده مردم همدان و فامنین در مجلس شورای اسلامی گفت: هگمتانه در شرف جهانی شدن است.</p>
      <p>حمیدرضا حاجی‌بابایی امروز در گفت‌وگو با فارس در همدان اظهار کرد: بعد از جلسه مهمی که دررابطه با انتقال آب به همدان درتهران  روز شنبه این هفت در سازمان برنامه وبودجه تشکیل دادیم  امروزدر جلسه مشترک با دکتر مونسان وزیر میراث فرهنگی وگردشگری ومهندس شاهرخی استاندار، موضوع ثبت جهانی تپه هگمتانه مطرح شد و با دستور وزیر قرار شد در اسرع وقت با رفع مشکلاتی که در ثبت جهانی این اثر تاریخی وجود دارد،در دستور کار ثبت جهانی در وزارت میراث فرهنگی وگردشگری قرار گیرد.</p>
      <p>وی گفت: در خصوص  چهار منطقه گردشگری امامزاده محسن، ابرو وگنجنامه و منطقه سد اکباتان مقرر شد،کار مطالعاتی انجام شود وعملیات اجرایی این پروژه ها در اسرع وقت آغاز گردد.</p>
      <p>نماینده مردم همدان و فامنین در مجلس شورای اسلامی گفت:مسیر اتوبان تهران_همدان نیز در این جلسه طرح و مطالعه برای تعریف پروژه گردشگری بودن این مسیر مورد تاکید قرار گرفت و مقرر گردید سرمایه گذاری برای  مطالعه واجرای این پروژه گردشگری انجام پذیرد.</p>
      <p>وی گفت:احداث مجتمع فرهنگی وتفریحی و گردشگری لوکس در مسیر اتوبان تهران_همدان در دستور کار قرار گرفت.</p>
      <p>حاجی بابایی گفت:ثبت جهانی قنات قاسم آباد نیز از مواردی بود ،وزیر دستور پیگیری آن را صادر کردند.</p>
      <p>وی گفت:برگزاری جشنواره ملی سیر در نیمه پایانی خردادماه ۱۳۹۹ نیز در برنامه های ملی گردشگری استان همدان قرار گرفت.</p>
      <p>نماینده مردم همدان وفامنین ،گفت با این که پیشرفت فیزیکی موزه منطقه ای همدان ،که عملیات اجرایی آن در سال ۱۳۸۴ شروع شده است در حال حاضر در مراحل پایانی قرار دارد،ساختار نیروی انسانی این موزه و مخزن آن تعریف گردد ونسبت به استخدام وبکار گیری نیروی انسانی این موزه اقدام شود.</p>
    </article>
  </body>
</html>