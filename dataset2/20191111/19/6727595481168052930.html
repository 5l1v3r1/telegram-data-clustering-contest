<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/manju-warrier-and-sunny-wayne-with-horror-thriller-filming-next-month258.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T19:53:00+00:00"/>
    <meta property="og:title" content="ഹൊറര്‍ ത്രില്ലറുമായി മഞ്ജുവാര്യരും സണ്ണിവെയ്‌നും; ചിത്രീകരണം അടുത്തമാസം"/>
    <meta property="og:description" content="Malayalam Cinema Manju Warrier Sunny Wayne Malayalam Cinema കൊച്ചി: മലയാളത്തിന്റെ സ്വന്തം ലേഡി സൂപ്പര്‍ സ്റ്റാര്‍ മഞ്ജുവാര്യരും യുവതാരം സണ്ണിവെയ്‌നും ആദ്യമായി ഒന്നിക്കുന്"/>
  </head>
  <body>
    <article>
      <h1>ഹൊറര്‍ ത്രില്ലറുമായി മഞ്ജുവാര്യരും സണ്ണിവെയ്‌നും; ചിത്രീകരണം അടുത്തമാസം</h1>
      <address><time datetime="2019-11-11T19:53:00+00:00">11 Nov 2019, 19:53</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: മലയാളത്തിന്റെ സ്വന്തം ലേഡി സൂപ്പര്‍ സ്റ്റാര്‍ മഞ്ജുവാര്യരും യുവതാരം സണ്ണിവെയ്‌നും ആദ്യമായി ഒന്നിക്കുന്നു. അതും ഒരു ഹൊറര്‍ ചിത്രത്തിനായി. ആരാധകര്‍ക്ക് ആഘോഷിക്കാന്‍ വേറെ എന്താണ് വേണ്ടത്.</p>
      <p>നവാഗത സംവിധായകരായ സലീല്‍, രഞ്ജിത് എന്നിവര്‍ സംവിധാനം ചെയ്യുന്ന ചിത്രം അടുത്തമാസം ചിത്രീകരണം ആരംഭിക്കും. ‘മഞ്ജു വാര്യരുമൊത്തുള്ള അടുത്ത ചിത്രത്തില്‍ ധാരണയായി കഴിഞ്ഞു’ എന്ന് സണ്ണിവെയ്ന്‍ ഫേസ്ബുക്കില്‍ പോസ്റ്റ് ചെയ്തിരുന്നു.</p>
      <related>
        <a href="https://www.doolnews.com/john-abraham-international-short-film-festival-kozhikode-entries-are-invited258.html?utm_source=doolnews&amp;utm_medium=related"/>
      </related>
      <p>കായകുളം കൊച്ചുണ്ണി, കമ്മാരസംഭവം എന്നീ ചിത്രങ്ങളുടെ നിര്‍മ്മാണമേല്‍ നോട്ടം വഹിച്ച ജിസ് ടോംസ് ആണ് ചിത്രം നിര്‍മ്മിക്കുന്നത്. അഭിനന്ദന്‍ രാമനുജനാണ് ക്യാമറ.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>രണ്‍ജി പണിക്കര്‍, അലന്‍സിയര്‍ തുടങ്ങിയവരും ചിത്രത്തില്‍ പ്രധാനവേഷത്തില്‍ ഉണ്ട്. സനല്‍ കുമാര്‍ ശശിധരന്റെ ‘കയറ്റം’, റോഷന്‍ ആന്‍ഡ്രൂസ് ചിത്രം ‘പ്രതി പൂവന്‍കോഴി, മോഹന്‍ലാല്‍ – പ്രിയദര്‍ശന്‍ കൂട്ടുകെട്ടില്‍ ഒരുങ്ങുന്ന മരയ്ക്കാര്‍ അറബികടലിന്റെ സിംഹം എന്നീ ചിത്രങ്ങളാണ് മഞ്ജുവിന്റെ പുതിയ ചിത്രങ്ങള്‍.</p>
      <related>
        <a href="https://www.doolnews.com/actress-divya-gopinath-speaks-about-me-too-324.html?utm_source=doolnews&amp;utm_medium=related"/>
      </related>
      <p>ജൂണ്‍ ആണ് സണ്ണിയുടെതായി തിയേറ്ററില്‍ എത്തിയ അവസാന ചിത്രം. തമിഴില്‍ ജിപ്‌സിയും, മലയാളത്തില്‍ സണ്ണി നിര്‍മ്മിക്കുന്ന പടവെട്ടുമാണ് അണിയറയില്‍ ഒരുങ്ങുന്ന ചിത്രങ്ങള്‍.</p>
      <p>സണ്ണിവെയ്ന്‍ സാത്താന്‍ സേവ്യര്‍ ആവുന്ന ആട് 3യും അണിയറയില്‍ ഒരുങ്ങുന്നുണ്ട്. ചിത്രം അടുത്ത ഓണത്തിന് തിയേറ്ററുകളില്‍ എത്തും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>DoolNews Video</p>
      <figure>
        <iframe src="https://www.youtube.com/embed/xgt35GqLSbQ" width="527" height="309" data-service="Youtube" scrolling="no"/>
      </figure>
    </article>
  </body>
</html>