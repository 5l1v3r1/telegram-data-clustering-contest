<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903417/spaanse-media-valverde-redde-frenkie-de-jong-van-vliegveld-barcelona.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T19:50:00+00:00"/>
    <meta property="og:title" content="Spaanse media: Valverde 'redde' Frenkie de Jong van vliegveld Barcelona"/>
    <meta property="og:description" content="Frenkie de Jong is een maand geleden tijdens de spontane onafhankelijkheidsprotesten op de luchthaven van Barcelona klem komen te zitten tussen de demonstranten. Dat meldt"/>
  </head>
  <body>
    <article>
      <h1>Spaanse media: Valverde 'redde' Frenkie de Jong van vliegveld Barcelona</h1>
      <address>
        <time datetime="2019-11-11T19:50:00+00:00">11 Nov 2019, 19:50</time>
      </address>
      <p>
        <b>Frenkie de Jong is een maand geleden tijdens de spontane onafhankelijkheidsprotesten op de luchthaven van Barcelona klem komen te zitten tussen de demonstranten. Dat meldt <a href="https://www.elespanol.com/deportes/futbol/20191111/valverde-rescato-jong-aeropuerto-barcelona-protestas-independentistas/443706222_0.html">El Español</a>. Uiteindelijk was Barça-trainer Ernesto Valverde de reddende engel.</b>
      </p>
      <p>El Prat, het vliegveld van Barcelona, was op 14 oktober het decor van spontane protesten van de lokale bevolking naar aanleiding van de veroordeling van negen Catalaanse politici. Ivan Rakitic werd met zijn koffer gespot aan de kant van de weg, maar ook De Jong blijkt klem te hebben gezeten. Hij werd, net als zijn ploeggenoten, nauwelijks geholpen door FC Barcelona.</p>
      <p>De Nederlander (22) werd uiteindelijk 'bevrijd' door Valverde, die zijn vrouw op de luchthaven kwam ophalen. Daar bleek dat De Jong ook al een paar uur in de nesten zat. Hij nam zijn zomeraankoop mee naar huis, terwijl hij een uur daarvoor nog had getraind met een kleine groep. De Jong, die terugkeerde van interlandverplichtingen met het Nederlands elftal, werd sowieso niet verwacht op de training.</p>
    </article>
  </body>
</html>