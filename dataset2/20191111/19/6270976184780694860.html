<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/mylovanov-rozpoviv-pro-koruptsiyu-u-geokadastri-ta-poyasnyv-shho-z-tsym-robytymut/"/>
    <meta property="og:site_name" content="Рубрика"/>
    <meta property="article:published_time" content="2019-11-11T19:04:59+00:00"/>
    <meta property="og:title" content="Милованов розповів про корупцію у Геокадастрі, та пояснив, що з цим робитимуть"/>
    <meta property="og:description" content="Міністр розвитку економіки, торгівлі та сільського господарства України Тимофій Милованов розповів про корупцію у Геокадастрі, та пояснив, що з цим робитимуть. Про це він сказав Громадському радіо. Кажуть, що в Геокадастрі є і була корупція. І це дійсно так. Ми зараз звільнили більше 17 людей з регіонального керівництва, відкрили конкурс. Фіналісти конкурсу вже є, ми окремо […]"/>
  </head>
  <body>
    <article>
      <h1>Милованов розповів про корупцію у Геокадастрі, та пояснив, що з цим робитимуть</h1>
      <address><time datetime="2019-11-11T19:04:59+00:00">11 Nov 2019, 19:04</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Mylovanov-620x420.jpg"/>
      </figure>
      <p>
        <b>
          <b>Міністр розвитку економіки, торгівлі та сільського господарства України Тимофій Милованов розповів про корупцію у Геокадастрі, та пояснив, що з цим робитимуть.</b>
        </b>
      </p>
      <p>Про це він сказав <a href="https://hromadske.radio/podcasts/kut-zoru/habariv-meni-shche-ne-davaly-proponuvaly-poderybanyty-derzhpidpryyemstva-ministr-mylovanov?sfns=mo&amp;fbclid=IwAR11tSy5TAk119EhglvgD_0TXYpSbgzzFX8izIod-6DVN3PpjjNbm8nG81A">Громадському радіо.</a></p>
      <p>Кажуть, що в Геокадастрі є і була корупція. І це дійсно так. Ми зараз звільнили більше 17 людей з регіонального керівництва, відкрили конкурс. Фіналісти конкурсу вже є, ми окремо проводимо інтерв’ю з ними, будемо обирати нового очільника. Геокадастр є зараз публічно відкритим. Всі можуть зайти і подивитися, які є зміни ділянок. Я прошу всіх в своїх громадах якось організовуватись, чи робити це індивідуально і дивитись, що у вас в громадах робиться з землею. Якщо землю крадуть, якщо вона не попадає в кадастри, пишіть до нас, до ЗМІ, створюйте групи активістів. Ми всім суспільством маємо припинити дерибан землі.</p>
      <p>За нашими оцінками, зі 43 млн гектарів с/г землі приблизно 1,3 млн гектарів було в державних підприємствах на 90-ті роки. Ми зараз проводимо інвентаризацію, за нашими оцінками буде не більше 600-700 тис. га землі. Тобто приблизно половину землі за цей час вкрали, вивели, змінили призначення.<br/>Землю в українців відібрав Радянський Союз, розкуркулили, Голодомор був. Українці працювали на землі — це потрібно повернути. Одна з ідей, яка є — це передати землю в територіальні громади чи в сільські ради, розпаювати. Але тут та сама ж проблема — чи вони її не розпаюють в інтересах себе, друзів чи окремих людей. Чи воно буде розпайовано справедливо… Для цього є певні запобіжники, це має бути окремий закон про це”, – розповів міністр.</p>
      <p>Також <a href="https://rubryka.com/2019/11/11/v-ukrayini-ye-tinovyj-rynok-zemli-mylovanov-rozpoviv-yak-vyrishyty-problemu/">Милованов заявив, що ринок землі сьогодні вже є. І він – тіньовий.</a></p>
      <p>А ще <a href="https://rubryka.com/2019/11/11/mylovanov-ziznavsya-chy-davaly-jomu-habari/">Милованов зізнався, чи давали йому хабарі.</a></p>
      <p>Крім того, <a href="https://rubryka.com/2019/11/11/mylovanov-vvazhaye-shho-derzhavne-pidpryyemstvo-ne-mozhe-buty-efektyvnym/">він вважає, що державне підприємство не може бути ефективним.</a></p>
      <p>Нагадаємо, <a href="https://rubryka.com/2019/11/11/mylovanov-proponuyuye-vyplachuvaty-naukovtsyam-do-20-prybutku-za-vprovadzhennya-yihnih-vynahodiv/">Милованов пропонує виплачувати науковцям до 20% прибутку за впровадження їхніх винаходів.</a></p>
    </article>
  </body>
</html>