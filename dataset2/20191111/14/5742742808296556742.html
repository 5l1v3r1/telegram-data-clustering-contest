<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/samsung-pracuje-na-displejich-typu-samoled-objevi-se-u-rady-galaxy-s11-39407"/>
    <meta property="og:site_name" content="mobilenet.cz"/>
    <meta property="article:published_time" content="2019-11-11T14:20:00+00:00"/>
    <meta property="og:title" content="Samsung pracuje na displejích typu „SAMOLED“. Objeví se u řady Galaxy S11?"/>
    <meta property="og:description" content="Nový druh displeje by měl nabídnout vyšší obnovovací frekvenci Údajně se nejedná o alternativní označení obrazovky typu Super AMOLED"/>
  </head>
  <body>
    <article>
      <h1>Samsung pracuje na displejích typu „SAMOLED“. Objeví se u řady Galaxy S11?</h1>
      <address><time datetime="2019-11-11T14:20:00+00:00">11 Nov 2019, 14:20</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Nový druh displeje by měl nabídnout vyšší obnovovací frekvenci <br/>   •  Údajně se nejedná o alternativní označení obrazovky typu Super AMOLED</b>
      </p>
      <p>Holandský server <a href="https://nl.letsgodigital.org/smartphones/samsung-galaxy-s11-samoled-display/">letsgodigital.nl</a>, který se specializuje na čerstvě zveřejněné patentové nákresy, natrefil při brouzdání databázemi jednotlivých patentových úřadů na poměrně zajímavou informaci, která se bude pravděpodobně týkat připravované řady <a href="https://mobilenet.cz/clanky/nenechte-si-ujit-prvni-informace-o-rade-samsung-galaxy-s11-prosakly-na-internet-38516">Samsung Galaxy S11</a>.</p>
      <figure>
        <img src="https://cdn.24net.cz/1/obrazek/samoled-308550/614w"/>
      </figure>
      <p>V databázi <a href="http://engportal.kipris.or.kr/engportal/search/total_search.do">Korejského úřadu pro duševní vlastnictví</a> se totiž nedávno objevila registrace ochranné známky „SAMOLED“ evidované v sekci mobilních displejů. Předchozí řada Galaxy S10 je vybavena takzvanými Dynamic AMOLED displeji, tedy OLED panely s podporou HDR10+ a jemností až 550 pixelů na palec u <a href="https://mobilenet.cz/katalog/samsung-galaxy-s10">Galaxy S10</a>. Nový SAMOLED bude zjevně pokračovatelem této technologie. Zároveň máme informace, že by se nemělo jednat pouze o nové označení dříve představené technologie Super AMOLED. Jednou z nejzásadnějších novinek, se kterými se v podstatě již počítá, je vyšší obnovovací frekvence, která se v poslední době stala velmi populární a 90Hz displejem disponuje například <a href="https://mobilenet.cz/katalog/google-pixel-4">Pixel 4</a> (<a href="https://mobilenet.cz/katalog/google-pixel-4-xl">XL</a>) či <a href="https://mobilenet.cz/katalog/oneplus-7-pro">OnePlus 7 Pro</a>.</p>
      <figure>
        <iframe data-src="https://twitter.com/ishanagarwal24/status/1193770335214063617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Známý „leakster“ <a href="https://twitter.com/ishanagarwal24?ref_src=twsrc%5Etfw%7Ctwcamp%5Etweetembed%7Ctwterm%5E1193770335214063617&amp;ref_url=https%3A%2F%2Fmobilenet.cz%2Fclanky%2F-39407">Ishan Agarwal</a> se na svém twitterovém účtu zase nechal slyšet, že budou Galaxy S11 nabízeny v černé, šedé a modré barevné variantě, zatímco cenově dostupnější Galaxy S11e bude k dispozici v modré, šedé a růžové. S představením řady Galaxy S11 by mělo dojít rovněž k odhalení nových bezdrátových sluchátek <a href="https://mobilenet.cz/clanky/recenze-samsung-galaxy-buds-bezdratove-hraji-i-cerpaji-energii-37420">Galaxy Buds</a>, jejichž první generaci jsme chválili za kvalitní zvukové podání i slušnou výdrž.</p>
      <related>
        <h4>Přečtěte si také</h4>
        <a href="https://mobilenet.cz/clanky/samsung-galaxy-a30s-prinasi-velky-amoled-do-stredni-tridy-38700"/>
      </related>
      <related>
        <h4>Související články</h4>
        <a href="https://mobilenet.cz/clanky/samsung-si-patentoval-ohebny-telefon-spodlouhlym-displejem-a-masivnim-kloubem-38701"/>
        <a href="https://mobilenet.cz/clanky/samsung-predvedl-67palcovy-ohebny-smartphone-la-vecko-39310"/>
        <a href="https://mobilenet.cz/clanky/samsung-pristi-rok-planuje-prodat-5-az-6-milionu-ohebnych-foldu-39232"/>
        <a href="https://mobilenet.cz/clanky/samsung-galaxy-fold-se-uci-fotografovat-od-notu10-39230"/>
        <a href="https://mobilenet.cz/clanky/samsung-spousti-vyrobu-oled-panelu-pod-nez-hodla-umistit-selfie-kamerku-39201"/>
        <a href="https://mobilenet.cz/clanky/samsung-zacne-pouzivat-vylepsene-ohebne-sklo-je-tvrdsi-ale-take-drazsi-39195"/>
      </related>
    </article>
  </body>
</html>