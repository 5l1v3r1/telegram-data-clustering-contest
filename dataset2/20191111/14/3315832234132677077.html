<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/98e1b359a9373833/sedinta-matinala-la-guvern-inainte-de-examinarea-motiunii-de-cenzura.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T14:48:19+00:00"/>
    <meta property="og:title" content="Ședință matinală la Guvern, înainte de examinarea moțiunii de cenzură"/>
    <meta property="og:description" content="Guvernul se va convoca în ședință marți, 11 noiembrie, la ora 8:00. Se întâmplă în contextul în care la ora 10:00, la Parlament, vor avea loc dezbaterile asupra moțiunii de cenzură asupra activității Guvernului."/>
  </head>
  <body>
    <article>
      <h1>Ședință matinală la Guvern, înainte de examinarea moțiunii de cenzură</h1>
      <address><time datetime="2019-11-11T14:48:19+00:00">11 Nov 2019, 14:48</time> by <a rel="author">Jurnal.md</a></address>
      <p>
        <b>Guvernul se va convoca în ședință marți, 11 noiembrie, la ora 8:00. Se întâmplă în contextul în care la ora 10:00, <a href="http://www.jurnal.md/ro/news/e3404d5610f7ca1d/ultima-ora-parlamentul-se-convoaca-maine-pentru-a-examina-motiunea-de-cenzura-impotriva-guvernului.html">la Parlament, vor avea loc dezbaterile asupra moțiunii de cenzură </a>asupra activității Guvernului.</b>
      </p>
      <p>Deocamdată nu se știe de subiecte vor fi examinate. Pe site-ul oficial al Guvernului nu a fost publicată ordinea de zi pentru mâine.</p>
      <p>Amintim că fracțiunea PSRM a înaintat moțiunea de cenzură asupra activității Guvernului în contextul angajării răspunderii în fața Parlamentului asupra proiectului de lege pentru modificarea Legii cu privire la Procuratură.</p>
      <p>Astăzi, Maia Sandu le-a propus socialiștilor să-și retragă moțiunea de cenzură, iar premierul în schimb își asumă public angajamentul că după ce acest lucru se întâmplă va expedia Comisiei de la Veneția legea pentru care Guvernul și-a asumat răspunderea, privind mecanismul de desemnare a candidaților la funcția de procuror general.</p>
      <p>PSRM a respins propunerea premierului, insistând pe retragerea inițiativei de asumare a răspunderii.</p>
      <p>Pentru ca moţiunea de cenzură să treacă este nevoie de votul majorităţii deputaţilor aleşi, adică cel puțin 51 de voturi.</p>
    </article>
  </body>
</html>