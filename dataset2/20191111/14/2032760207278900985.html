<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89281"/>
    <meta property="og:site_name" content="Denník politika"/>
    <meta property="article:published_time" content="2019-11-11T14:35:05+00:00"/>
    <meta property="og:title" content="Irán produkuje denne ešte viac nízko obohateného uránu, než sa pôvodne predpokladalo"/>
    <meta property="og:description" content="11.11.2019 (Webnoviny.sk) – Irán produkuje denne ešte viac nízko obohateného uránu, než sa pôvodne predpokladalo. Agentúre The Associated Press (AP) to v pondelok ozrejmil šéf iránskeho jadrového programu Alí Akbar Sálehí. Riaditeľ Iránskej organizácie pre atómovú energiu pripísal tento nárast prácam v zariadení Fordo."/>
  </head>
  <body>
    <article>
      <h1>Irán produkuje denne ešte viac nízko obohateného uránu, než sa pôvodne predpokladalo</h1>
      <address><time datetime="2019-11-11T14:35:05+00:00">11 Nov 2019, 14:35</time> by <a rel="author">Webnoviny</a></address>
      <p>11.11.2019 (Webnoviny.sk) – Irán produkuje denne ešte viac nízko obohateného uránu, než sa pôvodne predpokladalo. Agentúre The Associated Press (AP) to v pondelok ozrejmil šéf iránskeho jadrového programu Alí Akbar Sálehí. Riaditeľ Iránskej organizácie pre atómovú energiu pripísal tento nárast prácam v zariadení Fordo.</p>
      <p>Irán obnovil tamojšie obohacovanie uránu a porušuje aj ďalšie limity stanovené v jadrovej dohode so svetovými mocnosťami, od ktorej Spojené štáty pred rokom jednostranne odstúpili. Na základe dohody z roku 2015 sa malo Fordo využívať len na účely výskumu, nie na samotné obohacovanie.</p>
      <p>Sálehí pre AP v Teheráne povedal, že Irán v súčasnosti produkuje najmenej 5,5 kilogramu nízko obohateného uránu denne. Predtým to pre porovnanie bolo asi 450 gramov za deň. Irán dúfa, že prostredníctvom týchto krokov prinúti európske krajiny, aby mu pomohli čeliť americkým sankciám, pre ktoré nemôže predávať ropu na západných trhoch.</p>
      <p>Viac k témam: <a href="https://www.webnoviny.sk/tag/jadrova-dohoda/"><u>jadrová dohoda</u></a>, <a href="https://www.webnoviny.sk/tag/uran/"><u>urán</u></a><br/>Zdroj: Webnoviny.sk – <a href="https://www.webnoviny.sk/iran-produkuje-denne-este-viac-nizko-obohateneho-uranu-nez-sa-povodne-predpokladalo/"><u>Irán produkuje denne ešte viac nízko obohateného uránu, než sa pôvodne predpokladalo</u></a> © SITA Všetky práva vyhradené.</p>
    </article>
  </body>
</html>