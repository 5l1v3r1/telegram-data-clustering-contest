<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/crn-dan-na-slovenskih-cestah-voznica-priletela-v-tovornjak-in-umrla-247953"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T14:15:00+00:00"/>
    <meta property="og:title" content="Črn dan na slovenskih cestah: voznica priletela v tovornjak in umrla"/>
    <meta property="og:description" content="JEZERCE PRI DOBJEM – Okoli 13.30 se je v Jezercah pri Dobjem zgodila prometna nesreča, v kateri je umrla 46-letna voznica osebnega avtomobila. Vozila je iz smeri Planine proti Šentjurju za polp..."/>
  </head>
  <body>
    <article>
      <h1>Črn dan na slovenskih cestah: voznica priletela v tovornjak in umrla</h1>
      <h2>Zapeljala je na nasprostni vozni pas in končala tragično.</h2>
      <address><time datetime="2019-11-11T14:15:00+00:00">11 Nov 2019, 14:15</time> by <a rel="author">P. K.</a></address>
      <p>JEZERCE PRI DOBJEM – Okoli 13.30 se je v Jezercah pri Dobjem zgodila prometna nesreča, v kateri je umrla 46-letna voznica osebnega avtomobila. Vozila je iz smeri Planine proti Šentjurju za polpriklopnikom, ki se je v klancu srečeval s tovornim vozilom, zaradi česar je zaviral, poročajo celjski policisti.<br/><br/>Ker voznica ni mogla ustaviti za polpriklopnikom, je zapeljala na nasprotni vozni pas, po katerem je v tistem trenutku pripeljal voznik tovornega vozila. Vozili sta trčili, voznica pa je na kraju nesreče umrla.<br/><br/>Cesta je na tem odseku zaprta za ves promet.</p>
    </article>
  </body>
</html>