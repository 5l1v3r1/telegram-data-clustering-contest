<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639443/%D8%A8%D9%88%D8%B1%D8%B3-%D9%85%DB%8C%D8%B2%D8%A8%D8%A7%D9%86-%DB%B7%DB%B0-%D9%87%D8%B2%D8%A7%D8%B1-%D8%AA%D9%86-%D9%86%D9%81%D8%AA-%D9%88-%D9%81%D8%B1%D8%A2%D9%88%D8%B1%D8%AF%D9%87%E2%80%8C%D9%87%D8%A7%DB%8C-%D9%86%D9%81%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T14:53:00+00:00"/>
    <meta property="og:title" content="بورس میزبان ۷۰ هزار تن نفت و فرآورده‌های نفتی"/>
    <meta property="og:description" content="امروز ۷۰ هزار تن نفت سفید و انواع فرآورده نفتی صادراتی شامل ۱۰ هزار تن برش سنگین، ۲۰ هزار تن گاز مایع شرکت نفت ستاره خلیج فارس و ..."/>
  </head>
  <body>
    <article>
      <h1>
        <a href="https://www.bultannews.com/fa/news/639443/%D8%A8%D9%88%D8%B1%D8%B3-%D9%85%DB%8C%D8%B2%D8%A8%D8%A7%D9%86-%DB%B7%DB%B0-%D9%87%D8%B2%D8%A7%D8%B1-%D8%AA%D9%86-%D9%86%D9%81%D8%AA-%D9%88-%D9%81%D8%B1%D8%A2%D9%88%D8%B1%D8%AF%D9%87%E2%80%8C%D9%87%D8%A7%DB%8C-%D9%86%D9%81%D8%AA%DB%8C">بورس میزبان ۷۰ هزار تن نفت و فرآورده‌های نفتی</a>
      </h1>
      <h2>امروز ۷۰ هزار تن نفت سفید و انواع فرآورده نفتی صادراتی شامل ۱۰ هزار تن برش سنگین، ۲۰ هزار تن گاز مایع شرکت نفت ستاره خلیج فارس و ...</h2>
      <address><time datetime="2019-11-11T14:53:00+00:00">11 Nov 2019, 14:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، امروز (۲۰ آبان) نفت سفید<b> شرکت ملی</b> پخش <b>فرآورده‌های نفتی ایران</b> در دو محموله مجزا، یکی در ساعت ۱۳:۳۰ و دیگری در ساعت ۱۳:۵۰ عرضه خواهد شد.</p>
      <p>حجم عرضه‌ای که در ساعت ۱۳:۳۰ انجام می‌شود ۱۰ هزار تن و نوع معامله نقدی است. قیمت پایه برای هر تن از این محصول ۵۰۵ دلار در نظر گرفته شده و تحویل محموله از انبار نفت شازند اراک به مقاصد خشکی است.</p>
      <p>تسویه نیز به صورت اسناد خارج از پایاپای بوده و امکان تسویه نقدی وجود ندارد. واریز ۱۰ درصد پیش پرداخت قبل از شروع عرضه الزامی است.</p>
      <p>حجم عرضه بعدی که در ساعت ۱۳:۵۰ صورت می‌گیرد نیز ۱۰ هزار تن است و قیمت پایه، مشابه عرضه قبل ۵۰۵ دلار است.</p>
      <p>محل تحویل این محموله انبار نفت اصفهان و تسویه همانند دیگر عرضه‌ها به صورت اسناد خارج از پایاپای خواهد بود و امکان تسویه نقدی وجود ندارد. همچنان که عنوان شد در این عرضه نیز واریز ۱۰ درصد پیش پرداخت قبل از شروع عرضه الزامی است.</p>
      <p>نرخ تسعیر ارز بر اساس میانگین نرخ‌های خرید و فروش نقدی دلار در سامانه نظارت ارز (سنا) متعلق به بانک مرکزی دو روز کاری قبل از عرضه جهت واریز پیش پرداخت و میانگین نرخ‌های خرید و فروش روزانه اسکناس دلار در سامانه مذکور یک روز کاری قبل از عرضه جهت محاسبه کارمزدها و ارزش معامله قرار خواهد گرفت.</p>
      <p>همچنین امروز ۷۰ هزار تن فرآورده نفتی صادراتی شامل ۱۰ هزار تن برش سنگین و ۲۰ هزار تن گاز مایع شرکت نفت ستاره خلیج فارس، ۲۰ هزار تن گاز مایع پالایش نفت آبادان در بورس انرژی عرضه می شود.</p>
    </article>
  </body>
</html>