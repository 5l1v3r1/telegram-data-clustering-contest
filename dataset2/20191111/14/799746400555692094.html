<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/11/7102901/"/>
    <meta property="og:site_name" content="Європейська правда"/>
    <meta property="article:published_time" content="2019-11-11T14:28:06+00:00"/>
    <meta property="og:title" content="Берлусконі відмовився свідчити на суді у &quot;мафіозній справі&quot;"/>
    <meta property="og:description" content="Колишній прем’єр-міністр Італії Сільвіо Берлусконі відмовився давати свідчення в апеляційному суді над своїм давнім соратником, якого засудили за спробу стати контактною особою між мафією і політиками."/>
  </head>
  <body>
    <article>
      <h1>Берлусконі відмовився свідчити на суді у "мафіозній справі"</h1>
      <address>
        <time datetime="2019-11-11T14:28:06+00:00">11 Nov 2019, 14:28</time>
      </address>
      <p>Колишній прем'єр-міністр Італії Сільвіо Берлусконі відмовився давати свідчення в апеляційному суді над своїм давнім соратником, якого засудили за спробу стати контактною особою між мафією і політиками.</p>
      <p>Про це повідомляє "Європейська правда" з посиланням на <a href="https://apnews.com/">Associated Press.</a></p>
      <p>У понеділок Берлусконі заявив суду в сицилійському Палермо, що його адвокати порадили йому не відповідати на запитання. Він також не дозволив фотографувати його чи знімати в залі суду.</p>
      <p>Прокурори стверджують, що сицилійська мафіозна організація "Коза Ностра" прагнула вплинути на політиків, щоб переконати їх ухвалити менш жорсткі закони проти наркомафії.</p>
      <p>У 2018 році суд нижчої інстанції засудив близького до Берлусконі юриста Марчелло Делл'Утрі, колишнього сенатора від партії експрем'єра, у справі про змову між "Коза Нострою" і державними установами.</p>
      <p>Це сталося після смертельних вибухів у Флоренції, Римі та Мілані в 1993 році, які влаштувала мафія, щоб залякати політичних лідерів.</p>
      <p>Берлусконі вперше став прем'єр-міністром Італії в 1994 році.</p>
      <related>
        <a href="https://www.eurointegration.com.ua/news/2018/11/16/7089488/"/>
      </related>
    </article>
  </body>
</html>