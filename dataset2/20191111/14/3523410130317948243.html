<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639440/%D8%A8%D9%88%D8%B1%D8%B3-%D8%B3%D8%A8%D8%B2%D9%BE%D9%88%D8%B4-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T14:50:00+00:00"/>
    <meta property="og:title" content="بورس سبزپوش شد"/>
    <meta property="og:description" content="امروز بیشتر سهم‌ها در بورس و فرابورس ایران با رشد قیمت مواجه شدند و شاخص‌های بازار سرمایه به روند افزایشی بازگشتند."/>
  </head>
  <body>
    <article>
      <h1>
        <a href="https://www.bultannews.com/fa/news/639440/%D8%A8%D9%88%D8%B1%D8%B3-%D8%B3%D8%A8%D8%B2%D9%BE%D9%88%D8%B4-%D8%B4%D8%AF">بورس سبزپوش شد</a>
      </h1>
      <h2>امروز بیشتر سهم‌ها در بورس و فرابورس ایران با رشد قیمت مواجه شدند و شاخص‌های بازار سرمایه به روند افزایشی بازگشتند.</h2>
      <address><time datetime="2019-11-11T14:50:00+00:00">11 Nov 2019, 14:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در این روزها فعالان <b>بازار سرمایه</b> شاهد نوسانات زیادی در قمیت سهم ها هستند؛ به طوری که شاخص کل مدتی است در محدوده خاصی نوسان می کند. شرایط بازار به گونه است که تعدادی از سرمایه گذاران با شناسایی سود از بازار خارج می شوند. در عین حال شرایط عدم اطمینان ناشی از شرایط اقتصادی نیز سبب شده سرمایه گذاران نسبت به دورنمای آینده اطمینان چندانی نداشته باشند.</p>
      <p>امروز شاخص کل بازده نقدی و قیمتی بورس اوراق بهادار تهران با رشد ۱۱۴۸ واحدی همراه شد و تا تراز ۳۰۳ هزار و ۹۴۳ بالا رفت. شاخص کل هم‌وزن نیز با ۷۷۴ واحد رشد رقم ۸۶ هزار و ۱۱۳ را تجربه کرد.</p>
      <p>در عین حال شاخص آزاد شناور با ۱۷۴۷ واحد افزایش تا رقم ۳۵۳ هزار و ۵۶۰ واحدی رشد کرد و شاخص بازار اول و دوم هر کدام به ترتیب ۸۷۱ و ۲۱۶۷ واحد افزایش یافت.</p>
      <p>ایران خودرو، گروه مپنا، پالایش نفت بندرعباس و سرمایه‌ گذاری نفت، گاز و پتروشیمی تامین چهار نمادی بودند که بیشترین نقش افزاینده را روی شاخص‌های بازار سرمایه داشتند. هر کدام از نمادهای یاد شده به ترتیب ۱۴۵، ۹۰، ۸۵ و ۷۳ واحد در رشد شاخص‌ها تاثیرگذار بودند.</p>
      <p>در طرف مقابل صنایع پتروشیمی خلیج فارس، حفاری شمال و ملی صنایع مس ایران هر کدام به ترتیب ۵۰، ۳۹ و ۳۶ واحد تاثیر افزایشی روی شاخص‌ها داشتند.</p>
      <p>امروز در گروه خودرو و ساخت قطعات حجم معاملات به ۴۰۱ میلیون سهم و اوراق مالی رسید. همچنین ارزش معاملات به عدد ۱۴۷ میلیارد تومان را تجربه کرد. در این گروه اکثر سهم‌ها با رشد قیمت روبه‌رو بودند.</p>
      <p>در گروه صنایع شیمیایی ۷۵ میلیون سهم به ارزش بیش از ۸۴ میلیارد تومان دست به دست شدند به طوری که ۲۲ هزار و ۹۴۲ نوبت معامله در این گروه صورت گرفت. شیمیایی‌ها امروز اکثرا کمتر از دو درصد نوسان رو به بالا و پایین داشتند.</p>
      <p>در گروه فلزات اساسی نیز بیشتر از نیمی از سهم‌ها با رشد قیمت مواجه شدند. در این گروه ۱۰۲ میلیون سهم به ارزش بیش از ۷۹ میلیارد تومان جابه‌جا شد.</p>
      <p>در بورس تهران ۳۳۱ سهم با رشد و ۱۶۲ سهم با افت قیمت روبرو بودند. همچنین در فرابورس ایران ۱۲۱ سهم رشد و ۷۲ سهم افت داشتند.</p>
      <p>ارزش کل معاملات بورس به ۱۶۲۴ میلیارد تومان رسید که این رقم ناشی از دست به دست شدن بیش از سه میلیارد سهم و اوراق مالی بود. تعداد معاملات این بازار به ۳۱۳ هزار و ۸۲۳ رسید.</p>
      <p>آیفکس نیز با ۲۲ واحد رشد عدد ۳۸۹۱ را تجربه کرد. ارزش معاملات فرابورس ایران تا رقم ۹۲۲ میلیارد تومان بالا رفت و حجم معاملات این بازار عدد ۸۸۶ میلیون سهم و اوراق مالی را تجربه کرد.</p>
    </article>
  </body>
</html>