<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820107.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T14:50:00+00:00"/>
    <meta property="og:title" content="موگرینی خواستار برگزاری انتخابات در بولیوی شد"/>
    <meta property="og:description" content="به گزارش فارس، «فدریکا موگرینی» مسئول سیاست خارجی اتحادیه اروپا امروز (دوشنبه) در پیش از ورود به نشست شورای وزیران اتحادیه اروپا در «بروکسل»، تصریح کرد: «دو روز جلسه شورای وزیران داریم. امروز با وزرای خارجه (اتحادیه اروپا) و فردا با وزرای دفاع». "/>
  </head>
  <body>
    <article>
      <h1>موگرینی خواستار برگزاری انتخابات در بولیوی شد</h1>
      <address>
        <time datetime="2019-11-11T14:50:00+00:00">11 Nov 2019, 14:50</time>
      </address>
      <p>مسئول سیاست خارجی اتحادیه اروپا پیش از ورود به نشست شورای وزیران این اتحادیه خواستار خویشتنداری حداکثری طرف‌ها در بولیوی و برگزاری انتخابات در این کشور در پی استعفای «اوو مورالس» شد.</p>
      <p>به گزارش فارس، «فدریکا موگرینی» مسئول سیاست خارجی اتحادیه اروپا امروز (دوشنبه) در پیش از ورود به نشست شورای وزیران اتحادیه اروپا در «بروکسل»، تصریح کرد: «دو روز جلسه شورای وزیران داریم. امروز با وزرای خارجه (اتحادیه اروپا) و فردا با وزرای دفاع». </p>
      <p>موگرینی در واکنش به زخمی شدن نظامیان ایتالیایی در عراق گفت که از نزدیک تحولات را دنبال می‌کنند در خصوص تحولات اخیر در عراق ابراز نگرانی کرد و گفت که جلسه امروز را با دو موضوع عراق و بولیوی در برنامه کار امروز و فردا قرار نداشت، آغاز می‌‌کنند.</p>
      <p>وزارت دفاع ایتالیا روز یکشنبه با صدور بیانیه‌ای از زخمی شدن پنج نفر از نظامیان این کشور بر اثر یک انفجار در عراق خبر داد و عنوان کرد که یک بمب دست‌ساز در نزدیکی گروهی از نیروهای ویژه ارتش ایتالیا، منفجر شده است.</p>
      <p>موگرینی  ضمن ابراز نگرانی از تحولات اخیر در بولیوی در پی استعفای «اوو مورالس» رئیس‌جمهور بولیوی تصریح کرد: «من از تمامی طرفین در بولیوی درخواست می‌کنم تا خویشتنداری در پیش بگیرند و با آرامش و مسئولیت، کشور را به سوی برگزاری انتخابات جدید هدایت کنند، انتخابات دموکراتیکی که طی آن مردم بولیوی بتوانند، اراده دیپلماتیک خود را ابراز کنند».</p>
      <p>موگرینی در خصوص نشست امروز با وزرای خارجه اتحادیه اروپا تصریح کرد: «تمرکز اصلی نشست امروز، امنیت خلیج [فارس] است و همچنین در خصوص جدیدترین تحولات در زمینه اجرای برجام در راستای گزارش آژانس بین‌المللی انرژی اتمی نیز گفت‌وگوهایی انجام خواهد شد».</p>
      <p>نشست شورای اتحادیه اروپا امروز (دوشنبه) به مدت دو روز در شهر «بروکسل» بلژیک برگزار می‌شود و ایران و وضعیت منطقه غرب آسیا بعنوان موضوع اصلی این نشست، مورد بررسی قرار می‌گیرد.</p>
    </article>
  </body>
</html>