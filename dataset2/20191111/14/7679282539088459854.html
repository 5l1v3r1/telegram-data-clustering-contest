<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-49000-constable-result-2019-upprpb-up-police-constable-will-release-uttar-pradesh-49568-sipahi-bharti-result-at-uppbpb-gov-in-in-2-or-3-days-2843921.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T14:48:41+00:00"/>
    <meta property="og:title" content="यूपी पुलिस 49000 कांस्टेबल भर्ती रिजल्ट 2019: खुशखबरी, आने वाला है परिणाम, ये है संभावित समय"/>
    <meta property="og:description" content="उत्तर प्रदेश भर्ती एवं प्रोन्नति बोर्ड (UPPRPB) ने बताया कि पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को कराई गई लिखित परीक्षा का परिणाम 2-3 दिनों में घोषित कर दिया..."/>
  </head>
  <body>
    <article>
      <h1>यूपी पुलिस 49000 कांस्टेबल भर्ती रिजल्ट 2019: खुशखबरी, आने वाला है परिणाम, ये है संभावित समय</h1>
      <address><time datetime="2019-11-11T14:48:41+00:00">11 Nov 2019, 14:48</time> by <a rel="author">प्रमुख संवाददाता,लखनऊ</a></address>
      <p>उत्तर प्रदेश भर्ती एवं प्रोन्नति बोर्ड (UPPRPB) ने बताया कि पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को कराई गई लिखित परीक्षा का परिणाम 2-3 दिनों में घोषित कर दिया जाएगा। परीक्षा परिणाम बोर्ड की वेबसाइट पर प्रदर्शित किया जाएगा। अभ्यर्थियों के शैक्षिक प्रमाणपत्रों का सत्यापन, शारीरिक मानक परीक्षण और दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा। बोर्ड ने बताया कि नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए आनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे।</p>
      <p>यूपीपीआरपीबी ने रिजर्व सिविल पुलिस, कांस्टेबल पीएसी भर्ती परीक्षा की आंसर-की कुछ दिनों पहले जारी कर दी थी। यूपीपीआरपीबी ने 27 जनवरी और 28 जनवरी, 2019 को लिखित परीक्षा आयोजित की थी। उम्मीदवार uppbp.gov.in पर जाकर फाइनल आंसर-की चेक कर सकते हैं। 12 नवंबर तक ये आंसर-की चेक की जा सकती है। </p>
      <p>शुरुआती आंसर-की 2 फरवरी को जारी की गई थी। आपत्ति जताने के लिए 7 फरवरी तक का समय दिया गया था। उम्मीदवारों की आपत्तियों पर विचार करने के बाद फाइनल आंसर-की जारी की गई है। </p>
      <h3>
        <a href="https://www.livehindustan.com/career/story-up-police-49000-constable-bharti-2019-upprpb-up-police-constable-final-answer-key-released-at-uppbpb-gov-in-2840324.html">यूपी पुलिस 49000 कांस्टेबल भर्ती 2019: UPPRPB ने जारी की फाइनल आंसर-की</a>
      </h3>
      <p>UPPRPB जल्द ही फाइनल आंसर-की के आधार पर रिजल्ट जारी करेगा। पास होने वाले उम्मीदवारों को पीईटी पीएसई की परीक्षा देनी होगी। </p>
      <h3>
        <a href="https://www.livehindustan.com/career/story-up-police-constable-result-2019-upprpb-declared-up-police-bharti-result-of-3295-costable-vacancies-here-is-result-link-2843839.html">यूपी पुलिस कांस्टेबल भर्ती 2013: रिक्त 3295 पदों पर चयन का परिणाम घोषित, यहां देखें Direct Link</a>
      </h3>
      <p><b>यूपी पुलिस कांस्टेबल भर्ती 2013: रिक्त 3295 पदों पर चयन का परिणाम घोषित</b><br/>सिपाही एवं समक्षक पदों पर सीधी भर्ती 2013 के संबंध में सुप्रीम कोर्ट के आदेश का पालन करते हुए रिक्त 3295 पदों पर चयन का परिणाम सोमवार को घोषित कर दिया गया। उत्तर प्रदेश पुलिस भर्ती एवं प्रोन्नति बोर्ड ने सिपाही पद पर पूर्व में चयनित 44796 अभ्यर्थियों के अतिरिक्त 3295 अभ्यर्थियों के चयन का कट आफ जारी किया है। जिन उम्मीदवारों ने यह परीक्षा दी थी वह अपना रिजल्ट http://uppbpb.gov.in पर जाकर चेक कर सकते हैं। रिजल्ट देखे के लिए उम्मीदवारों को अपना रोल नंबर और जन्मतिथि की जरूरत पडे़गी। इसलिए अपना रोल अपने साथ रखें। सीधी भर्ती 2013 में 44796 पदों पर चयन का परिणाम 16 जुलाई 2015 को जारी किया गया था। सुप्रीम कोर्ट के आदेश के बाद अब नागरिक पुलिस में सिपाही (कांस्टेबल) के 1895, पीएसी में सिपाही के 615 और अग्निशमन विभाग में फायरमैन के 785 पदों पर चयन का परिणाम घोषित किया गया है। बोर्ड ने चयनित अभ्यर्थियों के लिए कट आफ मार्क्स भी जारी किया है। इसमें अनारक्षित श्रेणी के लिए कट आफ मार्क्स 313.616, अन्य पिछड़ा वर्ग श्रेणी के लिए 307.233, अनुसूचित जाति के लिए 283.4033 तथा अनुसूचित जनजाति के लिए 247.2333 है।</p>
    </article>
  </body>
</html>