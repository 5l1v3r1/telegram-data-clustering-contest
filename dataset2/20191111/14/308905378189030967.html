<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/zijn-de-problemen-met-het-beeldscherm-van-de-samsung-galaxy-fold-voorbij-33090"/>
    <meta property="og:site_name" content="Apparata"/>
    <meta property="article:published_time" content="2019-11-11T14:39:00+00:00"/>
    <meta property="og:title" content="Problemen met scherm van de Samsung Galaxy Fold voorbij?"/>
    <meta property="og:description" content="Koreaanse telecomgigant heeft een oplossing voor de Samsung Galaxy Fold 2."/>
  </head>
  <body>
    <article>
      <h1>Problemen met scherm van de Samsung Galaxy Fold voorbij?</h1>
      <h2>Koreaanse telecomgigant heeft een oplossing voor de Samsung Galaxy Fold 2.</h2>
      <address><time datetime="2019-11-11T14:39:00+00:00">11 Nov 2019, 14:39</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Het debacle rond de beeldschermen van de Samsung Galaxy Fold, die je zo van de smartphone trok, is wellicht wel de PR-blunder van 2019. Toen men direct na de herlancering weer <a href="https://www.apparata.nl/nieuws/nieuwe-samsung-galaxy-fold-is-na-een-dag-weer-kapot-32587">allerlei klachten</a> over het beeldscherm kreeg leek de geschiedenis zich te herhalen. Dankzij <a href="https://www.apparata.nl/nieuws/samsung-erkent-zo-kwetsbaar-is-de-samsung-galaxy-fold-nog-video-32514">uitputtende instructies</a> lijkt dit echter mee te vallen. Sterker nog, het toestel schijnt nu zelfs populair te worden.</p>
      <p>Vraag is natuurlijk hoe Samsung dit probleem gaat tackelen bij de opvolger, de <a href="https://www.apparata.nl/nieuws/galaxy-fold-2-komt-sneller-uit-dan-je-denkt-31816">Samsung Galaxy Fold 2</a>, die al enige tijd geleden aangekondigd is. Inmiddels is er nieuws. Samsung blijkt al enige tijd te investeren in de eveneens Koreaanse beeldschermfabriek DoInsys. Inmiddels is bekend dat zij de exclusieve leverancier worden van wat d√© oplossing moet zijn voor de Samsung Galaxy Fold 2.</p>
      <p>DoInsys heeft namelijk dankzij het onderzoeksbudget van Samsung een flinterdun beschermend glas kunnen ontwikkelen. Hiermee kan men het vouwbare scherm bekleden, zonder dat het display barst. Het scherm wordt met 100 (nu) tot 30 (volgens technologie haalbaar) micrometer (1.000 micrometer is 1 millimeter) nauwelijks te bevatten, zowel letterlijk als figuurlijk.</p>
      <p>Samsung verwacht hiermee de Samsung Galaxy Fold 2 wel duurzaam te maken. Ook blijkt ze erg enthousiast over de techniek op zich. Ze heeft namelijk een langdurige exclusieve overeenkomst gesloten. Zo hoopt Samsung de concurrentie buiten de deur te houden en de techniek ook toe te kunnen passen voor duurzame andere vouwbare producten.</p>
      <p>Het is wel aan te raden uitgebreide tests te doen. Het is namelijk nog maar de vraag of de Samsung Galaxy Fold 2 zich dezelfde publicitaire ramp kan veroorloven als haar voorganger. Al met al dus weer iets om voor 2020 naar uit te kijken.</p>
      <p>Bron: <a href="https://www.sammobile.com/news/samsung-eliminating-big-durability-concern-galaxy-fold-2/">Sammobile</a></p>
    </article>
  </body>
</html>