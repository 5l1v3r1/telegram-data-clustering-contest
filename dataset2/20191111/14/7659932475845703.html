<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1986756/cumhurba%C5%9Fkanl%C4%B1%C4%9F%C4%B1ndan-abd-ziyareti-a%C3%A7%C4%B1klamas%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-11T14:45:00+00:00"/>
    <meta property="og:title" content="Cumhurbaşkanlığı'ndan ABD ziyareti açıklaması"/>
    <meta property="og:description" content="Cumhurbaşkanı Recep Tayyip Erdoğan, ABD Başkanı Donald Trump’ın davetine icabetle, 12-13 Kasım 2019 tarihlerinde Amerika Birleşik Devletleri’ne çalışma ziyaretinde bulunacak. Ziyaret kapsamında, Cumhurbaşkanı Erdoğan, ABD Başkanıyla bir araya gelecek"/>
  </head>
  <body>
    <article>
      <h1>Cumhurbaşkanlığı'ndan ABD ziyareti açıklaması</h1>
      <address>
        <time datetime="2019-11-11T14:45:00+00:00">11 Nov 2019, 14:45</time>
      </address>
      <p>Cumhurbaşkanı Recep Tayyip Erdoğan, ABD Başkanı Donald Trump’ın davetine icabetle, 12-13 Kasım 2019 tarihlerinde Amerika Birleşik Devletleri’ne çalışma ziyaretinde bulunacak.<br/><br/>Ziyaret kapsamında, Cumhurbaşkanı Erdoğan, ABD Başkanıyla bir araya gelecek, mevkidaşıyla birlikte heyetler arası görüşmelere başkanlık edecek.Görüşmelerde, Türkiye ile ABD arasındaki ikili ilişkiler tüm yönleriyle ele alınacak.<br/><br/>Temaslar kapsamında, Suriye başta olmak üzere, bölgesel ve küresel meselelerin istişare edilmesi, ayrıca terörizmin her türlüsüyle mücadelede dayanışma, işbirliği ve eş güdümün güçlendirilmesi için atılabilecek somut adımlar üzerinde durulacak.<br/><br/>Cumhurbaşkanı Erdoğan ayrıca, ABD Ticaret Odası'nın ev sahipliğinde düzenlenecek toplantıda iş adamlarına hitapta bulunacak.<br/><br/>Cumhurbaşkanı Erdoğan'ın , Maryland Eyaletinde bulunan Amerika Diyanet Merkezi'ni ziyaret etmesi, Türkiye vatandaşları, Türk kökenli Amerikalılar ve Müslüman toplumu temsilcileriyle buluşmaları da planlandı.<br/><br/> </p>
    </article>
  </body>
</html>