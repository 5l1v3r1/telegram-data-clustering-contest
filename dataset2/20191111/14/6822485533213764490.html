<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820102.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T14:22:00+00:00"/>
    <meta property="og:title" content="مسکو: تحولات بولیوی یک کودتا بود"/>
    <meta property="og:description" content="به گزارش فارس، در پی استعفای «اوو مورالس» رئیس‌جمهور بولیوی که اخیراً بعنوان رئیس‌جمهور مجدداً برگزیده شده بود، وزارت امور خارجه روسیه با صدور بیانیه‌ای، تحولات اخیر در بولیوی را یک «کودتای سازماندهی شده» توصیف کرد."/>
  </head>
  <body>
    <article>
      <h1>مسکو: تحولات بولیوی یک کودتا بود</h1>
      <address>
        <time datetime="2019-11-11T14:22:00+00:00">11 Nov 2019, 14:22</time>
      </address>
      <p>وزارت امور خارجه روسیه در واکنش به استعفای «اوو مورالس»، تحولات اخیر بولیوی را یک بعنوان یک «کودتای سازماندهی شده» توصیف کرد.</p>
      <p>به گزارش فارس، در پی استعفای «اوو مورالس» رئیس‌جمهور بولیوی که اخیراً بعنوان رئیس‌جمهور مجدداً برگزیده شده بود، وزارت امور خارجه روسیه با صدور بیانیه‌ای، تحولات اخیر در بولیوی را یک «کودتای سازماندهی شده» توصیف کرد.</p>
      <p>بنا به گزارش اینترفکس، وزارت خارجه روسیه ضمن ابراز نگرانی اخیر در خصوص تحولات بولیوی اعلام کرد: «بحران سیاسی در بولیوی موجب نگرانی عمیق شده است».</p>
      <p>وزارت خارجه روسیه همچنین ضمن دعوت به آرامش تمامی طرفین در بولیوی گفت: «روسیه از تمامی نیروهای سیاسی در بولیوی درخواست می‌کند تا منطقی باشند و شیوه قانونی را برای خروج از این بحران پیدا کنند». </p>
      <p>از طرف دیگر، یکی از اعضای شورای فدراسیون روسیه نیز بر نقش آمریکا در کودتا در بولیوی تأکید کرد و گفت: «تحولات بولیوی کودتایی بوده که تحت تأثیر آمریکا رخ داده است».</p>
      <p>معاون دومای روسیه نیز در خصوص استعفای مورالس گفت: «کودتای تحت حمایت آمریکا در بولیوی رخ داده است. مورالس برای جلوگیری از خونریزی استعفا کرد».</p>
      <p>در پی افزایش اعتراضات به نتایج انتخابات ریاست‌جمهوری ماه اکتبر (ماه گذشته میلادی)، «اوو مورالس» رئیس‌جمهور بولیوی شب گذشته استعفا کرد و برخی گزارش‌ها حاکی از آن است که فرمانده ارتش بولیوی خواستار کناره‌گیری وی از قدرت شده است.</p>
      <p>استعفای مورالس موجی از واکنش‌ها را در جامعه جهانی به همراه داشت و اکثر کشورهای جهان، تحولات اخیر در این کشور را کودتا توصیف کرده‌اند.</p>
      <p>لحظاتی قبل از اعلام استعفای مورالس، برخی منابع خبری از پرواز هواپیمای اختصاصی وی به یک مقصد نامعلوم خبر داده بودند. </p>
    </article>
  </body>
</html>