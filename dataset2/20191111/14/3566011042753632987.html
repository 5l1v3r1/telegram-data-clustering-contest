<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546490.html/%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%85%D8%A7%DB%8C%D8%B4-%D8%AF%D9%88%DA%86%D8%B1%D8%AE%D9%87-%D8%B3%D9%88%D8%A7%D8%B1%DB%8C-%D8%A8%D8%A7-%D9%BE%D8%AE%D8%B4-%D8%B2%D9%86%D8%AF%D9%87-%D8%A7%D8%B2-%D8%B4%D8%A8%DA%A9%D9%87---%D8%AF%D8%B1-%D9%85%DB%8C%D8%A7%D9%86%D8%AF%D9%88%D8%A2%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T14:13:00+00:00"/>
    <meta property="og:title" content="برگزاری همایش دوچرخه سواری با پخش زنده از شبکه ۳ در میاندوآب"/>
    <meta property="og:description" content="رئیس اداره ورزش و جوانان میاندوآب از برگزاری سومین همایش دوچرخه سواری با پخش زنده از شبکه سه سیما در میاندوآب خبر داد."/>
  </head>
  <body>
    <article>
      <h1>برگزاری همایش دوچرخه سواری با پخش زنده از شبکه ۳ در میاندوآب</h1>
      <h2>رئیس اداره ورزش و جوانان میاندوآب خبر داد؛</h2>
      <address>
        <time datetime="2019-11-11T14:13:00+00:00">11 Nov 2019, 14:13</time>
      </address>
      <p>رئیس اداره ورزش و جوانان میاندوآب از برگزاری سومین همایش دوچرخه سواری با پخش زنده از شبکه سه سیما در میاندوآب خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیر رضاپور در گفت و گو با خبرنگار <a href="http://zarinkhabar.ir/2019/11/11/%d8%a8%d8%b1%da%af%d8%b2%d8%a7%d8%b1%db%8c-%d9%87%d9%85%d8%a7%db%8c%d8%b4-%d8%af%d9%88%da%86%d8%b1%d8%ae%d9%87-%d8%b3%d9%88%d8%a7%d8%b1%db%8c-%d8%a8%d8%a7-%d9%be%d8%ae%d8%b4-%d8%b2%d9%86%d8%af%d9%87-2/">زرین خبر</a>، با اعلام این خبر، گفت: همایش بزرگ دوچرخه سواری و پیاده روی همگانی با شعار “میاندوآب، شهر دوچرخه ایران” روز جمعه ۲۴آبان ماه در این شهر برگزار می شود.</p>
      <p>وی، خودروی سواری پراید به عنوان جایزه ویژه به قید قرعه به شرکت کنندگان اهدا می شود.</p>
      <p>رئیس اداره ورزش و جوانان میاندوآب، با بیان اینکه این همایش به صورت ترکیبی و با مشارکت نهادها و دستگاههای مختلف برگزار می شود، گفت: این همایش سی و هشتمین همایش دوچرخه سواری و پیاده روی و سومین همایش با پخش زنده از تلویزیون در میاندوآب است که از ساعت ۷ صبح روز جمعه به صورت ترکیبی از مسیر میدان امام خمینی(ره) برای پیاده روی و کوی معلم برای دوچرخه سواری شروع و برگزار خواهد شد.</p>
      <p>وی، تصریح کرد: مردم میاندوآب، با حضور مثال زدنی و بی نظیر خود به همه مسئولان و بینندگان از شبکه سه و به سراسر ایران نشان می دهند که عنوان “شهر دوچرخه” ایران برازنده این شهر بوده و چرا میاندوآب را شهر دوچرخه ها می نامند.</p>
      <p>رضاپور، اظهار کرد: دوچرخه سواری در میاندوآب از قدمت زیادی برخوردار است و مردم این شهر علاقه فراوانی به دوچرخه دارند و در این همایش نیز برای سومین سال پیاپی از شبکه سوم سیما این موضوع را نشان خواهند داد.</p>
      <p>وی، هم چنین با تاکید بر اهمیت ترویج ورزش‌های همگانی، گفت: همه باید در راستای توسعه ورزش همگانی که نقش مهمی در سلامتی جامعه دارد، گام برداریم.</p>
      <p>گفتنی است؛ این همایش بزرگ ترکیبی به مناسبت هفته بسیج و همزمان با میلاد باسعادت حضرت رسول اکرم(ص) و امام جعفرصادق(ع) برگزار می شود.</p>
      <p>انتهای پیام/</p>
    </article>
  </body>
</html>