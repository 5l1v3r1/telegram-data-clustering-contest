<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/u-kremli-kazhut-shho-konkretnoyi-daty-samitu-normandskoyi-chetvirky-poky-shho-nemaye-jogo-provedennya-mozhlyve-do-kintsya-roku/"/>
    <meta property="og:site_name" content="Рубрика"/>
    <meta property="article:published_time" content="2019-11-11T14:03:12+00:00"/>
    <meta property="og:title" content="У Кремлі кажуть, що конкретної дати саміту &quot;нормандської четвірки&quot; поки що немає, його проведення можливе до кінця року"/>
    <meta property="og:description" content="Помічник президента РФ Юрій Ушаков вважає можливим проведення саміту в “нормандському форматі” до кінця року. Передає Інтерфакс-Україна. “Я думаю, що, звісно, саміт буде проведено, безсумнівно. Я думаю, що цього року”, – сказав він на брифінгу в понеділок. “Тривають активні розмови з цього питання і між помічниками відповідними, і між лідерами під час телефонних бесід. Сьогодні […]"/>
  </head>
  <body>
    <article>
      <h1>У Кремлі кажуть, що конкретної дати саміту "нормандської четвірки" поки що немає, його проведення можливе до кінця року</h1>
      <address><time datetime="2019-11-11T14:03:12+00:00">11 Nov 2019, 14:03</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/95396481_kreml-620x420.jpg"/>
      </figure>
      <p>
        <b>
          <b>Помічник президента РФ Юрій Ушаков вважає можливим проведення саміту в “нормандському форматі” до кінця року.</b>
        </b>
      </p>
      <p>Передає <a href="https://ua.interfax.com.ua/news/political/623911.html">Інтерфакс-Україна.</a></p>
      <p>“Я думаю, що, звісно, саміт буде проведено, безсумнівно. Я думаю, що цього року”, – сказав він на брифінгу в понеділок.</p>
      <p>“Тривають активні розмови з цього питання і між помічниками відповідними, і між лідерами під час телефонних бесід. Сьогодні це питання буде обговорено (Путіним) з Меркель”.</p>
      <p>Коментуючи повідомлення української преси, що саміт може відбутися 24 або 26 листопада, Ушаков зазначив, що наразі конкретні дати не обговорюються.</p>
      <p>“Поки що розглядається можливість проведення саміту сама по собі. Я не знаю, хто називає ці дати, але вони на моєму рівні не обговорювалися”.</p>
      <p>Ушаков розповів, що “спостерігаються зрушення” в підготовці. Серед них – прийняття “формули Штайнмаєра”, узгодження проекту підсумкового документа, <a href="https://rubryka.com/2019/11/11/praktychne-rozvedennya-vijsk-na-dilyantsi-bogdanivka-petrivske-zavershylosya/">відведення сил</a> і засобів. Ушаков зазначив, що все це враховуватиметься під час розгляду питання про проведення саміту.</p>
    </article>
  </body>
</html>