<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/kosanovic-odveo-ekipu-na-mini-pripreme/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T14:25:16+00:00"/>
    <meta property="og:title" content="Kosanović odveo ekipu na mini-pripreme!"/>
    <meta property="og:description" content="Ekspedicija Fudbalskog kluba Radnički danas je otputovala u Brzeće, gde će ostati do petka i obaviti mini-pripreme za nastavak sezone tokom reprezentativne pauze. Radnički u subotu nije odigrao utakmicu 16. kola Superlige Srbije protiv Proletera u Novom Sadu zbog toga što je stomačni virus „pokosio“ 12 njegovih prvotimaca. Baš iz tog razloga je i doneta […]"/>
  </head>
  <body>
    <article>
      <h1>Kosanović odveo ekipu na mini-pripreme!</h1>
      <address><time datetime="2019-11-11T14:25:16+00:00">11 Nov 2019, 14:25</time> by <a rel="author">Milos</a></address>
      <p>Ekspedicija Fudbalskog kluba Radnički danas je otputovala u Brzeće, gde će ostati do petka i obaviti mini-pripreme za nastavak sezone tokom reprezentativne pauze.</p>
      <p>Radnički u subotu nije odigrao utakmicu 16. kola Superlige Srbije protiv Proletera u Novom Sadu zbog toga što je stomačni virus „pokosio“ 12 njegovih prvotimaca. Baš iz tog razloga je i doneta odluka da se ode na planinu kako bi se ekipa regenerisala pred zgusnut raspored u finišu jesenjeg dela sezone.</p>
      <p>– <b>Situacija je danas mnogo bolja nego pre dva dana. Prvi put u karijeri sam se susreo sa ovakvim virusom koji je zahvatio gotovo ceo tim. Odlučili smo da je u ovom trenutku najbolje rešenje za nas da pet dana provedemo u Brzeću. Rekovalescentima će prijati planinski vazduh, ubrzaće im oporavak od virusa, a imaćemo i potreban mir kako bi se što bolje pripremili za teške mečeve koji nas čekaju. U Brzeće sam poveo sve igrače, treniraćemo dva puta dnevno, a u Niš se vraćamo u petak popodne, gde ćemo nastaviti da se spremamo za utakmicu sa Crvenom zvezdom i ono što sledi kasnije. Veoma je bitno da nam pozicije koje vode u Evropu nisu daleko. Ukoliko se konsolidujemo i vežemo nekoliko pobeda, opet ćemo biti ravnopravni u borbi za izlazak na međunarodnu scenu, što je svakako naš osnovni cilj ove sezone</b>, izjavio je šef stručnog štaba Radnčkog Milorad Kosanović.</p>
      <p>Radnički će naredni meč u Superligi Srbije odigrati protiv Crvene zvezde 22. ili 23. novembra na stadionu Čair.</p>
      <p>
        <i>FK Radnički</i>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/06/radnicki-trazi-odlaganje-utakmice-u-novom-sadu/"/>
        <a href="https://www.sportskacentrala.com/2019/10/22/kosanovic-iznenadjen-backom/"/>
        <a href="https://www.sportskacentrala.com/2019/09/28/milosevic-prezadovoljan-kosanovic-se-izvinjava-i-najavljuje-promene/"/>
        <a href="https://www.sportskacentrala.com/2019/09/28/partizan-silan-u-nisu-suma-i-sadik-razbili-radnicki-video/"/>
        <a href="https://www.sportskacentrala.com/2019/09/27/kosanovic-ne-plasimo-se-partizana-nisam-zadovoljan-kako-je-tim-fizicki-spremljen/"/>
        <a href="https://www.sportskacentrala.com/2019/09/25/kosanovic-se-plasio-neravnog-terena-pojedinci-iskoristili-sansu-okrecemo-se-partizanu/"/>
        <a href="https://www.sportskacentrala.com/2019/09/20/kosanovic-mi-u-indjiju-idemo-samo-sa-jednim-ciljem/"/>
        <a href="https://www.sportskacentrala.com/2019/09/13/vojvodina-odnela-bodove-iz-nisa/"/>
        <a href="https://www.sportskacentrala.com/2019/09/01/kajevic-spasio-cuku-napredak-ubedljiv-remi-u-krusevicu/"/>
      </related>
    </article>
  </body>
</html>