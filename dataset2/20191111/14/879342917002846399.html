<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/karta/karta-oos-sytuacziya-sxodi-ukrayiny-11-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T14:57:00+00:00"/>
    <meta property="og:title" content="Карта ООС: ситуація на сході України на 11 листопада"/>
    <meta property="og:description" content="Ситуація на сході країни станом на 11 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 11 листопада</h1>
      <address>
        <time datetime="2019-11-11T14:57:00+00:00">11 Nov 2019, 14:57</time>
      </address>
      <p>
        <b>Ситуація на сході країни станом на 11 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/98811/karta-ato-rnbo-2019-11-11-uk_origin.jpg"/>
      </figure>
      <p>
        <b>Обстріли:</b>
      </p>
      <p>Російсько-окупаційні війська за добу обстріляли наші оборонні позиції 11 разів. Усі обстріли противник здійснив у другій половині дня, у тому числі двічі застосував заборонені Мінськими домовленостями міномети калібру 82 мм, відкривав вогонь із зенітних установок, протитанкових ракетних комплексів, гранатометів різних систем, кулеметів та стрілецької зброї.</p>
      <p>
        <b>Луганський напрямок</b>
      </p>
      <p>Тут обліковано 4 обстріли.</p>
      <p>Близько 14:00 біля Майорська російсько-окупаційні війська 40 хвилин вели вогонь з ручних протитанкових і автоматичних станкових гранатометів та великокаліберних кулеметів.</p>
      <p>Ручні протитанкові гранатомети та кулемети великого калібру окупанти також використали під час вечірнього обстрілу наших позицій, обладнаних поблизу Луганського.</p>
      <p>Неподалік Новотошківського опорні пункти підрозділів Об’єднаних сил ворог вдень пів години обстрілював з гранатометів різних систем, кулеметів та стрілецької зброї.</p>
      <p>А з 18:00 з боку шахти імені Гагаріна зі станкових протитанкових гранатометів, зенітної установки ЗУ-23-2 та великокаліберних кулеметів окупанти 20 хвилин вели вогонь по військовослужбовцях Збройних Сил України, які перебувають в районі Південного.</p>
      <p>
        <b>Донецький напрямок</b>
      </p>
      <p>7 порушень режиму тиші мали місце тут.</p>
      <p>По 2 рази противник обстрілював позиції наших військ поблизу Новогнатівки – протитанковими керованими ракетами, та Красногорівки – з міномету калібру 82 мм, автоматичних гранатометів та великокаліберних кулеметів.</p>
      <p>Ще один раз міномет калібру 82 мм ворог використав у районі населеного пункту Піски, випустивши по захисниках цього населеного пункту 3 міни після 18:00.</p>
      <p>З 18:20 російсько-окупаційні війська з боку Саханки з кулеметів та стрілецької зброї відкривали вогонь по опорних пунктах Об’єднаних сил поблизу Лебединського, а з боку населеного пункту Ясне зі станкових протитанкових гранатометів обстріляли наших воїнів неподалік Березового.</p>
      <p>Упродовж минулої доби внаслідок обстрілів мінно-вибухові травми отримали четверо військовослужбовців Об’єднаних сил, було пошкоджено автомобіль.</p>
      <p>Наших захисників оперативно евакуювали до військового мобільного госпіталю, наразі загрози їхньому життю немає.</p>
    </article>
  </body>
</html>