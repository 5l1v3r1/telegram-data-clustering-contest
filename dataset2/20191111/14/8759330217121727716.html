<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903381/-kaa-gent-en-club-brugge-strijden-om-handtekening-vitesse-speler-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T14:35:00+00:00"/>
    <meta property="og:title" content="KAA Gent en Club Brugge strijden om handtekening Vitesse-speler"/>
    <meta property="og:description" content="De kans bestaat dat Thomas Buitink binnenkort te zien is op de Belgische velden. De negentienjarige spits van Vitesse staat in de belangstelling van sc Heerenveen én twee topclubs in ons land: Club Brugge en KAA Gent."/>
  </head>
  <body>
    <article>
      <h1>KAA Gent en Club Brugge strijden om handtekening Vitesse-speler</h1>
      <address>
        <time datetime="2019-11-11T14:35:00+00:00">11 Nov 2019, 14:35</time>
      </address>
      <p>
        <b>De kans bestaat dat Thomas Buitink binnenkort te zien is op de Belgische velden. De negentienjarige spits van Vitesse staat in de belangstelling van sc Heerenveen én twee topclubs in ons land: Club Brugge en KAA Gent.</b>
      </p>
      <p>Dat weet <i>VoetbalPrimeur</i>. Buitink kon afgelopen zomer al rekenen op concrete interesse van Heerenveen en Club Brugge, maar Vitesse blokkeerde een transfer. Sindsdien is het perspectief van de talentvolle spits alleen maar vertroebeld. Buitink speelde dit seizoen pas 107 minuten in de Eredivisie, verdeeld over zeven wedstrijden.</p>
      <p>Een winterse transfer is niet langer uitgesloten. Zaakwaarnemer Greg Gorré is op de hoogte van de belangstelling voor Buitink, maar heeft nog niet gesproken met Club Brugge en KAA Gent. Buitink was afgelopen seizoen goed voor zeven doelpunten namens Vitessse. Dit seizoen heeft hij één assists achter zijn naam staan.</p>
      <aside>Lees meer<br/><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content">Wat als Mazzu zijn ontslag krijgt? De mogelijke opvolgers op een rij</a></aside>
      <p>De international van Oranje O20, die als jeugdspeler Chelsea en Manchester City afwees, is bereid te luisteren naar het verhaal van de geïnteresseerde clubs.</p>
      <p><b>Op zoek naar een spits</b><br/>Vooral bij Club Brugge lijken ze nog op zoek naar een spits. Mbaye Diagne heeft het zich onmogelijk gemaakt na zijn gedrag in de wedstrijd tegen PSG en werd tegen Antwerp uit de selectie gelaten. Een vertrek bij Club Brugge komende winter is dan ook niet onmogelijk. Buitink zou het verlies van Diagne kunnen oplossen.</p>
      <p>Gent heeft voorin minder nood aan een nieuwe spits. Met Laurent Depoitre en Roman Yaremchuk lopen er al twee goede spelers rond. Het duo heeft echter weinig concurrentie voorin, met onder andere Giorgi Kvilitaia en Mamadou Sylla als grootste concurrenten. Als Gent dan toch een concurrent zoekt, kan dat Buitink worden.</p>
      <p>
        <i>(Ruben Winkels/VoetbalPrimeur)</i>
      </p>
      <figure>
        <iframe src="https://www.youtube.com/embed/5aFQfVIgtt8" width="560" height="315" data-service="Youtube" scrolling="no"/>
      </figure>
      <aside>Lees meer<br/><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content">VP 11: Gouden Kums in uitstekend Gent, KV Mechelen en Antwerp verrassen</a></aside>
    </article>
  </body>
</html>