<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
    <meta property="og:site_name" content="REFRESHER"/>
    <meta property="article:published_time" content="2019-11-11T14:15:00+00:00"/>
    <meta property="og:title" content="Cara Delevingne: Do vesmíru a selfíčiek som vlastne blázon (Rozhovor)"/>
    <meta property="og:description" content="Ako vyzerala vesmírna misia známej anglickej herečky? Leteli sme do Londýna, aby sme to videli na vlastné oči."/>
  </head>
  <body>
    <article>
      <h1>Cara Delevingne: Do vesmíru a selfíčiek som vlastne blázon (Rozhovor)</h1>
      <address><time datetime="2019-11-11T14:15:00+00:00">11 Nov 2019, 14:15</time> by <a rel="author">Inzercia</a></address>
      <p>
        <b>Ako vyzerala vesmírna misia známej anglickej herečky? Leteli sme do Londýna, aby sme to videli na vlastné oči.</b>
      </p>
      <p>Ako dopadol nápad Samsungu dostať do vesmíru <b>selfies bežných ľudí? </b>Projekt<a href="https://samsung-spaceselfie.com/sk/sk/"> SpaceSelfie</a> odštartoval <b>večierkom v Londýne</b> a my sme boli pri tom. </p>
      <p>Všetko sa podarilo zrealizovať vďaka smartfónu <b>Samsung Galaxy S10 5G,</b> ktorý špeciálny tím pripevnil na meteorologický balón a poslal ho tak do stratosféry. Do vesmíru takto svoju fotografiu poslali známe tváre, ale aj mnoho iných nadšencov, ktorí ich stihli nahrať na <a href="https://samsung-spaceselfie.com/sk/sk/">špeciálnu stránku</a>. </p>
      <figure>
        <img src="https://i.refresher.sk/public/matejkrajcovic/IMG_0245.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Fotografie sa vďaka Samsungu postupne zobrazovali na displeji telefónu v stratosfére aj s <b>našou planétou v pozadí</b>. Ak si sa do vesmírnej misie zapojil aj ty, mohol si sa so svojou unikátnou vesmírnou selfie podeliť s priateľmi na sociálnych sieťach. </p>
      <related>
        <a href="https://refresher.sk/70585-Samsung-a-herecka-Cara-Delevingne-ukazali-prvu-selfie-ktoru-poslali-do-vesmiru"/>
      </related>
      <p>Tvárou podujatia, ktoré bolo oslavou <b>50. výročia založenia divízie spotrebiteľskej elektroniky Samsungu</b> a zároveň spomienkou na historicky prvé pristátie ľudskej posádky na povrchu Mesiaca, sa stala <b>herečka Cara Delevingne. </b>Jej fotografia preto sa preto vo vesmíre objavila ako prvá.</p>
      <figure>
        <img src="https://i.refresher.sk/public/peterputerka/Samsung_SpaceSelfie_CaraDelevingne_03.jpg"/>
        <figcaption>
          <cite>Samsung</cite>
        </figcaption>
      </figure>
      <p>Cara je okrem svojej úspešnej modelingovej a hereckej kariéry známa nadšením pre inovácie a tento bláznivý <b>nápad ju ihneď zaujal</b>. Refresher dostal príležitosť položiť jej niekoľko otázok o vesmíre, ale aj natáčaní jej najnovšieho seriálu<b> Carnival Row</b>.  </p>
      <p>Prečo si sa rozhodla podporiť projekt Space Selfie od Samsungu?</p>
      <p>Vždy som bola bola ich veľký fanúšik. Sú veľmi inovatívni, robia nové veci a posúvajú hranice. Tiež som rada, keď v niečom môžem byť prvá. Do vesmíru a selfíčiek som vlastne blázon. </p>
      <p>  </p>
      <figure>
        <img src="https://i.refresher.sk/public/peterputerka/Samsung_SpaceSelfie_04.jpg"/>
        <figcaption>
          <cite>Samsung</cite>
        </figcaption>
      </figure>
      <p>Myslíš, že ľudia raz budú úplne bežne cestovať do vesmíru?</p>
      <p>No, to by nebolo veľmi dobré pre životné prostredie, ale to sa ešte len ukáže. Ja by som išla, len ak by som tam mala čo robiť, nie len tak pre zábavu. Cítim, že by som potrebovala nejaký cieľ. Vlastne vždy potrebujem mať nejakú misiu. </p>
      <p>V Prahe práve teraz nakrúcaš druhú sériu seriálu Carnival Row pre Amazon, mala si šancu vidieť mesto? Ako sa ti páči?</p>
      <p>Úplne zbožňujem Prahu! Nepamätám si, v ktorom kostole som bola, ale veľa chodím po pamiatkach a zbožňujem mesto, hoci jazyk je trochu ťažký. Jediná vec, ktorú viem po česky,  je "nejkoulinkatejší"... Niečo ako "tá najviac guľatá vec"? </p>
      <p>Pivo nepijem, takže... Viem, že ľudia v Česku si budú myslieť, že je to neuveriteľné. Ale vraj je veľmi dobré. </p>
      <figure>
        <img src="https://i.refresher.sk/public/peterputerka/IMG_0197.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>  </p>
      <p>Ako sa ti hrá v seriáloch z minulosti, napríklad práve v Carnival Row, a potom zas Valerian, ktorý bol sci-fi? </p>
      <p>To, čo pri hraní postáv musíš robiť, je v zásade rovnaké. Carnival Row je samozrejme fikcia, ale je zasadená do Viktoriánskych časov a pri Valerianovi sme zas veľa robili so zeleným plátnom.</p>
      <p>Vtedy je to náročnejšie, lebo musíš využívať svoju predstavivosť. V skutočnosti pred sebou nič, s čím hráš, vlastne často vôbec nemáš. V tých starších veciach sa dá do postáv ľahšie vcítiť aj vďaka kostýmom. </p>
      <p>A čo porovnanie života herečky a modelky?</p>
      <p>Myslím, že ako modelka som vlastne tiež celý čas hrala, pretože sa ňou necítim byť. Ale veľa som sa naučila, bolo to ako na hodinách herectva. Moji priatelia boli vždy veľmi prekvapení, pretože asi nie som práve najmilšia osoba na svete. </p>
      <p>Hranie je taký očistec a kvôli mojej vnútornej neistote... modeling pre mňa psychicky a emocionálne nebol práve najlepší.  </p>
      <p>Si zvyknutá na všetky kamery a fotografov, ale stáva sa ti, že sa odfotíš a výsledok sa ti nepáči?</p>
      <p>Jasné, stále! Asi by som ani nebola človek, ak by to tak nebolo. Ale často si robím také nelichotivé fotky, kde sa rôzne tvárim, takže... Robím si z toho srandu, koľko brád môžem mať, koľko divných uhlov. Páči sa mi zisťovať, aké čudné veci viem urobiť so svojou tvárou. </p>
      <p>Ale určite nesedím a celý deň si nerobím selfíčka. Pokiaľ teda nejdem do vesmíru (smiech).</p>
      <figure>
        <img src="https://i.refresher.sk/public/peterputerka/Samsung_SpaceSelfie_Cara.jpg"/>
        <figcaption>
          <cite>Samsung</cite>
        </figcaption>
      </figure>
      <p>Okrem <b>Cary Delevinge</b> využíli možnosť získať svoju <b>vesmírnu selfie</b> aj známi českí a slovenskí influenceri, ako napríklad Boris Holečko, Jana Tomas, Pepis, Aneta Chroustová či Natálie Kotková. </p>
      <figure>
        <img src="https://i.refresher.sk/public/matejkrajcovic/samusng_space_selfie/Boris_Holecko_aka_Slepacibujon.jpg"/>
        <figcaption>
          <cite>Samsung.com</cite>
        </figcaption>
      </figure>
      <figure>
        <img src="https://i.refresher.sk/public/matejkrajcovic/samusng_space_selfie/Jana_Tomasovicova.jpeg"/>
        <figcaption>
          <cite>Samsung.com</cite>
        </figcaption>
      </figure>
      <figure>
        <img src="https://i.refresher.sk/public/matejkrajcovic/samusng_space_selfie/Pepis.jpeg"/>
        <figcaption>
          <cite>Samsung.com</cite>
        </figcaption>
      </figure>
      <figure>
        <img src="https://i.refresher.sk/public/matejkrajcovic/samusng_space_selfie/Aneta_Chroustova.jpeg"/>
        <figcaption>
          <cite>Samsung.com</cite>
        </figcaption>
      </figure>
      <figure>
        <img src="https://i.refresher.sk/public/matejkrajcovic/samusng_space_selfie/Natalie_Kotkova.jpeg"/>
        <figcaption>
          <cite>Samsung.com</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/37112-Internet-sa-bavi-na-ukonceni-predaja-Samsungu-Galaxy-Note-7-Vybuchujuce-zariadenie-ziskalo-necakanu-popularitu"/>
        <a href="https://refresher.sk/31375-So-StreetView-VR-sa-mozete-dostat-na-takmer-vsetky-miesta-sveta-a-budete-sa-citit-ako-by-ste-tam-skutocne-boli"/>
        <a href="https://refresher.sk/51950-Selfie-fotografie-su-oblubenym-trendom-uz-niekolko-rokov-Preco-sa-ludia-tak-casto-fotia-prednou-kamerou"/>
        <a href="https://refresher.sk/39907-Dojimava-reklama-na-Samsung-dohnala-ludi-k-slzam-Pre-spokojnost-zakaznika-sa-zamestnanci-prederu-aj-cez-ten-najhorsi-teren"/>
        <a href="https://refresher.sk/40968-Sefa-Samsungu-zatkli-pre-korupciu-Jay-Lee-je-aktualne-v-cele-so-zachodom-umyvadlom-a-matracom-na-zemi"/>
        <a href="https://refresher.sk/36095-Tohtorocny-Burning-Man-je-za-nami-Pozri-sa-ako-si-ho-uzivali-Cara-Delevingne-Katy-Perry-ci-Karlie-Kloss"/>
        <a href="https://refresher.sk/59463-Apple-aj-Samsung-umyselne-spomalovali-smartfony-teraz-za-to-dostali-milionove-pokuty"/>
        <a href="https://refresher.sk/42750-Dokazu-selfies-naozaj-zdvihnut-sebavedomie-a-urobit-z-teba-vyrovnaneho-cloveka"/>
      </related>
    </article>
  </body>
</html>