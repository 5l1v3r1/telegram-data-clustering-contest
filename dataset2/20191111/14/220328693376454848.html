<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/despodov-dari-118-topki-na-3-detski-shkoli-406436.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T14:21:25+00:00"/>
    <meta property="og:title" content="Десподов дари 118 топки на 3 детски школи"/>
    <meta property="og:description" content="Футболистът продължи традицията, който е №1 в анкетата на спортните журналисти да зарадва децата"/>
  </head>
  <body>
    <article>
      <h1>Десподов дари 118 топки на 3 детски школи</h1>
      <address><time datetime="2019-11-11T14:21:25+00:00">11 Nov 2019, 14:21</time> by <a rel="author">Пламен Вълков</a></address>
      <p>Футболист номер едно на България за 2018-а година Кирил Десподов продължи благородната традиция победителите в анкетата на спортните журналисти да подаряват футболни топки на детско-юношески школи. Навръх 23-ия си рожден ден нападателят на Щурм (Грац) покани деца от трите клуба, формирали го като играч у нас - Перун (Кресна), Литекс (Ловеч) и ЦСКА-София. Те получиха 118 топки - точно толкова, колкото представители на медиите гласуваха за Десподов в миналогодишната анкета.</p>
      <figure>
        <img src="https://bfunion.bg/uploads/IMG_2579.jpg"/>
      </figure>
      <p>"Това е най-малкото, което мога да направя, за да се отблагодаря на отборите, които са ме изградили. Надявам се тези млади таланти да надминат мен, а и не само мен", заяви голмайсторът преди началото на подготвителния лагер на националния отбор за двубоите с Парагвай и Чехия.</p>
    </article>
  </body>
</html>