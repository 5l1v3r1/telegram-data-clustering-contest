<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zagibliy-vistreliv-pershim-u-policiyi-rozpovili-podrobici-smerti-advokata-u-spravi-voronenkova-329220_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T14:06:00+00:00"/>
    <meta property="og:title" content="Загиблий вистрелив першим: у поліції розповіли подробиці смерті адвоката у справі Вороненкова"/>
    <meta property="og:description" content="Саме він поранив браконьєра.  "/>
  </head>
  <body>
    <article>
      <h1>Загиблий вистрелив першим: у поліції розповіли подробиці смерті адвоката у справі Вороненкова</h1>
      <h2>Саме він поранив браконьєра.  </h2>
      <address>
        <time datetime="2019-11-11T14:06:00+00:00">11 Nov 2019, 14:06</time>
      </address>
      <slideshow>
        <figure>
          <img src="https://image.zn.ua/media/images/614xX/Nov2019/244756.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/244757.jpg"/>
          <figcaption>©</figcaption>
        </figure>
      </slideshow>
      <p>Убитий під час конфлікту на полюванні на Житомирщині керівник ГО "Радомишльські мисливці" адвокат Святослав Пархоменко відкрив вогонь першим і з незареєстрованого пістолета, повідомили в поліції Житомирської області.</p>
      <p>За попередньою інформацією троє єгерів здійснювали профілактичний рейд мисливських угідь, які обслуговує їх мисливська спілка. У лісовому кварталі неподалік с. Царівки вони помітили групу чоловіків, яких запідозрили у браконьєрстві. Зокрема в останніх не було дозволів на полювання, що й стало причиною конфлікту між єгерями та мисливцями.</p>
      <p>"Під час подальшої суперечки керівник ГО "Радомишльські мисливці" здійснив кілька пострілів із пістолета у бік одного з полювальників. Той, у свою чергу, вистрілив з мисливської рушниці. У результаті єгер, 41-річний киянин, отримав смертельну травму , а мисливця, 52-річного жителя Київської області, було доставлено до реанімаційного відділення Коростишівської лікарні у тяжкому стані", - повідомили в поліції.</p>
      <p>"Поліція вилучила усю наявну в учасників конфлікту зброю, у тому числі незареєстрований пістолет "Browning" та мисливську рушницю, з яких були здійсненні постріли, а також їх транспортні засоби", - розповів начальник Коростишівського відділу поліції ГУНП Житомирщини Дмитро Гаращенко.</p>
      <p>Зброю направлять на експертизу до Науково-дослідного експертно-криміналістичного центру при МВС. Досудове розслідування кримінального провадження проводиться за статтею 15 (Замах на злочин), ст.115 (Умисне вбивство) та ст. 263 (Незаконне поводження зі зброєю) Кримінального кодексу України.</p>
      <p>Нагадаємо, 10 листопада під час стрілянини в лісі на Житомирщині <a href="https://dt.ua/UKRAINE/v-zhitomirskomu-lisi-vbili-advokata-pidozryuvanih-u-vbivstvi-voronenkova-329162_.html"><b>загинув адвокат Святослав Пархоменко, який захищав Ярослава Тарасенка й Олександра Лося</b></a>, підозрюваних у вбивстві колишнього депутата Держдуми РФ Дениса Вороненкова.</p>
      <p>Також нещодавно <a href="https://dt.ua/UKRAINE/u-perestrilci-v-harkovi-zaginuv-svidok-u-spravi-voronenkova-advokat-327372_.html"><b>у Харкові під час кримінальної перестрілки загинув один зі свідків у справі про вбивство депутата Держдуми РФ Дениса Вороненкова</b> </a>– Володимир Борох.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>