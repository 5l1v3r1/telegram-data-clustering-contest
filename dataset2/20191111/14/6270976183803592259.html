<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/apelyatsijnyj-sud-pidtrymav-likvidatsiyu-upts-kp/"/>
    <meta property="og:site_name" content="Рубрика"/>
    <meta property="article:published_time" content="2019-11-11T14:52:33+00:00"/>
    <meta property="og:title" content="Апеляційний суд підтримав ліквідацію УПЦ КП"/>
    <meta property="og:description" content="Шостий апеляційний суд Києва 11 листопада ухвалив рішення про продовження ліквідації Київської патріархії Української православної церкви. Про це повідомляє Релігійна правда. “Ліквідація Патріархії Київського Патріархату вже йде. Є ліквідаційна комісія та її голова – митрополит Черкаський і Чигиринський Іоан (Яременко). Фактично сьогодні судом було визнано те, що владика Філарет вже не є чинним керівником Патріархії, […]"/>
  </head>
  <body>
    <article>
      <h1>Апеляційний суд підтримав ліквідацію УПЦ КП</h1>
      <address><time datetime="2019-11-11T14:52:33+00:00">11 Nov 2019, 14:52</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/01/49606032_878028239032758_7864628350734565376_n-620x420.jpg"/>
      </figure>
      <p>
        <b>
          <b>Шостий апеляційний суд Києва 11 листопада ухвалив рішення про продовження ліквідації Київської патріархії Української православної церкви.</b>
        </b>
      </p>
      <p>Про це повідомляє <a href="http://religionpravda.com.ua/2019/11/11/%D0%90%D0%BF%D0%B5%D0%BB%D1%8F%D1%86%D1%96%D0%B9%D0%BD%D0%B8%D0%B9-%D1%81%D1%83%D0%B4-%D0%B4%D0%BE%D0%B7%D0%B2%D0%BE%D0%BB%D0%B8%D0%B2-%D0%BB%D1%96%D0%BA%D0%B2%D1%96%D0%B4%D0%B0%D1%86%D1%96%D1%8E/">Релігійна правда.</a></p>
      <p>“Ліквідація Патріархії Київського Патріархату вже йде. Є ліквідаційна комісія та її голова – митрополит Черкаський і Чигиринський Іоан (Яременко). Фактично сьогодні судом було визнано те, що владика Філарет вже не є чинним керівником Патріархії, а всі ліквідаційні дії має здійснювати саме ліквідатор Іоан Черкаський”, – пояснив представник Мінкульту.</p>
      <p>Суд вирішив скасувати попередню ухвалу щодо забезпечення позову, тобто став на бік Міністерства культури і Православної Церкви України.</p>
      <p>Як пояснили представники Мінкульту в суді, раніше позовами до Окружного адмінсуду про забезпечення позову юристи владики Філарета “підвісили” справу щодо ліквідації УПЦ КП. Але зараз усе розблоковано й нічого не забороняє реєстраторам міністерства, після звернення ліквідатора – завершити процес ліквідації. Тобто зробити зміни в реєстрі – з “в процесі припинення” на “припинено”.</p>
    </article>
  </body>
</html>