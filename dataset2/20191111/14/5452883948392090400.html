<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/tentato-suicidio-13enne-bollettino-medico11-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T14:08:00+00:00"/>
    <meta property="og:title" content="Giù dal Ponte della Ferriera, gli ultimi aggiornamenti sulle condizioni del 13enne"/>
    <meta property="og:description" content="La città prega per il ragazzino affinché superi la fase critica"/>
  </head>
  <body>
    <article>
      <h1>Giù dal Ponte della Ferriera, gli ultimi aggiornamenti sulle condizioni del 13enne</h1>
      <h2>La città prega per il ragazzino affinché superi la fase critica</h2>
      <address><time datetime="2019-11-11T14:08:00+00:00">11 Nov 2019, 14:08</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Rimangono gravissime le condizioni del 13enne che, nel pomeriggio di ieri, ha tentato di togliersi la vita dal Ponte della Ferriera dopo essere giunto sul posto in bicicletta. Il ragazzino è intubato nel Reparto di Rianimazione del “Moscati” di Avellino, presenta diverse ferite e fratture ossee in varie zone del corpo ed è in prognosi riservata.</p>
      <h3>La visita del sindaco Festa</h3>
      <p>Questa mattina, il sindaco di Avellino, Gianluca Festa si è recato in ospedale per mostrare la sua vicinanza ai familiari. Intanto, non si conoscono ancora le cause che hanno portato il giovane a compiere l’insano gesto. Stando a quanto si apprende, gli inquirenti starebbero ascoltando i genitori e gli amici più cari. Pare che qualche ora prima della tragedia il giovane avesse inviato un messaggio in un gruppo whatsApp, in cui preannunciava la sua intenzione suicida.</p>
    </article>
  </body>
</html>