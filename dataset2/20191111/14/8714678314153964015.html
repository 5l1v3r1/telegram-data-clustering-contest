<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/jobb/2019/11/har-doblet-antall-ansatte-pa-ett-ar--/"/>
    <meta property="og:site_name" content="Kampanje"/>
    <meta property="article:published_time" content="2019-11-11T14:21:31+00:00"/>
    <meta property="og:title" content="Har doblet antall ansatte på ett år - henter fra PWC, NHST og Nettrafikk"/>
    <meta property="og:description" content="Hans Petter Blindheim og Malin Sjoner er to av de nyansatte i Curamando."/>
  </head>
  <body>
    <article>
      <h1>Har doblet antall ansatte på ett år - henter fra PWC, NHST og Nettrafikk</h1>
      <address><time datetime="2019-11-11T14:21:31+00:00">11 Nov 2019, 14:21</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Hans Petter Blindheim og Malin Sjoner er to av de nyansatte i Curamando.</b>
      </p>
      <p>Det nyopprettede konsulentselskapet Curamando har doblet antall ansatte på ett år og teller nå 18 årsverk.</p>
      <p>En av de nyansatte er <b>Malin Sjoner</b>, tidligere manager hos PWC og gründer. Hun går inn i stillingen som manager innen Business Consulting i Curamando.</p>
      <p>- Jeg har flere års erfaring fra både start-ups og konsulentbransjen, slik at mitt bidrag til selskapet handler nok om både å bygge bedriften i Norge og å ta med meg erfaringer fra IT, strategi, markedsføring, økonomi og business inn til kundene. Jeg synes det er helt utrolig spennende hvordan markedsføring, digital tilstedeværelse og IT nå er så omforent og er så essensielt for forretningsstrategi og vekst for bedrifter i dagens marked, sier hun i en pressemelding.</p>
      <p><b>Hans Petter Blindheim</b> rekrutteres fra Nettrafikk, hvor han de tre siste årene har hatt en stilling som Head of SEO. Han går inn i stillingen som SEO-ekspert i Expert Consulting i Curamando.</p>
      <p>- Hvorfor Curamando? Mitt inntrykk av Curamando er at man spiller inn mitt fagfelt som en langt mer essensiell del av å lykkes med både markedsføring og forretning i fremtiden, enn hva oppfatningen generelt er på kundesiden, sier han.</p>
      <p>De andre nyansatte er <b>Elise Uchermann</b> fra Aesop Skandinavia,<b> Stian Hansen</b> fra Synlighet, <b>Lars Dokk Smith</b> fra Capgemini Invent, <b>Dag O. Smebøle</b> fra PWC marked, <b>Geir Ellefsen</b> fra Cloud Media Service, <b>Kim Yngland</b> fra NHST og <b>Sofia Hjulfors</b> fra MyMuse.</p>
      <p>Curamando bistår andre bedrifter i digital transformasjon og forretningsutvikling. Selskapet ble opprettet i Sverige i 2012, og i 2017 ble Conversionista en del av Curamando. I dag har selskapet mer enn 220 ansatte fordelt på kontorer i Oslo, Stockholm og Gøteborg.</p>
      <p>Det norske kontoret ledes av <b>Tore Hundsnes</b>, og har både B2B-selskap, som DNV GL, og B2C-selskap, som Norwegian, på kundelisten. </p>
    </article>
  </body>
</html>