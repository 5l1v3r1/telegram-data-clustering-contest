<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/11/viktoria-erhete-kakokeria-me-onoma-poies-periohes/"/>
    <meta property="og:site_name" content="neolaia.gr"/>
    <meta property="article:published_time" content="2019-11-11T14:05:56+00:00"/>
    <meta property="og:title" content="«Βικτώρια»: Έρχεται η πρώτη κακοκαιρία με όνομα για φέτος – Ποιες περιοχές θα πλήξει"/>
    <meta property="og:description" content="Προ των πυλών είναι η πρώτη κακοκαιρία με όνομα για το 2019, η οποία λέγεται Βικτώρια και αναμένεται να φέρει ισχυρές βροχές και καταιγίδες κατά τις επόμενες μέρες."/>
  </head>
  <body>
    <article>
      <h1>«Βικτώρια»: Έρχεται η πρώτη κακοκαιρία με όνομα για φέτος – Ποιες περιοχές θα πλήξει</h1>
      <h2>"Βικτώρια": Δείτε αναλυτικά την πρόγνωση του meteo για την κακοκαιρία που πλησιάζει!</h2>
      <address><time datetime="2019-11-11T14:05:56+00:00">11 Nov 2019, 14:05</time> by <a rel="author">neolaia.gr Team</a></address>
      <p>Προ των πυλών είναι η πρώτη κακοκαιρία με όνομα για το 2019, η οποία λέγεται <b>Βικτώρια</b> και αναμένεται να φέρει ισχυρές βροχές και καταιγίδες κατά τις επόμενες μέρες.</p>
      <p>Αναλυτικότερα:</p>
      <p>Σύμφωνα με την ανακοίνωση του<b> meteo</b> του Εθνικού Αστεροσκοπείου Αθηνών, το βαθύ βαρομετρικό χαμηλό, το οποίο βρίσκεται δυτικά της Σαρδηνίας, θα κινηθεί αργά ανατολικά και από το μεσημέρι της Τρίτης 12/11, θα προκαλέσει την κακοκαιρία «Βικτώρια», με τα μέτωπα του να επηρεάζουν αρχικά τα δυτικά τμήματα και βαθμιαία έως την Πέμπτη 14/11 και τα υπόλοιπα τμήματα της χώρας μας.</p>
      <p>Η πορεία του βαρομετρικού χαμηλού που συνδέεται με την κακοκαιρία «Βικτώρια», καθώς επίσης και τα εκτιμώμενα ύψη βροχόπτωσης από τη Δευτέρα 11/11 το μεσημέρι έως τις βραδινές ώρες της Τετάρτης 13/11, παρουσιάζονται στο βίντεο που ακολουθεί.</p>
      <figure>
        <iframe src="https://www.youtube.com/embed/r-PD0_3FEu4" width="896" height="672" data-service="Youtube" scrolling="no"/>
      </figure>
      <p>Η πορεία του βαρομετρικού χαμηλού που συνδέεται με την επερχόμενη κακοκαιρία «Βικτώρια» και τα αναμενόμενα ύψη βροχής από το μεσημέρι της Δευτέρας 11/11 έως τις βραδινές ώρες της Τετάρτης 13/11, όπως εκτιμώνται από τα αριθμητικά μοντέλα πρόγνωσης καιρού για την Ανατολική Μεσόγειο (GFS) και την Ελλάδα (Bolam).</p>
      <p>Η επερχόμενη κακοκαιρία «Βικτώρια», εκτός από τα σημαντικά ύψη βροχής, θα προκαλέσει θυελλώδεις νοτιάδες στο Ιόνιο, αλλά και σημαντική μεταφορά σκόνης στην ατμόσφαιρα.</p>
      <p>Περισσότερες λεπτομέρειες σχετικά με την εξέλιξη της κακοκαιρίας «Βικτώρια», θα δοθούν σε επόμενες ανακοινώσεις.</p>
      <h3>
        <a href="https://www.neolaia.gr/2019/11/11/efodos-astynomias-se-club-sto-gazi/">Έφοδος της Αστυνομίας σε γνωστό club στο Γκάζι – «300 άτομα γονατιστά με τα χέρια στο κεφάλι»</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/neos-poinikos-kodikas-mehri-ke-dio-hronia-filakisis-gia-kathivrisi-ton-theion/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/12/gntm-i-kopela-pou-apohorise-apo-to-reality-modelon/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/11/instagram-mia-terastia-allagi-plisiazei/"/>
        <a href="https://neolaia.gr/2019/11/11/klinoun-ksana-oi-dromoi-stn-athina-anakoinosi-elas/"/>
        <a href="https://neolaia.gr/2019/11/11/ekso-apo-tin-asoe-astynomikos-ton-mat-klotsa-diadilotria/"/>
      </related>
    </article>
  </body>
</html>