<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="VP 11: Gouden Kums in uitstekend Gent, KV Mechelen en Antwerp verrassen"/>
    <meta property="og:description" content="De heenronde van de reguliere competitie is achter de rug. Op de vijftiende speeldag kregen we opnieuw heel wat spannende wedstrijden te zien."/>
  </head>
  <body>
    <article>
      <h1>VP 11: Gouden Kums in uitstekend Gent, KV Mechelen en Antwerp verrassen</h1>
      <address>
        <time datetime="2019-11-11T14:00:00+00:00">11 Nov 2019, 14:00</time>
      </address>
      <p>
        <b>De heenronde van de reguliere competitie is achter de rug. Op de vijftiende speeldag kregen we opnieuw heel wat spannende wedstrijden te zien. <a href="https://www.voetbalprimeur.be/nieuws/903241/club-brugge-is-ongeslagen-aureool-kwijt-antwerp-wint-na-match-vol-commotie.html?utm_source=doorlink&amp;utm_medium=doorlink&amp;utm_campaign=doorlink">Antwerp</a> en <a href="https://www.voetbalprimeur.be/nieuws/903296/kvm-dient-standard-eerste-thuisnederlaag-toe-en-hijst-zich-naar-de-derde-plaats.html?utm_source=doorlink&amp;utm_medium=doorlink&amp;utm_campaign=doorlink">KV Mechelen</a> verrasten respectievelijk Club Brugge en Standard, terwijl <a href="https://www.voetbalprimeur.be/nieuws/903269/gnkgnt.html?utm_source=doorlink&amp;utm_medium=doorlink&amp;utm_campaign=doorlink">Gent alweer kon winnen buitenshuis</a>. Dit is de VP11!</b>
      </p>
      <p>In doel was het moeilijk kiezen, we kregen dan ook heel wat uitblinkers te zien. De keuze is uiteindelijk gevallen op Thomas Kaminski, die Gent met enkele reddingen toch wist recht te houden tegen KRC Genk. Ook Yannick Thoelen wist zondag te overtuigen tegen Standard, maar dat ene tegendoelpuntje houdt hem uiteindelijk toch uit onze elf.</p>
      <aside>Lees meer<br/><a href="https://www.voetbalprimeur.be/nieuws/902692/de-cond-een-prestatie-voor-de-coach-dat-kan-ik-niet-inschatten-.html?itm_source=www.voetbalprimeur.be&amp;itm_medium=highlighted-content">De Condé: "Een prestatie voor de coach? Dat kan ik niet inschatten"<br/></a><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content"> Wat als Mazzu zijn ontslag krijgt? De mogelijke opvolgers op een rij</a></aside>
      <p><b>De Laet verovert Antwerp</b><br/>Op de flanken in onze elf krijgen we twee Antwerp-verdedigers te zien. Op rechts lijkt Aurelio Buta helemaal herboren te zijn. Tegen Club Brugge wist de flankspeler verdedigend, maar ook aanvallend te overtuigen. Datzelfde kan gezegd worden van Ritchie De Laet, die de belichaming van Antwerp is geworden. Hij speelde er de voorbije weken Jukleröd uit en lijkt niet meer weg te denken uit de basiself van Antwerp.</p>
      <p>Centraal krijgen we een mix van KV Mechelen en KAA Gent. Bij Malinwa wist Thibaut Peyre te overtuigen. De verdediger stond zijn mannetje tegen de Standard-aanvallers, die er maar niet doorkwamen. Ook Michel Ngadeu mag terugblikken op een sterke partij.</p>
      <aside>Lees meer<br/><a href="https://www.voetbalprimeur.be/nieuws/903280/vanaken-scherp-voor-scheidsrechter-en-antwerp-veel-show-geen-penalty-.html?itm_source=www.voetbalprimeur.be&amp;itm_medium=highlighted-content">Vanaken houdt geen blad voor de mond en is scherp voor Antwerp en scheidsrechter</a></aside>
      <p><b>Gouden Kums, sterke Mechelaren</b><br/>Ook op het middenveld krijgen we een mix van Mechelen en Gent. Rob Schoofs bracht Malinwa op voorsprong met een bijzonder knappe vrije trap, terwijl Joachim Van Damme wederom een sterke partij speelde op het middenveld. Met zijn intercepties en tomeloze inzet is hij van onschatbare waarde voor KVM.</p>
      <p>Bij Gent wist ook <a href="https://www.voetbalprimeur.be/nieuws/903371/kums-looft-prestatie-van-ploegmaat-tegen-genk-altijd-aanspeelbaar-.html?utm_source=doorlink&amp;utm_medium=doorlink&amp;utm_campaign=doorlink">Sven Kums te overtuigen</a>. De middenvelder was een schim van zichzelf bij Anderlecht, maar heeft zich onder Jess Thorup helemaal teruggevonden. Kums speelde op 'Gouden Schoen-niveau' en hielp mee aan de knappe 0-2 overwinning tegen Genk.</p>
      <p><b>Fratsen van Zé, Roofe komt boven water</b><br/>Een nieuwe week, een nieuwe frats van Lamkel Zé. De Antwerp-flankspeler had een belangrijke rol in de 2-1 zege van Antwerp tegen Club Brugge, <a href="https://www.voetbalprimeur.be/nieuws/903263/lamkel-z-zorgt-voor-feestje-bij-de-fans-maar-brengt-antwerp-wel-in-de-problemen.html?utm_source=doorlink&amp;utm_medium=doorlink&amp;utm_campaign=doorlink">maar ging na het tweede doelpunt wel zijn boekje te buiten</a>. Hij daagde het publiek van Club Brugge uit en ging dan zitten op een stoeltje in het stadion. Een nieuwe frats van Lamkel Zé, die uiteindelijk toch werd bedekt met de mantel der liefde na zijn sterke partij.</p>
      <aside>Lees meer<br/><a href="https://www.voetbalprimeur.be/nieuws/903064/roofe-komt-boven-water-bij-anderlecht-ik-ben-geen-grote-kopbalsterke-spits-.html?itm_source=www.voetbalprimeur.be&amp;itm_medium=highlighted-content">Roofe (Anderlecht) aangepakt: "Mijn enkels staan na elke match vol blauwe plekken"</a></aside>
      <p>Ook Kemar Roofe kon afgelopen weekend weer overtuigen bij Anderlecht. Met een assist én een doelpunt is hij één van de spelers van dit weekend. Aanvankelijk had de spits het moeilijk bij Anderlecht, maar nu Roofe helemaal fit is komt hij stilaan boven water. Kan hij Anderlecht aan Play-Off 1 helpen?</p>
      <figure>
        <embed-post data-src="https://www.instagram.com/p/B4uZ3CFAw-f" data-service="Instagram"/>
      </figure>
    </article>
  </body>
</html>