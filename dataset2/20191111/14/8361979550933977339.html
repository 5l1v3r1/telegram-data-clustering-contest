<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vbivstvo-aspirantki-v-peterburzi-sud-zaareshtuvav-docenta-novini-rosiji-50052861.html"/>
    <meta property="og:site_name" content="НВ"/>
    <meta property="article:published_time" content="2019-11-11T14:50:00+00:00"/>
    <meta property="og:title" content="Суд заарештував російського історика. Він назвав убиту ним аспірантку «чудовиськом»"/>
    <meta property="og:description" content="У понеділок, 11 листопада, районний суд Санкт-Петербурга заарештував доцента Олега Соколова, який убив і розчленував свою співмешканку-аспірантку Анастасію Єщенко."/>
  </head>
  <body>
    <article>
      <h1>Суд заарештував російського історика. Він назвав убиту ним аспірантку «чудовиськом»</h1>
      <h2>У понеділок, 11 листопада, районний суд Санкт-Петербурга заарештував доцента Олега Соколова, який убив і розчленував свою співмешканку-аспірантку Анастасію Єщенко.</h2>
      <address>
        <time datetime="2019-11-11T14:50:00+00:00">11 Nov 2019, 14:50</time>
      </address>
      <p>Як повідомляє <a href="https://www.interfax.ru/russia/683785">Інтерфакс</a>, вченого взяли під варту на два місяці, до 9 січня 2020 року. Його адвокат клопотав про домашній арешт.</p>
      <p>Під час судового засідання історик зізнався, що між ним і Єщенко на ґрунті ревнощів виникла сварка, вони обидва втратили контроль і дівчина напала на нього з ножем.</p>
      <p>«Ця дівчина, вона здавалася мені прекрасним ідеалом, перетворилася на чудовисько», — сказав Соколов, додав, що вона «ревнувала до дітей» від іншого шлюбу.</p>
      <p>Соколов заявив, що глибоко вражений тим, що сталося, і розплакався у будівлі суду.</p>
      <p>Тим часом випадковий перехожий виявив тіло аспірантки в річці Єкатерингофка — в 3,5 км від того місця, де Соколов, імовірно, намагався кинути в річку Мойка відрізані жіночі руки, але сам впав у воду. Слідчі припустили, що останки віднесло течією.</p>
      <p>Вранці 9 листопада з річки Мойка у центрі Санкт-Петербурга рятувальники дістали <a href="https://nv.ua/ukr/world/countries/vchenogo-v-sankt-peterburzi-pidozryuyut-u-vbivstvi-studentki-novini-rosiji-50052589.html">доцента Санкт-Петербурзького державного університету Олега Соколова.</a> При ньому був рюкзак з відрізаними жіночими руками.</p>
      <p>У його квартирі <a href="https://nv.ua/ukr/world/countries/stali-vidomi-obstavini-vbivstva-studentki-istorikom-v-rosiji-zmi-novini-rosiji-50052678.html">виявили ножівку, ножі, сокиру, голову дівчини</a>, а також обріз, з якого могла бути вбита Єщенко, і майже півсотні патронів.</p>
      <p>Під час допиту <a href="https://nv.ua/ukr/world/countries/zatrimaniy-istorik-ziznavsya-u-vbivstvi-i-rozchlenuvanni-kolishnoji-studentki-novini-rosiji-50052608.html">Соколов зізнався у вбивстві і розчленуванні своєї колишньої студентки</a>.</p>
    </article>
  </body>
</html>