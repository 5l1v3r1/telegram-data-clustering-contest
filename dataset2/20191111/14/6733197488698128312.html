<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/mel-by-nekdo-zajem-o-novodoby-vw-corrado-na-zaklade-golfu-by-vypadal-asi-takto"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="Měl by někdo zájem o novodobý VW Corrado? Na základě Golfu by vypadal asi takto"/>
    <meta property="og:description" content="Jak by asi vypadalo německé kupé od Volkswagenu v současné době? Pokud by automobilka využila základu v novém Golfu, máme určitou představu."/>
  </head>
  <body>
    <article>
      <h1>Měl by někdo zájem o novodobý VW Corrado? Na základě Golfu by vypadal asi takto</h1>
      <h2>Jak by asi vypadalo německé kupé od Volkswagenu v současné době? Pokud by automobilka využila základu v novém Golfu, máme určitou představu.</h2>
      <address><time datetime="2019-11-11T14:00:00+00:00">11 Nov 2019, 14:00</time> by <a rel="author">Daniel Fuglevič</a></address>
      <p>Po rapidně klesajících číslech prodejů novodobého Scirocca a jeho následném ukončení produkce se zřejmě žádného sportovnějšího kupé od Volkswagenu už nedočkáme, tedy alespoň ne v nejbližší době. Tato myšlenka však nebránila grafikům ruského webu Kolesa si alespoň virtuálně představit, jak by mohlo vypadat další známé kupé z historie značky v novodobé podobě.</p>
      <related>
        <a href="https://www.autorevue.cz/novy-vw-golf-poprve-nazivo-revoluce-je-tady-nastupuji-hybridy-vcetne-10-etsi"/>
      </related>
      <p>Dnes je Corrado z přelomu 80. a 90. let na silnicích hezkou raritou, na kterou neprávem často zapomínáme. Vlastně už jde o youngtimera, jehož nejsilnější kousky (především s motory VR6) stoupají na ceně. S příchodem základu ve formě <a href="https://www.autorevue.cz/novy-vw-golf-poprve-nazivo-revoluce-je-tady-nastupuji-hybridy-vcetne-10-etsi">Golfu osmé generace</a> však neoficiální rendery pracují s myšlenkou jeho moderní reinterpretace.</p>
      <p>Ikonickým prvkem modelu je pochopitelně useknutá, hranatá záď, která nechybí ani na ilustracích, a to včetně nových zadních svítilen – v koncernovém stylu trochu připomínající Audi. Spatřit lze také menší křidélko a znak VW netradičně umístěný až pod registrační značkou. Přepracována byla nicméně i přední světla nového Golfu, aby bez současných „vlnek“ více připomínala hranatá světla originálu.</p>
      <related>
        <a href="https://www.autorevue.cz/vw-corrado-slavi-30-let-v-bremach-jsou-vystaveny-dva-specialni-kousky"/>
      </related>
      <p>Se současným směřováním Volkswagenu, a rovněž nízkým zájmem o třídveřové modely obecně, je návrat Corrada úplnou pohádkou. A s pohledem na trend elektrifikace bychom teoreticky v takovém kupé určitě čekali čistě elektrické, nebo minimálně plug-in hybridní ústrojí. Pro fanoušky originálu tedy asi škoda nadějí.</p>
      <p>
        <i>Galerie doplněna o původní VW Corrado G60 (1988 – 1993).</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/peugeot-se-vraci-do-le-mans-postavi-kvuli-tomu-novy-hypersport-132047"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>