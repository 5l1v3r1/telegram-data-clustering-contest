<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/11/az-europai-tanacs-uj-elnoket-vendegelte-a-karmelita-kolostorban-a-miniszterelnok"/>
    <meta property="og:site_name" content="euronews"/>
    <meta property="article:published_time" content="2019-11-11T14:55:01+00:00"/>
    <meta property="og:title" content="Az Európai Tanács új elnökét vendégelte a Karmelita kolostorban a miniszterelnök"/>
    <meta property="og:description" content="Charles Michel volt belga kormányfő december elsején áll munkába a Tanácsban."/>
  </head>
  <body>
    <article>
      <h1>Az Európai Tanács új elnökét vendégelte a Karmelita kolostorban a miniszterelnök</h1>
      <address><time datetime="2019-11-11T14:55:01+00:00">11 Nov 2019, 14:55</time> by <a rel="author">MTI </a></address>
      <p>Orbán Viktor miniszterelnök hétfő délután a Karmelita kolostorban fogadta Charles Michel korábbi belga kormányfőt, az Európai Tanács hamarosan munkába álló, megválasztott elnökét - tájékoztatta az MTI-t Havasi Bertalan, a miniszterelnök sajtófőnöke.</p>
      <p>A megbeszélésen a december 1-jén hivatalba lépő új tanácsi elnökkel áttekintették Magyarország és az Európai Unió kapcsolatrendszerének összes fontos témáját a migrációtól kezdve a gazdaságpolitikán keresztül egészen a külpolitikáig.</p>
      <p>Orbán Viktor és Charles Michel kölcsönösen kifejezték együttműködési szándékukat annak érdekében, hogy a következő években sikerüljön megtalálni a "jó válaszokat" az Európa előtt álló kihívásokra - közölte a sajtófőnök.</p>
    </article>
  </body>
</html>