<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546468.html/%D8%AF%D8%B4%D9%85%D9%86-%D8%A8%D8%B1%D8%A7%DB%8C-%D9%86%D8%A7%D8%A8%D9%88%D8%AF%DB%8C-%D8%A7%D8%B3%D9%84%D8%A7%D9%85-%DA%A9%D9%85%D8%B1-%D9%87%D9%85%D8%AA-%D8%A8%D8%B3%D8%AA%D9%87-%D8%A7%D8%B3%D8%AA-%D8%A8%D8%B1%D8%A7%D8%AF%D8%B1%D8%A7%D9%86-%D8%B4%DB%8C%D8%B9%D9%87-%D9%88-%D8%A7%D9%87%D9%84-%D8%AA%D8%B3%D9%86%D9%86-%D9%87%D9%88%D8%B4%DB%8C%D8%A7%D8%B1-%D9%87%D8%B3%D8%AA%D9%86%D8%AF-%D9%88-%D9%81%D8%B1%DB%8C%D8%A8-%D8%AF%D8%B3%DB%8C%D8%B3%D9%87-%D9%87%D8%A7%DB%8C-%D8%AF%D8%B4%D9%85%D9%86-%D8%B1%D8%A7-%D9%86%D9%85%DB%8C-%D8%AE%D9%88%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T14:09:00+00:00"/>
    <meta property="og:title" content="دشمن برای نابودی اسلام کمر همت بسته است/برادران شیعه و اهل تسنن هوشیار هستند و فریب دسیسه های دشمن را نمی خورند"/>
    <meta property="og:description" content="نماینده مردم سیستان و بلوچستان در مجلس خبرگان رهبری گفت: دشمن برای نابودی اسلام کمر همت بسته لذا باید به ضرورت و به فرموده مقام معظم رهبری هوشمندانه و هوشیارانه متحد شویم و با همدلی به مقابله با دشمنان اسلام برخیزیم."/>
  </head>
  <body>
    <article>
      <h1>دشمن برای نابودی اسلام کمر همت بسته است/برادران شیعه و اهل تسنن هوشیار هستند و فریب دسیسه های دشمن را نمی خورند</h1>
      <h2>در نشست مشترک علما، نخبگان و متدین شیعه و اهل سنت خراسان جنوبی مطرح شد؛</h2>
      <address>
        <time datetime="2019-11-11T14:09:00+00:00">11 Nov 2019, 14:09</time>
      </address>
      <p>نماینده مردم سیستان و بلوچستان در مجلس خبرگان رهبری گفت: دشمن برای نابودی اسلام کمر همت بسته لذا باید به ضرورت و به فرموده مقام معظم رهبری هوشمندانه و هوشیارانه متحد شویم و با همدلی به مقابله با دشمنان اسلام برخیزیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.khavarestan.ir/">خاورستان</a>،آیت الله عباسعلی سلیمانی نماینده مردم سیستان و بلوچستان در مجلس خبرگان رهبری پیش از ظهر امروز در نشست مشترک علما، نخبگان و متدین شیعه و اهل سنت خراسان جنوبی اظهار کرد: وحدت بین مسلمانان بسیار مهم است. </p>
      <p>وی با بیان اینکه از مجموعه آماری انسان ها کمتر از یک چهارم جامعه اسلامی هستند، افزود: مابقی جامعه اسلامی تفکر دینی الهی یا مادی دارند.</p>
      <p>نماینده مردم سیستان و بلوچستان در مجلس خبرگان بیان کرد: همگان در صدد مقابله با جهان اسلام بوده و در کشورهایی مانند میانمار، لبنان، روسیه، عراق و فلسطین شاهد مقابله هستیم.</p>
      <p>آیت الله سلیمانی عنوان کرد: دو قدرت چپ و راست دنیا مانند قیچی به ظاهر برابر هم رجزخوانی می کنند اما هر کس در بین دولبه قرار گیرد، نابود می‌شود.  </p>
      <p>وی اظهار کرد: دشمنان با انگیزه های گوناگون کمر به نابودی و تجزیه جهان اسلام بسته اند و در این‌امر تردیدی نیست. </p>
      <p>نماینده مردم سیستان و بلوچستان در مجلس خبرگان با بیان اینکه دشمن هزینه های سنگینی را در زمینه های مختلف نظامی، فرهنگی، سیاسی و اجتماعی متحمل شده تا در جامعه اسلامی تفرقه بیاندازد، گفت: ما با عربستان دعوایی نداریم‌ اما با جنگ کودک کشی و برادرکشی که راه انداخته و مجری برنامه های آمریکا است مخالف هستیم. </p>
      <p>آیت الله سلیمانی خاطرنشان کرد: هر جا نظام سطله بخواهد علیه ملت مظلومی سطله گری انجام دهد، رد پای مدافعان نظام برای دفاع دیده می شود. </p>
      <p>نماینده مردم سیستان و بلوچستان در مجلس خبرگان رهبری افزود: امروز  افغانستانی که کشوری غنی از مخازن بوده، به دلیل دخالت ها و جنگ های روس و آمریکا فقیر است.   </p>
      <p>وی تصریح کرد:دشمن برای براندازی انقلاب اسلامی تبلیغات میکند و امروز ۸۰ میلیون کلمه علیه اسلام تنها در شبکه های تلویزیونی و رسانه ای پخش شده است. </p>
      <p>آیت الله سلیمانی اظهار کرد: استکبار با گسترش بیماری های مزمن مانند ایدز و برنامه های مختلف به دنبال جلوگیری از پیشرفت توسعه اسلام است و دشمن با کشور ما که کشوری پویا و رو به توسعه است مخالف بوده و زیرساخت های مملکت اسلامی را نشانه گرفته است.</p>
      <p>نماینده مردم سیستان و بلوچستان در مجلس خبرگان بیان کرد: دشمن برای نابودی اسلام کمر همت بسته است لذا باید به ضرورت و به فرموده مقام معظم رهبری هوشمندانه و هوشیارانه متحد شویم و با همدلی به مقابله با دشمنان اسلام برخیزیم. </p>
      <p>وی با بیان اینکه مسلمانان در اصول اعتقادی متحد هستند اما زیباترین صحنه اعتقاد، صحنه حج است، گفت: علمای بزرگ اسلام در مبانی فقه عملی و شریعت اختلاف نظر ندارند و اختلافات احتمالی در فهم است؛ فهم تعیین دلالت کاری اجتهادی بوده و باید مجتهد آن را انجام دهد. </p>
      <p>آیت الله سلیمانی تاکید کرد: نظام جمهوری اسلامی بدون هیچ تفاوتی به مردم مختلف خدمات ارائه می کند و در شاهد این هستیم که در نقطه نقطه مناطق محروم کارگاه اقتصادی و مکان سرمایه گذاری ایجاد شده است. </p>
      <p>نماینده مردم سیستان و بلوچستان در مجلس خبرگان افزود: دشمن در تلاش است گسلی بین امت اسلامی پیدا کند و برخی وحدت را مشروط به اقتدار نظام می‌دانند و تا مشکلی ایجاد شد آن را به وحدت ربط می دهند. </p>
      <p>وی اظهار کرد: دشمن در صدد پیدا کردن فرصتی برای فروکردن خنجر در اسلام است. آیت الله سلیمانی گفت: هیچ مملکتی مانند اسلام سرنوشتش را به دست مردم نسپرده است بنابرابن باید نگاه مان به مرکز کشور قوی باشد. </p>
      <p>نماینده مردم سیستان و بلوچستان در مجلس خبرگان با اشاره به رشد دانش پزشکی در کشور، تصریح کرد: درمان کشور به گونه ای بوده که کشورهای غربی نیز در برخی رشته ها نمی توانند ادعای دست برتری داشته باشند. </p>
      <p>وی تاکید کرد: ولی فقیه ما در رعایت مستحبات دقیق هستند و فرمودند هر کس به مقدسات اهل سنت توهین کند با من طرف است.</p>
      <p>آیت الله سلیمانی عنوان کرد: امروز به برکت انقلاب اسلامی کشوری بی نظیر در انصاف، عدالت و وجدان داریم. </p>
      <p>مولوی سید محمد حسینی امام جمعه اهل سنت طبس مسینا نیز در این نشست اظهار کرد: قرآن در آیاتی تقوا را برای رسیدن به وحدت حقیقی مطرح کرده است. </p>
      <p>وی با اشاره به حدیثی از اما جعفر صادق(ع) افزود: حق تقوا این است که انسان در همه حال خدا را ناظر و حاضر بر اعمال خود ببیند. امام جمعه اهل سنت طبس مسینا بیان کرد: در زمان تولد پیامبر(ص) عرب را جهل و تاریکی فرا گرفته بود و مردم جز طایفه پرستی و غارت کاری دیگر نداشتند. دشمن نیز از سه راه قدرت خودشان، محاصره اقتصادی و تفرقه افکنی بین مسلمانان به دنبال اهداف خود بودند.</p>
      <p>مولوی حسینی عنوان کرد: اگر مسلمانان به تقوایی که پیامبر به آن اشاره کرده و قرآن به آن دستور داده عمل کنند هرگز دشمنان اسلام نمی توانند بین صفوف یکپارچه آن ها اختلاف ایجاد کنند‌. </p>
      <p>وی اظهار کرد: دشمنان در ابتدا جنگ نظامی را به کارگرفته و با شکست مواجه شدند و چون در جنگ اقتصادی به نتیجه ای نرسیدند بر روی تفرقه افکنی بین شیعه و سنی فرهنگ سازی می کنند که باز هم به نتیجه نخواهند رسید.</p>
      <p>امام جمعه اهل سنت طبس مسینا گفت: دشمن برای رسیدن به اهداف برنامه هایی دارد که از جمله آن تفرقه بین کشورهای اسلامی و سوء استفاده از غفلت مسلمانان است. </p>
      <p>مولوی حسینی گفت : کفار با تمام اختلافات سیاسی، اقتصادی و نظامی که دارند برای نابودی کشورهای اسلامی و مسلمانان با هم بوده و به هیچ بشری حتی خودشان رحم نمی کنند.</p>
      <p>وی افزود: اگر همه ما به دستورات منجی عالم و خدا عمل کنیم دشمن هرگز به اهداف خود نمی‌رسد. </p>
      <p>امام جمعه اهل سنت طبس مسینا عنوان کرد: امروز دشمنان نه تنها در بین کشورهای اسلامی خوار و ذلیل شده اند بلکه سران ابرقدرت ها و در راس آن آمریکا، اسرائیل، فرانسه و اروپا در بین خودشان نیز جایگاهشان را از دست می دهند. </p>
      <p>مولوی حسینی تصریح کرد: نباید به تنهایی نشست ها اکتفا شود بلکه بنابر حدیثی از پیامبر اکرم(ص) مسلمانان مانند یک نفس هستند و باید همیشه متحد بود. </p>
      <p>وی بیان کرد: دشمنان نمی توانند انسان های موجی را در کشور خودشان راه دهند بنابراین برای منافع خود با تبلیغات سوئی، گروهک های داعشی و مخرب را در افغانستان به کار بردند. </p>
      <p>امام جمعه اهل سنت طبس مسینا گفت: اهل تشیع و تسنن باید به مقدسات یکدیگر احترام بگذارند و نگذارند دشمنان داخلی و خارجی به مقدسات آنها توهین کنند. برادران شیعه و اهل تسنن هوشیار هستند و فریب دسیسه های دشمن را نمی‌خورند. </p>
      <p>مولوی حسینی گفت: امروز در کشور جمهوری اسلامی اهل سنت برای نظام تهدیدی را ایجاد نکردند و نخواهند کرد. </p>
      <p> </p>
      <p>انتهای پیام/127</p>
    </article>
  </body>
</html>