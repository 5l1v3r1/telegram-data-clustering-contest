<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/politics/anafora-mitsotaki-sta-glypta-tou-parthenona-mprosta-ston-kinezo-proedro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T14:57:20+00:00"/>
    <meta property="og:title" content="Αναφορά Μητσοτάκη στα Γλυπτά του Παρθενώνα μπροστά στον κινέζο πρόεδρο"/>
    <meta property="og:description" content="Κατά την πρόποσή του στο γεύμα προς τιμήν του Προέδρου της Λαϊκής Δημοκρατίας Σι Τζινπίνγκ"/>
  </head>
  <body>
    <article>
      <h1>Αναφορά Μητσοτάκη στα Γλυπτά του Παρθενώνα μπροστά στον κινέζο πρόεδρο</h1>
      <h2>Κατά την πρόποσή του στο γεύμα προς τιμήν του Προέδρου της Λαϊκής Δημοκρατίας Σι Τζινπίνγκ</h2>
      <address><time datetime="2019-11-11T14:57:20+00:00">11 Nov 2019, 14:57</time> by <a rel="author">ΤοΒΗΜΑ Team</a></address>
      <p>Στην πρωτοβουλία της κυβέρνησης για την επανένωση των Γλυπτών του Παρθενώνα αναφέρθηκε ο Κυριάκος Μητσοτάκης κατά την πρόποσή του στο γεύμα προς τιμήν του Προέδρου της Λαϊκής Δημοκρατίας της Κίνας Σι Τζινπίνγκ.</p>
      <p>Έχοντας ως θέα τον ιερό βράχο της Ακρόπολης, ο πρωθυπουργός αναφέρθηκε στο γεγονός ότι ο Κινέζος Πρόεδρος θα επισκεφθεί αύριο το Μουσείο της Ακρόπολης.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <p>«Σας ευχαριστώ πολύ που μας δίνεται η ευκαιρία να συμφάγουμε σε αυτό το θαυμάσιο μέρος, με αυτή την πολύ όμορφη θέα του Ιερού Βράχου της Ακρόπολης. Θα έχετε εξάλλου την ευκαιρία, αύριο, να επισκεφτείτε το Μουσείο της Ακρόπολης για να διαπιστώσετε και ο ίδιος πόσο σημαντικό και δίκαιο είναι το αίτημα της Ελλάδας για την επανένωση των Γλυπτών του Παρθενώνα. Όπως θα δείτε τα μισά Γλυπτά είναι στο Μουσείο της Ακρόπολης και για τα άλλα μισά, θα δείτε ομοιώματά τους, γιατί τα πρωτότυπα βρίσκονται στο Βρετανικό Μουσείο» είπε ο Κυριάκος Μητσοτάκης καλωσορίζοντας τον Κινέζο Πρόεδρο.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/finance/si-tzinpingk-mitsotakis-koinos-stoxos-o-peiraias-na-ginei-to-megalytero-limani-tis-eyropis/"/>
        <a href="https://www.tovima.gr/2019/11/11/finance/periexomeno-kai-stoxoi-tou-aeroporikou-mnimoniou-katanoisis-elladas-kinas/"/>
        <a href="https://www.tovima.gr/2019/11/11/politics/diloseis-mitsotaki-si-tzinpingk-sto-maksimou-live/"/>
        <a href="https://www.tovima.gr/2019/11/11/politics/sto-maksimou-o-si-tzinpingk-synantatai-me-ton-prothypourgo-kyriako-mitsotaki/"/>
        <a href="https://www.tovima.gr/2019/11/11/politics/si-tzinpingk-ellada-kina-klironomoi-dyo-megalon-politismon/"/>
        <a href="https://www.tovima.gr/2019/11/11/society/pkykloforiakes-rythmiseis-sto-kentro-tis-athinas-fernei-o-kinezos-proedros/"/>
        <a href="https://www.tovima.gr/2019/11/11/politics/i-apovasi-ton-kinezon-oi-16-megales-symfonies-gia-trapezes-limania-dei-tourismo/"/>
        <a href="https://www.tovima.gr/2019/11/10/politics/stin-athina-apopse-o-si-tzinpingk-ypografi-16-symfonion/"/>
        <a href="https://www.tovima.gr/2019/11/10/finance/korkidis-anoigei-megali-porta-sta-kinezika-naypigeia-gia-tis-ellinikes-epixeiriseis/"/>
        <a href="https://www.tovima.gr/2019/11/10/politics/diimeri-episkepsi-tou-laikis-dimokratias-tis-kinas-stin-athina-tin-kyriaki/"/>
      </related>
    </article>
  </body>
</html>