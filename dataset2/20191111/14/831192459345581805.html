<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/poios-einai-o-fthoneros-kai-adistaktos-antagonistis-ton-epicheirimation-giorgoy-nika-kai-tilemachoy-lavida-poy-organose-to-karfoma-toys-stis-dikastikes-arches-ton-ipa/"/>
    <meta property="og:site_name" content="europost.gr"/>
    <meta property="article:published_time" content="2019-11-11T14:30:30+00:00"/>
    <meta property="og:title" content="Ποιός είναι ο φθονερός και αδίστακτος ανταγωνιστής των επιχειρηματιών Γιώργου Νίκα και Τηλέμαχου Λαβίδα, που οργάνωσε το «κάρφωμά» τους στις Δικαστικές Αρχές των ΗΠΑ?…"/>
    <meta property="og:description" content="Ο Γιώργος Νίκας και ο Τηλέμαχος Λαβίδας, γόνοι δύο μεγάλων Ελληνικών επιχειρηματικών τζακιών, είναι γνωστό ότι βρίσκονται τον τελευταίο καιρό στο επίκεντρο ενός μεγάλου σκανδάλου που συγκλονίζει το Αμερικανικό Χρηματιστήριο και προκαλεί παράλληλα αισθήματα πανικού"/>
  </head>
  <body>
    <article>
      <h1>Ποιός είναι ο φθονερός και αδίστακτος ανταγωνιστής των επιχειρηματιών Γιώργου Νίκα και Τηλέμαχου Λαβίδα, που οργάνωσε το «κάρφωμά» τους στις Δικαστικές Αρχές των ΗΠΑ?…</h1>
      <address>
        <time datetime="2019-11-11T14:30:30+00:00">11 Nov 2019, 14:30</time>
      </address>
      <p>Ο Γιώργος Νίκας και ο Τηλέμαχος Λαβίδας, γόνοι δύο μεγάλων Ελληνικών επιχειρηματικών τζακιών, είναι γνωστό ότι βρίσκονται τον τελευταίο καιρό στο επίκεντρο ενός μεγάλου σκανδάλου που συγκλονίζει το Αμερικανικό Χρηματιστήριο και προκαλεί παράλληλα αισθήματα πανικού σε μερίδα της οικονομικής ελίτ της Αθήνας.</p>
      <p>Για το σκάνδαλο αυτό η σύνταξη του <b>europost.gr</b> έχει ενημερώσει αναλυτικά τους αναγνώστες μας. Και θα επαναλάβουμε, συνοπτικά, τα βασικότερα στοιχεία της υπόθεσης και στο κείμενο που ακολουθεί.</p>
      <p>Το νεότερο, όμως, στοιχείο του ρεπορτάζ των συνεργατών μας, είναι αυτό που δίνει νέα διάσταση στην υπόθεση σήμερα. Αποκαλύπτουμε, λοιπόν, ότι η κερδοσκοπική δραστηριότητα του επιχειρηματικού διδύμου Νίκα – Λαβίδα στο Αμερικανικό Χρηματιστήριο «καρφώθηκε» στις Αμερικανικές Δικαστικές Αρχές από Αμερικανό ανταγωνιστή τους, με τον οποίο διατηρούσαν και οι δύο φιλική σχέση και είχαν συνεργαστεί στο παρελθόν. Δυστυχώς, η συνεργασία μετατράπηκε σε αντιπαλότητα και σε έντονη ανταγωνιστική διάθεση, που ξεπέρασε και τα όρια του φθόνου!</p>
      <p>Το συγκεκριμένο πρόσωπο, ωθούμενο από τέτοιου είδους κίνητρα, άρχισε με μεθοδικό τρόπο να ξηλώνει την «κουβέρτα» του μεγάλου κόλπου, που είχαν στήσει ο Τηλέμαχος Λαβίδας και ο Γιώργος Νίκας στις ΗΠΑ!</p>
      <p>Το πρώτο χτύπημα δόθηκε στην ομάδα, με την υπόδειξη στις Αμερικανικές Αρχές του Γαλλοελβετού τραπεζίτη Μαρκ Ντεμάν, που ήξερε καλά όλα τα υπόγεια παιχνίδια της παρέας, γιατί αυτός είχε αναλάβει να «νομιμοποιεί» τα παράνομα κέρδη τους!</p>
      <p>Με την περίπτωση του Μαρκ Ντεμάν ασχολήθηκε ιδιαιτέρως το «Πρώτο Θέμα» της περασμένης Κυριακής. Και σωστά ανέφερε, ότι ο τραπεζίτης-play boy, είναι το πρόσωπο που έδωσε στοιχεία στις Αμερικανικές Αρχές για τα παράνομα παιχνίδια του Νίκα και του Λαβίδα.</p>
      <p>Το <b>europost.gr</b> προχώρησε ακόμη περισσότερο τη δημοσιογραφική έρευνα και είναι σε θέση πλέον να αποκαλύψει ότι ναί μεν, ο Ντεμάν είναι εκείνος που έδωσε ενοχοποιητικά στοιχεία στις Αμερικανικές Αρχές για τα παράνομα παιχνίδια στο Χρηματιστήριο των Νίκα και Λαβίδα, αλλά δεν το έκανε ούτε από πρόθεση ούτε με δική του πρωτοβουλία. Υποχρεώθηκε να το κάνει, για να ελαφρύνει τη θέση του, όταν οι Αμερικανικές Διωκτικές Αρχές τον έβαλαν στόχο, μετά από το άγριο «κάρφωμα» του άλλου «σκοτεινού» προσώπου, του φθονερού και αδίστακτου ανταγωνιστή (αλλά και παλαιού φίλου) των δύο επιχειρηματιών.</p>
      <p>Η σύνταξη του <b>europost.gr</b> είναι σε θέση να γνωρίζει τα πλήρη στοιχεία του «μοιραίου προσώπου», που «έδωσε» εν ψυχρώ όλη την συντροφιά, που ζούσε το απόλυτο Αμερικανικό όνειρο. Βρώμικα παιχνίδια, κάτω από το τραπέζι, στο Αμερικανικό Χρηματιστήριο, χρησιμοποίηση εσωτερικής πληροφόρησης για κερδοσκοπία και χειραγώγηση μετοχών, ξέπλυμα παρανόμων κερδών και παράλληλα τρελή ζωή στις τέσσερις άκρες της γης, με τα πιό σέξι φωτομοντέλα, μέσα σε απίθανα σκάφη και σε ξενοδοχεία απόλυτης χλιδής στα πιό εξωτικά μέρη του πλανήτη, όπου έφθαναν, συνήθως, με ναυλωμένα ιδιωτικά τζετ!</p>
      <p><b>Το ξήλωμα της παρανομίας</b><br/>Τα όσα προηγήθηκαν έχουν παρουσιαστεί αναλυτικά από το europost.gr και θα μπορούσαν να αποτελέσουν σενάριο ταινίας του Χόλιγουντ, με δεδομένο ότι, αυτή τη στιγμή, δύο «χρυσά παιδιά» της Ελληνικής επιχειρηματικής ελίτ, έχουν μπεί στο στόμα του «αμερικανικού λύκου»! Με τον Τηλέμαχο Λαβίδα να είναι κρατούμενος σε μια από τις χειρότερες φυλακές της Νέας Υόρκης και τον Γιώργο Νίκα να είναι καταζητούμενος, με διεθνές ένταλμα σύλληψης!</p>
      <p>Αλλά ας θυμηθούμε, συνοπτικά, το πως ήρθε στη δημοσιότητα αυτή η υπόθεση:</p>
      <p>Το έγκυρο, διεθνές, οικονομικό πρακτορείο Bloomberg, σε εκτενές ρεπορτάζ του ανέφρε ότι: Ο Γιώργος Νίκας, γιος του γνωστού αλλαντοβιομήχανου Παναγιώτη Νίκα και ο Τηλέμαχος Λαβίδας εμπλέκονται σε υπόθεση insider trading, δηλαδή για αθέμιτη χρηματιστηριακή εκμετάλλευση εμπιστευτικών πληροφοριών.</p>
      <p>Σύμφωνα, λοιπόν, με το Bloomberg, οι Αρχές έφθασαν στα ίχνη των Νίκα -που διατηρεί εστιατόρια στη Νέα Υόρκη και είναι ιδιοκτήτης της αλυσίδας GRK Fresh- και Λαβίδα, μετά τη σύλληψη του Μπράιν Κοέν, αντιπροέδρου της Goldman Sachs Group Inc.</p>
      <p><b>Το χρηματιστήριο, η Goldman Sachs, οι Νίκας και Λαβίδας</b><br/>Κατά το ίδιο δημοσίευμα, ο Κοέν διέρρεε εμπιστευτικές πληροφορίες επί τρία έτη, με αντάλλαγμα μετρητά. Οι Αρχές επισημαίνουν ότι ο Κοέν λειτουργούσε ως «γρανάζι» ενός διεθνούς κυκλώματος insider trading που απέφερε παράνομα κέρδη ύψους 2,6 εκατ. δολαρίων. Τα έγγραφα που επικαλείται η Επιτροπή Ασφάλειας και Συναλλαγών των ΗΠΑ φανερώνουν σχέσεις με εκκρεμείς συμφωνίες με εταιρείες όπως η Syngenta AG και η Buffalo Wild Wings Inc.</p>
      <p>Σύμφωνα με το κατηγορητήριο, ο Κοέν πέρασε τις εμπιστευτικές πληροφορίες σε έναν -άγνωστο μέχρι στιγμής- trader, ο οποίος με τη σειρά του τις μοιράστηκε με τον Γιώργο Νίκα, ο οποίος φέρεται ότι αποκόμισε τα 2,6 εκατ. δολάρια. «Σε βάρος του Νίκα, ενός 54χρονου ιδιοκτήτης εστιατορίων στη Νέα Υόρκη και της αλυσίδας GRK Fresh ασκήθηκε επίσης δίωξη από την κατηγορούσα Αρχή» σημειώνει το Bloomberg.</p>
      <p>Βάσει του κατηγορητηρίου, ο Κοέν ειδοποίησε για πιθανή εξαγορά της εταιρείας Buffalo Wild Wings από το Arby’s Restaurant Group στις 17 Οκτωβρίου 2017.<br/>Ο Γιώργος Νίκας, τότε, αγόρασε 22.000 μετοχές της Buffalo Wild Wings, έναντι 2,5 εκατ. δολαρίων και λίγες ημέρες αργότερα πούλησε 9.000 εξ αυτών, αποκομίζοντας αρχικό κέρδος σχεδόν 80.000 δολαρίων.</p>
      <p><b>Παραιτήθηκε ο Γιώργος Νίκας από τη ΠΓ Νίκας ΑΒΕΕ</b><br/>Μια ημέρα αργότερα η μετοχή ανέβηκε κατά 24% και ο Νίκας πούλησε τις υπόλοιπες 13.000 με κέρδος 343.298 δολάρια. Στο κατηγορητήριο τονίζεται ότι ο Γιώργος Νίκας, μαζί με τον Τηλέμαχο Λαβίδα, συνωμότησαν για να υφαρπάξουν εμπιστευτικές πληροφορίες για την Ariad Pharmaceyticals Inc. από τον πατέρα του Τηλέμαχου που ήταν μέλος του διοικητικού συμβουλίου της εταιρείας μέχρι το 2016. Ο Λαβίδας θα παραμείνει υπό κράτηση μέχρι τη δίκη, λόγω φόβων που εξέφρασε η έδρα για πιθανή έξοδό του από τη χώρα.</p>
      <p>Σύμφωνα με το SwissInfo, o Γιώργος Νίκας κατηγορείται επίσης ότι συμμετείχε σε «μεγάλης κλίμακας, διεθνές δίκτυο αθέμιτης χρηματιστηριακής εκμετάλλευσης εμπιστευτικών πληροφοριών» από το 2012 έως το 2017, κατά τη διάρκεια της οποίας έλαβε πληροφορίες σχετικά με εξαγορές και πιθανές εξαγορές εταιρειών που διαπραγματεύονται στο χρηματιστήριο από συγκεκριμένο χρηματιστή της Ελβετίας.</p>
      <p>Οι εξελίξεις που ακολούθησαν ήταν καταιγιστικές. Οπως ανακοίνωσε η ΠΓ Νίκας ΑΒΕΕ, ο Γιώργος Νίκας υπέβαλε την παραίτηση του από τη θέση του Προέδρου του Διοικητικού Συμβουλίου της Εταιρείας και μέλους αυτού την Παρασκευή, 18 Οκτωβρίου 2019. To ΔΣ αποφάσισε να μην ανανεώσει τη θητεία του.</p>
    </article>
  </body>
</html>