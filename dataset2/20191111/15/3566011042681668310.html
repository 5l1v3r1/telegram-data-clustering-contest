<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546534.html/%D9%88%D8%B1%D9%88%D8%AF-%D8%A7%DB%8C%D8%B1%D8%A7%D9%86-%D8%A8%D9%87--%DA%A9%D8%B1%DB%8C%D8%AF%D9%88%D8%B1-%D8%B1%DB%8C%D9%84%DB%8C-%D8%B1%D8%A7%D9%87-%D8%A7%D8%A8%D8%B1%DB%8C%D8%B4%D9%85--%D8%A7%D8%AA%D8%B5%D8%A7%D9%84-%DA%86%DB%8C%D9%86-%D8%A8%D9%87-%D8%A7%D8%B1%D9%88%D9%BE%D8%A7-%D8%A7%D8%B2-%D8%B7%D8%B1%DB%8C%D9%82-%D8%B1%D8%A7%D9%87-%D8%A2%D9%87%D9%86-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:00:00+00:00"/>
    <meta property="og:title" content="ورود ایران به ‌کریدور ریلی راه ابریشم/ اتصال چین به اروپا از طریق راه‌آهن ایران"/>
    <meta property="og:description" content="معاون وزیر راه و شهرسازی با بیان اینکه بزودی شاهد فعالیت ایران در راه ابریشم خواهیم بود، گفت: این کریدور از چین به قزاقستان و ترکمنستان می‌رود و از سرخس وارد ایران می‌شود و سپس به ترکیه و اروپا می‌رود."/>
  </head>
  <body>
    <article>
      <h1>ورود ایران به ‌کریدور ریلی راه ابریشم/ اتصال چین به اروپا از طریق راه‌آهن ایران</h1>
      <address>
        <time datetime="2019-11-11T15:00:00+00:00">11 Nov 2019, 15:00</time>
      </address>
      <p>معاون وزیر راه و شهرسازی با بیان اینکه بزودی شاهد فعالیت ایران در راه ابریشم خواهیم بود، گفت: این کریدور از چین به قزاقستان و ترکمنستان می‌رود و از سرخس وارد ایران می‌شود و سپس به ترکیه و اروپا می‌رود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سعید رسولی امروز در حاشیه هفتمین اجلاس ایستگاه‌های آینده که توسط اتحادیه‌بین‌المللی راه‌آ‌هن‌های دنیا در تهران در حال برگزاری است اظهار داشت: در ارتباط با راه ابریشم (کریدور جنوبی) چندی پیش سندی در آنکارا به امضا رساندیم و به زودی شاهد فعالیت ایران در این کریدور خواهیم بود. </p>
      <p>  مدیرعامل شرکت راه‌آهن جمهوری اسلامی ایران افزود: این کریدور از کشور چین به قزاقستان و ترکمنستان می‌رود و از سرخس وارد ایران می‌شود و سپس به ترکیه و اروپا می‌رود.    رسولی ادامه داد: بدین ترتیب اگر از کریدور شمالی مسیر چین به ترکیه و اروپا حذف شدیم در کریدور راه ابریشم حضور داریم.    مدیرعامل شرکت راه‌آهن جمهوری اسلامی ایران گفت: ایران عضو وابسته CIS شد و این موضوع در بلاروس ثبت شده است.    مدیرعامل شرکت راه‌آهن جمهوری اسلامی ایران ادامه داد: اتحادیه بین‌المللی راه‌آهن‌های دنیا کمک‌های فنی، علمی و  تخصصی به راه‌آهن‌های دنیا می‌کند اما در انجام پروژه‌ها از قواعد سرمایه‌گذاری بین‌المللی تبعیت می‌کند.    بنابراین گزارش در این مراسم دبیر اجرایی اتحادیه بین‌المللی راه‌آهن‌ها، وزیر راه و شهرسازی، شهردار تهران، مدیران راه‌آهن برخی کشورهای اروپایی و جمعی از دست‌اندرکاران حمل و نقل ریلی دنیا حضور دارند.   انتهای پیام/</p>
    </article>
  </body>
</html>