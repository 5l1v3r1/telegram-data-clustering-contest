<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546478.html/%D8%A2%D8%BA%D8%A7%D8%B2-%D9%85%D8%B1%D9%85%D8%AA-%D9%88-%D8%A8%D8%A7%D8%B3%D8%A7%D8%B2%DB%8C-%D8%B3%D8%B1%D8%AF%D8%B1-%D8%AF%D9%88%D9%85-%D8%A7%D8%B1%DA%AF-%D8%AA%D8%A7%D8%B1%DB%8C%D8%AE%DB%8C-%D8%B3%D9%86%DA%AF%D8%A7%D9%86-%D8%B1%D8%B4%D8%AA%D8%AE%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:30:00+00:00"/>
    <meta property="og:title" content="آغاز مرمت و باسازی سردر دوم ارگ تاریخی سنگان رشتخوار"/>
    <meta property="og:description" content="رئیس اداره میراث فرهنگی رشتخوار از آغاز مرمت و باسازی سردرب دوم مجموعه ارگ تاریخی روستای سنگان رشتخوار با حضور استادکاران به نام میراث فرهنگی کشور در این مجموعه تاریخی خبر داد."/>
  </head>
  <body>
    <article>
      <h1>آغاز مرمت و باسازی سردر دوم ارگ تاریخی سنگان رشتخوار</h1>
      <h2>رئیس اداره میراث فرهنگی رشتخوار خبر داد؛</h2>
      <address>
        <time datetime="2019-11-11T15:30:00+00:00">11 Nov 2019, 15:30</time>
      </address>
      <p>رئیس اداره میراث فرهنگی رشتخوار از آغاز مرمت و باسازی سردرب دوم مجموعه ارگ تاریخی روستای سنگان رشتخوار با حضور استادکاران به نام میراث فرهنگی کشور در این مجموعه تاریخی خبر داد.</p>
      <figure>
        <img src="http://newsroom.dana.ir/content/upload/477c6b7e-e43d-4805-98c2-8ee28218d56a.jpg"/>
      </figure>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کاظم کامیاب رئیس اداره میراث فرهنگی، گردشگری و صنایع دستی شهرستان رشتخوار صبح امروز در گفت و گو با خبرنگار <a href="http://sobhtoos.ir/">صبح توس</a> گفت: سردرب دوم ارگ تاریخی روستای سنگان رشتخوار به همت دهیاری، شورای اسلامی این روستا و میراث فرهنگی رشتخوار در حال باسازی و مرمت است.<br/><br/><br/><br/>وی با اشاره به اینکه این بنای تاریخی مربوط به دوره صفوی است، اظهار داشت: با توجه به پیکیری های انجام شده استادکاران مجموعه میراث فرهنگی کشور بحث باسازی و مرمت این اثر تاریخی را بر عهده دارند.<br/><br/>کامیاب همچنین با اشاره به اینکه مدت زمان اتمام باسازی سردرب دوم این ارگ تاریخی حدود یک ماه به طول خواهد انجامید، اظهار داشت: سردرب اولین این ارگ تاریخی در سال 96 توسط دهیاری و میراث فرهنگی رشتخوار مرمت و باسازی شده است.<br/><br/>وی در رابطه با  هدف از باسازی سردرب دوم این مجموعه تاریخی، گفت: استفاده از فضای بین دو سردرب این مجموعه تاریخی و همچنین در ادامه با زیبای سازی و اجرای سنگ فرش، کاه گل کاری و مرمت فضای بین دو سردرب آن در جهت حفظ و مراقبت از این اثر و همچنین جذب گردشگران به این اثر تاریخی از مهمترین اهداف مرمت و باسازی این ارگ تاریخی است.</p>
      <figure>
        <img src="http://newsroom.dana.ir/content/upload/0875459a-d681-489f-aae4-169463530e88.jpg"/>
      </figure>
      <p>رئیس اداره میراث فرهنگی رشتخوار در ادامه با اشاره به وجود جاذبه های تاریخی و گردشگری بکر در سطح این شهرستان گفت: با توجه به ظرفیت و  افزایش زیرساخت های گردشگری، در سال جاری شاهد افزایش بازدید گردشگران خارجی از کشورهای اسپانیا، آلمان، سویس، استرالیا و ترکیه در رشتخوار بودیم.<br/><br/>روستای سنگان از جمله روستاهای تاریخی رشتخوار است که با ثبت 4 اثر تاریخی در فهرست آثار ملی شامل مزار شاه سنجان، آرمگاه امام قلی، مسجد تاریخی سنگان و پل سالار و 3 اثر در نوبت ثبت این روستا با نام حمام عیسی خان، آب انبار سنگان و محوطه تاریخی کوه درب قلعه به روستاهای هدف گردگشری شهرستان رشتخوار تبدیل شده است، سنگان رشتخوار علاوه بر جاذبه های تاریخی، 2 جاذبه گردشگری دیگر را نیز در دل خود جای داده است، تفرجگاه کوه سنگ در 5 کیلومتری شمال این روستا و تفرجگاه سیه دره از دیگر جاذبه های زیبای این روستای تاریخی در رشتخوار می باشد.<br/><br/>این روستا در حال حاضر دارای دو اقامتگاه بومگردی است که تقریبا یکی از این اقامتگاه ها آماده بهره برداری و اقامتگاه دیگر این روستا طی یکی دو ماه آینده پروانه بهره برداری آن صادر خواهد شد.<br/><br/>شایان ذکر است رشتخوار هم اکنون دارای 270 اثر تاریخی و گردشگری است که تاکنون 21 اثر آن در فهرست آثار ملی به ثبت رسیده است و 12 اثر دیگر آن در حال ثبت می باشد. <br/><br/>انتهای پیام/</p>
    </article>
  </body>
</html>