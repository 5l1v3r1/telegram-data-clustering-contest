<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903386/politie-grijpt-in-bij-antwerp-bengaals-vuurwerk-vechthandschoenen-en-coca-ne-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T15:41:00+00:00"/>
    <meta property="og:title" content="Politie grijpt in bij Antwerp: 'Bengaals vuurwerk, vechthandschoenen en cocaïne'"/>
    <meta property="og:description" content="De sfeer was bijzonder gespannen in de topper tussen Antwerp FC en Club Brugge. Op het veld, maar ook daarnaast. Tijdens de wedstrijd, maar ook voor de wedstrijd. Het kwam zelfs tot akkefietjes, waarna de politie moest ingrijpen."/>
  </head>
  <body>
    <article>
      <h1>Politie grijpt in bij Antwerp: 'Bengaals vuurwerk, vechthandschoenen en cocaïne'</h1>
      <address>
        <time datetime="2019-11-11T15:41:00+00:00">11 Nov 2019, 15:41</time>
      </address>
      <p>
        <b>De sfeer was bijzonder gespannen in de topper tussen Antwerp FC en Club Brugge. Op het veld, maar ook daarnaast. Tijdens de wedstrijd, maar ook voor de wedstrijd. Het kwam zelfs tot akkefietjes, waarna de politie moest ingrijpen.</b>
      </p>
      <p>Bij <a href="https://www.hln.be/in-de-buurt/antwerpen/in-beeld-tien-supporters-aangehouden-bij-antwerp-club-brugge-en-massa-vuurwerk-in-beslag-genomen~a437b307"><i>Het Laatste Nieuws</i></a> valt te lezen dat er twee thuisfans werden betrapt met pyrotechnisch materiaal. "Er zijn inderdaad supporters die erin geslaagd zijn om wat <a href="https://www.voetbalprimeur.be/nieuws/903320/antwerp-fans-laten-zich-opnieuw-negatief-opmerken-dat-is-echt-verschrikkelijk-.html?utm_source=doorlink&amp;utm_medium=doorlink&amp;utm_campaign=doorlink">bengaals vuurwerk af te steken</a>, maar net voor en tijdens de wedstrijd hebben we ook nog een heel grote hoeveelheid in beslag kunnen nemen", zegt Wouter Bruyns van de politie Antwerpen.</p>
      <aside>Lees meer<br/><a href="https://www.voetbalprimeur.be/nieuws/903383/-genk-denkt-niet-alleen-aan-vrankcne-maar-ook-aan-storck-.html?itm_source=www.voetbalprimeur.be&amp;itm_medium=highlighted-content">Update: Cercle ontneemt Genk meteen alle hoop: 'Deal with it!'</a></aside>
      <p>"Zo hebben we toch kunnen voorkomen dat helemaal uit de hand zou lopen. Zelf hebben we twee mensen betrapt die pyrotechnisch materiaal binnen probeerden te smokkelen", gaf hij aan.</p>
      <aside>Lees meer<br/><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content">VP 11: Gouden Kums in uitstekend Gent, KV Mechelen en Antwerp verrassen</a></aside>
      <p><b>Vechtersbazen</b><br/>Daar bleef het niet bij. Zo werd één fan tegengehouden door de politie omdat hij in het bezit was van vechthandschoenen. Een andere supporter werd betrapt op het bezit van cocaïne. Vier andere Antwerp-fans met een stadionverbod begaven zich in de buurt van de Bosuil en werden ook administratief aangehouden door de politie.</p>
    </article>
  </body>
</html>