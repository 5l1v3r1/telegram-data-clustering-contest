<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/mikolajivgaz-z-pochatku-roku-likviduvav-na-gazoprovodah-oblasti-1106-vitokiv--639218.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T15:23:00+00:00"/>
    <meta property="og:title" content="«Миколаївгаз» з початку року ліквідував на газопроводах області 1106 витоків"/>
    <meta property="og:description" content="За 10 місяців поточного року фахівці компанії обстежили понад 7 тис. км газових мереж"/>
  </head>
  <body>
    <article>
      <h1>«Миколаївгаз» з початку року ліквідував на газопроводах області 1106 витоків</h1>
      <address>
        <time datetime="2019-11-11T15:23:00+00:00">11 Nov 2019, 15:23</time>
      </address>
      <h4>За 10 місяців поточного року фахівці компанії обстежили понад 7 тис. км газових мереж</h4>
      <p>З початку року спеціалісти «Миколаївгазу» здійснили обстеження 6,5 тис. км підземних і майже 500 км надземних газопроводів, якими газ доставляється до осель споживачів по всій Миколаївській області.</p>
      <p>Під час обстежень було виявлено і ліквідовано 41 витік на підземних трубах і 1065 витоків на надземних газопроводах та їх з’єднаннях. Крім того служба комплексного приладового обстеження (КПО) знайшла і відновила 93 пошкодження ізоляційного покриття.</p>
      <p>«Всі заходи з обстеження, діагностики та усунення пошкоджень та неполадок газорозподільної системи – це надзвичайно важлива і водночас складна праця. Фахівці служби КПО і в зимові морози, і в літню спеку, і в будь-яку погоду виходять на службу задля того, щоб газ щодня безперебійно і безпечно було доставлено до оселі кожного нашого клієнта», - розповідає головний інженер АТ «Миколаївгаз» Олексій Рубський.</p>
      <p>Для забезпечення газом у цілодобовому режимі понад 350 тис. мешканців Миколаївської області, фахівці АТ «Миколаївгаз» щоденно проводять профілактику та діагностику газової системи, щоб попереджати виникнення аварійних ситуацій.</p>
      <p>З початку року технічне обслуговування було проведено на 3014 газорегуляторних пунктах шафового типу (ШРП) і 590 звичайних газорегуляторних пунктах (ГРП). Проведено 3746 перевірок 770 станцій катодного захисту та 12,5 тис. будинкових регуляторів тиску.</p>
      <related>
        <a href="https://glavcom.ua/world/hitech/u-ssha-za-dopomogoyu-gorilki-pokrashchuyut-ekologiyu-638767.html"/>
        <a href="https://glavcom.ua/news/na-mikolajivshchini-chinovniki-privlasnili-3-mln-vidileni-na-remont-dorig-638757.html"/>
        <a href="https://glavcom.ua/economics/finances/na-zakarpatti-z-pochatku-roku-onlayn-platezhi-za-gaz-zrosli-mayzhe-na-40-638732.html"/>
      </related>
    </article>
  </body>
</html>