<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kampfiksing-i-sverige-19-kamper-sannsynligvis-avgjort-med-juks/71806986"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T15:15:51+00:00"/>
    <meta property="og:title" content="Kampfiksing i Sverige: 19 kamper sannsynligvis avgjort med juks"/>
    <meta property="og:description" content="Sveriges fotballforbund (SFF) har avdekket flere svært mistenkelige utfall i kamper denne sesongen. Politiet er koblet inn."/>
  </head>
  <body>
    <article>
      <h1>Kampfiksing i Sverige: 19 kamper sannsynligvis avgjort med juks</h1>
      <h2>Sveriges fotballforbund (SFF) har avdekket flere svært mistenkelige utfall i kamper denne sesongen. Politiet er koblet inn.</h2>
      <address><time datetime="2019-11-11T15:15:51+00:00">11 Nov 2019, 15:15</time> by <a rel="author">NTB I</a></address>
      <p><a href="https://www.aftonbladet.se/sportbladet/fotboll/a/y3JMWK/19-fotbollsmatcher-sannolikt-uppgjorda">SFF har gransket 47 oppgjør</a> fra i år ekstra nøye. 19 av disse anses som sannsynlig eller svært sannsynlig å ha blitt manipulert resultatmessig. Dette skal være gjort for å sikre gamblere «sikre» gevinster.</p>
      <p>Omtrent 15 av kampene blir trolig gjenstand for etterforskning av politiet.</p>
      <p>
        <b>Kampene er fra nivå én til fire. – Dette er helt klart meget alvorlig. Dessverre skiller ikke dette året seg så mye ut fra andre. Det har ligget omkring disse nivåene de siste årene i svensk fotball, sier Johan Claesson i det svenske fotballforbundet til nyhetsbyrået TT.</b>
      </p>
      <p>– Det vi merker et at vi får flere tips og mer informasjon rundt dette.</p>
      <p>I flesteparten av de aktuelle svenske kampene, skal det ha vært levert unormalt mange spill på at det skulle lages fire mål eller flere.</p>
      <p>Fiksing av kamper innen idretten er ingen ny ting. Allerede i 1906 skal en kampserie i amerikansk fotball ha blitt rigget.</p>
      <p>Mandag ble tolv personer anholdt i Bosnia. De er mistenkt for å stå bak kampfiksing i landets 1. divisjon i fotball.</p>
    </article>
  </body>
</html>