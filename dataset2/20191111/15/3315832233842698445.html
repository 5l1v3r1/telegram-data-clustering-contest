<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0c972eed660bb8f2/cristiano-ronaldo-lamureste-lucrurile-prima-reactie-a-portughezului-dupa-scandalul-de-la-juventus-milan.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T15:55:19+00:00"/>
    <meta property="og:title" content="Cristiano Ronaldo lămureşte lucrurile! Prima reacţie a portughezului după scandalul de la Juventus - Milan"/>
    <meta property="og:description" content="Cristiano Ronaldo a provocat o adevărată furtună în presa din Italia după reacţia lui din partida Juventus - Milan, 1-0. Portughezul a fost schimbat în minutul 55 şi a plecat val vârtej direct la vestiare şi apoi acasă, fără a mai aştepta să vadă ce fac coechipierii săi."/>
  </head>
  <body>
    <article>
      <h1>Cristiano Ronaldo lămureşte lucrurile! Prima reacţie a portughezului după scandalul de la Juventus - Milan</h1>
      <address><time datetime="2019-11-11T15:55:19+00:00">11 Nov 2019, 15:55</time> by <a rel="author">Jurnal.md</a></address>
      <p>
        <b>Cristiano Ronaldo a provocat o adevărată furtună în presa din Italia după reacţia lui din partida Juventus - Milan, 1-0. Portughezul a fost schimbat în minutul 55 şi a plecat val vârtej direct la vestiare şi apoi acasă, fără a mai aştepta să vadă ce fac coechipierii săi.</b>
      </p>
      <p>În locul său a intrat Paulo Dybala, iar argentinianul a fost din nou decisiv înscriind golul victoriei. Între timp, Cristiano Ronaldo, negru la faţă, a avut un scurt dialog cu Maurizio Sarri şi apoi a plecat de la stadion înainte de finalul partidei.</p>
      <p>Antrenorul bianconerilor a fost extrem de diplomat şi a dat de înţeles că starul are probleme la genunchi care i-au afectat evoluţiile din teren.Toată lumea s-a inflamat, a vorbit de o ruptură iremediabilă, dar Cristiano Ronaldo a domolit spiritele cu o postare pe Instagram.</p>
      <p>"Un meci dificil, o victorie importantă #finoallafine", a fost mesajul laconic al portughezului care încearcă să pună capăt tuturor speculaţiilor.</p>
      <p>De altfel, Cristiano Ronaldo a plecat imediat spre Lisabona la reunirea naţionalei Portugaliei. Lusitanii nu mai pot prinde primul loc, ocupat de Ucraina, şi luptă cu Serbia pentru locul de baraj. Naţionala lui Fernando Santos are nevoie însă doar de un punct în meciurile cu Lituania şi Luxemburg.</p>
    </article>
  </body>
</html>