<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/gadgets/story-twitter-seek-public-input-on-a-new-rule-to-address-synthetic-and-manipulated-media-2843953.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T15:06:09+00:00"/>
    <meta property="og:title" content="बरगलाने वाली साम्रगियों को रोकने के लिए नये नियम तैयार करेगा ट्विटर, 27 नवंबर तक राय दे सकते हैं यूजर्स"/>
    <meta property="og:description" content="सोशल मीडिया कंपनी ट्विटर ने सोमवार को कहा है कि वो अपने मंच पर बरगलाने वाली वाली साम्रगियों के प्रसार को रोकने के लिए नए नियम लाने को तैयार है। इसके लिए कंपनी अपने यूजर्स से राय भी ले रही है। कंपनी..."/>
  </head>
  <body>
    <article>
      <h1>बरगलाने वाली साम्रगियों को रोकने के लिए नये नियम तैयार करेगा ट्विटर, 27 नवंबर तक राय दे सकते हैं यूजर्स</h1>
      <address><time datetime="2019-11-11T15:06:09+00:00">11 Nov 2019, 15:06</time> by <a rel="author">लाइव हिन्दुस्तान टीम,नई दिल्ली</a></address>
      <p>सोशल मीडिया कंपनी ट्विटर ने सोमवार को कहा है कि वो अपने मंच पर बरगलाने वाली वाली साम्रगियों के प्रसार को रोकने के लिए नए नियम लाने को तैयार है। इसके लिए कंपनी अपने यूजर्स से राय भी ले रही है। कंपनी डीपफेक वाले ट्वीट को लाइक या साझा करने से पहले उपयोक्ताओं को चेतावनी देने पर भी गौर कर रही है। कंपनी ने कहा कि उठाये जाने वाले कदमों में ऐसे ट्वीट को हटाना भी शामिल हो सकता है, जिनके साथ छेड़छाड़ की हुई ऐसी सामग्रियां डाली गयी हों जो किसी की सुरक्षा के लिये खतरा उत्पन्न कर सकते हों</p>
      <p>इसके अलावा कंपनी ने ट्वीट को लाइक और साझा करने से पहले यूजर्स को चेतावनी देने पर भी गौर कर रही है। ताकि प्लेटफॉर्म पर बरगलाने वाली चीजों को प्रसारित होने से रोका जा सके। इसके अलावा उसकी योजना इस तरह के ट्वीट के साथ उदाहरण के लिये किसी खबर का लिंक देने की भी है, ताकि लोगों को यह पता चल सके कि विभिन्न स्रोतों के हिसाब से कैसे मैनिपुलेटिव ट्वीट के साथ डली सामग्री जिसमें फोटो, वीडियो इत्यादि बरगलाने के लिये तैयार की गयी है।</p>
      <p>इसके लिए कंपनी ने यूजर्स की राय ले रही है ताकि उसको नए नियम को तैयार करने में आसानी रहे। ऐसे में कंपनी 27 नवंबर तक यूजर्स से राय लेगी और उसके बाद उसके अध्ययन और विशेषज्ञों की सलाह के आधार पर नये नियम को लागू करेगी। हालांकि कंपनी ने यह साफ कर दिया है कि वो जो भी नए नियम लागू करेगी उसके अमल से कम से कम 30 दिन पहले उसकी घोषणा कर दी जाएगी। </p>
    </article>
  </body>
</html>