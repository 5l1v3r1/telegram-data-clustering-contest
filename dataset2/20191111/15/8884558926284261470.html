<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/v-prometni-nesreci-umrla-46-letna-voznica"/>
    <meta property="og:site_name" content="Primorske novice"/>
    <meta property="article:published_time" content="2019-11-11T15:50:39+00:00"/>
    <meta property="og:title" content="V prometni nesreči umrla 46-letna voznica"/>
    <meta property="og:description" content="Okoli 13.30 se je v Jezercah pri Dobjem zgodila prometna nesreča v kateri je umrla 46-letna voznica osebnega avtomobila, so sporočili s Policijske uprave (PU) Celje. Cesta je na tem odseku zaprta za ves promet."/>
  </head>
  <body>
    <article>
      <h1>V prometni nesreči umrla 46-letna voznica</h1>
      <address><time datetime="2019-11-11T15:50:39+00:00">11 Nov 2019, 15:50</time> by <a rel="author">STA</a></address>
      <p>
        <b>Okoli 13.30 se je v Jezercah pri Dobjem zgodila prometna nesreča v kateri je umrla 46-letna voznica osebnega avtomobila, so sporočili s Policijske uprave (PU) Celje. Cesta je na tem odseku zaprta za ves promet.</b>
      </p>
      <figure>
        <img src="https://static.primorske.si/foto/highres/gnweb/719309_policija_avto2.jpg"/>
        <figcaption>Foto: STA</figcaption>
      </figure>
      <p><b>CELJE</b> &gt; Po prvih podatkih je 46-letna voznica vozila iz smeri Planina proti Šentjurju za polpriklopnikom, ki se je v klancu srečal s tovornim vozilom, zaradi česar je zaviral. Ker voznici ni uspelo ustaviti za polpriklopnikom, je zapeljala na nasprotni vozni pas, po katerem je v tistem trenutku pripeljal voznik tovornega vozila, s katerim se je voznik polpriklopnika srečeval.</p>
      <p>Vozili sta trčili. 46-letna voznica se je v trčenju tako hudo poškodovala, da je na kraju nesreče umrla.</p>
      <p>Letos je v prometnih nesrečah na območju celjske policijske uprave umrlo 23 ljudi, lani v enakem obdobju 12.</p>
    </article>
  </body>
</html>