<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/11/british-steel-jingye/"/>
    <meta property="og:site_name" content="Il Post"/>
    <meta property="article:published_time" content="2019-11-11T15:37:36+00:00"/>
    <meta property="og:title" content="La compagnia siderurgica britannica British Steel sarà acquistata dal gruppo cinese Jingye"/>
    <meta property="og:description" content="La compagnia siderurgica britannica British Steel sarà acquistata dal gruppo cinese Jingye, ha annunciato lunedì il governo britannico, con un accordo che dovrebbe salvare circa 4.000 posti di lavoro e impedire la chiusura dello stabilimento di Scunthorpe, nel Lincolnshire. Secondo il Guardian, l'offerta si aggira"/>
  </head>
  <body>
    <article>
      <h1>La compagnia siderurgica britannica British Steel sarà acquistata dal gruppo cinese Jingye</h1>
      <address>
        <time datetime="2019-11-11T15:37:36+00:00">11 Nov 2019, 15:37</time>
      </address>
      <p>La compagnia siderurgica britannica British Steel <a href="https://www.theguardian.com/business/2019/nov/11/british-steel-rescue-deal-jingye-scunthorpe-jobs">sarà acquistata</a> dal gruppo cinese Jingye, ha annunciato lunedì il governo britannico, con un accordo che dovrebbe salvare circa 4.000 posti di lavoro e impedire la chiusura dello stabilimento di Scunthorpe, nel Lincolnshire. Secondo il <i>Guardian</i>, l’offerta si aggira intorno ai 58 milioni di euro, e Jingye dovrebbe investirne oltre un miliardo nei prossimi dieci anni. Una fonte vicina al gruppo cinese ha detto che sebbene le intenzioni siano di salvaguardare i posti di lavoro, non ci sono garanzie finché l’accordo non sarà chiuso.</p>
      <p>Lo scorso maggio British Steel aveva avviato una procedura di bancarotta, dopo il fallimento delle trattative tra il governo britannico e i precedenti proprietari, il fondo investimenti Greybull, che l’aveva rilevata nel 2016. Le ragioni del fallimento, secondo il <i>Guardian</i>, dipesero dalle difficoltà del settore dovute alla concorrenza internazionale e ai cambiamenti derivanti da Brexit. Le acciaierie cinesi di Jingye producono già 15 milioni di tonnellate di acciaio all’anno, e il piano del gruppo è quello di espandersi a livello internazionale.</p>
    </article>
  </body>
</html>