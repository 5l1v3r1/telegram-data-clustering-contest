<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/11/michele-brambilla-direttore-resto-del-carlino/"/>
    <meta property="og:site_name" content="Il Post"/>
    <meta property="article:published_time" content="2019-11-11T15:43:39+00:00"/>
    <meta property="og:title" content="Michele Brambilla è il nuovo direttore del Resto del Carlino, quotidiano bolognese"/>
    <meta property="og:description" content="Il giornalista Michele Brambilla è il nuovo direttore del Resto del Carlino, quotidiano bolognese edito dal gruppo Poligrafici Editoriale: Brambilla da otto mesi era già direttore di QN - Quotidiano Nazionale, cioè la testata dello stesso gruppo che da oltre vent'anni ha unificato quelle che erano le edizioni"/>
  </head>
  <body>
    <article>
      <h1>Michele Brambilla è il nuovo direttore del Resto del Carlino, quotidiano bolognese</h1>
      <address>
        <time datetime="2019-11-11T15:43:39+00:00">11 Nov 2019, 15:43</time>
      </address>
      <p>Il giornalista Michele Brambilla è il nuovo direttore del <i>Resto del Carlino</i>, quotidiano bolognese edito dal gruppo Poligrafici Editoriale: Brambilla da otto mesi era già direttore di<i> QN – Quotidiano Nazionale</i>, cioè la testata dello stesso gruppo che da oltre vent’anni ha unificato quelle che erano le edizioni nazionali dei quotidiani <i>Il Resto del Carlino, La Nazione</i> (di Firenze) e <i>il Giorno</i> (di Milano). Sostituisce Paolo Giacomin, che aveva assunto la carica nel gennaio del 2018.</p>
      <p>Brambilla ha 61 anni, è di Monza e aveva cominciato negli anni Ottanta come inviato del <i>Corriere della Sera. </i>Negli ultimi vent’anni è stato stato vice direttore di <i>Libero,</i> <i>Giornale</i> e <i>Stampa</i>, oltre che direttore della <i>Provincia</i> e della <i>Gazzetta di Parma.</i></p>
      <figure>
        <iframe data-src="https://twitter.com/MichiBrambilla/status/1193855894943141888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>