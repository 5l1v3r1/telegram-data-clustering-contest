<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546471.html/%D8%A2%DB%8C%DB%8C%D9%86-%D8%AA%DA%A9%D8%B1%DB%8C%D9%85-%D9%88-%D9%85%D8%B9%D8%A7%D8%B1%D9%81%D9%87-%D9%85%D8%AF%DB%8C%D8%B1%DA%A9%D9%84-%D8%AA%D8%A8%D9%84%DB%8C%D8%BA%D8%A7%D8%AA-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA%D8%A7%D9%86-%D8%A7%D8%B1%D8%AF%D8%A8%DB%8C%D9%84--%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:53:00+00:00"/>
    <meta property="og:title" content="آیین تکریم و معارفه مدیرکل تبلیغات اسلامی استان اردبیل +تصاویر"/>
    <meta property="og:description" content="طی مراسم تکریم و معارفه مدیر کل تیلیغات اسلامی استان اردبیل که با حضور رئیس سازمان تبلیغات اسلامی برگزار شد، حجت الاسلام قاسم جعفرزاده به عنوان مدیرکل جدید این سازمان در اردبیل معرفی شد."/>
  </head>
  <body>
    <article>
      <h1>آیین تکریم و معارفه مدیرکل تبلیغات اسلامی استان اردبیل +تصاویر</h1>
      <h2>با حضور رئیس سازمان تبلیغات اسلامی برگزار شد؛</h2>
      <address>
        <time datetime="2019-11-11T15:53:00+00:00">11 Nov 2019, 15:53</time>
      </address>
      <p>طی مراسم تکریم و معارفه مدیر کل تیلیغات اسلامی استان اردبیل که با حضور رئیس سازمان تبلیغات اسلامی برگزار شد، حجت الاسلام قاسم جعفرزاده به عنوان مدیرکل جدید این سازمان در اردبیل معرفی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، پیش از ظهر امروز آیین تکریم و معارفه مدیرکل جدید تبلیغات اسلامی استان اردبیل با حضور حجت الاسلام  محمد قمی رئیس تبلیغات اسلامی کشور و مسئولان استانی، هیأت‌های مذهبی، فعالان جبهه فرهنگی انقلاب استان اردبیل  در سالن ولایت برگزار شد ضمن قدردانی از زحمان 14 ساله حجت الاسلام مهدی ستوده، حجت الاسلام قاسم جعفرزاده به عنوان مدیر کل جدید تبلیغات اسلامی استان اردبیل معرفی شد.</p>
      <p>
        <b> اعتماد مردمی، بزرگترین سرمایه سازمان تبلیغات اسلامی است</b>
      </p>
      <p>مدیرکل سابق تبلیغات اسلامی استان اردبیل در این مراسم به تشریح عملکرد خود طی دوران طولانی تصدی مسئویت پرداخت و گفت: بزرگترین سرمایه سازمان تبلیغات اسلامی اعتماد مردمی است که این اعتماد در اجرای برنامه‌های مختلف مذهبی و فرهنگی به عینه مشاهده شده است.</p>
      <p>وی افزود: همواره سعی شده در این اداره کل، تواضع و توسعه مستمر مدنظر قرار گیرد و اولویت ما اجرای سند ۲۰ ساله و سند ۱۰ ساله سازمان تبلیغات اسلامی بوده که در این راستا نیز گام‌های اساسی برداشته شده است.</p>
      <p>ستوده در ادامه سخنان خود به آرمان های انقلاب اسلامی اشاره کرد و گفت: آرمان سازمان تبلیغات اسلامی که توسعه و پیشبرد بحث‌های دینی و مذهبی است که در طول چندین سال گذشته توانستیم این مباحث را در اقصی نقاط استان به مرحله ظهور برسانیم و همچنین سازمان تبلیغات اسلامی در اجرای اصل ۴۴ نقش آفرینی بسیار خوبی را داشته است.</p>
      <p>وی افزود: اداره کل تبلیغات اسلامی در نگاه به دیگر مجموعه‌های همسو همواره هم افزا پیش رفته است و انجام کارهای تیمی و گروهی از مهم‌ترین اقدامات این اداره کل به شمار می‌رود.</p>
      <p>ستوده به زیرساخت های عمرانی، فرهنگی و آموزشی فراهم شده در سازمان تبلیغات اسلامی استان اردبیل اشاره کرد و گفت: امروز بسترهای خوبی برای فعالیت های فرهنگی و اجتماعی در سازمان تبلیغات اسلامی استان اردبیل فراهم شده است.</p>
      <p>مدیرکل سابق تبلیغات اسلامی استان گفت: سازمان تبلیغات اسلامی با اولویت قرار دادن مدیریت تعاملی همواره می‌تواند پیش برود و به شخصه امیدوارم در بیش از ۱4 سال مدیریتم در این اداره کل کارهای مفیدی را انجام داده باشم و همچنین برای مدیرکل جدید آرزوی توفیق دارم.</p>
      <p>وی در پایان سخنان خود از حمایت های معنوی آیت الله سید حسن عاملی نماینده ولی فقیه در استان اردبیل و سایر فعالان فرهنگی استان در طول دوران تصدی مسئولیت قدردانی کرد.</p>
      <p>در ادامه این برنامه حجت الاسلام اجاقی از فعالان فهنگی اردبیل، حامدرضایی مسئول سازمان سراج و نهضت حورزاده نماینده جامعه قرآنی استان اردبیل به ارائه طرح ها، دیدگاه ها و نقطه نظرات خود در خصوص مسائل فرهنگی استان اردبیل پرداختند.</p>
      <p>حجت الاسلام قاسم جعفرزاده فارغ التحصیل حوزه علمیه قم، دارای دکتری تخصصی جامعه شناسی با گرایش فلسفه، از مدرسین حوزه و دانشگاه است که دارای بیش از 30 عنوان کتاب و مقاله  علمی و تخصصی در حوزه های مختلف جامعه شناسی بوده و پیش از این این به عناون مدیرکل منطقه 9 حوزه علمیه خواهران، معاون علم و فناوری شورای عالی انقلاب فرهنگی را در کارنامه کاری خود دارد.</p>
      <p>حجت الاسلام مهدی ستوده که پیش از این به مدت 14 سال و شش ماه عهده دار مسئولیت سازمان تبلیغات اسلامی استان اردبیل بود، شش ماه پیش به عنان مدیرکل اوقاف و امورخریه استان اردبیل منصوب شده بود.</p>
      <p>پخش نماهنگ عملکرد فعالیت، مداحی شهروز اردبیلی، سخنرانی حجت الاسلام محمد قمی رئیس سازمان تبلیغات اسلامی و پرسش و پاسخ با فعالان فرهنگی استان و تجلیل از خانواده شهید مدافع حرم فرید کاویانی لرد از جمله برنامه های این مراسم بود.</p>
      <p>انتهای پیام/ج</p>
    </article>
  </body>
</html>