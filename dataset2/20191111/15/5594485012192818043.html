<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/prokuraturata-ss-zloveshchi-detayli-za-zhestokoto-ubiystvo-v-troyan_news708672.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T15:20:00+00:00"/>
    <meta property="og:title" content="Прокуратурата със зловещи детайли за жестокото убийство в Троян"/>
    <meta property="og:description" content="По първоначални данни от огледа смъртта е била причинена на 22 октомври около 22:00 часа чрез удушаване"/>
  </head>
  <body>
    <article>
      <h1>Прокуратурата със зловещи детайли за жестокото убийство в Троян</h1>
      <h2>По първоначални данни от огледа смъртта е била причинена на 22 октомври около 22:00 часа чрез удушаване</h2>
      <address>
        <time datetime="2019-11-11T15:20:00+00:00">11 Nov 2019, 15:20</time>
      </address>
      <p>https://blitz.bg/kriminalni/prestplenie/prokuraturata-ss-zloveshchi-detayli-za-zhestokoto-ubiystvo-v-troyan_news708672.html Blitz.bg</p>
      <figure>
        <img src="https://static.blitz.bg/documents/thumbnails/730/201905/1559113599-clipboard01.jpg"/>
        <figcaption>Снимката е илюстративна, Източник: МВР</figcaption>
      </figure>
      <p><b>В полицията в Троян е образувано досъдебно производство за умишлено умъртвяване на мъж на 71 години от същия град, съобщиха от пресцентъра на Апелативна прокуратура-Велико Търново.</b><br/><br/>Пострадалият живеел с брат си. Двамата живеели изолирано и не поддържали връзки с околните. Пострадалият страдал от психическо заболяване. На 8 ноември по сигнал на съседи била извършена проверка в дома на двамата братя и при огледа в една от стаите на къщата бил намерен трупът на 71-годишния мъж.<br/><br/>По първоначални данни от огледа смъртта е била причинена на 22 октомври около 22:00 часа чрез удушаване. Назначена е съдебно-медицинска експертиза за установяване на непосредствената причина за смъртта.<br/><br/>Като обвиняем е привлечен братът на пострадалия, мъж на 65 години от Троян. С постановление на наблюдаващия прокурор обвиняемият е задържан за срок от 72 часа. <br/><br/>Назначена е съдебно-психиатрична експертиза за освидетелстване на извършителя.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/> </p>
    </article>
  </body>
</html>