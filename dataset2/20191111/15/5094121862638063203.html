<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/brno-namesti-svobody-svaty-martin-svatomartinske-vino.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T15:39:00+00:00"/>
    <meta property="og:title" content="Svatý Martin na koni na náměstí Svobody: místo sněhu přivezl posvěcené víno"/>
    <meta property="og:description" content="Sláva Martinovi! křičely v pondělí davy lidí na náměstí Svobody v Brně. Chvíli před jedenáctou hodinou dopoledne se totiž mezi nimi objevil Martin na bílém koni i se svojí družinou. Sesedl z koně, vystoupil na pódium a otevřením posvěcené lahve vína zahájil 15. ročník Svatomartinského koštu."/>
  </head>
  <body>
    <article>
      <h1>Svatý Martin na koni na náměstí Svobody: místo sněhu přivezl posvěcené víno</h1>
      <address><time datetime="2019-11-11T15:39:00+00:00">11 Nov 2019, 15:39</time> by <a rel="author">autor externí</a></address>
      <p>Akce se koná každý rok 11. listopadu, i když letos mohli lidé Svatomartinské víno ochutnat poprvé netradičně už v pátek. Každoročním návštěvníkem je Jozef Dolák z Brna. "Přišel jsem už brzo ráno a svatý Martin mi nalil červené víno," řekl.</p>
      <figure>
        <img src="https://g.denik.cz/69/2f/znojmo-svaty-martin-vina-degustace-28_denik-150-3x2.jpg"/>
      </figure>
      <aside>
        <a href="https://znojemsky.denik.cz/zpravy_region/svaty-martin-privezl-do-kostela-vino-letosni-svatomartinska-hodne-aromaticka-20191110.html">Svatý Martin přivezl do kostela víno. Letošní Svatomartinská? Hodně aromatická Přečíst článek ›</a>
      </aside>
      <p>Událost každoročně navštíví asi pět tisíc lidí. Pravidelně si zde vyslechnou folklorní hudbu a ochutnají vína a domácí speciality.</p>
      <figure>
        <img src="https://g.denik.cz/68/b1/svatomartinsky-mikulov-vino-akce-lide-oslavy-svaty-martin-15_denik-150-3x2.jpg"/>
      </figure>
      <aside>
        <a href="https://breclavsky.denik.cz/zpravy_region/svatomartinsky-mikulov-dospeli-ochutnavaji-vina-deti-zajima-zahradka-hus-a-koz-20191109.html">Svatomartinský Mikulov: dospělí ochutnávají vína, dětí zajímá zahrádka hus a koz Přečíst článek ›</a>
      </aside>
      <p>Kdo by nestihl pondělní košt v Brně, může zavítat na početné akce v okolí Brna. "Letošní zábava končí v šest hodin večer. Oslav Svatomartinského vína však bude po jižní Moravě v nadcházejícím týdnu ještě hodně, každé město si to ale režíruje samo. Za Brno je tato akce největší a zároveň jediná," vysvětlil moderátor koštu a folklorní zpěvák Jožka Šmukař.</p>
      <figure>
        <img src="https://g.denik.cz/66/0c/hodonin-svaty-martin-vina-degustace-12_denik-150-3x2.jpg"/>
      </figure>
      <aside>
        <a href="https://hodoninsky.denik.cz/zpravy_region/martin-prijel-destivem-koni-svatomartinska-poprve-ochutnali-o-dva-dny-driv-20191110.html">Martin přijel na "deštivém" koni. Svatomartinská poprvé ochutnali o dva dny dřív Přečíst článek ›</a>
      </aside>
      <p>
        <b>BARBORA NEŠPOROVÁ</b>
      </p>
    </article>
  </body>
</html>