<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dtp-v-ukrajini-vodiy-otrimav-sim-rokiv-v-yaznici-novini-ukrajini-50052872.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:23:00+00:00"/>
    <meta property="og:title" content="У Рівненській області чоловіка відправили за ґрати через ДТП, в якому загинули п’ятеро людей"/>
    <meta property="og:description" content="У Рівненській області 22-річного жителя міста Сарни засудили до семи років позбавлення волі за вчинення в червні 2018 року ДТП."/>
  </head>
  <body>
    <article>
      <h1>У Рівненській області чоловіка відправили за ґрати через ДТП, в якому загинули п’ятеро людей</h1>
      <h2>У Рівненській області 22-річного жителя міста Сарни засудили до семи років позбавлення волі за вчинення в червні 2018 року ДТП.</h2>
      <address>
        <time datetime="2019-11-11T15:23:00+00:00">11 Nov 2019, 15:23</time>
      </address>
      <p>Про це повідомляє обласна прокуратура.</p>
      <p>В результаті аварії п’ятеро людей загинули, ще четверо — отримали травми.</p>
      <p>Прокурор в суді довів, що чоловік, керуючи автомобілем Мercedes, рухаючись за межами населеного пункту, по автодорозі Київ-Ковель-Ягодин у напрямку нерівнозначного нерегульованого перехрестя, перед початком повороту наліво, проявив неуважність до дорожньої обстановки. Він не надав перевагу в русі на першочерговий проїзд перехрестя пасажирському автобусу, який наближався по головній дорозі, а раптово виїхав на смугу руху даного транспортного засобу і допустив зіткнення з ним.</p>
      <p>В результаті зіткнення водій пасажирського автобуса втратив контроль над керуванням, за інерцією виїхав на смугу зустрічного руху автодороги, де допустив зіткнення із зустрічним сідельним тягачем з напівпричепом.</p>
      <p>Свою провину обвинувачений визнав повністю.</p>
      <p>Чоловік засуджений до семи років позбавлення волі з позбавленням права керувати транспортними засобами строком на три роки.</p>
    </article>
  </body>
</html>