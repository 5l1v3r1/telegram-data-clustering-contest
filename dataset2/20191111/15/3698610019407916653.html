<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/glava-ukrenergo-zvernuvsya-u-pravoohoronni-organi-cherez-shantazh-329235_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T15:41:00+00:00"/>
    <meta property="og:title" content="Глава &quot;Укренерго&quot; звернувся у правоохоронні органи через шантаж"/>
    <meta property="og:description" content="Керівнику оператора системи передачі час від часу пропонують вирішити питання."/>
  </head>
  <body>
    <article>
      <h1>Глава "Укренерго" звернувся у правоохоронні органи через шантаж</h1>
      <h2>Керівнику оператора системи передачі час від часу пропонують "вирішити питання".</h2>
      <address>
        <time datetime="2019-11-11T15:41:00+00:00">11 Nov 2019, 15:41</time>
      </address>
      <p>Голова "Укренерго" Всеволод Ковальчук заявив про те, що подав клопотання щодо проведення слідчих дій, а також надав правоохоронним органам усі матеріали, які надсилали йому з метою шантажу. Про це пише <b>DT.UA.</b></p>
      <p>"22 червня вперше отримав повідомлення від шантажистів по телефону та у телеграм-каналах. Надсилали файли з документів, де є мої особисті дані, інформацію, яка, на думку тих, хто звертався, є нібито компроматом проти мене. Мені запропонували "вирішити питання", інакше погрожували оприлюднити матеріали через ЗМІ. Тому я звернувся до правоохоронних органів з цього приводу. Потім... на телеканалі блогера Анатолія Шарія вийшло два відеороліки, в яких демонструвалися ті самі матеріали, якими мене шантажували", — розповів Ковальчук.</p>
      <p>Докладно щодо енергосистеми України читайте в матеріалі Алли Єрьоменко для <b>DT.UA</b> <b><a href="https://dt.ua/energy_market/energorinok-dityachi-hvorobi-chi-sprobi-povernuti-ruchne-keruvannya-329213_.html">"Енергоринок: дитячі хвороби або спроби повернути ручне керування?".</a></b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>