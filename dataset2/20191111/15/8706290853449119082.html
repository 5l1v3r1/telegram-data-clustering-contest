<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683548/tsiaras-epanerchetai-i-kakovouli-vlasfimia-kai-i-kathyvrisi-thris"/>
    <meta property="og:site_name" content="enikos.gr"/>
    <meta property="article:published_time" content="2019-11-11T15:27:00+00:00"/>
    <meta property="og:title" content="Τσιάρας: Επανέρχεται η κακόβουλη βλασφημία και η καθύβριση θρησκευμάτων - Ποινή φυλάκισης έως δύο έτη"/>
    <meta property="og:description" content="Μιλώντας στην αρμόδια επιτροπή της Βουλής, ο Υπουργός Δικαιοσύνης ..."/>
  </head>
  <body>
    <article>
      <h1>Τσιάρας: Επανέρχεται η κακόβουλη βλασφημία και η καθύβριση θρησκευμάτων - Ποινή φυλάκισης έως δύο έτη</h1>
      <address>
        <time datetime="2019-11-11T15:27:00+00:00">11 Nov 2019, 15:27</time>
      </address>
      <p>του Γιώργου Λυκουρέντζου,</p>
      <p>Μιλώντας στην αρμόδια επιτροπή της Βουλής, ο <a href="http://www.enikos.gr/politics/682817/tsiaras-poini-fylakisis-eos-kai-deka-chronia-gia-ektoxefsi-moloto">Υπουργός Δικαιοσύνης </a>ανακοίνωσε μεταξύ άλλων:</p>
      <p>1. Τροποποίηση του αρ. 79 ΠΚ παρ. 7 έτσι ώστε στην απόφαση να αναφέρονται ρητά οι λόγοι που δικαιολογούν την κρίση του δικαστηρίου για την επιμέτρηση της ποινής που επέβαλε. Στο προηγούμενο καθεστώς για την επιμέτρηση της ποινής χρειαζόταν ειδική και εμπεριστατωμένη αιτιολογία πράγμα που θα οδηγούσε σε σωρεία αναιρέσεων. Δεν χρειάζονται πλέον φλυαρίες στην απόφαση. Όπως όλα τα χρόνια είχε αιτιολογία η απόφαση έτσι θα έχει και τώρα.</p>
      <p>2.Επαναφορά κακόβουλης βλασφημίας και καθύβριση θρησκευμάτων (αρ. 198 ΠΚ). Προβλέπει φυλάκιση έως 2 έτη όποιος κακόβουλα καθυβρίζει τον θεό και όποιος δημόσια και κακόβουλα καθυβρίζει την ορθόδοξη Εκκλησία ή άλλη θρησκεία ανεκτή στην Ελλάδα.</p>
      <p>3.Αυστηροποίηση του πλαισίου τιμώρησης του βιασμού αρ. 336 ΠΚ. Ήταν κάθειρξη (5-15 έτη τιμώρησης) και έγινε κάθειρξη τουλάχιστον 10 ετών (10-15).</p>
      <p>Επίσης αν ο βιασμός έγινε από 2 ή περισσότερους δράστες που ενεργούσαν από κοινού αντί για 10-15 έτη τιμώρησης η ποινή μεταβλήθηκε σε ισόβια ή πρόσκαιρη κάθειρξη (10-15).</p>
      <p>4. Αυστηροποίηση του πλαισίου τιμώρησης της διακίνησης μεταναστών του ν. 4251/2014. Αύξηση των προστίμων στις παραγράφους α΄και β΄από 10.000€-30.000€ σε 30.000€-60.000€ και 30.000€-60.000€ σε 60.000€-100.000€.</p>
      <p>"Οι μειωμένες ποινές που προβλέπονται στον Ποινικό κώδικα αρθ. 463 ΠΚ δεν εφαρμόζονται σε αυτό τον ειδικό ποινικό νόμο λόγω της βαρύτητας της πράξης" είπε χαρακτηριστικά ο κ. Τσιάρας.</p>
      <p>Συγκεκριμένα στην α΄περίπτωση του αρ. 30 η ποινή από 1-6 έτη μένει σε 5-10 έτη. Στη β΄ περίπτωση μένει 10-15 όπως και στην γ΄ περίπτωση. Στην δ΄ περίπτωση μένει ισόβια ή πρόσκαιρη κάθειρξη.Σημειώνεται η ποινή και τα πρόστιμα που επιβάλλονται είναι για κάθε μεταφερόμενο πρόσωπο.</p>
      <p>Στις νομοτεχνικές βελτιώσεις και αναφορικά με την κλοπή από 2 ή περισσότερους απαλείφεται σε σχέση με το σχέδιο νόμου η διάρρηξη και πλέον αν η κλοπή τελέστηκε από 2 ή περισσότερους που είχαν οργανωθεί με σκοπό την τέλεση κλοπών τιμωρείται με κάθειρξη έως 10 έτη και χρηματική ποινή.</p>
      <p>Τέλος ο κ. Τσιάρας ανακοίνωσε ότι θα τροποποιηθεί και το άρθρο 511 του Κώδικα Ποινικής Δικονομίας με επαναφορά του βάσιμου λόγου. Ο Υπουργός δήλωσε ότι το άρθρο τροποποιείται διότι χωρίς να γίνεται έρευνα της βασιμότητας των λόγων αναίρεσης το δικαστήριο υποχρεούταν να εξετάσει την παραγραφή και υπήρχε μείζον ζήτημα με μαζικές παραγραφές.</p>
      <p>Πηγή: real.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/682877/dimitrakopoulos-ston-realfm-akomi-kai-me-tis-tropopoiiseis-tou-po%0A%20%20%20%20%0A"/>
        <a href="http://www.enikos.gr/society/678460/se-diavoulefsi-o-neos-poinikos-kodikas-ti-allazei-sti-chrisi-molo%0A%20%20%20%20%0A"/>
        <a href="http://www.enikos.gr/society/678023/allages-apo-simera-sta-dromologia-leoforeion-poies-grammes-katarg%0A%20%20%20%20%0A"/>
        <a href="http://www.enikos.gr/society/683501/pinakides-me-kagkouro-kai-kamiles-stous-dromous-tou-piliou%0A%20%20%20%20%0A"/>
        <a href="http://www.enikos.gr/society/683487/pano-apo-15000-prosfyges-kai-metanastes-sti-moria-synechizetai-to%0A%20%20%20%20%0A"/>
        <a href="http://www.enikos.gr/society/683507/anoichtos-o-stathmos-tou-metro-syntagma-tora%0A%20%20%20%20%0A"/>
        <a href="http://www.enikos.gr/society/683484/skarfalosan-sto-piso-meros-leoforeiou-pou-vrisketai-en-kinisei-vi%0A%20%20%20%20%0A"/>
        <a href="http://www.enikos.gr/society/683470/sto-sfyri-i-vila-tou-giorgou-anatolaki-gia-chrei-606000-evro%0A%20%20%20%20%0A"/>
        <a href="http://www.enikos.gr/society/683481/kleistos-o-stathmos-tou-metro-sto-syntagma%0A%20%20%20%20%0A"/>
      </related>
    </article>
  </body>
</html>