<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/politics/mitsotakis-tzinpingk-sto-limani-tis-cosco/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T15:28:34+00:00"/>
    <meta property="og:title" content="Μητσοτάκης – Τζινπίνγκ: Στο λιμάνι της Cosco"/>
    <meta property="og:description" content="Οι δύο άνδρες έγιναν δεκτοί με την ίδια εθιμοτυπική διαδικασία όπως στη Σαγκάη"/>
  </head>
  <body>
    <article>
      <h1>Μητσοτάκης – Τζινπίνγκ: Στο λιμάνι της Cosco</h1>
      <h2>Οι δύο άνδρες έγιναν δεκτοί με την ίδια εθιμοτυπική διαδικασία όπως στη Σαγκάη</h2>
      <address><time datetime="2019-11-11T15:28:34+00:00">11 Nov 2019, 15:28</time> by <a rel="author">ΤοΒΗΜΑ Team</a></address>
      <p>Στο λιμάνι του Πειραιά και τις εγκαταστάσεις της Cosco βρίσκονται Κυριάκος Μητσοτάκης και ο Πρόεδρος της Κίνας Σι Τζινπίνγκ.</p>
      <p>Οι δύο άνδρες έγιναν δεκτοί με την ίδια εθιμοτυπική διαδικασία όπως στη Σαγκάη, δηλαδή με παρατεταμένο χειροκρότημα.</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Θα ακολουθήσει ενημέρωση για την λειτουργία του εμπορευματικού σταθμού και ξενάγηση στις εγκαταστάσεις.</p>
      <p>Παρόντες ο υπουργός Ναυτιλίας κ. Πλακιωτάκης και Ανάπτυξης και Επενδύσεων, Άδωνις Γεωργιάδης.</p>
      <p>Λίγο νωρίτερα Κυριάκος Μητσοτάκης και Σι Τζινπίνγκ κατά την συνάντησή τους στο Μέγαρο Μαξίμου συμφώνησαν ότι οι ελληνο-κινεζικές σχέσεις έχουν σημειώσει σημαντική πρόοδο από τη σύναψη των διπλωματικών σχέσεων 47 χρόνια πριν.</p>
      <p>Υπό το φως πολύπλοκων και βαθιών αλλαγών που συντελούνται στο διεθνές γίγνεσθαι, οι δυο πλευρές, εμφορούμενες από τις αξίες του αμοιβαίου σεβασμού και του αμοιβαίου συμφέροντος, έχουν εργαστεί για την εμβάθυνση της ελληνο-κινεζικής ολοκληρωμένης στρατηγικής συνεργασίας, που υπηρετεί τα θεμελιώδη συμφέροντα των δύο χωρών και των λαών τους, και η οποία θα ευνοήσει τη διατήρηση της διεθνούς ειρήνης και σταθερότητας, καθώς και την προώθηση της παγκόσμιας ανάπτυξης και ευημερίας.</p>
      <p>Οι δυο πλευρές συμφώνησαν ότι οι στενές επαφές μεταξύ των ηγετών των δυο χωρών διαδραματίζουν ένα σημαντικό καθοδηγητικό ρόλο στην προώθηση της ανάπτυξης των διμερών σχέσεων.</p>
      <p>Οι δυο πλευρές δεσμεύονται να εμβαθύνουν και να ενισχύσουν την συνεργασία τους βάσει της σημαντικής ομοφωνίας στην οποία κατέληξαν οι ηγέτες των δυο χωρών. Τα υπουργεία Εξωτερικών των δυο χωρών θα ενισχύσουν περαιτέρω τις μεταξύ τους πολιτικές διαβουλεύσεις σύμφωνα με το Πρωτόκολλο για τις Πολιτικές Διαβουλεύσεις που υπεγράφη μεταξύ των ανωτέρω υπουργείων τον Φεβρουάριο του 2000.</p>
      <p>Επαναβεβαίωσαν το σεβασμό τους στην κυριαρχία και την εδαφική ακεραιότητα αμφότερων, καθώς και την αμοιβαία κατανόηση και στήριξη για θέματα που αφορούν θεμελιώδη συμφέροντα και βασικές ανησυχίες εκάστου μέρους.</p>
      <p>Η Ελλάδα επαναβεβαίωσε τη δέσμευσή της στην αρχή της «μίας Κίνας», το σεβασμό της για την κυριαρχία και εδαφική ακεραιότητα της Κίνας, καθώς και τη στήριξή της για το ενιαίο της Κίνας. Η Κίνα αναγνώρισε τον εποικοδομητικό ρόλο της Ελλάδας στην προώθηση της σταθερότητας, της ασφάλειας και της ευημερίας στην Νοτιοανατολική Ευρώπη, τη Μεσόγειο και τα Βαλκάνια.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/politics/anafora-mitsotaki-sta-glypta-tou-parthenona-mprosta-ston-kinezo-proedro/"/>
        <a href="https://www.tovima.gr/2019/11/11/finance/si-tzinpingk-mitsotakis-koinos-stoxos-o-peiraias-na-ginei-to-megalytero-limani-tis-eyropis/"/>
        <a href="https://www.tovima.gr/2019/11/11/politics/diloseis-mitsotaki-si-tzinpingk-sto-maksimou-live/"/>
        <a href="https://www.tovima.gr/2019/11/11/politics/si-tzinpingk-ellada-kina-klironomoi-dyo-megalon-politismon/"/>
        <a href="https://www.tovima.gr/2019/11/11/politics/i-apovasi-ton-kinezon-oi-16-megales-symfonies-gia-trapezes-limania-dei-tourismo/"/>
      </related>
    </article>
  </body>
</html>