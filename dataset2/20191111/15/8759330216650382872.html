<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903385/-bayern-stelt-trainerszoektocht-uit-en-trekt-alles-uit-de-kast-voor-topfavoriet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T15:21:00+00:00"/>
    <meta property="og:title" content="'Bayern stelt trainerszoektocht uit en trekt alles uit de kast voor topfavoriet'"/>
    <meta property="og:description" content="Mauricio Pochettino ligt op dit moment op pole-position om de nieuwe trainer van Bayern München te worden, meldt The Athletic. Bayern wil na het ontslag van Niko Kovac het seizoen afmaken met interim-trainer Hansi Flick, zodat er in de zomer meer opties voor handen liggen."/>
  </head>
  <body>
    <article>
      <h1>'Bayern stelt trainerszoektocht uit en trekt alles uit de kast voor topfavoriet'</h1>
      <address>
        <time datetime="2019-11-11T15:21:00+00:00">11 Nov 2019, 15:21</time>
      </address>
      <p>
        <b>Mauricio Pochettino ligt op dit moment op pole-position om de nieuwe trainer van Bayern München te worden, meldt The Athletic. Bayern wil na het ontslag van Niko Kovac het seizoen afmaken met interim-trainer Hansi Flick, zodat er in de zomer meer opties voor handen liggen.</b>
      </p>
      <p>The Athletic schrijft dat Pochettino, die na dit seizoen mogelijk vertrekt bij Tottenham Hotspur, de ideale nieuwe hoofdtrainer van de club is. Mochten Pochettino en Spurs, die niet aan een heel gelukkig jaar bezig zijn in Engeland, besluiten om uit elkaar te gaan, dan wil Bayern alles uit de kast trekken om hem naar München te krijgen. Er is wel concurrentie van Real Madrid én Manchester United.</p>
      <p><b>Nog meer kandidaten<br/></b>De andere kandidaten voor de gewilde functie zijn Thomas Tuchel, Erik ten Hag, Ralf Ragnick, Arsène Wenger en Xabi Alonso. Eén van de belangrijkste argumenten tégen de komst van Pochettino is dat Bayern een Duits sprekende hoofdtrainer wil. Tuchel, Ten Hag, Ragnick en Xabi Alonso zijn de taal wel machtig.</p>
      <p>Ten Hag wordt door The Athletic als een 'moeilijke maar niet ondenkbare optie' gezien, terwijl Alonso al langer op de radar staat voor een toekomstige rol als trainer in München. Hij is nu manager van Real Sociedad B, maar komt waarschijnlijk pas in twee of drie jaar in aanmerking voor zo'n grote Bayern-functie.</p>
      <p><b>Outsider<br/></b>Een verrassende outsider is Pep Guardiola. De manager van Manchester City zou volgens enkele bronnen overwegen in de zomer te vertrekken, en heeft nog een hechte band met Bayern en de stad, waar hij nog regelmatig te vinden is.</p>
      <figure>
        <iframe data-src="https://twitter.com/iMiaSanMia/status/1193841124898738176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>