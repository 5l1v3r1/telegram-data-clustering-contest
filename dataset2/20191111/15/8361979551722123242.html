<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/chi-potribni-kasovi-aparati-fop-tretoji-grupi-novini-ukrajini-50052856.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:53:00+00:00"/>
    <meta property="og:title" content="У ДФС розповіли, чи доведеться айтішникам-ФОПівцям ставити касові апарати"/>
    <meta property="og:description" content="У ДФС відреагували на слова голови відомства Сергія Верланова про те, що фізособи-підприємці повинні будуть застосовувати касові апарати навіть при безготівкових платежах."/>
  </head>
  <body>
    <article>
      <h1>У ДФС розповіли, чи доведеться айтішникам-ФОПівцям ставити касові апарати</h1>
      <h2>У ДФС відреагували на слова голови відомства Сергія Верланова про те, що фізособи-підприємці повинні будуть застосовувати касові апарати навіть при безготівкових платежах.</h2>
      <address>
        <time datetime="2019-11-11T15:53:00+00:00">11 Nov 2019, 15:53</time>
      </address>
      <p>У Державній фіскальній службі відреагували на цитату голови відомства Сергія Верланова про те, що фізособи-підприємці (ФОП третьої групи) повинні будуть використовувати реєстратори розрахункових операцій (РРО), навіть якщо отримують оплату безготівково.</p>
      <p>Відповідну заяву Верланов зробив в ефірі «<a href="https://www.youtube.com/watch?v=ySto187l25Q&amp;feature=emb_title">24 каналу</a>» ще 6 листопада, але більшість ЗМІ звернули на неї увагу лише в понеділок, 11 листопада.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/finance/podatkova-reforma-skasuvannya-yesv-novini-ukrajini-50050056.html">«Зняти питання ФОПів». Милованов виступив за скасування ЄСВ та зниження податку на доходи фізосіб</a>
        </li>
        <li>
          <a href="https://nv.ua/ukr/biz/economics/goncharuk-prokomentuvav-kritiku-zakonodavchih-zmin-shchodo-fopiv-ye-chas-vse-vidregulyuvati-novini-ukrajini-50050414.html">«Є час все відрегулювати». Гончарук прокоментував критику законодавчих змін, які стосуються ФОПів</a>
        </li>
        <li>
          <a href="https://nv.ua/ukr/biz/markets/zastupnik-golovi-minekonomrozvitku-rozpoviv-pro-zakon-pro-kasovi-aparati-dlya-fop-novini-ukrajini-50051784.html">Касові апарати для ФОПів: заступник голови Мінекономрозвитку заявив, що його хвилюють протести через підписані Зеленським закони</a>
        </li>
      </ul>
      <p>«За тими нормами, які є в законі, у разі переказу коштів з одного банківського рахунку, на інший — потрібно використовувати РРО», — розповів глава ДФС в ефірі.</p>
      <p>У фіскальній службі уточнили, що касові апарати не знадобляться тим ФОП третьої групи, хто отримує оплату виключно в безготівковій формі без використання банківських карт: шляхом банківського переказу або поповнення рахунку через термінал чи касу банку.</p>
      <p>Ці норми стосуються айтішників, юристів, консультантів та інших самозайнятих, які працюють за спрощеною системою оподаткування.</p>
      <p>Однак, якщо оплата відбулася з використанням банківської картки, операція вважається розрахунковою і РРО потрібен.</p>
      <p>Нагадаємо, що прем'єр-міністр Олексій Гончарук, обіцяв опрацювати правки щодо <a href="https://nv.ua/ukr/biz/economics/goncharuk-prokomentuvav-kritiku-zakonodavchih-zmin-shchodo-fopiv-ye-chas-vse-vidregulyuvati-novini-ukrajini-50050414.html">обов’язкового використання РРО</a>.</p>
      <figure>
        <iframe src="https://www.youtube.com/embed/fnLcdRa8RVk" width="560" height="315" data-service="Youtube" scrolling="no"/>
      </figure>
    </article>
  </body>
</html>