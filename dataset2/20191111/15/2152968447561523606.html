<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/11/trimata-lihvari-v-pavlikeni-prali-pari-sys-zemedelie-i-moneti.429253"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T15:23:00+00:00"/>
    <meta property="og:title" content="Тримата лихвари в Павликени прали пари със земеделие и монети"/>
    <meta property="og:description" content="Били са вече криминално проявени, действали са повече от 5 години | Dnes.bg"/>
  </head>
  <body>
    <article>
      <h1>Тримата лихвари в Павликени прали пари със земеделие и монети</h1>
      <h2>Били са вече криминално проявени, действали са повече от 5 години</h2>
      <address><time datetime="2019-11-11T15:23:00+00:00">11 Nov 2019, 15:23</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Трима земеделци от Павликени са арестувани за лихварство в петък, съобщи ръководителят на Специализираната прокуратура Димитър Петров.</p>
      <p>"Действали са повече от 5 г. това е добре организирана престъпна група, действали са конспиративно, въпреки че Павликени е малък град. Легалният бизнес със земеделие е ползван да прикриват и препират парите от незаконната дейност", каза прокурор Петров, цитиран от "<a href="https://www.24chasa.bg/novini/article/7859293">24 часа</a>".</p>
      <p>Над 20 души са жертвите на земеделците лихвари.</p>
      <p>При обиските са намерени тефтери с имена и прякори на длъжници. Част от тях са разпитани пред съдия, други се страхуват.</p>
      <p>Хората от малкия град са тормозени когато са закъснявали с вноските.<br/>Съдът е оставил лихварите в ареста в неделя.</p>
      <p>В домовете им разследващите са намерили над 1800 юбилейни монети от злато, на стойност 1 млн. лв.</p>
      <p>И тримата са криминално проявени, а двама от тях са осъждани за кражби, грабежи, изнудване и документни престъпления.</p>
      <p> </p>
    </article>
  </body>
</html>