<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/maharashtra-congress-senior-leaders-oppose-support-to-shivsena"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-11T15:08:00+00:00"/>
    <meta property="og:title" content="ശിവസേനയെ പിന്തുണയ്ക്കുന്നതില്‍ കോണ്‍ഗ്രസില്‍ അഭിപ്രായഭിന്നത"/>
    <meta property="og:description" content="മുംബൈ : മഹാരാഷ്ട്രയിൽ സർക്കാർ രൂപീകരണത്തിനായി ശിവസേനയെ പിന്തുണയ്ക്കുന്നതില്‍ കോണ്‍ഗ്രസില്‍ അഭിപ്രായഭിന്നത. എതിര്‍പ്പുമായി മല്ലികാര്‍ജുന്‍ ഖാര്‍ഗെ രംഗത്തെത്തി. മുതിര്‍ന്ന നേതാക്കള്‍ അനുനയശ്രമം തുടരുന്നു. കോണ്‍ഗ്രസ് കേന്ദ്രനേതൃത്വം നാലുമണിക്ക് സംസ്ഥാനനേതാക്കളെ കാണും. ശിവസേന അധ്യക്ഷൻ ഉദ്ധവ് താക്കറെ..."/>
  </head>
  <body>
    <article>
      <h1>ശിവസേനയെ പിന്തുണയ്ക്കുന്നതില്‍ കോണ്‍ഗ്രസില്‍ അഭിപ്രായഭിന്നത</h1>
      <address><time datetime="2019-11-11T15:08:00+00:00">11 Nov 2019, 15:08</time> by <a rel="author" href="http://anweshanam.com/author/veena" target="_blank">veena</a></address>
      <p>മുംബൈ : മഹാരാഷ്ട്രയിൽ സർക്കാർ രൂപീകരണത്തിനായി ശിവസേനയെ പിന്തുണയ്ക്കുന്നതില്‍ കോണ്‍ഗ്രസില്‍ അഭിപ്രായഭിന്നത. എതിര്‍പ്പുമായി മല്ലികാര്‍ജുന്‍ ഖാര്‍ഗെ രംഗത്തെത്തി. മുതിര്‍ന്ന നേതാക്കള്‍ അനുനയശ്രമം തുടരുന്നു. കോണ്‍ഗ്രസ് കേന്ദ്രനേതൃത്വം നാലുമണിക്ക് സംസ്ഥാനനേതാക്കളെ കാണും. ശിവസേന അധ്യക്ഷൻ ഉദ്ധവ് താക്കറെ എൻസിപി അധ്യക്ഷൻ ശരദ് പവാറുമായി മുംബൈയില്‍ കൂടിക്കാഴ്ച പുരോഗമിക്കുന്നു. തിരഞ്ഞെടുപ്പ് ഫലം വന്നശേഷമുള്ള ആദ്യ കൂടിക്കാഴ്ചയാണ്. സര്‍ക്കാര്‍ രൂപീകരിക്കാന്‍ ശിവസേന എൻസിപിയുടെ പിന്തുണതേടുകയും നിലപാട് അറിയിക്കുകയും ചെയ്യും. രണ്ടരയ്ക്ക് ഗവര്‍ണറെ കാണുന്നതിന് മുന്നോടിയായിട്ടാണ് കൂടിക്കാഴ്ച..</p>
      <p>ശിവസേന എന്‍ഡിഎ വിട്ടു. സഖ്യ രൂപീകരണത്തിന് എന്‍ഡിഎ വിടണമെന്ന് എന്‍സിപി മുന്നോട്ടുവച്ച ഉപാധി ശിവസേന അംഗീകരിച്ചതിന്റെ ഭാഗമായാണ് ബന്ധം ഉപേക്ഷിച്ചത്. ശിവസേന കേന്ദ്രമന്ത്രി അരവിന്ദ് സാവന്ത് രാജിവച്ചു. പ്രധാനമന്ത്രിക്ക് രാജിക്കത്ത് നല്‍കിയെന്ന് അദ്ദേഹം അറിയിച്ചു. ശിവസേന ഗവര്‍ണറെ കണ്ട് സര്‍ക്കാരുണ്ടാക്കാന്‍ അവകാശവാദം ഉന്നയിക്കും. എന്‍സിപിയുടെയും കോണ്‍ഗ്രസിന്‍റെയും പിന്തുണ ഏറെക്കുറെ ഉറപ്പിച്ചശേഷമാണ് ശിവസേനയുടെ നീക്കം. </p>
      <p>ശിവസേനയെ പിന്തുണയ്ക്കുന്ന കാര്യത്തില്‍ എന്‍സിപിയിലും കോണ്‍ഗ്രസിലും ധാരണയായെങ്കിലും  തീരുമാനം വൈകിട്ടേ ഉണ്ടാകൂ. രാവിലെ ചേര്‍ന്ന കോണ്‍ഗ്രസ് കോര്‍കമ്മിറ്റിയില്‍ ശിവസേനയെ പുറത്തുനിന്ന് പിന്തുണയ്ക്കാന്‍ ധാരണയായി. വൈകിട്ട് നാലു മണിക്ക് മഹാരാഷ്ട്രിയില്‍നിന്നുള്ള കോണ്‍ഗ്രസ് നേതാക്കള്‍ സോണിയ ഗാന്ധിയെ കാണും. അതിനുശേഷം തീരുമാനം പ്രഖ്യാപിക്കുമെന്ന് കോര്‍ കമ്മിറ്റി യോഗത്തിനു ശേഷം സംഘടനാ ചുമതലയുള്ള ജനറല്‍ സെക്രട്ടറി കെ.സി േവണുഗോപാല്‍ പറഞ്ഞു. കോണ്‍ഗ്രസ് തീരുമാനം പ്രഖ്യാപിച്ചശേഷം നിലപാട് വ്യക്തമാക്കാമെന്ന് എന്‍സിപിയും അറിയിച്ചു.</p>
    </article>
  </body>
</html>