<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/gigantul-chinez-alibaba-inregistreaza-vanzari-de-peste-30-mld-dolari-de-singles-day-18569202"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T15:42:27+00:00"/>
    <meta property="og:title" content="Gigantul chinez Alibaba înregistrează vânzări de peste 30 mld. dolari de Singles’ Day"/>
    <meta property="og:description" content="Alibaba, gigantul chinez de comerţ electronic, a înregistrat vânzări record de Singles’ Day, cel mai mare eveniment de cumpărături, care durează 24 de ore, transmite CNBC."/>
  </head>
  <body>
    <article>
      <h1>Gigantul chinez Alibaba înregistrează vânzări de peste 30 mld. dolari de Singles’ Day</h1>
      <address><time datetime="2019-11-11T15:42:27+00:00">11 Nov 2019, 15:42</time> by <a rel="author">Teona Tomoiaga, Mediafax</a></address>
      <p>Alibaba, gigantul chinez de comerţ electronic, a înregistrat vânzări record de Singles’ Day, cel mai mare eveniment de cumpărături, care durează 24 de ore, transmite CNBC.</p>
      <p>Valoarea brută a mărfurilor, cifra care arată vânzările pe platformele comerciale ale Alibaba, a ajuns la valoarea de 213,5 miliarde de yuani (aproape 30,5 miliarde de dolari), luni după-amiază, continuând să crească în restul zilei.</p>
      <p>A fost cea de-a XI-a ediţie a evenimentului anual Singles’ Day, numit şi festivalul de cumpărături Double 11, deoarece are loc în 11 noiembrie.</p>
      <p>În timpul perioadei de 24 ore, care a început la miezul nopţii în Singapore şi Hong Kong, Alibaba a oferit reduceri uriaşe site-urile salede comerţ electronic, cum ar fi Tmall.</p>
      <p>Anul trecut, vânzările Alibaba din cadrul Singles’ Day au depăşit toate cheltuielile consumatorilor din timpul evenimentelor ca Black Friday sau Cyber Monday.</p>
      <p>Pentru a ajuta la creşterea vânzărilor, Alibaba, cu sediul în Hangzhou, a extins numărul de articole reduse la evenimentul din acest an şi a pus un accent puternic pe transmisia live prin intermediul platformelor sale. Livestreaming-ul a devenit o mare parte a experienţei de cumpărături pe site-urile de comerţ electronic din China.</p>
      <p>Miercuri, Kim Kardashian a făcut un streaming live anunţând că brand-ul ei de parfumuri KKW va fi disponibil la vânzare pe Tmall.</p>
      <p>Noul record înregistrat de Alibaba vine într-un moment în care China se confruntă cu o slăbire a economiei.</p>
      <p>Unele dintre cele mai vândute produse la începutul zilei includ versiunea 5G a smartphone-ului Mate 30 Pro al Huawei, precum şi iPhone 11 Pro şi Pro Max.</p>
    </article>
  </body>
</html>