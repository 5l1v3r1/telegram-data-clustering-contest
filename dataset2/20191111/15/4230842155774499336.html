<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-u-dbr-nemaye-sprav-proty-moryakiv-za-peretyn-kerchenskoyi-protoky-truba/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T15:55:17+00:00"/>
    <meta property="og:title" content="У ДБР немає справ проти моряків за перетин Керченської протоки – Труба"/>
    <meta property="og:description" content="У Державному бюро розслідувань немає проваджень проти моряків за перетин Керченської протоки, проте ретельно вивчаються дії керівництва держави, яке направило їх туди."/>
  </head>
  <body>
    <article>
      <h1>У ДБР немає справ проти моряків за перетин Керченської протоки – Труба</h1>
      <address>
        <time datetime="2019-11-11T15:55:17+00:00">11 Nov 2019, 15:55</time>
      </address>
      <p>У Державному бюро розслідувань немає проваджень проти моряків за перетин Керченської протоки, проте ретельно вивчаються дії керівництва держави, яке направило їх туди.</p>
      <p>ДБР з’ясовує, чи умисно керівництво України скерувало наших моряків до Керченської протоки, розуміючи ймовірність того, що вони потраплять у полон, розповів його директор Роман Труба.</p>
      <blockquote>– Ми з’ясовуємо, чи були правопорушення у діях керівництва держави, які призвели до ескалації конфлікту і подальшого введення військового стану… Тому ми проводимо допити моряків, призначаємо експертизи, вилучаємо документи, – пояснив він.</blockquote>
      <p>Директор ДБР пообіцяв, що результати розслідування після всіх експертиз та допитів будуть об’єктивими.</p>
      <p><b>Читайте</b>: <a href="https://fakty.com.ua/ua/videos/ukrayina-napravyla-rf-notu-cherez-zahopleni-v-kerchenskij-prototsi-korabli/">Україна направила РФ ноту через захоплені в Керченській протоці кораблі</a></p>
      <p>Труба також закликав п’ятого президента Петра Порошенка долучитися до слідчих дій, запросивши його на допити.</p>
      <p>Нагадаємо, у вересні слідчі ДБР отримали доступ до секретних документів з Офісу президента щодо <a href="https://fakty.com.ua/ua/ukraine/20190920-konflikt-u-kerchenskij-prototsi-dbr-otrymalo-dostup-do-dokumentiv-ofisu-prezydenta/">конфлікту в Керченській протоці</a> в листопаді 2018 року.</p>
      <p><b>Джерело</b>: <a href="https://web.telegram.org/#/im?p=@truba_roman">Роман Труба</a></p>
    </article>
  </body>
</html>