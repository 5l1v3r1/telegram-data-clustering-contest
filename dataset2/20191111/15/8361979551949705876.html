<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-pro-brakovani-bronezhileti-generala-marchenka-zaareshtuvali-novini-ukrajini-50052877.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:35:00+00:00"/>
    <meta property="og:title" content="Справа про бронежилети для ЗСУ: генерала взяли під варту із заставою 76 млн грн"/>
    <meta property="og:description" content="У понеділок, 11 листопада, Печерський районний суд Києва заарештував начальника Головного управління Міністерства оборони України, який є фігурантом справи про закупівлю неякісних бронежилетів Корсар."/>
  </head>
  <body>
    <article>
      <h1>Справа про бронежилети для ЗСУ: генерала взяли під варту із заставою 76 млн грн</h1>
      <h2>У понеділок, 11 листопада, Печерський районний суд Києва заарештував начальника Головного управління Міністерства оборони України, який є фігурантом справи про закупівлю неякісних бронежилетів Корсар.</h2>
      <address>
        <time datetime="2019-11-11T15:35:00+00:00">11 Nov 2019, 15:35</time>
      </address>
      <p>Про це повідомив директор Державного бюро розслідувань Роман Труба.</p>
      <p>Генерал-майора Дмитра Марченка взято під варту з альтернативою внесення застави у розмірі 76 млн грн.</p>
      <figure>
        <embed-post data-src="https://t.me/truba_roman/114" data-service="Telegram"/>
      </figure>
      <p>«Тримання під вартою або застава у 76 млн грн — такий запобіжний захід обрано генерал-майору, начальнику Головного управління Міністерства оборони України, який є підозрюваним у кримінальному провадженні за фактом закупівлі неякісного речового майна за завищеною ціною для ЗСУ», — написав Труба у Telegram.</p>
      <p>Директор ДБР зазначив, що чотирьом фігурантам справи буде обрано запобіжні заходи найближчим часом.</p>
      <p>Він також натякнув на нові підозри у справі.</p>
      <p>Нагадаємо, Держбюро розслідувань <a href="https://nv.ua/ukr/ukraine/events/sprava-bronezhiletiv-korsar-dbr-povidomilo-pro-pidozru-p-yati-top-chinovnikam-minoboroni-novini-ukrajini-50051740.html">повідомило про підозру п’яти топ-чиновникам Міноборони.</a></p>
      <p>За даними ДБР, Міноборони закупило 20 тис. бронежилетів вартістю 176 млн грн, однак 7 тис. бронежилетів виявилися бракованими.</p>
    </article>
  </body>
</html>