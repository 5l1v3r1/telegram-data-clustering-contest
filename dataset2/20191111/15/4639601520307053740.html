<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/politics/eisaggeleas-tou-areiou-pagou-zita-sygklisi-tis-olomeleias-efeton-gia-ti-novartis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T15:37:50+00:00"/>
    <meta property="og:title" content="Εισαγγελέας του Αρείου Πάγου: Ζητά σύγκληση της Ολομέλειας Εφετών για τη Novartis"/>
    <meta property="og:description" content="Ζητείται να ανατεθεί η δικογραφία σε 2-3 ή και περισσότερους εφέτες"/>
  </head>
  <body>
    <article>
      <h1>Εισαγγελέας του Αρείου Πάγου: Ζητά σύγκληση της Ολομέλειας Εφετών για τη Novartis</h1>
      <h2>Ζητείται να ανατεθεί η δικογραφία σε 2-3 ή και περισσότερους εφέτες</h2>
      <address><time datetime="2019-11-11T15:37:50+00:00">11 Nov 2019, 15:37</time> by <a rel="author">Μουστάκα Μίνα</a></address>
      <p>Τη σύγκληση της Ολομέλειας του Εφετείου της Αθήνας για την υπόθεση της Noavartis ζητά με έγγραφό του ο εισαγγελέας του Αρείου Πάγου Βασίλης Πλιώτας.</p>
      <p>Ο ανώτατος εισαγγελικός λειτουργός  προχωρά στην ενέργεια αυτή, όπως έχει συμβεί στο παρελθόν και για πολλές άλλες υποθέσεις,  λόγω της εξαιρετικής σημασίας  της υπόθεσης της Novartis, λαμβάνοντας υπόψη του ότι πρόκειται για μία χρονίζουσα δικογραφία.</p>
      <p>
        <a href="https://www.in.gr/2019/11/11/economy/anadromika-posa-lefta-prepei-na-perimenoun-oi-syntaksiouxoi/">Αναδρομικά : Πόσα λεφτά πρέπει να περιμένουν οι συνταξιούχοι</a>
      </p>
      <p>Ο κ. Πλιώτας με έγγραφό του προς τον προϊστάμενο του Εφετείου της Αθήνας Κωνσταντίνο Σταμαδιάνο  ζητά τη σύγκληση της Ολομέλειας των εφετών, ώστε να αποφευχθεί η πολυδιάσπαση και να προχωρήσει ταχύτερα η διερεύνηση της υπόθεσης αυτής που εξακολουθεί να προκαλεί έντονες αναταράξεις σε πολιτικό και δικαστικό επίπεδο.</p>
      <p>Υπό αυτό το πρίσμα ζητείται να ανατεθεί η δικογραφία για την υπόθεση της Novartis σε 2-3 ή και περισσότερους  εφέτες , αν κριθεί αναγκαίο ,για να ολοκληρωθεί ο κύκλος της δικαστικής διερεύνησης  τάχιστα .</p>
      <p>Υπενθυμίζεται, ότι στο στάδιο της κύριας ανάκρισης βρίσκονται ήδη μία σειρά από ποινικές διώξεις με φόντο την υπόθεση της Novartis, για μη πολιτικά πρόσωπα .  Σε περίπτωση λοιπόν, που το Εφετείο της Αθήνας  αποφασίσει θετικά   επί του αιτήματος οι δικογραφίες αυτές θα … αναβαθμιστούν και από  τους ανακριτές κατά της διαφθοράς, που είναι πρόεδροι πρωτοδικών, θα  ανατεθούν σε εφέτες ειδικούς ανακριτές, που είναι αρχαιότεροι  και εμπειρότεροι δικαστές.</p>
      <p>Το δρόμο εξάλλου του Εφετείου έχουν πάρει στο  παρελθόν και μία σειρά άλλων υποθέσεων , όπως η υπόθεση της τράπεζας Κρήτης, η  υπόθεση της 17Ν  , καθώς και οι υποθέσεις για  το λεγόμενο παραδικαστικό κύκλωμα, τα ομόλογα, τη Μονή Βατοπεδίου καθώς και η υπόθεση για τα μαύρα ταμεία της Siemens.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/opinions/oi-peaky-blinders-ton-athinon/"/>
        <a href="https://www.tovima.gr/2019/11/09/politics/salmas-den-dianoithika-pote-na-paremvo-sti-dikaiosyni/"/>
        <a href="https://www.tovima.gr/2019/11/09/politics/voles-syriza-kata-salma-gia-paremvasi-sti-dikaiosyni/"/>
        <a href="https://www.tovima.gr/2019/11/08/vimatv/o-konstantinopoulos-kai-g-loverdos-sto-one-channel-gia-proanakritiki-kai-prosfygiko/"/>
        <a href="https://www.tovima.gr/2019/11/08/vimatv/s-kedikoglou-kai-g-mpalafas-diastayronoun-ta-ksifi-tous-sto-one-channel/"/>
        <a href="https://www.tovima.gr/2019/11/08/politics/ypothesi-novartis-prosdiorizei-politiko-prosopo-o-pikrammenos/"/>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/"/>
        <a href="https://www.tovima.gr/2019/11/08/politics/epistoli-tsipra-se-stylianidi-gia-ton-kindyno-paragrafis-tis-ypothesis-tis-novartis/"/>
        <a href="https://www.tovima.gr/2019/11/08/politics/d-markopoulos-sto-one-channel-o-polakis-paragei-thoryvo-xoris-ousia/"/>
        <a href="https://www.tovima.gr/2019/11/07/politics/piges-proanakritikis-an-epimeinei-o-syriza-tha-kinithoun-diadikasies-gia-polaki-tzanakopoulo/"/>
        <a href="https://www.tovima.gr/2019/11/07/vimatv/g-mantelas-sto-one-channel-prepei-na-milisei-o-frouzis-stin-proanakritiki-epitropi/"/>
      </related>
    </article>
  </body>
</html>