<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-marchio-31st-union/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T15:21:00+00:00"/>
    <meta property="og:title" content="Red Dead Redemption 2: l’editore del titolo Rockstar registra il marchio “31st Union”"/>
    <meta property="og:description" content="Take-Two Interactive, il publisher di Red Dead Redemption 2 registra il marchio 31st Union senza rilasciare ancora nessun tipo di dettaglio."/>
  </head>
  <body>
    <article>
      <h1>Red Dead Redemption 2: l’editore del titolo Rockstar registra il marchio “31st Union”</h1>
      <address><time datetime="2019-11-11T15:21:00+00:00">11 Nov 2019, 15:21</time> by <a rel="author">Gianluca Saitto</a></address>
      <p>Take-Two Interactive, l’editore di giochi come<b> Red Dead Redemption 2</b>, <b>The Outer Worlds e Civilization 6</b>, ha recentemente depositato un nuovo marchio che potrebbe suggerirci il nome di un progetto futuro. Nello specifico la società avrebbe registrato il marchio “31st Union” per una proprietà relativa a giochi per computer e prodotti associati.</p>
      <p>Il marchio è stato depositato lo scorso 2 ottobre ma per il momento <b>non ci fornisce particolari spunti</b> su cosa potrebbe essere esattamente questa Trentunesima Unione. Come tutti i marchi registrati, bisogna tenere ben presente che ciò non significa necessariamente che il progetto verrà mai realizzato, ma fino a quando non avremo un annuncio ufficiale possiamo stare solamente a speculare a riguardo.</p>
      <figure>
        <img src="https://www.tomshw.it/images/images/2018/11/red-dead-redemption-2-5933.768x432.jpg"/>
      </figure>
      <p>Leggi anche: <a href="https://www.tomshw.it/videogioco/fifa-20-il-crash-jamie-vardy/">FIFA 20: il crash del negozio FUT è avvenuto a causa di Jamie Vardy</a></p>
      <p>Al momento Take-Two Interactive gestisce le etichette di <b>Private Division, Rockstar Games e 2K</b>. Private Division nello specifico è l’editore di The Outer Worlds, l’ultima opera sviluppata da Obsidian Entertainment. In una recente riunione con gli azionisti, Take-Two ha dichiarato che The Outer Worlds ha superato le aspettative sia dal punto di vista commerciale che dal punto di vista critico.</p>
      <p>Uno degli ultimi grandi successi di questa compagnia è proprio Red Dead Redemption 2 di Rockstar Games, uno dei titoli più apprezzati del 2018 che è arrivato da qualche giorno anche su PC tramite Epic Games Store e Rockstar Launcher. Al momento c’è poco da speculare sul marchio registrato da Take-Two, ma aspettiamo con grande interesse nuovi annunci da parte della compagnia. <b>Cosa pensate che possa essere 31st Union?</b> Diteci la vostra nella sezione dedicata ai commenti.</p>
      <blockquote>The Outer Worlds è uno degli ultimi titoli della compagnia Take-Two Interactive ad essere stato rilasciato. Acquista ora il gioco su Amazon a <a href="https://toms.it/zRX7W">questo indirizzo</a>.</blockquote>
    </article>
  </body>
</html>