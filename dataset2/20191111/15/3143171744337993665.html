<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/allerta-rossa-le-scuole-nei-centri-jonici-restano-chiuse-anche-domani-martedi.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T15:25:03+00:00"/>
    <meta property="og:title" content="Allerta rossa, le scuole nei centri jonici restano chiuse anche domani (martedì)"/>
    <meta property="og:description" content="Ecco dove le amministrazioni comunali hanno firmato l'ordinanza"/>
  </head>
  <body>
    <article>
      <h1>Allerta rossa, le scuole nei centri jonici restano chiuse anche domani (martedì)</h1>
      <address><time datetime="2019-11-11T15:25:03+00:00">11 Nov 2019, 15:25</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Ecco dove le amministrazioni comunali hanno firmato l'ordinanza</i>
      </p>
      <p>Allerta meteo rossa per la giornata di domani (martedì 12 novembre) in provincia di Messina. La Protezione civile regionale nell’avviso di rischio ha previsto per domani (martedì) precipitazioni “diffuse e persistenti, a prevalente carattere di rovescio o temporale, sui versanti orientali e meridionali della Sicilia, con quantitativi cumulati da moderati a elevati; da sparse a diffuse, a prevalente carattere di rovescio o temporale, sui restanti settori, con quantitativi cumulati generalmente moderati”.</p>
      <p>S. Teresa di Riva ha anche predisposto l’attivazione del Coc (Centro operativo comunale). Lo stesso ha fatto il Comune di Roccalumera.</p>
      <p>Le scuole restano pertanto chiuse in molti Comuni.</p>
      <p>Il primo ad aver comunicato l’ordinanza di chiusura è stato S. Teresa di Riva. Plessi chiusi anche a Letojanni, S. Alessio Siculo, Itala, Giardini Naxos, Roccalumera, Castelmola, Nizza, Fiumedinisi, Mandanici, Itala, Forza d’Agrò, Antillo, Scaletta Zanclea, Pagliara, Savoca, Limina, Alì e Alì Terme.</p>
    </article>
  </body>
</html>