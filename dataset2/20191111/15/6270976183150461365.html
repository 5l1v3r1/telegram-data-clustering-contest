<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/antonov-postavyt-an-178-dlya-natsionalnoyi-politsiyi-peru/"/>
    <meta property="og:site_name" content="Рубрика"/>
    <meta property="article:published_time" content="2019-11-11T15:33:53+00:00"/>
    <meta property="og:title" content="&quot;Антонов&quot; поставить Ан-178 для Національної поліції Перу"/>
    <meta property="og:description" content="Державне підприємство “Антонов”, що входить до складу ДК “Укроборонпром”, поставить Ан-178 для Національної поліції Перу та здійснюватиме його обслуговування на період гарантійного терміну визначеного цим договором. Від української сторони контракт підписав підприємство-спецекспортер Концерну ДП “Спецтехноекспорт”. “Літаки “Антонова” давно довели свою ефективність експлуатації по всьому світу, разом з цим наші конструктори пропонують нові рішення і нову […]"/>
  </head>
  <body>
    <article>
      <h1>"Антонов" поставить Ан-178 для Національної поліції Перу</h1>
      <address><time datetime="2019-11-11T15:33:53+00:00">11 Nov 2019, 15:33</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Abromavychus-620x420.jpg"/>
      </figure>
      <p>
        <b>
          <b>Державне підприємство “Антонов”, що входить до складу ДК “Укроборонпром”, поставить Ан-178 для Національної поліції Перу та здійснюватиме його обслуговування на період гарантійного терміну визначеного цим договором.</b>
        </b>
      </p>
      <p>Від української сторони контракт підписав підприємство-спецекспортер Концерну ДП “Спецтехноекспорт”.</p>
      <p>“Літаки “Антонова” давно довели свою ефективність експлуатації по всьому світу, разом з цим наші конструктори пропонують нові рішення і нову техніку у відповідь на виклики сучасності. Цей контракт став логічним продовженням експлуатації “Анів” в Перу, адже новий Ан-178 замінить на службі поліції Ан-32Б”, – <a href="https://ukroboronprom.com.ua/uk/media/en-ukroboronprom-postavyt-an-178-dlya-mvs-peru.html">говорить</a> Генеральний директор “Укроборонпрому” Айварас Абромавичус.</p>
      <p>Він також подякував за довіру та виразив надію що ці домовленості є початком нової та великої військово-технічної співпраці між країнами.</p>
      <p>Україна взяла участь у відкритому тендері, де конкурувала з продукцією Італії та Іспанії. “Я вдячний всім причетним до процесу участі літака “Антонова” в тендері та сильну переговорну позицію”, – зауважив очільник Концерну.</p>
      <figure>
        <img src="https://rubryka.com/wp-content/uploads/2019/11/Antonov-An-178.jpeg"/>
      </figure>
      <p>За словами Президента ДП “Антонов” Олександра Донця, “для замовника вирішальним фактором при виборі літака стала багатофункціональність Ан-178, тобто його здатність вирішувати різноманітні задачі, в тому числі з перевезення вантажів, контейнерів, особовий склад, їх десантування, застосування у пошуково-рятувальних операціях. До того ж, літаки “Антонов” відомі в світі своєю невибагливістю до умов експлуатації. Вони можуть працювати в різних погодних, кліматичних умовах, базуватися на різних аеродромах, в тому числі на високогірних, що важливо для перуанського замовника. Впевнені, що парк літаків Ан-178, які втілюють в собі всі найкращі якості славетних антоновських всюдильотів, з часом поповниться й іншими новітніми транспортними “АНами”.</p>
      <p>Ан-178 – середній транспортний літак, що призначений для доставки особового складу, озброєння і легкої військової техніки посадковим та парашутним способами, транспортування матеріальних засобів, пошти та інших вантажів “в навал” або в стандартній тарі та вантажів на піддонах загальною вантажопідйомністю до 18 т. В умовах надзвичайних ситуацій Ан-178 може використовуватись для евакуації населення з зони стихійного лиха, транспортування поранених на стандартних ношах, десантування рятувальних команд.</p>
      <p>Раніше <a href="https://rubryka.com/2019/11/06/bilsha-chastyna-oboronnogo-zamovlennya-jshla-mynulym-politykam-gendyrektor-ukroboronpromu/">Абромавичус заявив, що компанії, пов’язані з колишніми політиками, отримували більшу частину державного оборонного замовлення.</a></p>
    </article>
  </body>
</html>