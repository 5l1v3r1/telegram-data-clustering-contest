<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/lg-g8x-thinq-dorazilo-na-cesky-trh-v-baleni-najdete-i-druhy-displej-39411"/>
    <meta property="og:site_name" content="mobilenet.cz"/>
    <meta property="article:published_time" content="2019-11-11T15:00:00+00:00"/>
    <meta property="og:title" content="LG G8X ThinQ dorazilo na český trh. V balení najdete i druhý displej"/>
    <meta property="og:description" content="Vlajková loď od LG se na českém trhu objeví v černém odstínu Přímo v balení se bude nacházet i příslušenství v podobě Dual Screenu Startovací cena je stanovena na 23 999 Kč"/>
  </head>
  <body>
    <article>
      <h1>LG G8X ThinQ dorazilo na český trh. V balení najdete i druhý displej</h1>
      <address><time datetime="2019-11-11T15:00:00+00:00">11 Nov 2019, 15:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Vlajková loď od LG se na českém trhu objeví v černém odstínu <br/>   •  Přímo v balení se bude nacházet i příslušenství v podobě Dual Screenu <br/>   •  Startovací cena je stanovena na 23 999 Kč</b>
      </p>
      <p>Zkraje září představilo LG model zvaný G8X ThinQ, který míří mezi ty vybavenější kousky. Na čelní straně se vždy potěšíte 6,4palcovým OLED panelem s Full HD+ rozlišením. O kvalitě tak není žádný pochyb. Přímo do displeje je integrována také optická čtečka otisků prstů, což je mimochodem vůbec poprvé u LG. Na těle najdeme též hned dva reproduktory, každý s výkonem 1,2 W. Náročné uživatele dozajista uspokojí hardwarová výbava v čele se Snapdragonem 855, který je doplněn 6GB operační pamětí. Interní paměť pojme 128 GB a nechybí slot pro až 2TB paměťovou kartu. Telefon je osazen operačním systémem Android 9.0 Pie. Je na čase rovněž zmínit, že <a href="https://mobilenet.cz/katalog/lg-g8x-thinq">LG G8X ThinQ</a> není žádná třasořitka a disponuje zvýšenou odolností.</p>
      <figure>
        <img src="https://cdn.24net.cz/1/obrazek/lg-g8x-thinq-305467/614w"/>
      </figure>
      <p>Na zadní straně se LG G8X ThinQ musí spokojit pouze se dvěma fotoaparáty a na přibližování scény zapomeňte. Hlavní snímač je 12megapixelový se světelností f/1.8 a je doplněn o ultraširokoúhlý fotoaparát s 13 megapixely, světelností f/2.4 a velkorysým záběrem 136 °.</p>
      <slideshow>
        <figure>
          <img src="https://cdn.24net.cz/1/obrazek/lg-g8x-thinq-305515/614w"/>
        </figure>
        <figure>
          <img src="https://cdn.24net.cz/1/obrazek/lg-g8x-thinq-305513/614w"/>
        </figure>
        <figure>
          <img src="https://cdn.24net.cz/1/obrazek/lg-g8x-thinq-305510/614w"/>
        </figure>
        <figure>
          <img src="https://cdn.24net.cz/1/obrazek/lg-g8x-thinq-305512/614w"/>
        </figure>
        <figure>
          <img src="https://cdn.24net.cz/1/obrazek/lg-g8x-thinq-305509/614w"/>
        </figure>
        <figcaption>LG G8X ThinQ a LG Dual Screen</figcaption>
      </slideshow>
      <p>Hlavním trumfem novinky je příslušenství zvané Dual Screen. Oč vlastně jde? Jedná o sekundární displej, respektive celý dok, do jehož horní části přichytíte telefon a ve spodní najdete druhý 6,4palcový OLED zobrazovač. Oba displeje spolu dokáží spolupracovat, což ve výsledku znamená, že například při sledování videa můžete vyřídit zprávu. Velkou výhodou je, že Dual Screen se bude nacházet přímo v balení společně s telefonem.</p>
      <p>Nové LG G8X ThinQ se v následujících dnech začne prodávat i na českém trhu, nejprve skrze obchod Alza.cz. Cena je stanovena na <b>23 999 Kč</b>, a to včetně zmíněného příslušenství v podobě Dual Screenu.</p>
      <figure>
        <a href="https://mobilenet.cz/katalog/lg-g8x-thinq/specifikace">
          <img src="https://cdn.24net.cz/1/obrazek/lg-g8x-thinq-305469/260w"/>
        </a>
      </figure>
      <p>
        <a href="https://mobilenet.cz/katalog/lg-g8x-thinq/specifikace">Přejít do katalogu</a>
      </p>
      <h3>LG G8X ThinQ</h3>
      <table bordered="">
        <tr>
          <th>Rozměry</th>
          <td>159,3 × 75,8 × 8,4 mm, 192 g</td>
        </tr>
        <tr>
          <th>Displej</th>
          <td>AMOLED, 6,4" (2 340 × 1 080 px)</td>
        </tr>
        <tr>
          <th>Fotoaparát</th>
          <td>12 Mpx, video: 3 840 × 2 160 px, 60 FPS</td>
        </tr>
        <tr>
          <th>Procesor</th>
          <td>Qualcomm Snapdragon 855, 1×2,88 GHz + 3×2,42 GHz + 4×1,8 GHz</td>
        </tr>
        <tr>
          <th>Paměť</th>
          <td>RAM: 6 GB, úložiště: 128 GB, microSDXC</td>
        </tr>
        <tr>
          <th>Akumulátor</th>
          <td>4 000 mAh</td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/lg-g8x-thinq-s-dualnim-displejem-vstupuje-na-trh-1-listopadu-39250"/>
        <a href="https://mobilenet.cz/clanky/lg-g8x-thinq-se-cteckou-v-displeji-a-zajimavym-prislusenstvim-nazivo-38855"/>
        <a href="https://mobilenet.cz/clanky/lg-g8x-thinq-ma-vykon-oled-displej-a-moznost-pripojit-druhy-displej-38848"/>
        <a href="https://mobilenet.cz/clanky/lg-g7-fit-je-odlehcena-varianta-pro-stredni-tridu-prvni-pohled-37200"/>
        <a href="https://mobilenet.cz/clanky/restartuje-se-vam-lg-g7-thinq-reseni-je-jiz-na-ceste-36692"/>
        <a href="https://mobilenet.cz/clanky/nove-predstaveny-lg-g-pad-5-ma-10palcovy-displej-a-snapdragon-821-39363"/>
      </related>
    </article>
  </body>
</html>