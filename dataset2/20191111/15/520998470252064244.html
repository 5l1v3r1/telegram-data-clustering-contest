<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/chas-na-startap-polskiy-dosvid-dlya-cherniveckih-studentiv-380136"/>
    <meta property="og:site_name" content="Погляд"/>
    <meta property="article:published_time" content="2019-11-11T15:23:00+00:00"/>
    <meta property="og:title" content="Час на стартап: польський досвід для чернівецьких студентів "/>
    <meta property="og:description" content="Студенти ЧНУ брали участь в молодіжному проєкті «Час на стартап: польський досвід для підвищення підприємницьких здібностей у молоді прикордонного регіону»"/>
  </head>
  <body>
    <article>
      <h1>Час на стартап: польський досвід для чернівецьких студентів </h1>
      <h2>У молодіжному проєкті брали участь М. Шалайко та В. Гарасимів</h2>
      <address>
        <time datetime="2019-11-11T15:23:00+00:00">11 Nov 2019, 15:23</time>
      </address>
      <p>Студенти спеціальності «Міжнародні економічні відносини» ЧНУ Марія Шалайко та Владислав Гарасимів упродовж 20-25 жовтня 2019 року брали участь в молодіжному проєкті «Час на стартап: польський досвід для підвищення підприємницьких здібностей у молоді прикордонного регіону» в рамках діяльності Польсько-Української Ради обміну молоддю. </p>
      <p>Завдяки співпраці Громадської організації «Центр креативності та інтелектуального розвитку» (м. Чернівці, Україна) та Жешувського університету (Республіка Польща), студенти відвідали один з найбільш розвинутих прикордонних регіонів Польщі – Підкарпатське воєводство – з інноваційним осередком в м. Жешув.</p>
      <p>Метою проєкту є підтримка підприємницьких ініціатив активної молоді шляхом розвитку підприємницьких навичок, ознайомлення з практичним досвідом функціонування студентського підприємницького середовища у Польщі та розширення можливостей для українсько-польських підприємницьких молодіжних ініціатив.</p>
      <p>Студенти мали змогу ознайомитися з досвідом розвитку бізнес-ініціатив, вдосконалити підприємницькі навички та дослідити стартап-екосистему Польщі. Участь у проєкті стала чудовою можливістю для реалізації творчого потенціалу, розкриття креативних здібностей та встановлення міжкультурних комунікацій між студентами двох країн. Про це йдеться на офіційному сайті Чернівецького національного університету ім. Юрія Федьковича.</p>
      <figure>
        <img src="https://media.pogliad.ua/news/article/2019/11/11/380136/vm_002.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/education/u-naukoviy-biblioteci-chnu-vidbuvsya-den-kar-eri-es-robota-dlya-molodi-378530"/>
        <a href="https://pogliad.ua/news/education/cherniveckiy-universitet-peremig-u-konkursi-378312"/>
        <a href="https://pogliad.ua/news/education/pershokursnikiv-fakultetu-fizichnoyi-kulturi-chnu-posvyatili-u-studenti-378149"/>
        <a href="https://pogliad.ua/news/education/na-geografichnomu-fakulteti-chnu-obgovorili-pitannya-problem-klimatu-377972"/>
      </related>
    </article>
  </body>
</html>