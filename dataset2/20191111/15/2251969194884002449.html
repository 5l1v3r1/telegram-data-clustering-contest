<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/11/al-volante-di-unauto-rubata-47enne-denunciata/1323757/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-11T15:33:48+00:00"/>
    <meta property="og:title" content="Al volante di un’auto rubata, 47enne denunciata"/>
    <meta property="og:description" content="CIVITANOVA - La donna è stata fermata dalla polizia che stava cercando la vettura, di proprietà di una 50enne del Fermano"/>
  </head>
  <body>
    <article>
      <h1>Al volante di un’auto rubata, 47enne denunciata</h1>
      <h2>CIVITANOVA - La donna è stata fermata dalla polizia che stava cercando la vettura, di proprietà di una 50enne del Fermano</h2>
      <address><time datetime="2019-11-11T15:33:48+00:00">11 Nov 2019, 15:33</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F11%2Fal-volante-di-unauto-rubata-47enne-denunciata%2F1323757%2F">Condividi21</a><a href="https://twitter.com/intent/tweet?text=Al+volante+di+un%27auto+rubata%2C++47enne+denunciata&amp;url=https%3A%2F%2Fwww.cronachemaceratesi.it%2F2019%2F11%2F11%2Fal-volante-di-unauto-rubata-47enne-denunciata%2F1323757%2F">Tweet</a>Email21 Condivisioni</p>
      <p> </p>
      <p> </p>
      <p><b>Trovata al volante di un’auto rubata, denunciata una donna di 47 anni. La vettura, una Fiat Panda, è stata intercettata dagli agenti del commissariato di Civitanova nel corso di controlli mirati proprio a ritrovare il veicolo. L’auto era stata rubata ad una 50enne del Fermano. In seguito alla denuncia del furto sono partite le indagini degli agenti del commissariato di Civitanova.</b> I poliziotti hanno sentito testimoni ed analizzato le immagini delle telecamere di videosorveglianza. In questo modo gli agenti sono riusciti a stringere il cerchio e hanno predisposto servizi mirati che intorno alle 23 della notte tra l’8 e il 9 novembre hanno consentito di intercettare l’auto. Chi era alla guida ha fatto una inversione di marcia ed è nato un breve inseguimento. A bordo c’era una donna di 47 anni della provincia di Fermo. Agli agenti non ha dato spiegazioni del perché fosse alla guida di una vettura rubata. La donna, già nota alle forze dell’ordine, è stata denunciata per ricettazione. In corso le indagini per individuare eventuali complici.</p>
    </article>
  </body>
</html>