<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/11/la-regione-lazio-ad-art-cities-exchange-2019-pn_20191111_00215/"/>
    <meta property="og:site_name" content="Askanews"/>
    <meta property="article:published_time" content="2019-11-11T15:03:02+00:00"/>
    <meta property="og:title" content="La Regione Lazio ad Art Cities Exchange 2019"/>
    <meta property="og:description" content="Roma, 11 nov. (askanews) – La Regione Lazio sostiene e partecipa alla 21° edizione di Art Cities Exchange, il workshop b2b dedicato all’offerta turistica delle città d’arte italiane in programma al Crowne Plaza – St. Peter’s di Roma da lunedì 11 a martedì 12 novembre. Lo rende noto la stessa regione spiegando che l’evento promosso da Federalberghi […]"/>
  </head>
  <body>
    <article>
      <h1>La Regione Lazio ad Art Cities Exchange 2019</h1>
      <h2>La borsa dedicata alle città d'arte</h2>
      <address>
        <time datetime="2019-11-11T15:03:02+00:00">11 Nov 2019, 15:03</time>
      </address>
      <figure>
        <img src="http://www.askanews.it/wp-content/uploads/2019/11/20191111_160248_C665684E.jpg"/>
      </figure>
      <p>Roma, 11 nov. (askanews) – La Regione Lazio sostiene e partecipa alla 21° edizione di Art Cities Exchange, il workshop b2b dedicato all’offerta turistica delle città d’arte italiane in programma al Crowne Plaza – St. Peter’s di Roma da lunedì 11 a martedì 12 novembre. Lo rende noto la stessa regione spiegando che l’evento promosso da Federalberghi di Roma vedrà l’incontro tra 90 buyer internazionali dei settori leisure, business, Mice e lusso provenienti da Europa, Usa e Asia, e 130 seller in arrivo da tutta Italia in rappresentanza di hotel e catene 4 e 5 stelle, Resort di lusso, Dmc, agenzie di viaggi, tour operator e consorzi turistici. Tra domanda e offerta sono previsti oltre 3.500 incontri d’affari e altra attività tra cui show cooking e approfondimenti legati alla moda, al congressuale e allo svago. Una speciale attenzione – assicura la regione- verrà riservata ai territori più esclusivi del Lazio valorizzando anche l’offerta turistica delle aree interne. Previsto un incontro degli operatori internazionali a Villa Mondragone, una delle dodici Ville Tuscolane realizzate dalla nobiltà papale nel XVI secolo nel territorio dei Castelli Romani.</p>
      <p> </p>
    </article>
  </body>
</html>