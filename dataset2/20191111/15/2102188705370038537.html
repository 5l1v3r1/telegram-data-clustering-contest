<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653571/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T15:16:00+00:00"/>
    <meta property="og:title" content="Найбільше грошових переказів українці отримують зі США – Приватбанк"/>
    <meta property="og:description" content="У 2019 році українці отримують найбільше грошових переказів зі США - понад 17% (141 мільйон доларів) від загального обсягу переказів."/>
  </head>
  <body>
    <article>
      <h1>Найбільше грошових переказів українці отримують зі США – Приватбанк</h1>
      <address>
        <time datetime="2019-11-11T15:16:00+00:00">11 Nov 2019, 15:16</time>
      </address>
      <p>У 2019 році українці отримують найбільше грошових переказів зі США - понад 17% (141 мільйон доларів) від загального обсягу переказів.</p>
      <p>Про це заявив заступник керівника напрямку "Міжнародні перекази" Приватбанку Марія Страшко, <a href="https://privatbank.ua/news/2019/11/11/1058">перед</a>ає пресслужба банку.</p>
      <p>Зазначається, що частка Приватбанку в загальному обсязі виплат грошових переказів у країні становить 49,8%.</p>
      <p>Якщо порівнювати  з 2018 роком, частка США у рейтингу країн-донорів зросла на 3%.</p>
      <p>"Другим у рейтингу країн-донорів переказів залишається Ізраїль (14%, 114 млн доларів), на третьому місці опинилась Італія (9%, 78 млн доларів)</p>
      <p>У п’ятірці лідерів також Росія (8%, 69 млн доларів) і Польща (7%, 56 млн доларів)", - йдеться у повідомленні.</p>
      <p>У Приватбанку заявляють, що українці найчастіше відправляють гроші в Росію (28%, 49 млн доларів), Грузію (11%, 19 млн доларів) та Азербайджан (7%, 11 млн доларів).</p>
      <p>"Вперше до п’ятірки найбільших реципієнтів валютних переказів з України цього року потрапили Китай та Узбекистан, частка яких становить 6% і 5% відповідно. За даними Приватбанку, його частка на ринку надсилання переказів за кордон у 2019 році збереглася на рівні 62%", - йдеться у повідомленні.</p>
      <p>Економічна правда</p>
    </article>
  </body>
</html>