<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/11/siria-due-preti-uccisi-dall-isis_SIYwZ1m1p0VQYWn79VzApK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-11T15:51:00+00:00"/>
    <meta property="og:title" content="Siria, due preti uccisi dall'Isis"/>
    <meta property="og:description" content="A Qamishli nell'area nordorientale"/>
  </head>
  <body>
    <article>
      <h1>Siria, due preti uccisi dall'Isis</h1>
      <address>
        <time datetime="2019-11-11T15:51:00+00:00">11 Nov 2019, 15:51</time>
      </address>
      <p>Due preti armeni sono stati uccisi in un agguato a Qamishli nella Siria nordorientale. Lo riporta il sito di Armenpress, mentre il Consiglio militare siriano riferisce che i jihadisti dello Stato Islamico (Isis) hanno rivendicato l'attentato. Le vittime sono il pastore della Comunità cattolica armena di Qamishli, padre Hanna Ibrahim (indicato anche come Hovsep Petoyan), e padre Ibrahim Hanna Bido (o Abraham Petoyan). I due stavano viaggiando da Hasakah verso Deir Ezzor quando i terroristi hanno sparato contro la loro auto, uccidendoli. Il diacono Fati Sano, della chiesa di al-Hasakeh, è rimasto ferito.</p>
    </article>
  </body>
</html>