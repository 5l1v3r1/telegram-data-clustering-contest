<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/vajen-sarkmasi-ve-genislemesi-kadinlarda-hangi-tip-sorunlara-neden-olur-2218443"/>
    <meta property="og:site_name" content="Posta"/>
    <meta property="article:published_time" content="2019-11-11T11:56:59+00:00"/>
    <meta property="og:title" content="Vajen sarkması ve genişlemesi kadınlarda hangi tip sorunlara neden olur?"/>
    <meta property="og:description" content="Vajina esnek bir organdır ve genişlik açısından farklılıklar göstermektedir. Doğum ve çeşitli hastalıklar kadınlarda vajen genişlemesine neden olabilmektedir. Jinekolog, Cinsel Terapist, Kadın Hastalıkları ve Doğum Uzmanı Op.Dr.Esra Demir, kadınlarda vajina sarkması ve genişlemesine dair önemli açıklamalarda bulundu."/>
  </head>
  <body>
    <article>
      <h1>Vajen sarkması ve genişlemesi kadınlarda hangi tip sorunlara neden olur?</h1>
      <address>
        <time datetime="2019-11-11T11:56:59+00:00">11 Nov 2019, 11:56</time>
      </address>
      <h3>Vajina esnek bir organdır ve genişlik açısından farklılıklar göstermektedir. Doğum ve çeşitli hastalıklar kadınlarda vajen genişlemesine neden olabilmektedir. Jinekolog, Cinsel Terapist, Kadın Hastalıkları ve Doğum Uzmanı Op.Dr.Esra Demir, kadınlarda vajina sarkması ve genişlemesine dair önemli açıklamalarda bulundu.</h3>
      <h3>Çok fazla öksürmek rahim sarkması nedeni </h3>
      <p>Vajina 8-10 cm uzunluğunda esnek bir organdır. Vajina genişlik açısından kişisel farklılık gösterir. Ancak vajen doğum yapmamış bir kadında genellikle iki parmağın sıkıca girişine müsaittir. Bazı kadınlarda vajen yapısal olarak geniş olurken, İlerleyen yaşla beraber, gebelikler ve özellikle de normal doğumlara bağlı olarak vajende sarkmalar , esneme ve genişlemeler meydana gelebilir. Bunun yanında kronik barsak hastalıkları (kronik kabızlık, ülseratif kolit gibi) , astım, KOAH gibi kronik öksürüğe neden olan akciğer hastalıkları da rahim ve vajen sarkmalarına neden olabilir.</p>
      <p>Vajenin ön duvarında mesanenin vajene doğru sarkmasına sistosel adı verilir. Vajenin arka üst duvar sarkmalarına enterosel, arka alt duvar sarkmalarına rektosel denir. Vajen ve rahim sarkmalarının 3 derecesi vardır. Sarkma derecesine ve tipine göre tedavi değişir.</p>
      <p>Vajen ve rahim sarkması, genişlemesi, bollaşması kadınlarda hangi şikayetlere neden olur?</p>
      <p>*Erkek ve kadında cinsel ilişkide haz kaybı olur.</p>
      <p>*Cinsel ilişki esnasında vajenden hava sesi gelir.</p>
      <p>*Kadın oturup kalkarken vajenden gaz çıkardığını söyler.</p>
      <p>*Büyük tuvaletini yaparken perine dediğimiz vajen ile makat arasındaki bölgeye bastırma ihtiyacı duyar.</p>
      <p>*Stres tipi idrar kaçırma dediğimiz öksürürken hapşırırken idrar kaçırma şikayeti olur.</p>
      <p>*3. derece dediğimiz sarkma ve genişlemelerde sanki bir şey çıkacakmış gibi , bir kitlenin üzerine oturuyormuş gibi hissettiğini söyler.</p>
      <h3>Vajen ve rahim sarkması aynı hastalık mıdır?</h3>
      <p>Her ne kadar günlük konuşma dilinde vajen ve rahim sarkması aynıymış gibi konuşulsa da farklı şeylerdir. Rahim sarkması, rahmin bizzat kendisi vajen girişine kadar hatta vajen dışına doğru sarkmasıdır. Rahim ve vajen sarkması çoğunlukla birlikte görülürler. </p>
      <h3>Vajen ve rahim sarkması ameliyatlarına karar verirken nelere dikkat edilmeli?</h3>
      <p>*Vajen sarkmasının tipi ,derecesi tam olarak belirlenmelidir.</p>
      <p>*Ameliyatta vajen bütün olarak onarılmalı . Vajen girişinden 3-4 cm. sine kadar muayenehane şartlarında yapılan ameliyatlar asla yeterli ve yüz güldürücü ameliyatlar değildir.</p>
      <p>*Ameliyatın kalıcılığı için vajen sarkmasına neden olan kas yırtıklarının onarımlarının yanında mutlaka kalça kemiğindeki sağlam bağlara asıcı ameliyatlar yapılmalı. Asma ameliyatları yapılmadığında 1-2 sene gibi çok kısa sürede vajen genişlemesi tekrarlayacaktır.</p>
      <p>*Ameliyatta kullanılan materyaller kalıcı ve sağlam olmasını sağlayacak nitelikte olmalı.</p>
      <p>*Vajen ve rahim sarkması ameliyatları mutlaka hastane şartlarında yapılmalıdır.</p>
      <figure>
        <img src="https://i.pstimaj.com/img/75/640x0/5dc94c4166a97cfc8b32a250"/>
      </figure>
      <h3>Rahim sarkması ameliyatlarında dikkat edilmesi gereken noktalar:</h3>
      <p>*Rahim sarkması ile birlikte rahim boynu uzamasının olup olmadığına kesin tanı konmalı. Bazen rahim boynu uzaması rahim sarkması gibi görünebilir.</p>
      <p>*Kalıcı tedavi için mutlaka kalça kemiğindeki sağlam bağlara asıcı ameliyatlar yapılmalıdır.</p>
      <p>*Kadının ameliyat sonrası estetik olarak da kendini beğenmesi ve buna bağlı olarak psikolojik olarak iyi hissetmesi için doğum dikişi izleri de mümkün olduğunca düzeltilmelidir.</p>
      <p>*Dış genital estetiği bozan küçük dudaklarda sarkma asimetri varsa labioplasti dediğimiz ameliyat da vajen ameliyatı ile eş zamanlı olarak yapılabilir.</p>
      <h3>Vajen ve rahim sarkma ameliyatlarında gecikildiğinde kadınları neler bekler?</h3>
      <p>*İleri derece sarkmalarda rahim ağzı ve vajen sarkan kısmı vajen dışına doğru çıkar . Bu bölgedeki doku dış travmalara korunaklı olmadığından iç çamaşırına değen vajen ve rahim ağzında ülser dediğimiz yaralar oluşur. Ülserlerin tedavisi yapılmadan ameliyat yapılamaz.</p>
      <p>*Vajen ve rahim sarkmalarının tedavisi ileri yaşlara bırakılırsa ileri yaşla ortaya çıkan yüksek tansiyon, diabet gibi sistemik hastalıklar nedeniyle anestezi ve dahiliye doktorlarının onay vermemesi nedeniyle ameliyat edilemeyebilir. Bu durumda peser dediğimiz plastik halkalar kullanılarak rahim vajen içine doğru ittirilmeye çalışılır ki peser kullanımı ,günlük temizliği kadın için oldukça zor olabilir.</p>
      <p>*Evlilikte cinsellik çiftlerin mutluluğu için önemlidir. Eğer vajen ve rahim sarkmaları düzeltilip vajen kalıcı olarak daraltılamazsa evliliklerde de sorunlar yaşanacaktır. </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/nurgul-yesilcaydan-merak-uyandiran-paylasim-2218605">
          <img src="https://i.pstimaj.com/img/100/180x95/5dc9891c66a97c06800367d7"/>
        </a>
      </figure>
      <p>
        <a href="https://www.posta.com.tr/nurgul-yesilcaydan-merak-uyandiran-paylasim-2218605">1 Nurgül Yeşilçay'dan merak uyandıran paylaşım</a>
      </p>
      <figure>
        <a href="https://www.posta.com.tr/aysegul-aldincten-itiraf-sanirim-sapyoseksuelim-2218592">
          <img src="https://i.pstimaj.com/img/100/180x95/5dc97f9766a97c067f87aadb"/>
        </a>
      </figure>
      <p>
        <a href="https://www.posta.com.tr/aysegul-aldincten-itiraf-sanirim-sapyoseksuelim-2218592">2 Ayşegül Aldinç'ten itiraf: Sanırım sapyoseksüelim</a>
      </p>
      <figure>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">
          <img src="https://i.pstimaj.com/img/100/180x95/5dc967aeae298b667ba3c3cf"/>
        </a>
      </figure>
      <p>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">3 Nejat İşler: Bazı şeyleri fazla abartmamak lazım, yaşa...</a>
      </p>
      <figure>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">
          <img src="https://i.pstimaj.com/img/100/180x95/5dc955edae298b5cf6f9e280"/>
        </a>
      </figure>
      <p>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">4 Cem Yılmaz:Tarkan bebeği olduktan sonra çok değişti</a>
      </p>
      <figure>
        <a href="https://www.posta.com.tr/gecmis-travmalar-psikolojiyi-bozuyor-2218480">
          <img src="https://i.pstimaj.com/img/100/180x95/5dc9541566a97cfc8d60c35e"/>
        </a>
      </figure>
      <p>
        <a href="https://www.posta.com.tr/gecmis-travmalar-psikolojiyi-bozuyor-2218480">5 Geçmiş travmalar psikolojiyi bozuyor</a>
      </p>
      <figure>
        <a href="https://www.posta.com.tr/asli-tandogan-tecrubelerini-paylasti-2218477">
          <img src="https://i.pstimaj.com/img/100/180x95/5dc9529c66a97cfb9e41f582"/>
        </a>
      </figure>
      <p>
        <a href="https://www.posta.com.tr/asli-tandogan-tecrubelerini-paylasti-2218477">6 Aslı Tandoğan tecrübelerini paylaştı</a>
      </p>
      <figure>
        <a href="https://www.posta.com.tr/diyabet-turkiyede-son-20-yilda-4-kat-artti-2218475">
          <img src="https://i.pstimaj.com/img/100/180x95/5dc9503a66a97cfb9d7ea8ce"/>
        </a>
      </figure>
      <p>
        <a href="https://www.posta.com.tr/diyabet-turkiyede-son-20-yilda-4-kat-artti-2218475">7 Diyabet Türkiye’de son 20 yılda 4 kat arttı</a>
      </p>
      <figure>
        <a href="https://www.posta.com.tr/hekimoglu-dizisi-yakinda-basliyor-2218442">
          <img src="https://i.pstimaj.com/img/100/180x95/5dc94b0a66a97cfb9d7ea894"/>
        </a>
      </figure>
      <p>
        <a href="https://www.posta.com.tr/hekimoglu-dizisi-yakinda-basliyor-2218442">8 Hekimoğlu dizisi yakında başlıyor</a>
      </p>
      <figure>
        <a href="https://www.posta.com.tr/sefirin-kizi-dizisi-yakinda-basliyor-2218415">
          <img src="https://i.pstimaj.com/img/100/180x95/5dc9495bae298b5daa0c9abc"/>
        </a>
      </figure>
      <p>
        <a href="https://www.posta.com.tr/sefirin-kizi-dizisi-yakinda-basliyor-2218415">9 Sefirin Kızı dizisi yakında başlıyor</a>
      </p>
      <figure>
        <a href="https://www.posta.com.tr/pete-doherty-gozaltina-alindi-2218441">
          <img src="https://i.pstimaj.com/img/100/180x95/5dc948f0ae298b5cf7c7d9b4"/>
        </a>
      </figure>
      <p>
        <a href="https://www.posta.com.tr/pete-doherty-gozaltina-alindi-2218441">10 Pete Doherty gözaltına alındı</a>
      </p>
    </article>
  </body>
</html>