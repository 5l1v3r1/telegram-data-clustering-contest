<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/emy-isxyres-vroxes-kai-kataigides-alla-kai-xalazi-apo-tin-triti/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T11:55:40+00:00"/>
    <meta property="og:title" content="ΕΜΥ: Ισχυρές βροχές, καταιγίδες αλλά και χαλάζι από την Τρίτη"/>
    <meta property="og:description" content="Νέα επιδείνωση του καιρού προβλέπεται από το μεσημέρι της Τρίτης και από τα δυτικά, με ισχυρές βροχές και καταιγίδες που θα συνοδεύονται από χαλαζοπτώσεις και θυελλώδεις νότιους ανέμους στο Ιόνιο"/>
  </head>
  <body>
    <article>
      <h1>ΕΜΥ: Ισχυρές βροχές, καταιγίδες αλλά και χαλάζι από την Τρίτη</h1>
      <h2>Νέα επιδείνωση του καιρού προβλέπεται από το μεσημέρι της Τρίτης και από τα δυτικά, με ισχυρές βροχές και καταιγίδες που θα συνοδεύονται από χαλαζοπτώσεις και θυελλώδεις νότιους ανέμους στο Ιόνιο</h2>
      <address><time datetime="2019-11-11T11:55:40+00:00">11 Nov 2019, 11:55</time> by <a rel="author">ΤοΒΗΜΑ Team</a></address>
      <p>Νέα επιδείνωση του καιρού προβλέπεται από το μεσημέρι της Τρίτης και από τα δυτικά, με ισχυρές βροχές και καταιγίδες που θα συνοδεύονται από χαλαζοπτώσεις και θυελλώδεις νότιους ανέμους στο Ιόνιο.</p>
      <p>Σύμφωνα με την Εθνική Μετεωρολογική Υπηρεσία τα φαινόμενα θα ξεκινήσουν από τα δυτικά και αναμένεται να πληγούν τα νησιά του Ιονίου, η Ήπειρος, η δυτική Στερεά και από την Τρίτη το βράδυ η δυτική, η νότια Πελοπόννησος και η δυτική Μακεδονία.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <p>
        <b>Πιο αναλυτικά θα επηρεαστούν από ισχυρές βροχές και καταιγίδες:</b>
      </p>
      <p><b>1. Την Τρίτη (12-11-2019)</b><br/>Τα νησιά του Ιονίου, η Ήπειρος, η δυτική Στερεά και από τις βραδινές ώρες η δυτική, η νότια Πελοπόννησος και τη νύχτα η δυτική Μακεδονία.</p>
      <p><b>2. Την Τετάρτη (13-11-2019)</b><br/>Τα νησιά του Ιονίου, η Ήπειρος, η δυτική Στερεά και η δυτική Πελοπόννησος, με εξασθένηση από τις απογευματινές ώρες. Από τις πρωινές ώρες και μέχρι το μεσημέρι η κεντρική Μακεδονία, η<br/>ανατολική Πελοπόννησος, η ανατολική Στερεά (συμπεριλαμβανομένης της Αττικής), η Εύβοια και πιθανώς πρόσκαιρα η Θεσσαλία και οι Σποράδες.</p>
      <p>Από τις πρώτες πρωινές ώρες και μέχρι το βράδυ η δυτική Κρήτη, σταδιακά οι Κυκλάδες, η ανατολική Μακεδονία και η υπόλοιπη Κρήτη. Αργά το βράδυ η Θράκη, τα νησιά του ανατολικού Αιγαίου και τα Δωδεκάνησα.</p>
      <p><b>3. Την Πέμπτη (14-11-2019)</b><br/>Η Θράκη τις πρωινές ώρες και μέχρι το μεσημέρι τα νησιά του ανατολικού Αιγαίου και τα Δωδεκάνησα, οπότε τα φαινόμενα προβλέπεται να εξασθενήσουν.</p>
      <p>Β. Νότιοι άνεμοι με ένταση 8 έως 9 μποφόρ θα πνέουν στα δυτικά από τα ξημερώματα της Τρίτης (12-11-2019) μέχρι τις πρωινές ώρες της Τετάρτης (13-11-2019), οι οποίοι στο Ιόνιο τις πρωινές ώρες της Τρίτης θα φτάσουν σε επίπεδο θύελλας, τοπικά 10 μποφόρ.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>