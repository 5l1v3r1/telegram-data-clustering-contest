<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/11/megismetelt-valasztas-megszuletett-az-eredmeny-nyestan"/>
    <meta property="og:site_name" content="infostart"/>
    <meta property="article:published_time" content="2019-11-11T11:57:00+00:00"/>
    <meta property="og:title" content="Megismételt választás - megszületett az eredmény Nyéstán"/>
    <meta property="og:description" content="A településen a választásra jogosultak számának irreális növekedése miatt tartottak megismételt szavazást."/>
  </head>
  <body>
    <article>
      <h1>Megismételt választás - megszületett az eredmény Nyéstán</h1>
      <address><time datetime="2019-11-11T11:57:00+00:00">11 Nov 2019, 11:57</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/11/rendhagyo-dolog-is-tortent-a-megismetelt-valasztasokon"/>
        <a href="https://infostart.hu/belfold/2019/11/10/az-ellenzeki-jelolt-gyozott-jaszberenyben"/>
        <a href="https://infostart.hu/belfold/2019/11/10/mozgourna-nelkuli-es-lakcimhalmozodasos-szavazasok-itt-az-uj-eredmeny"/>
        <a href="https://infostart.hu/belfold/2019/11/10/maradt-a-fideszes-gyozelem-komlon"/>
        <a href="https://infostart.hu/belfold/2019/11/10/vitte-a-ket-keruletet-az-ellenzek-szekszardon"/>
      </related>
      <h3>A településen a választásra jogosultak számának irreális növekedése miatt tartottak megismételt szavazást, a helyi választási iroda ugyanis nem hitesítette az eredményt október 13-án.</h3>
      <p>A Borsod-Abaúj-Zemplén megyei település honlapjára feltett jegyzőkönyv szerint a község névjegyzékében szereplők három független polgármester-jelölt közül választhattak vasárnap.</p>
      <p>Mikó Norbert 37, Fehér Gyula 42 voksot kapott, Szabó Tamás Ákosra senki nem szavazott. A képviselő-testületi helyekért öten indultak, Mata László és Fehér-Vigóczki Ildikó lett önkormányzati képviselő.</p>
      <blockquote>Nyésta volt az országban az egyetlen település október 13-án, amelynek választási eredményeiről a választási iroda a szavazás után nem közölt adatokat.</blockquote>
      <p>A településen a választásra jogosultak számának irreális növekedése miatt tartottak megismételt szavazást.Október 13-án a településen 27-en voltak a választói névjegyzékben, de ez a szám rövid időn belül 98-ra emelkedett, ők nem voksolhattak volna.</p>
    </article>
  </body>
</html>