<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/eski-ingiliz-istihbarat-gorevlisi-istanbulun-gobeginde-olu-bulundu/926712"/>
    <meta property="og:site_name" content="medya faresi"/>
    <meta property="article:published_time" content="2019-11-11T11:48:00+00:00"/>
    <meta property="og:title" content="Eski İngiliz istihbarat görevlisi İstanbul'un göbeğinde ölü bulundu"/>
    <meta property="og:description" content="Beyoğlu'nda cesedi bulunan kişinin, Suriye'de 'Beyaz Baretliler'in kurucusu olarak bilinen eski İngiliz istihbarat subayı James Gustaf Edward Le Mesurier olduğu tespit edildi."/>
  </head>
  <body>
    <article>
      <h1>Eski İngiliz istihbarat görevlisi İstanbul'un göbeğinde ölü bulundu</h1>
      <h2>Beyoğlu'nda cesedi bulunan kişinin, Suriye'de 'Beyaz Baretliler'in kurucusu olarak bilinen eski İngiliz istihbarat subayı James Gustaf Edward Le Mesurier olduğu tespit edildi.</h2>
      <address>
        <time datetime="2019-11-11T11:48:00+00:00">11 Nov 2019, 11:48</time>
      </address>
      <p>Cami görevlileri, Karaköy Kılıç Ali Paşa Cami yanında saat 05.30 sıralarında  caminin yan tarafında bir kişinin yerde hareketsiz yattığını görünce durumu polis ve sağlık ekiplerine bildirdi.</p>
      <p>Olay yerine gelen sağlık ekipleri, yerde hareketsiz yatan kişinin öldüğü belirledi.</p>
      <p>Bu sırada polis ekipleri de çevrede güvenlik önlemi aldı. Cesedin yüzünde kesici alet yarası, elleri ve ayaklarının ise kırık olduğu tespit edildi.</p>
      <p>Ceset ilk incelemeler sonrası otopsi için İstanbul Adli Tıp Kurumu morguna götürüldü.</p>
      <p>Yapılan incelemede cesedin Suriye'de 'Beyaz Baretliler' olarak bilinen gruba desteği ile tanınan eski İngiliz istihbarat subayı James Gustaf Edward Le Mesurier'e ait olduğu olduğu tespit edildi.</p>
      <h3>YÜKSEKTEN DÜŞME</h3>
      <p>48 yaşındaki Le Mesurier'in şüpheli ölümü, polis kayıtlarına göre 'yüksekten düşme' olarak geçti.</p>
      <figure>
        <img src="http://i.medyafaresi.com/uploads/content/eski-ingiliz-istihbarat-gorevlisi-istanbulun-gobeginde-olu-bulundu-11112019jpg.jpg?v=1573473056"/>
      </figure>
      <p>Le Mesurier'in eşinin ilk ifadesinde saat 04.00 sıralarında uyku ilacı aldıklarını, kapının çalınması üzerine uyandığını ve eşinin cesedini çevredekilerin uyarısı üzerine gördüğünü söylediği belirtildi.</p>
      <h3>BEYAZ BARETLİLER KİMDİR?</h3>
      <p>Suriye Sivil Savunması, ya da daha çok bilinen isimleriyle Beyaz Baretliler yaklaşık 3 bin gönüllüden oluşan bir arama-kurtarma ağı.</p>
      <p>Bu grup, özellikle Suriye hükümetinin kimyasal saldırı kullandığı yönündeki iddiaları dünyanın gündemine taşımakla biliniyor.</p>
      <p>Grup, kuruldukları 2013'ten bu yana yaklaşık 62 bin kişinin hayatını kurtardıklarını ve 141 gönüllülerinin ise arama-kurtarma çalışmalarında yaşamını yitirdiğini söylüyor.</p>
    </article>
  </body>
</html>