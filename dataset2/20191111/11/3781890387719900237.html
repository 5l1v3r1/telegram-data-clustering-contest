<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/741154"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T11:20:00+00:00"/>
    <meta property="og:title" content="ตั้ง'สมเด็จพระมหาธีราจารย์' ปธ.ดูแลพระธรรมทูตตปท."/>
    <meta property="og:description" content="ที่ประชุม มส. ตั้ง 'สมเด็จพระมหาธีราจารย์' ประธานกำกับดูแลพระธรรมทูตต่างประเทศ"/>
  </head>
  <body>
    <article>
      <h1>ตั้ง'สมเด็จพระมหาธีราจารย์' ปธ.ดูแลพระธรรมทูตตปท.</h1>
      <address>
        <time datetime="2019-11-11T11:20:00+00:00">11 Nov 2019, 11:20</time>
      </address>
      <p>
        <b>ที่ประชุม มส. ตั้ง "สมเด็จพระมหาธีราจารย์" ประธานกำกับดูแลพระธรรมทูตต่างประเทศ</b>
      </p>
      <p>วันนี้ (11 พ.ย.) ผู้สื่อข่าวรายงานว่า จากการประชุมมหาเถรสมาคม(มส.) ครั้งที่ 26/2562  ที่ประชุมมส. ได้มีมติตามที่สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก (อัมพร อมฺพโร) ประธานที่ประชุม  ทรงปรารภว่า มส.ได้แต่งตั้งสมเด็จพระมหาธีราจารย์ (ปสฤทธิ์ เขมงฺกโร) เจ้าอาวาสวัดยานนาวา กรรมการมส.  ที่ปรึกษาสำนักงานกำกับดูแลพระธรรมทูตไปต่างประเทศ ให้เป็นผู้ปฏิบัติหน้าที่แทนประธานสำนักงานกำกับดูแลพระธรรมทูตไปต่างประเทศ ตั้งแต่วันที่ 30 พ.ค.2561 เป็นระยะเวลาพอสมควร และได้ปฏิบัติหน้าที่มาโดยเรียบร้อย จึงเสนอแต่งตั้ง สมเด็จพระมหาธีราจารย์ อายุ 82 พรรษา 61 ป.ธ.3 น.ธ.เอก วัดยานนาวา เขตสาทร กรุงเทพมหานคร กรรมการมส. และผู้ปฏิบัติหน้าที่แทนประธานสำนักงานกำกับดูแลพระธรรมทูตไปต่างประเทศ ให้ดำรงตำแหน่ง ประธานสำนักงานกำกับดูแลพระธรรมทูตไปต่างประเทศ.</p>
    </article>
  </body>
</html>