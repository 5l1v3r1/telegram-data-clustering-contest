<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/salute/medicina-e-ricerca/2019/11/11/news/ritirato_un_lotto_di_sciroppo_mucolitico_in_tutta_italia-240837596/"/>
    <meta property="og:site_name" content="Repubblica.it"/>
    <meta property="article:published_time" content="2019-11-11T11:19:00+00:00"/>
    <meta property="og:title" content="Ritirato in tutta Italia un lotto di sciroppo Mucoaricodil, mucolitico per la tosse"/>
    <meta property="og:description" content="Il farmaco a base di Ambroxolo cloridrato ritirato da Menarini. E' usato per curare i sintomi di influenza e affezioni dell'apparato respiratorio"/>
  </head>
  <body>
    <article>
      <h1>Ritirato in tutta Italia un lotto di sciroppo Mucoaricodil, mucolitico per la tosse</h1>
      <h2>Il farmaco a base di Ambroxolo cloridrato ritirato da Menarini. E' usato per curare i sintomi di influenza e affezioni dell'apparato respiratorio</h2>
      <address>
        <time datetime="2019-11-11T11:19:00+00:00">11 Nov 2019, 11:19</time>
      </address>
      <p>Un lotto di sciroppo mucolitico Mucoaricodil, prodotto da Menarini, è stato ritirato dal mercato. Lo ha deciso la stessa azienda farmaceutica, fornendo alcuni dettagli sul farmaco ma senza specificare i motivi del ritiro in una nota diffusa da Codifi (Consorzio Stabile per la Distribuzione) su Lo sportello dei diritti. Si tratta delle confezioni del lotto n. 81001 con scadenza 2-2021 da 200 ml di Mucoaricodil con autorizzazione Aic 033561046. E' a base del principio attivo Ambroxolo cloridrato, appartenente alla categoria mucolitici ed è appunto commercializzato in Italia da Menarini Industrie farmaceutiche riunite Srl.<br/><br/>Il "Questo sciroppo – si legge nel documento – è indicato nel trattamento delle turbe della secrezione nelle affezioni broncopolmonari acute e croniche. Nello specifico si tratta del lotto 72012 scad. 6-2020 della specialità medicinale MUCOARICODIL*SCIR 600MG 200ML – AIC 033561046″.<br/><br/>Si tratta di un prodotto molto utilizzato, soprattutto in questo periodo, per combattere le affezioni del sistema respiratorio. Tra le patologie per le quali se ne raccomanda l’uso vi sono bronchiectasie, broncopneumopatia cronica ostruttiva, faringite acuta, influenza, laringite acuta, laringite cronica, polmonite, raffreddore, rinite allergica e tosse.<br/><br/>Negli ultimi mesi sono stati richiamati diversi farmaci dal mercato, tra cui quelli contenenti <a href="https://www.repubblica.it/salute/medicina-e-ricerca/2019/09/20/news/ritirati_i_farmaci_con_la_ranitidina_a_causa_di_un_impurita_cancerogena-236517828/">ranitidina</a> e oltre 700 lotti di medicinali contenenti <a href="https://www.repubblica.it/salute/medicina-e-ricerca/2019/09/26/news/non_solo_ranitidina_per_l_ema_vanno_testati_tutti_i_farmaci_per_impurita_cancerogene-237010173/">Valsartan</a>, dopo che è stata trovata all'interno una sostanza classificata come cancerogena.</p>
    </article>
  </body>
</html>