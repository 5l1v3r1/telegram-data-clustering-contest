<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653552/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T11:29:00+00:00"/>
    <meta property="og:title" content="Верховний Суд зняв заборону на примусовий продаж &quot;дочки&quot; російського банку"/>
    <meta property="og:description" content="Верховний Суд залишив без змін постанову Київського апеляційного суду від 27 серпня, якою було скасовано заборону Державній виконавчій службі вчиняти будь-які дії щодо продажу 99,77% акцій Промінвестбанку."/>
  </head>
  <body>
    <article>
      <h1>Верховний Суд зняв заборону на примусовий продаж "дочки" російського банку</h1>
      <address>
        <time datetime="2019-11-11T11:29:00+00:00">11 Nov 2019, 11:29</time>
      </address>
      <p>Верховний Суд залишив без змін постанову Київського апеляційного суду від 27 серпня, якою було скасовано заборону Державній виконавчій службі вчиняти будь-які дії щодо продажу 99,77% акцій Промінвестбанку.</p>
      <p>Про це повідомляє <a href="http://finbalance.com.ua/news/verkhovniy-sud-znyav-zaboronu-na-primusoviy-prodazh-prominvestbanku">Finbalance</a> з посиланням на рішення суду від 6 листопада.</p>
      <p>Зазначається, що суд відмовився задовольнити касаційні скарги російської держкорпорації ВЕБ.РФ та її української "дочки" - Промінвестбанку.</p>
      <p>Заборона на продаж акцій банку вводилась постановою Печерського райсуду Києва від 24.07.2019 на вимогу ВЕБ.РФ в рамках забезпечення його позову щодо зняття арешту з 99,77% акцій Промінвестбанку.</p>
      <p>
        <b>Нагадаємо:</b>
      </p>
      <p>
        <i>Верховний Суд <a href="https://www.epravda.com.ua/news/2019/09/13/651621/">відхилив скаргу</a> російської держкорпорації "ВЕБ.РФ" на рішення судів попередніх інстанцій, яким корпорація хотіла зупинити продаж акцій "Промінвестбанку".</i>
      </p>
      <p>
        <i>20 вересня 2018 року приватний виконавець виконавчого округу Києва Каращук K.Л. на підставі заяви ТОВ "Дайріс" відкрила виконавче провадження з примусового виконання ухвали Апеляційного суду Києва від 5 вересня 2018 року щодо стягненню акцій ПАТ "Промінвестбанк" на користь компанії "Дайріс" з групи "Приват" Ігоря Коломойського і партнерів.</i>
      </p>
    </article>
  </body>
</html>