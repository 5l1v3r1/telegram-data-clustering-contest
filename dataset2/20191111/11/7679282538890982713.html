<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ayodhya-case-verdict-posted-inflammatory-message-on-facebook-arrested-2843407.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T11:40:25+00:00"/>
    <meta property="og:title" content="अयोध्या केस फैसलाः फेसबुक पर भड़काऊ संदेश पोस्ट किया, गिरफ्तार"/>
    <meta property="og:description" content="सोशल मीडिया पर भड़काऊ संदेश वायरल करने के आरोपी को पुलिस ने गिरफ्तार कर लिया है। प्रभावी कार्रवाई के तहत उसे जेल भेजा जा रहा है। अयोध्या मामले में सुप्रीम कोर्ट के फैसले के कुछ घण्टे पहले फेसबुक..."/>
  </head>
  <body>
    <article>
      <h1>अयोध्या केस फैसलाः फेसबुक पर भड़काऊ संदेश पोस्ट किया, गिरफ्तार</h1>
      <address><time datetime="2019-11-11T11:40:25+00:00">11 Nov 2019, 11:40</time> by <a rel="author">हिन्दुस्तान टीम,सीतापुर</a></address>
      <p>सोशल मीडिया पर भड़काऊ संदेश वायरल करने के आरोपी को पुलिस ने गिरफ्तार कर लिया है। प्रभावी कार्रवाई के तहत उसे जेल भेजा जा रहा है। अयोध्या मामले में सुप्रीम कोर्ट के फैसले के कुछ घण्टे पहले फेसबुक पर एक भड़काऊ संदेश वायरल हुआ था।</p>
      <p>शहर कोतवाल अम्बर सिंह का कहना है कि फेस बुक और अन्य स्रोतों से आरोपी की पहचान कोतवाली नगर क्षेत्र के मोहल्ला आदर्शनगर निवासी वैभव बजरंगी योद्धा उर्फ वैभव बजरंगी गुप्ता के रूप में हुई थी।</p>
      <p>केस दर्ज करने के बाद आरोपित की तलाश में कई स्थानों पर दबिश दी गई। बताया कि शाह महोली चौकी प्रभारी अतुल कुमार को मुखबिर से आरोपित के मिलने की सूचना मिली थी।</p>
      <p>सोमवार आरोपित वैभव को गिरफ्तार किया गया। गंभीर धाराओं में दर्ज हुए अभियोग के तहत वैभव को जेल भेजा जा रहा है। बताया कि फेसबुक और सोशल मीडिया पर लगातार निगरानी रखी जा रही है। भड़काऊ मैसेज और पोस्ट डालने वालों के विरुद्ध आगे भी कार्रवाई जारी रहेगी। </p>
    </article>
  </body>
</html>