<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196975/noemvrios-me-to-moystaki-mas-kata-toy-karkinoy-toy-prostati"/>
    <meta property="og:site_name" content="CNN.gr"/>
    <meta property="article:published_time" content="2019-11-11T11:44:30+00:00"/>
    <meta property="og:title" content="Νοέμβριος: Με το… μουστάκι μας κατά του καρκίνου του προστάτη!"/>
    <meta property="og:description" content="Νοέμβριος: Με το… μουστάκι μας κατά του καρκίνου του προστάτη!"/>
  </head>
  <body>
    <article>
      <h1>Νοέμβριος: Με το… μουστάκι μας κατά του καρκίνου του προστάτη!</h1>
      <h2>Μήνας ευαισθητοποίησης και πρόληψης κατά του καρκίνου του προστάτη και των όρχεων παγκοσμίως ο Νοέμβριος και τα τελευταία χρόνια, μια πολύ ξεχωριστή καμπάνια κυριαρχεί διεθνώς. Οι άντρες τον Νοέμβριο ξυρίζονται τελείως και αφήνουν μόνο μουστάκι, που όσο προχωράει ο μήνας, τόσο πιο παχύ και πιο τσιγκελωτό γίνεται!</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 13:44 , 11 November 2019</p>
      <p>Το κίνημα έχει καθιερωθεί ως «<b>M</b><b>-</b><b>ovember</b>», από τα αρχικά των λέξεων Mustache (μουστάκι) και November (Νοέμβριος). Ξεκίνησε από την Αυστραλία όμως σύντομα επεκτάθηκε σε μεγάλο μέρος της υφηλίου με ένα πολύ απλό σλόγκαν: «Να σταματήσουν οι άντρες να πεθαίνουν νέοι». Το κόνσεπτ είναι πως αφήνεις μουστάκι, όλοι σε ρωτούν «γιατί αφήνεις μουστάκι;» και εκεί εμφανίζεται η συζήτηση για τον καρκίνο του προστάτη και των όρχεων. Στόχος όσων συμμετέχουν στο κίνημα είναι να μιλήσουμε όλοι για τον αντρικό καρκίνο, αλλά κυρίως να ευαισθητοποιηθούν όλοι οι άντρες από νεαρή ηλικία και να βάλουν στη ζωή τους την πρόληψη και την έγκαιρη διάγνωση, δύο καθοριστικούς παράγοντες για την αντιμετώπιση της νόσου. Οι άντρες αφήνουν μουστάκι και ενθαρρύνουν τους υπόλοιπους να προχωρήσουν με τις απαραίτητες εξετάσεις.</p>
      <figure>
        <img src="https://cdn.cnngreece.gr/images/news/2019/11/11/movember.png"/>
      </figure>
      <p>Η στατιστική εξηγεί ακριβώς τι συμβαίνει καθώς ο καρκίνος του προστάτη είναι η δεύτερη πιο συχνή αιτία θανάτου από νεοπλασία για τους άντρες, παρόλο που το προσδόκιμο ζωής κάποιου που διαγιγνώσκεται με καρκίνο του προστάτη είναι πάνω από πέντε χρόνια σχεδόν κατά 100%, πάνω από δέκα χρόνια κατά 98% και πάνω από 15 χρόνια κατά 91%, σύμφωνα με την Αμερικανική Αντικαρκινική Εταιρία. Ο καρκίνος του προστάτη αναπτύσσεται κυρίως σε άντρες άνω των πενήντα και αυτοί επιβάλλεται να κάνουν ετησίως την προληπτική εξέταση PSA, που θεωρείται -πια- εξέταση ρουτίνας.</p>
      <p>Παράλληλα όμως, οι άντρες οφείλουν να θωρακίζουν τον οργανισμό τους με διάφορους τρόπους, όπως για παράδειγμα με μια διατροφή πλούσια σε λαχανικά και φρούτα που έχουν διαπιστωμένη ευεργετική δράση και παράλληλα, με αποφυγή των πικάντικων φαγητών, του αλκοόλ, του καφέ, των οστρακοειδών και άλλων τροφίμων που ενδέχεται να ερεθίσουν το κατώτερο ουροποιητικό σύστημα. Το νερό, 1,5-2 λίτρα ημερησίως, βοηθά σημαντικά, ειδικά αν καταναλώνεται μερικές ώρες πριν τον ύπνο. Η σωματική άσκηση και η γυμναστική, αλλά και η διατήρηση κανονικής σεξουαλικής δραστηριότητας βοηθούν επίσης στην καλή κατάσταση του οργανισμού και του προστάτη εν γένει.</p>
      <figure>
        <img src="https://cdn.cnngreece.gr/images/news/2019/11/11/athlitis.jpg"/>
      </figure>
      <p>Το συμπλήρωμα διατροφής <b><a href="https://www.aboca.com/el/product/prostyron-advanced-4/?utm_source=cnn&amp;utm_medium=native&amp;utm_campaign=nov-dec19">Prostyron</a> </b>είναι ένα φυσικό προϊόν, που προσφέρει ολοκληρωμένη δράση για την υγεία του προστάτη και του ουροποιητικού συστήματος. Βασίζεται στο καινοτόμο φυσικό  μοριακό σύμπλοκο Xanurin, που αποτελείται από διάφορες φυσικές ουσίες, οι οποίες προέρχονται από το φυτό σερενόα, το κράνµπερι, από γίγαρτα σταφυλιού (δηλαδή τα κουκούτσια που είναι χρήσιμα στην αγγειακή ευεξία και την προστασία από τις ελεύθερες ρίζες) και από πράσινο τσάι, του οποίου η δράση ευνοεί την υγεία του ουροποιητικού συστήματος. Η σύνθεσή του συμπληρώνεται από αιθέρια έλαια λευκόδεντρου και αρκεύθου, µε αντιοξειδωτική δράση.</p>
      <figure>
        <img src="https://cdn.cnngreece.gr/images/news/2019/11/11/prostyron.jpg"/>
      </figure>
      <p>Ο Νοέμβρης με τα… μουστάκια του είναι αφιερωμένος στην πρόληψη κατά του καρκίνου του προστάτη και των όρχεων και το σίγουρο είναι πως οφείλουμε να συζητήσουμε για τον αντρικό καρκίνο και την σπουδαιότητα της έγκαιρης διάγνωσης και με απλές αλλαγές στην καθημερινότητά μας, να ενισχύσουμε τον οργανισμό μας για τις μάχες που έχει να δώσει.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197022/epixeirisi-epanapatrismos-o-kindynos-piso-apo-tis-epistrofes-maxiton-toy-isis-se-hpa-kai-ee">Επιχείρηση «Επαναπατρισμός»: Ο κίνδυνος πίσω από τις επιστροφές μαχητών του ISIS σε ΗΠΑ και ΕΕ</a>
        </li>
        <li>
          <a href="https://www.cnn.gr/news/ellada/story/197010/novartis-o-eisaggeleas-toy-areioy-pagoy-zita-tin-anathesi-tis-ypothesis-se-efetes">Novartis: Ο εισαγγελέας του Αρείου Πάγου ζητά την ανάθεση της υπόθεσης σε εφέτες</a>
        </li>
        <li>
          <a href="https://www.cnn.gr/news/ellada/story/196997/astynomiki-epixeirisi-se-kentro-diaskedasis-stin-athina-10-syllipseis-gia-narkotika">Αστυνομική επιχείρηση σε κέντρο διασκέδασης στην Αθήνα: 10 συλλήψεις για ναρκωτικά</a>
        </li>
      </ul>
      <p>
        <a href="http://www.facebook.com/sharer.php?u=https%3A%2F%2Fwww.cnn.gr%2Fnews%2Fellada%2Fstory%2F196975%2Fnoemvrios-me-to-moystaki-mas-kata-toy-karkinoy-toy-prostati">28</a>
      </p>
      <ul>
        <li>
          <a href="https://www.cnn.gr/eidhseis/tag/9120/movember">MOVEMBER</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/29460/karkinos-toy-prostath">ΚΑΡΚΙΝΟΣ ΤΟΥ ΠΡΟΣΤΑΤΗ</a>
        </li>
        <li>
          <a href="https://www.cnn.gr/eidhseis/tag/10723/noemvrios">ΝΟΕΜΒΡΙΟΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/12/197088/snapshot/2746699-1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197090/snapshot/2753354.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197086/snapshot/sensei-minimal-eQKM6wzl7Yc-unsplash.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197087/snapshot/2741915.jpg"/>
      </figure>
    </article>
  </body>
</html>