<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546379.html/5-%DA%A9%D8%A7%D8%B1%D9%88%D8%A7%D9%86-%D8%B2%D9%86%D8%AC%D8%A7%D9%86-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D8%B3%D9%81%D8%B1-%D8%A8%D9%87-%D8%B9%D8%AA%D8%A8%D8%A7%D8%AA-%D8%B9%D8%A7%D9%84%DB%8C%D8%A7%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:43:00+00:00"/>
    <meta property="og:title" content="5 کاروان زنجان در انتظار سفر به عتبات عالیات"/>
    <meta property="og:description" content="مدیر حج و زیارت استان زنجان گفت: 5 کاروان از استان زنجان قبل از امنیتی شدن کشور عراق در دفاتر حج و زیارت استان زنجان ثبت نام کرده اند که هنوز امکان اعزام فراهم نشده است."/>
  </head>
  <body>
    <article>
      <h1>5 کاروان زنجان در انتظار سفر به عتبات عالیات</h1>
      <h2>مدیرحج و زیارت استان زنجان خبرداد؛</h2>
      <address>
        <time datetime="2019-11-11T11:43:00+00:00">11 Nov 2019, 11:43</time>
      </address>
      <p>مدیر حج و زیارت استان زنجان گفت: 5 کاروان از استان زنجان قبل از امنیتی شدن کشور عراق در دفاتر حج و زیارت استان زنجان ثبت نام کرده اند که هنوز امکان اعزام فراهم نشده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فرامرز بابایی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: در حال حاضر بر اساس صلاحدید سازمان مرکزی حج و زیارت استان و وزارت امور خارجه کشور عراق شرایط لازم را برای اعزام زائران ندارد.</p>
      <p>وی با بیان اینکه در حال حاضر شرایط کشور عراق امنیتی است، بیان داشت: در چنین شرایطی امکان اعزام زائران به عتبات عالیات وجود ندارد.</p>
      <p>این مسئول خاطرنشان کرد: تا اطلاع ثانوی فعالیت در حوزه عتبات عالیات متوقف شده است و امکان خروج زائران وجود ندارد.</p>
      <p>مدیر حج و زیارت استان زنجان با اشاره به ثبت نام 5 گروه برای سفر به عتبات عالیات، تصریح کرد: در صورت مهیا شدن شرایط سفر این 5 گروه اعزام می شوند.</p>
      <p>بابایی با بیان اینکه در حال حاضر ثبت نام انجام نمی شود، افزود: در صورت برقراری امنیت،سفرهای عتبات عالیات آغاز می شود.</p>
      <p>وی قیمت عتبات عالیات را در حال حاضر یک میلیون و 700 هزار تومان تا 2 میلیون و 100 هزار تومان اعلام کرد و گفت: قیمت هوایی عتبات عالیات نیز 3.5 میلیون تومان است.</p>
      <p>به گزارش موج رسا،قرار بود از اول آبان اعزام کاروان‌ های حج و زیارت به عتبات عالیات آغاز شود که به دلیل شرایط ویژه عراق، این اتفاق رخ نداد.<br/>طبق آخرین اطلاعیه‌های صادر از سازمان حج و زیارت، تا اطلاع ثانونی همه سفرها به سمت عراق لغو شده است و آغاز اعزام‌ ها بعد از این تاریخ به برقراری آرامش در این کشور بستگی دارد.</p>
      <p>انتهای پیام/</p>
    </article>
  </body>
</html>