<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/11/myj-probode-jena-si-pri-bitov-skandal-v-plevensko.429202"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T11:20:00+00:00"/>
    <meta property="og:title" content="Мъж прободе жена си при битов скандал в Плевенско"/>
    <meta property="og:description" content="36-годишната жена е с опасност за живота | Dnes.bg"/>
  </head>
  <body>
    <article>
      <h1>Мъж прободе жена си при битов скандал в Плевенско</h1>
      <h2>36-годишната жена е с опасност за живота</h2>
      <address><time datetime="2019-11-11T11:20:00+00:00">11 Nov 2019, 11:20</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>36-годишна жена е с опасност за живота след битов скандал в село Крушовене, съобщиха от Областната дирекция на МВР в Плевен.</p>
      <p>Сигналът е подаден в събота в 01.40 часа в полицията в Долни Дъбник. Съобщено е за семеен битов скандал в Крушовене.</p>
      <p>На адреса са изпратени полицейски служители, които са установили, че 33-годишен е пробол в гърба с нож 36-годишна жена.</p>
      <p>Извършен е оглед на местопроизшествието, като е иззет кухненският нож. Пострадалата е транспортирана в УМБАЛ "Д-р Георги Странски" - Плевен и е настанена в гръдна хирургия с временна опасност за живота.</p>
      <p>Извършителят е задържан за срок до 24 часа по Закона за МВР. Уведомен е дежурен прокурор при Районна прокуратура - Плевен.</p>
      <p>По случая е образувано досъдебно производство, предстои назначаване на експертизи.</p>
    </article>
  </body>
</html>