<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/iphone-12-possibile-design/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T11:36:00+00:00"/>
    <meta property="og:title" content="iPhone 12: Apple potrebbe rivoluzionare il design"/>
    <meta property="og:description" content="Il futuro design di iPhone 12 potrebbe essere stato anticipato: Apple starebbe pensando a display diversi e materiali simili a quelli di iPhone 4."/>
  </head>
  <body>
    <article>
      <h1>iPhone 12: Apple potrebbe rivoluzionare il design</h1>
      <address><time datetime="2019-11-11T11:36:00+00:00">11 Nov 2019, 11:36</time> by <a rel="author">Biagio Petronaci</a></address>
      <p>Il <b>2020</b> sembrerebbe essere un anno chiave per <b>Apple</b>: i prossimi <b>iPhone</b> potrebbero presentare una vera e propria rivoluzione per quanto riguarda il <b>design</b>. Queste indiscrezioni farebbero intendere che Apple, dopo le critiche di pochi mesi fa, abbia deciso di stravolgere l’aspetto estetico degli smartphone che arriveranno l’anno prossimo.</p>
      <p>La società di Cupertino mantiene il design del melafonini per circa tre anni, prima di modificarlo. Il 2020 sarebbe quindi l’anno della svolta. I nuovi iPhone, però, potrebbero fare un <b>salto indietro nel tempo</b>: l’aspetto esteriore potrebbe strizzare l’occhio ad <a href="http://www.tomshw.it/smartphone/storia-delliphone-con-iphone-4s-arrivano-siri-e-icloud/reazioni-alliphone-4s/">iPhone 4</a>. I prossimi modelli potrebbero infatti avere dei <b>margini arrotondati</b>. Potremmo inoltre trovare delle parti in metallo e alcune in un altro materiale, probabilmente vetro. La scelta di questo secondo elemento sarebbe riconducibile al fatto che i nuovi iPhone monteranno un chip dedicato al <b>5G</b>, che causerà un aumento della temperatura e <a href="http://www.tomshw.it/smartphone/iphone-12-prezzo-5g/">del prezzo</a>.</p>
      <slideshow>
        <figure>
          <img src="https://www.tomshw.it/images/images/2019/11/il-probabile-design-di-iphone-12-62166.768x432.jpg"/>
        </figure>
        <figure>
          <img src="https://www.tomshw.it/images/images/2019/11/il-probabile-design-di-iphone-12-62165.768x432.jpg"/>
        </figure>
        <figure>
          <img src="https://www.tomshw.it/images/images/2019/11/il-probabile-design-di-iphone-12-62164.768x432.jpg"/>
        </figure>
      </slideshow>
      <p>Credit Image – <a href="https://www.phonearena.com/news/2020-Apple-iPhone-12-could-be-the-most-dramatic-iPhone-redesign-in-years_id120106">Phonearena</a></p>
      <p>Nella parte posteriore potrebbero essere collocate ben <b>4 fotocamere</b>, che, a differenza di quanto presente nelle foto di <i>rendering</i>, dovrebbero avere delle grandezze diverse. Le dimensioni dei <b>display</b>, che quasi certamente ingloberanno una frequenza di aggiornamento di <a href="http://www.tomshw.it/smartphone/iphone-2020-potrebbe-avere-uno-schermo-a-120-hz/">120 Hz</a>, dovrebbero essere diverse rispetto a quelle degli <a href="http://www.tomshw.it/smartphone/iphone-11-recensione/">iPhone 11</a>. <i>Ming-Chi Kuo</i>, una fonte molto attendibile, ha dichiarato che la variante “Pro” di iPhone 12 potrebbe avere uno schermo da 5,4 pollici, contro i 5,8 pollici del predecessore. Il display della versione “Max” potrebbe invece essere ancora più ampio e quello del terzo esemplare praticamente invariato.</p>
      <p>Questa è solo una delle novità di Apple, dopo <a href="http://www.tomshw.it/smartphone/iphone-se-2-arrivera-a-marzo-2020/">iPhone SE 2</a>, gli <a href="http://www.tomshw.it/smartphone/apple-gli-occhiali-ar-arriveranno-nel-2020/">occhiali AR</a> e i nuovi due <a href="http://www.tomshw.it/smartphone/apple-e-sempre-piu-legata-al-mercato-delle-cuffie-ecco-i-due-innovativi-brevetti/">brevetti dedicati alle cuffie</a>.</p>
      <blockquote>Il Nuovo Apple iPad, con display in retina e il chip A10 Fusion, è disponibile all’acquisto. Lo trovate a <a href="https://toms.it/2Pt6C">questo indirizzo</a>.</blockquote>
    </article>
  </body>
</html>