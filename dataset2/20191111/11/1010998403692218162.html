<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/mozachni-implanti-shte.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T11:29:00+00:00"/>
    <meta property="og:title" content="Мозъчни импланти ще се борят срещу наркозависимостта"/>
    <meta property="og:description" content="Процедурата по поставянето им се извършва за първи път в САЩ"/>
  </head>
  <body>
    <article>
      <h1>Мозъчни импланти ще се борят срещу наркозависимостта</h1>
      <h2>Процедурата по поставянето им се извършва за първи път в САЩ</h2>
      <address><time datetime="2019-11-11T11:29:00+00:00">11 Nov 2019, 11:29</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>В САЩ поставиха мозъчни импланти на наркозависими пациенти с цел намаляване на тяхното желание за опиат. Подобен експеримент се провежда за първи път, пише Би Би Си.</p>
      <p>Водещият проекта лекар Али Ресай от Университета в Западна Вирджиния обяснява, че устройството е вид „пейсмейкър за мозъка”. Въпреки това подчертава, че не е технология за масово използване и не трябва да се насърчава.</p>
      <p>Мъж с близо 10-годишно пристрастие вече е опериран. Предстои други трима да се подложат на процедурата. Те ще бъдат под постоянно наблюдение през следващите две години.</p>
      <p>Първоначално се правят няколко сканирания на мозъка. След това се пробива малка дупка в черепа, през която се поставя 1 мм имплант в частта на мозъка, която регулира импулси като пристрастие и самоконтрол.</p>
      <p>След това се поставя и батерия под ключицата. Оттам следва мониторинг на мозъчната активност от физиотерапевти, физиолози и експерти, които следят дали „апетитът” за наркотик спада.</p>
      <p>Дълбоко мозъчна стимулация (DBS) е одобрена практика от американската Агенция за контрол на храните и лекарствата. Тя се използва за лечение на различни болести като Паркинсон, епилепсия и обсесивно-компулсивно разстройство. За пръв път DBS е одобрена за третиране на наркозависими пациенти.</p>
      <p>„Лечението е за тези, които не са успели да преминат през други процедури, без значение дали е чрез медицина, поведенческа терапия или социални намеси. Това е строга процес, наблюдаван от регулатори, етични норми и други институции”, допълва д-р Ресай.</p>
    </article>
  </body>
</html>