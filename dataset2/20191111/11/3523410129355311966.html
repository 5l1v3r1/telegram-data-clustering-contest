<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639395/%D8%AF%D9%81%D8%A7%D8%B9-%D8%A7%D8%B2-%D9%85%D8%B1%D8%AF%D9%85%E2%80%8C%D8%B3%D8%A7%D9%84%D8%A7%D8%B1%DB%8C-%D8%AF%D8%B1-%D8%A8%D9%88%D9%84%DB%8C%D9%88%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T11:43:00+00:00"/>
    <meta property="og:title" content="دفاع از مردم‌سالاری در بولیوی"/>
    <meta property="og:description" content="در بولیوی کودتایی رخ داده است! پس از حدود سه هفته از برگزاری انتخابات ریاست‌جمهوری بولیوی که با پیروزی اوو مورالس در دور اول خاتمه یافت، سرانجام ..."/>
  </head>
  <body>
    <article>
      <h1>
        <a href="https://www.bultannews.com/fa/news/639395/%D8%AF%D9%81%D8%A7%D8%B9-%D8%A7%D8%B2-%D9%85%D8%B1%D8%AF%D9%85%E2%80%8C%D8%B3%D8%A7%D9%84%D8%A7%D8%B1%DB%8C-%D8%AF%D8%B1-%D8%A8%D9%88%D9%84%DB%8C%D9%88%DB%8C">دفاع از مردم‌سالاری در بولیوی</a>
      </h1>
      <h2>در بولیوی کودتایی رخ داده است! پس از حدود سه هفته از برگزاری انتخابات ریاست‌جمهوری بولیوی که با پیروزی اوو مورالس در دور اول خاتمه یافت، سرانجام ...</h2>
      <address><time datetime="2019-11-11T11:43:00+00:00">11 Nov 2019, 11:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در بولیوی کودتایی رخ داده است! پس از حدود سه هفته از برگزاری انتخابات <b><i>ریاست‌جمهوری</i> </b>بولیوی که با پیروزی اوو مورالس در دور اول خاتمه یافت، سرانجام مجموعه‌ای از تحرکات غیرقانونی مخالفان مورد حمایت ایالات متحده، به کودتا علیه<b> رئیس‌جمهور</b> منتخب کشور انجامید.</p>
      <p>مخالفان دولت در ابتدا با ادعای وقوع «تقلب» در انتخابات، اغتشاشات خیابانی را در دستورکار قرار دادند و طی این مدت اقدام به آتش‌زدن اماکن دولتی، ربودن و آزار و تهدید برخی هواداران دولت و ضرب‌وجرح فعالان اجتماعی بومی (حامیان اصلی رئیس‌جمهور) کردند.</p>
      <p>درحالی‌که مورالس پذیرفته بود انتخابات مجدد برگزار کند، کارلوس مسا، سیاستمدار متکی به حمایت امریکا و رقیب شکست‌خوردهٔ انتخاباتی مورالس، مدعی شد انتخابات مجدد فقط درصورتی مشروعیت دارد که مورالس و معاونش، آلوارو گارسیا از شرکت در آن منع شوند.</p>
      <p>ساعتی بعد، مورالس تحت فشار فرماندهان ارتش و با عنوان «جلوگیری از خون‌ریزی و برادرکشی» از سمت خود استعفا کرد.</p>
      <p>اتحاد عدالت‌خواهان ایران این دسیسه را مصداق بارز کودتا علیه رئیس‌جمهور قانونی بولیوی، و اقدامی ضد دموکراسی و قانون اساسی کشور می‌داند و تمام نیروهای مترقی را به حمایت از مورالس و جنبشی که او در تمام این سال‌ها برای تحقق عدالت اجتماعی رهبری کرده، فرامی‌خواند.</p>
      <p>محکومیت کودتا در بولیوی صرفاً نخستین گام برای جلب حمایت بین‌المللی به‌منظور دفاع از مردم‌سالاری در بولیوی، و دستاوردهای چشمگیر دولت مورالس در فقرزدایی، استیفای حقوق بومیان، و بسط عدالت اجتماعی در این کشور است.</p>
    </article>
  </body>
</html>