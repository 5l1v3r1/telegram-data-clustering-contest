<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820081.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T11:56:00+00:00"/>
    <meta property="og:title" content="درخواست پلیس پایتخت از مسئولان قضایی"/>
    <meta property="og:description" content="به گزارش مهر، سردار حسین رحیمی رئیس پلیس پایتخت صبح امروز در حاشیه دیدار مردمی در مرکز ۱۹۷ ناجا در جمع خبرنگاران اظهار کرد: پیشنهادات پلیس برای بهبود طرح ترافیک اعلام شده است به عنوان مثال ساعت طرح در نیمه دوم سال باید از ساعت ۱۹ کاهش پیدا کند."/>
  </head>
  <body>
    <article>
      <h1>درخواست پلیس پایتخت از مسئولان قضایی</h1>
      <address>
        <time datetime="2019-11-11T11:56:00+00:00">11 Nov 2019, 11:56</time>
      </address>
      <p>رئیس پلیس پایتخت گفت: از مسئولان قضایی درخواست دارم که به موضوع ترافیک وارد شوند و دستگاه‌های کم‌کار را مواخذه کنند.</p>
      <p>به گزارش مهر، سردار حسین رحیمی رئیس پلیس پایتخت صبح امروز در حاشیه دیدار مردمی در مرکز ۱۹۷ ناجا در جمع خبرنگاران اظهار کرد: پیشنهادات پلیس برای بهبود طرح ترافیک اعلام شده است به عنوان مثال ساعت طرح در نیمه دوم سال باید از ساعت ۱۹ کاهش پیدا کند.</p>
      <p>این مقام انتظامی با بیان اینکه با جدیت بحث برخورد با خودروهای دودزا ادامه دارد، گفت: باید برای کنترل ترافیک هم‌افزایی را باید بیشتر کنیم. توپ در زمین هم انداختن مشکلی از مشکلات مردم حل نمی‌کند. بخشی از ترافیک تهران به حجم خودرو برمی‌گردد، آنچه مربوط به پلیس است این است که به سرعت در سر صحنه‌های تصادفات حضور پیدا کند، تقریبا جایی نمی‌توان یافت که ترافیک سنگین به دلیل عدم حضور پلیس در صحنه‌های تصادف ایجاد شود.</p>
      <p>رحیمی افزود: در آخرین جلسه شورای ترافیک که در تهران برگزار شد، مسائل مطرح شد، درباره رسیدگی به وضعیت ترافیک کمتر تحرک و همدلی می بینیم، بیشتر در حد جلسات و بحث های بیهوده و تکراری است، دستگاه های مربوطه باید در کاش ترافیک و آلودگی اقدام کنند، حرف های انتزاعی باید به بحث های کارشناسی تبدیل شود، دستگاه‌های مسئول باید پاسخ دهند که چه حرکتی برای کاهش آلودی هوا کردند.</p>
      <p>وی گفت: از مسئولان بپرسیم چه اتفاقی را در این چند ساله رقم زدند تا وضعیت ترافیک بهبود پیدا کند، غیر از آنکه منتظر باران و باد هستیم؟ دستگاه‌ها باید ابزار را آماده کنند تا پلیس از آنها بهره‌بردای کند، پلیس درباره این موضوع بودجه‌ای ندارد، ما به عنوان پلیس سعی کردیم در تمام صحنه‌ها حضور پیدا کنیم.</p>
      <p>سردار رحیمی گفت: با اشاره به شروع طرح ساماندهی موتور سیکلت در تهرن از دستگاه های ذیربط چه کمکی به پلیس کردند، ما به عنوان کسی که باید ترافیک تهران را مدیریت کنیم آمادگی درایم، اما مسئولان ذیربط چه کردند، گفتند محدوده طرح ترافیک را تغییر دهیم، انجام دادیم، می‌گوییم اکنون ترافیک عصرگاهی مشکلاتی برای اعصاب و روان مردم ایجاد کرده است.</p>
      <p>رئیس پلیس پایتخت تصریح کرد: دیشب وضعیت ناهنجاری در اطراف نمایشگاه بین‌المللی و اطراف آن دیدم، ترافیک وحشتناکی آنجا بود و خود من در ترافیک ماندم، آثار این ترافیک در کل شهر تهران بود، چند بار به مسئولان نمایشگاه بگوییم که زمان نمایشگاه‌های پرمخاطب را متفاوت برگزار کنید؟</p>
      <p>وی گفت: از مسئولان قضایی درخواست دارم که وارد جریان ترافیک شوند و دستگاه‌های کم‌کار در وضعیت ترافیک را مواخذه کنند.</p>
    </article>
  </body>
</html>