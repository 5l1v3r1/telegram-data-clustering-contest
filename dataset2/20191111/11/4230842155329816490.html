<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-impichment-na-rizdvo-chy-vdastsya-demokratam-dotysnuty-trampa/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T11:25:48+00:00"/>
    <meta property="og:title" content="Імпічмент на Різдво. Чи вдасться демократам дотиснути Трампа"/>
    <meta property="og:description" content="В США тривають політичні розбірки через скандальну розмову Трампа із Зеленським. У нижній палаті Конгресу США допитують у справі низку пов’язаних з Україною дипломатів."/>
  </head>
  <body>
    <article>
      <h1>Імпічмент на Різдво. Чи вдасться демократам дотиснути Трампа</h1>
      <address>
        <time datetime="2019-11-11T11:25:48+00:00">11 Nov 2019, 11:25</time>
      </address>
      <p><b>В США тривають політичні розбірки</b> через скандальну розмову Трампа із Зеленським. У нижній палаті Конгресу США допитують у справі низку пов’язаних з Україною дипломатів.</p>
      <p>Їхні покази вказують, що <b>для тиску на Київ розгорнулась ціла кампанія на чолі з адвокатом Трампа</b> та екс-мером Нью-Йорка Рудольфом Джуліані.</p>
      <p>Посол США в ЄС Гордон Сонленд зізнався, що <b>за вказівкою Джуліані тиснув на одного з радників Зеленського під час зустрічі у Варшаві</b>. Крім того, Джуліані вимагав розслідування нібито втручання України у американські вибори 2016 року.</p>
      <p>
        <b>Читайте: </b>
        <a href="https://fakty.com.ua/ua/svit/20191110-tramp-nazvav-datu-publikatsiyi-shhe-odniyeyi-stenogramy-rozmovy-iz-zelenskym/">Трамп назвав дату публікації ще однієї стенограми розмови із Зеленським</a>
      </p>
      <p>За словами колишнього спецпредставника США в Україні Курта Волкера <b>активно допомагав Джуліані в його кампанії і тодішній генпрокурор Юрій Луценко</b>, у якого були свої політичні амбіції. Екс-посол США в Україні Марі Йованович заявила, що саме він допоміг Джуліані звільнити її з посади.</p>
      <p>За словами екс-генпрокурора Луценка саме <b>Йованович та віце-президент Байден свого часу втручались в українські справи</b> ще в 2015 році, вимагаючи звільнення його попередника Віктора Шокіна.</p>
      <figure>
        <iframe src="https://www.youtube.com/embed/-KZyBBdxBN4" width="560" height="315" data-service="Youtube" scrolling="no"/>
      </figure>
      <p>Натомість <b>Курт Волкер звинуватив Луценка у брехні</b>. Каже, що генпрокурор аби зберегти посаду надавав Білому дому неправдиві дані. Луценко це заперечує і готовий свідчити перед американським Конгресом, тільки б покликали.</p>
      <p>Попереду ще кілька публічних слухань у нижній палаті Конгресу США. <b>Демократи сподіваються до Різдва оголосити Трампу імпічмент</b>.</p>
      <p>Експерт Атлантичної Ради <b>Адріан Каратницький сподівається, що Трамп відмовиться від участі у виборах президента 2020 року</b>. Бо у нього просто не буде часу вести кампанію відбиваючись від імпічменту.</p>
      <p><b>Показником антипатії до Трампа стали останні вибори губернатора штату Кентукі</b>. Попри те, що у 2016 році понад 60% виборців там проголосували за республіканця Трампа наразі там виграв кандидат від демократів.</p>
      <p>А віце-президенту <b>Майку Пенсу довелось навіть виправдовуватись, що він не збирається підсиджувати Трампа</b>. The New York Times розповсюдив інформацію, що нібито Пенс за допомогою уряду, хоче скористатись конституційною поправкою, яка дозволяє усунути профнепридатного президента.</p>
      <p>Американський політтехнолог Джеймон Смарт вважає, що <b>в скандалі з Трампом Києву варто звертати увагу не на його імідж, а на український</b>. А колишній посол США в Україні Стівен Пайфер вважає, що найважливіше для Києва зберегти нейтралітет в американській політиці.</p>
      <p>Наразі Трамп заявив, що готовий оприлюднити стенограму ще однієї розмови з Зеленським. Утім, <b>шкода принаймні на дипломатичному рівні стосункам між США та Україною вже нанесена</b>. В Україні так і немає посла з Вашингтону, а за даними видання Foreign Policy Держдеп ліквідує посаду спецпредставника по Україні.</p>
      <p>Нагадаємо, президент США Дональд Трамп <a href="https://fakty.com.ua/ua/svit/20191108-tramp-gotovyj-pryyihaty-v-rosiyu-u-2020-na-parad-z-nagody-dnya-peremogy/">думає над пропозицією</a> президента РФ Володимира Путіна відвідати Москву з нагоди 75-річчя перемоги в Другій світовій війні.</p>
    </article>
  </body>
</html>