<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/likvidaciya-upc-kp-sud-uhvaliv-rishennya-novini-ukrajini-50052802.html"/>
    <meta property="og:site_name" content="НВ"/>
    <meta property="article:published_time" content="2019-11-11T11:51:00+00:00"/>
    <meta property="og:title" content="Суд скасував заборону ліквідаційній комісії здійснювати дії щодо УПЦ КП"/>
    <meta property="og:description" content="Шостий апеляційний адміністративний суд в Києві скасував попередні рішення Окружного адміністративного суду Києва про заборону ліквідаційної комісії здійснювати дії щодо УПЦ КП."/>
  </head>
  <body>
    <article>
      <h1>Суд скасував заборону ліквідаційній комісії здійснювати дії щодо УПЦ КП</h1>
      <h2>Шостий апеляційний адміністративний суд в Києві скасував попередні рішення Окружного адміністративного суду Києва про заборону ліквідаційної комісії здійснювати дії щодо УПЦ КП.</h2>
      <address>
        <time datetime="2019-11-11T11:51:00+00:00">11 Nov 2019, 11:51</time>
      </address>
      <p>Про це заявив директор департаменту у справах релігій і національностей Міністерства культури, молоді та спорту Андрій Юраш.</p>
      <p>«Суд скасував всі заборони щодо дій ліквідаційної комісії», — цитує Юраша <a href="https://interfax.com.ua/">Інтерфакс-Україна</a>.</p>
      <p>У вересні Окружний адміністративний суд Києва частково задовольнив позов УПЦ КП до Міністерства культури, молоді і спорту, заборонивши суб'єктам державної реєстрації юридичних осіб та ліквідаційної комісії дії, що стосуються майна Київської патріархії УПЦ КП.</p>
      <p>Крім того, суд визнав протиправність наказів міністерства, якими скасовано дію статутів УПЦ КП і Київської патріархії.</p>
      <p>УПЦ КП була розпущена перед Об'єднавчим собором українських православних церков 15 грудня 2018 року, на якому ієрархи Київського патріархату, УАПЦ і УПЦ МП створили Православну церкву України.</p>
      <p>Колишній предстоятель УПЦ КП, почесний патріарх ПЦУ Філарет пізніше відмовився визнавати ліквідацію Київського патріархату, оскарживши в суді ліквідацію його статутів.</p>
    </article>
  </body>
</html>