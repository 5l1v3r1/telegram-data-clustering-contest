<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-zelenskogo-pridumali-yak-pogasiti-protesti-proti-prodazhu-zemli-zvernennya-prezidenta-639149.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T11:19:16+00:00"/>
    <meta property="og:title" content="У Зеленського придумали, як погасити протести проти продажу землі. Звернення президента"/>
    <meta property="og:description" content="Зеленський запевнив, що іноземці та іноземні компанії отримають змогу купувати українську землю лише за результатами всеукраїнського референдуму"/>
  </head>
  <body>
    <article>
      <h1>У Зеленського придумали, як погасити протести проти продажу землі. Звернення президента</h1>
      <address>
        <time datetime="2019-11-11T11:19:16+00:00">11 Nov 2019, 11:19</time>
      </address>
      <h4>Зеленський запевнив, що іноземці та іноземні компанії отримають змогу купувати українську землю лише за результатами всеукраїнського референдуму</h4>
      <p>У законопроект щодо ринку землі буде внесено пункт, згідно з яким іноземці отримають право купувати українські землі, земельні ділянки, тільки у випадку, якщо на це буде дана згода народу на всеукраїнському референдумі. Найближчим часом Верховна Рада України розробить і ухвалить закон, який встановить види і механізми такого референдуму. Про це заявив президент України Володимир Зеленський у відеозверненні сьогодні, 11 листопада.</p>
      <p>Президент нагадав, що невдовзі Верховна Рада розглядатиме питання щодо впровадження в Україні ринку землі.</p>
      <p>«Я розумію, питання дуже чутливе для людей. Нашим гаслом було: зробимо це разом. І ми завжди обіцяли, що важливі питання будемо вирішувати разом з вами. Тому прийнято наступне рішення: між 1-м та 2-м читанням у діючий проект закону будуть внесені правки, згідно з якими право продавати і купувати землю матимуть лише українські громадяни та українські компанії, засновані виключно українськими громадянами.</p>
      <p>Іноземці та компанії, які мають серед засновників іноземців, отримають право купувати українські землі, земельні ділянки, тільки у випадку, якщо на це буде дана згода народу на всеукраїнському референдумі. Відповідний пункт буде міститись у законі. Найближчим часом Верховна Рада розробить і прийме закон, який чітко встановить види і механізми референдуму, і нарешті надасть право українцям вирішувати долю того чи іншого дуже важливого питання», - заявив Зеленський.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2377780189139010%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Також нагадаємо, що сьогодні прем'єр-міністр України <a href="https://glavcom.ua/news/goncharuk-prosit-radu-priynyati-chotiri-zakonoprojekti-dlya-zapusku-rinku-zemli-639139.html">Гончарук назвав 4 законопроєкти</a>, які має ухвалити Верховна Рада для цивілізованого запуску ринку землі.</p>
      <p>Зазначимо, що сьогодні, <a href="https://glavcom.ua/news/agrariji-u-13-oblastyah-perekrili-dorogi-cherez-rinok-zemli-639127.html">11 листопада,на акції протесту</a> проти впровадження земельної реформи вийшли аграрії на головні магістралі країни у 17 локаціях 13 регіонів</p>
      <related>
        <a href="https://glavcom.ua/columns/tmarusyk/prihid-do-vladi-zelenskogo-suttjevo-poslabiv-poziciji-ukrajinskoji-movi-639132.html"/>
        <a href="https://glavcom.ua/news/agrariji-u-13-oblastyah-perekrili-dorogi-cherez-rinok-zemli-639127.html"/>
        <a href="https://glavcom.ua/news/zelenskiy-zvilniv-gerusa--639107.html"/>
      </related>
    </article>
  </body>
</html>