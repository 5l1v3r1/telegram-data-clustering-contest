<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425564/o-giannhs-mhnatshs-genikos-syntonisths-twn-kommatikwn-organwsewn-ths-nd-sta-dwdekanhsa"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T11:25:02+00:00"/>
    <meta property="og:title" content="O Γιάννης Μηνατσής Γενικός Συντονιστής των κομματικών οργανώσεων της ΝΔ στα Δωδεκάνησα"/>
    <meta property="og:description" content="Γενικός Συντονιστής των κομματικών οργανώσεων Δωδεκανήσου της «Νέας Δημοκρατίας», ορίστηκε με απόφαση του Γραμματέα Οργανωτικού και Αναπληρωτή Γραμματέα της Πολιτικής Επιτροπής του Κόμματος Στυλιανού Κονταδάκη, ο δημοσιογράφος και πρώην Έπαρχος Καρπάθου-Ηρωικής Νήσου Κάσου κ. Γιάννης Μηνατσής."/>
  </head>
  <body>
    <article>
      <h1>O Γιάννης Μηνατσής Γενικός Συντονιστής των κομματικών οργανώσεων της ΝΔ στα Δωδεκάνησα</h1>
      <h2>«Θα δουλέψω με όλες μου τις δυνάμεις» δηλώνει ο ίδιος</h2>
      <address>
        <time datetime="2019-11-11T11:25:02+00:00">11 Nov 2019, 11:25</time>
      </address>
      <p>
        <b>Γενικός Συντονιστής των κομματικών οργανώσεων Δωδεκανήσου της «Νέας Δημοκρατίας», ορίστηκε με απόφαση του Γραμματέα Οργανωτικού και Αναπληρωτή Γραμματέα της Πολιτικής Επιτροπής του Κόμματος Στυλιανού Κονταδάκη, ο δημοσιογράφος και πρώην Έπαρχος Καρπάθου-Ηρωικής Νήσου Κάσου κ. Γιάννης Μηνατσής.</b>
      </p>
      <p>Η απόφαση η οποία κοινοποιήθηκε ήδη σε όλες τις κομματικές οργανώσεις και στους βουλευτές του Νομού, υπογράφτηκε στις 6 Νοεμβρίου 2019 με αριθμό πρωτοκόλλου 1773 από τον κ. Κονταδάκη, έχοντας υπόψη 1)</p>
      <p>Το νέο πλαίσιο της Οργανωτικής Διάρθρωσης του Κόμματος 2) Την παράγραφο 2 του άρθρου 2 του Κανονισμού Πανελλαδικής Οργάνωσης του Κόμματος και 3) Την ανάγκη στελέχωσης της Γραμματείας Οργανωτικού, με σκοπό την εξασφάλιση πληρέστερης οργάνωσης του Κόμματος της Νέας Δημοκρατίας και σε επίπεδο Νομού Δωδεκανήσου.</p>
      <p>Όπως έγινε γνωστό, για τον ορισμό του κ. Μηνατσή στη συγκεκριμένη θέση, υπήρξε παρέμβαση από τον ίδιο τον Πρωθυπουργό Κυριάκο Μητσοτάκη στη Γραμματεία Οργανωτικού.</p>
      <p>
        <b>Δήλωση του Γιάννη Μηνατσή</b>
      </p>
      <p>«Αποτελεί ιδιαίτερη τιμή αλλά και ευθύνη ο ορισμός μου από το Γραμματέα Οργανωτικού του Κόμματος κ. Στυλιανό Κονταδάκη, στη θέση του Γενικού Συντονιστή των κομματικών οργανώσεων της Δωδεκανήσου της «Νέας Δημοκρατίας».</p>
      <p>Θέλω να ευχαριστήσω θερμά τον Πρωθυπουργό κ. Κυριάκο Μητσοτάκη και το Γραμματέα Οργανωτικού και Αναπληρωτή Γραμματέα της Πολιτικής Επιτροπής κ. Στυλιανό Κονταδάκη για την εμπιστοσύνη που έδειξαν στο πρόσωπό μου, ορίζοντάς με στην άκρως τιμητική και υπεύθυνη αυτή θέση.</p>
      <p>Παράλληλα θέλω να υποσχεθώ, ότι θα καταβάλω κάθε προσπάθεια με όλες μου τις δυνάμεις, προκειμένου να υπάρξει ακόμη αρτιότερη οργάνωση του Κόμματος σε όλα τα Δωδεκάνησα και προβολή του σημαντικού Κυβερνητικού έργου σε όλα τα επίπεδα, πάντα σε στενή συνεργασία με τη ΝΟΔΕ, όλες τις τοπικές κομματικές οργανώσεις των νησιών του Νομού μας, τους βουλευτές μας και με τους εκπροσώπους του κόμματος σε όλους τους επιστημονικούς, επαγγελματικούς και κοινωνικούς φορείς».</p>
    </article>
  </body>
</html>