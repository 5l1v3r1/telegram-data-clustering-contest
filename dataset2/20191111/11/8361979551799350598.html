<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/173-mln-griven-gpu-zayavila-pro-masshtabniy-korupciynu-shemu-v-minoboroni-novini-ukrajini-50052790.html"/>
    <meta property="og:site_name" content="НВ"/>
    <meta property="article:published_time" content="2019-11-11T11:12:00+00:00"/>
    <meta property="og:title" content="Збиток на 173 млн. гривень. ГПУ заявила про масштабну корупційну схему в Міноборони"/>
    <meta property="og:description" content="Головна військова прокуратура заявила про початок розслідування масштабної корупційної схеми у Міноборони, що заподіяла Україні збитків на 173 млн грн."/>
  </head>
  <body>
    <article>
      <h1>Збиток на 173 млн. гривень. ГПУ заявила про масштабну корупційну схему в Міноборони</h1>
      <h2>Головна військова прокуратура заявила про початок розслідування масштабної корупційної схеми у Міноборони, що заподіяла Україні збитків на 173 млн грн.</h2>
      <address>
        <time datetime="2019-11-11T11:12:00+00:00">11 Nov 2019, 11:12</time>
      </address>
      <p>Про це <a href="https://www.gp.gov.ua/ua/news.html?_m=publications&amp;_t=rec&amp;id=260945">повідомляє</a> прес-служба ГПУ.</p>
      <p>За даними слідства, співробітники Міністерства оборони у 2017 році під час закупівлі засобів зв’язку іноземного виробництва для потреб оборони в контракті не передбачили обов’язкову умову щодо отримання Україною відповідних компенсацій на загальну суму понад 173 млн гривень.</p>
      <p>«Головною військовою прокуратурою зареєстровано кримінальне провадження за ознаками злочину, передбаченого ч. 2 ст. 364 (зловживання владою або службовим становищем) КК України «, — йдеться в повідомленні.</p>
      <p>Досудове розслідування в зазначеному кримінальному провадженні доручено Національному антикорупційному бюро України (НАБУ).</p>
      <p>5 листопада <a href="https://nv.ua/ukr/ukraine/events/sprava-bronezhiletiv-korsar-dbr-povidomilo-pro-pidozru-p-yati-top-chinovnikam-minoboroni-novini-ukrajini-50051740.html">Держбюро розслідувань повідомило про підозру п’яти топ-чиновникам Міноборони в рамках справи про закупівлю неякісних бронежилетів Корсар</a>.</p>
      <p>Встановлено, що Міноборони закупило 20 тис. бронежилетів, вартістю 176 млн гривень, однак 7 тис бронежилетів виявилися бракованими. Збитки склали 61 млн гривень.</p>
    </article>
  </body>
</html>