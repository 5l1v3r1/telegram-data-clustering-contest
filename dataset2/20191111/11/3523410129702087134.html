<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639391/%D8%A2%D8%BA%D8%A7%D8%B2-%D8%B1%D8%B2%D9%85%D8%A7%DB%8C%D8%B4-%D8%AF%D8%B1%DB%8C%D8%A7%DB%8C%DB%8C-%DB%B1%DB%B5-%DA%A9%D8%B4%D9%88%D8%B1-%D8%AF%D8%B1-%D8%AC%D9%86%D9%88%D8%A8-%D8%AA%D8%B1%DA%A9%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T11:24:00+00:00"/>
    <meta property="og:title" content="آغاز رزمایش دریایی ۱۵ کشور در جنوب ترکیه"/>
    <meta property="og:description" content="رزمایش دریایی «شرق مدیترانه ۲۰۱۹» با مشارکت نیروی دریایی ۱۵ کشور از جمله ترکیه در جنوب این کشور آغاز شد."/>
  </head>
  <body>
    <article>
      <h1>
        <a href="https://www.bultannews.com/fa/news/639391/%D8%A2%D8%BA%D8%A7%D8%B2-%D8%B1%D8%B2%D9%85%D8%A7%DB%8C%D8%B4-%D8%AF%D8%B1%DB%8C%D8%A7%DB%8C%DB%8C-%DB%B1%DB%B5-%DA%A9%D8%B4%D9%88%D8%B1-%D8%AF%D8%B1-%D8%AC%D9%86%D9%88%D8%A8-%D8%AA%D8%B1%DA%A9%DB%8C%D9%87">آغاز رزمایش دریایی ۱۵ کشور در جنوب ترکیه</a>
      </h1>
      <h2>رزمایش دریایی «شرق مدیترانه ۲۰۱۹» با مشارکت نیروی دریایی ۱۵ کشور از جمله ترکیه در جنوب این کشور آغاز شد.</h2>
      <address><time datetime="2019-11-11T11:24:00+00:00">11 Nov 2019, 11:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آناتولی، رزمایش دریایی «شرق مدیترانه ۲۰۱۹» با مشارکت نیروی دریایی ۱۵ کشور از جمله ترکیه آغاز شد. این تمرینات نظامی دریایی تحت فرماندهی نیروی دریایی ترکیه با مشارکت چهل و هفت کشتی از پانزده کشور مختلف در منطقه موگلا در جنوب شرقی ترکیه آغاز شد.</p>
      <p>این خبر را یانیچی باغچیاوغلو، هماهنگ‌کننده عملیات دریایی ترکیه و هماهنگ‌کننده رزمایش شرق مدیترانه ۲۰۱۹، اعلام کرد.</p>
      <p>این مقام نظامی ترکیه افزود یک مرکز نظارت و فرماندهی شامل ۱۷۰ نیرو برای برگزاری هر چه بهتر رزمایش شرق مدیترانه ۲۰۱۹ دایر شده است.</p>
      <p>او افزود هدف از این رزمایش توسعه همکاری‌های متقابل میان کشور‌های عضو سازمان پیمان آتلانتیک شمالی (ناتو) و همچنین تقویت سازوکار‌های دریایی ترکیه است.</p>
      <p>این مسئول نظامی ترکیه تصریح کرد رزمایش شرق مدیترانه ۲۰۱۹ از نظر میزان مشارکت بالای کشور‌ها از اهمیت بالایی برخوردار است. ناوچه‌ها، زیردریایی‌ها، کشتی‌های جنگی و ضدمین متعلق به ترکیه، اسپانیا، ایتالیا، کانادا و یونان در این تمرینات حضور دارند. در مجموع ۱۵ کشور با ۴۷ کشتی جنگی و ۴ هزار و ۷۰۰ سرباز در این رزمایش شرکت کرده‌اند.</p>
    </article>
  </body>
</html>