<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546404.html/%D9%85%D8%AE%D8%A7%D9%84%D9%81%D8%AA-%D9%85%D8%AC%D9%84%D8%B3-%D8%A8%D8%A7-%DA%A9%D8%A7%D9%87%D8%B4-%D8%B3%D9%87%D9%85%DB%8C%D9%87-%D9%85%D8%B9%D8%A7%D9%81%DB%8C%D8%AA-%D9%81%D8%B1%D8%B2%D9%86%D8%AF%D8%A7%D9%86-%D8%A7%DB%8C%D8%AB%D8%A7%D8%B1%DA%AF%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:03:00+00:00"/>
    <meta property="og:title" content="مخالفت مجلس با کاهش سهمیه معافیت فرزندان ایثارگران"/>
    <meta property="og:description" content="نمایندگان مجلس شورای اسلامی با طرحی درباره کاهش سهمیه معافیت فرزندان ایثارگران برای خدمت وظیفه عمومی مخالفت کردند."/>
  </head>
  <body>
    <article>
      <h1>مخالفت مجلس با کاهش سهمیه معافیت فرزندان ایثارگران</h1>
      <address>
        <time datetime="2019-11-11T11:03:00+00:00">11 Nov 2019, 11:03</time>
      </address>
      <p>نمایندگان مجلس شورای اسلامی با طرحی درباره کاهش سهمیه معافیت فرزندان ایثارگران برای خدمت وظیفه عمومی مخالفت کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نمایندگان با طرح الحاق دو تبصره به بند (د) ماده ۸۸ قانون برنامه ششم توسعه جمهوری اسلامی ایران مبنی بر کسر خدمت وظیف عمومی فرزندان ایثارگران کمتر از ۳۰ ماه جبهه، ۲۵ درصد جانبازی  و۲۴ ماه اسارت مخالفت کردند.</p>
      <p> در طرح ارائه شده از سوی کمیسیون امنیت ملی و سیاست خارجی مجلس شورای اسلامی  آمده است که در صورت اذن فرماندهی کل قوا و با رعایت بند(۳) ماده (۴۵) قانون خدمت وظیفه عمومی اصلاحی مصوب ۲۲ ابان ۱۳۹۰؛ فرزندان رزمندگان با سابقه حضور در جبهه به ازای هر ماه حضور از دوازده روز کسر خدمت برخوردار می شوند؛ همچنین فرزندان ازادگان به زای هر ماه اسارت از دوازده روز کسر خدمت برخوردار می شوند؛ فرزندان جانبازان به ازای هر درصد جانبازی از دوازده روز کسر خدمت برخوردار می شوند.   احمد سالک کاشانی نماینده اصفهان در موافقت با این طرح گفت: قانون قبلی به قوت خود باقی است و طرح ارائه شده مبنی بر اذن فرماندهی کل قوا بر کسر خدمت وظیفه سربازی برای سوابق جبهه، اسارت و جانبازی برای مقادیر کمتر یا بیشتر از ۳۰ ماه جبهه برای رزمندگان، ۲۴ ماه اسارت برای ازادگان و ۲۵ درصد جانبازی برای فرزندان جانبازان است.   حسینعلی حاجی دلیگانی نماینده شاهین شهر در مخافت با این طرح گفت: اگر این طرح مصوب و اجرا شود به ضرر ایثارگران خواهد بود، انچه در برنامه ششم توسعه آمده بسیار بهتر از طرح ارائه شده است، ما مصوباتی را در مجلس و در ارتباط با برخی اقشار جامع تصویب می کنیم، اما عملی نمی شود، از یک طرف بر سر آنها منت می گذاریم و از طرفی آن را اجرایی نمی کنیم.   سردار رضا طلایی نیک، معاون پارلمانی وزارت دفاع و پشتیبانی نیروهای مسلح نیز دربار این طرح گفت: اذن باید بر اساس برآورد نیازهای نیروهای مسلح باشد، هم اکنون ساختار جمعیتی کشور به گونه ای است که تعداد افراد مشمول کاهش یافته است، این طرح علاوه بر قانون قبلی مبنی بر معافیت فرزندان ایثارگران با سابقه ۳۰ ماه جبههه، ۲۴ ماه اسارت و ۲۵ درصد جانبازی است و آن قانون به قوت خود باقی است.   نمایندگان ۶۲ رای موافق، ۱۱۶ رای مخالف و ۵ رای ممتنع از مجموع ۲۱۸ نماینده حاضر در جلسه با این طرح مخالفت کردند.   منبع: ایرنا</p>
    </article>
  </body>
</html>