<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639393/%D8%A7%D8%A8%D8%B1%D8%A7%D8%B2-%D9%86%DA%AF%D8%B1%D8%A7%D9%86%DB%8C-%D8%AF%D8%A8%DB%8C%D8%B1%DA%A9%D9%84-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%AF%D8%B1%D8%A8%D8%A7%D8%B1%D9%87-%D8%A7%D9%88%D8%B6%D8%A7%D8%B9-%D8%A8%D9%88%D9%84%DB%8C%D9%88%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T11:33:00+00:00"/>
    <meta property="og:title" content="ابراز نگرانی دبیرکل سازمان ملل درباره اوضاع بولیوی"/>
    <meta property="og:description" content="در پی کودتا در بولیوی، دبیرکل سازمان ملل از طرف‌های درگیر خواست به دنبال راه‌حلی مسالمت‌آمیز برای بحران کنونی باشند."/>
  </head>
  <body>
    <article>
      <h1>
        <a href="https://www.bultannews.com/fa/news/639393/%D8%A7%D8%A8%D8%B1%D8%A7%D8%B2-%D9%86%DA%AF%D8%B1%D8%A7%D9%86%DB%8C-%D8%AF%D8%A8%DB%8C%D8%B1%DA%A9%D9%84-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%AF%D8%B1%D8%A8%D8%A7%D8%B1%D9%87-%D8%A7%D9%88%D8%B6%D8%A7%D8%B9-%D8%A8%D9%88%D9%84%DB%8C%D9%88%DB%8C">ابراز نگرانی دبیرکل سازمان ملل درباره اوضاع بولیوی</a>
      </h1>
      <h2>در پی کودتا در بولیوی، دبیرکل سازمان ملل از طرف‌های درگیر خواست به دنبال راه‌حلی مسالمت‌آمیز برای بحران کنونی باشند.</h2>
      <address><time datetime="2019-11-11T11:33:00+00:00">11 Nov 2019, 11:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آسوشیتدپرس، آنتونیو گوترش، دبیرکل سازمان ملل در خصوص اوضاع در بولیوی به شدت ابراز نگرانی کرد.</p>
      <p>«استفان دو جاریک» سخنگوی سازمان ملل در بیانیه‌ای به زبان اسپانیایی ضمن بیان نگرانی بسیار دبیرکل این سازمان در خصوص تحولات بولیوی گفت: گوترش از همه طرف‌ها می‌خواهد از خشونت خودداری کنند و تنش‌ها و اعمال محدودیت شدید را کاهش دهند.</p>
      <p>این بیانیه می‌افزاید گوترش از بولیویایی‌ها می‌خواهد تا متعهد به دنبال کردن راه حلی مسالمت آمیز برای بحران کنونی و اطمینان از انتخابات شفاف و معتبر شوند.</p>
      <p>روز گذشته اوو مورالس، رئیس‌جمهور بولیوی که به تازگی از سوی کمیسیون انتخابات این کشور برنده انتخابات ریاست جمهوری اعلام شده بود، به دنبال افزایش اعتراضات به نتایج انتخابات مجبور شد از سمت خود استعفا کند. در همین حال خبرگزاری فرانسه به نقل از منابع پلیس اعلام کرد پلیس بولیوی رئیس دادگاه انتخاباتی این کشور را بازداشت کرده است.</p>
      <p>رئیس‌جمهور بولیوی با کسب ۱۰ درصد رای بالاتر از کارلوس مسا، رقیب خود، در انتخابات اخیر این کشور پیروز شد، اما مسا نتایج آن را نپذیرفت و مدعی تقلب در انتخابات شد. در همین حال، مایک پمپئو، وزیر خارجه آمریکا، در موضعی مداخله‌جویانه به رغم پیروزی مورالس در انتخابات، مدعی «خدشه‌دار» بودن روند شمارش آرا در این کشور شد.</p>
    </article>
  </body>
</html>