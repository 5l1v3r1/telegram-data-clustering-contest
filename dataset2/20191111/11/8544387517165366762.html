<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/11/oi-aitseis-gia-na-gineis-melos-stin-aeisec-ksekinisan/"/>
    <meta property="og:site_name" content="neolaia.gr"/>
    <meta property="article:published_time" content="2019-11-11T11:39:06+00:00"/>
    <meta property="og:title" content="Οι αιτήσεις για να γίνεις μέλος της AIESEC άνοιξαν!"/>
    <meta property="og:description" content="Πως είναι η εμπειρία μέλους του μεγαλύτερου νεανικού οργανισμού παγκοσμίως; Τι ερεθίσματα δέχεται και τι δεξιότητες καλλιεργεί ένα μέλος της AIESEC; Τι κάνει την εμπειρία αυτή ξεχωριστή και γιατί τα μέλη της AIESEC φαίνεται να διαγράφουν μια λαμπρή επαγγελματική πορεία μετά την ενασχόληση τους με τον οργανισμό;"/>
  </head>
  <body>
    <article>
      <h1>Οι αιτήσεις για να γίνεις μέλος της AIESEC άνοιξαν!</h1>
      <h2>Μάθε περισσότερα εδώ!</h2>
      <address><time datetime="2019-11-11T11:39:06+00:00">11 Nov 2019, 11:39</time> by <a rel="author">neolaia.gr Team</a></address>
      <p>
        <i>Πως είναι η εμπειρία μέλους του μεγαλύτερου νεανικού οργανισμού παγκοσμίως; Τι ερεθίσματα δέχεται και τι δεξιότητες καλλιεργεί ένα μέλος της AIESEC; Τι κάνει την εμπειρία αυτή ξεχωριστή και γιατί τα μέλη της AIESEC φαίνεται να διαγράφουν μια λαμπρή επαγγελματική πορεία μετά την ενασχόληση τους με τον οργανισμό;</i>
      </p>
      <p>Αν ρωτήσει κανείς ένα μέλος της AIESEC να περιγράψει την εμπειρία του μέσα στον οργανισμό με μία λέξη, η πιο συχνή απάντηση που θα λάβει είναι το πάθος. Το κύριο χαρακτηριστικό αυτής της εμπειρίας είναι ο εθελοντικός της χαρακτήρας και κατά συνέπεια, αυτό που διακρίνει τα μέλη της, είναι το πάθος γι’ αυτό που κάνουν και η θέρμη τους να δημιουργήσουν ένα καλύτερο μέλλον για τους ίδιους και τον κοινωνικό τους περίγυρο. Η πεποίθηση ότι οι νέοι μπορούν (και πρέπει) να αλλάξουν τον κόσμο αποτελεί τρόπο ζωής για τους ίδιους.</p>
      <p>Ένα δεύτερο χαρακτηριστικό, είναι οι διαπροσωπικές και επαγγελματικές δεξιότητες που καλλιεργούν τα μέλη της AIESEC, τα λεγόμενα soft και hard skills. Κάθε μέρα αποτελεί κι ένα νέο μάθημα για τα μέλη του οργανισμού και η αίσθηση της συνεχούς μάθησης και αυτοβελτίωσης είναι ένας από τους κύριους λόγους που ωθούν τα μέλη της να συνεχίζουν στον οργανισμό και να αναλαμβάνουν θέσεις μεγαλύτερης υπευθυνότητας. Η AIESEC λόγω της δομής της – αποτελείται αυστηρά από ομάδες- καλλιεργεί τη συνεργασία, τις επικοινωνιακές δεξιότητες και την αλληλοενθάρρυνση, ενώ λόγω της φύσης των εργασιών των ομάδων αυτών, οι οποίες βασίζονται σε projects, καλλιεργεί δεξιότητες όπως η διαχείριση χρόνου, η ικανότητα για παρουσιάσεις και η αποφυγή της αναβλητικότητας.</p>
      <p>Ένα τρίτο χαρακτηριστικό, είναι η πολυπολιτισμικότητα που βρίσκεται στον πυρήνα της δράσης του οργανισμού. Τα μέλη της AIESEC έρχονται καθημερινά σε επαφή με άτομα από ξένες χώρες και άλλους πολιτισμούς, και το σημαντικότερο, δημιουργούν για αυτά τα άτομα διαπολιτισμικές εμπειρίες προσωπικού και κοινωνικού αντικτύπου – τα προγράμματα ανταλλαγής της AIESEC. Το μέσο μέλος της AIESEC είναι πολύγλωσσο, χρησιμοποιεί με μεγάλη άνεση στην καθημερινή του επικοινωνία τα αγγλικά και έχει ταξιδέψει σε τουλάχιστον 2 ξένες χώρες.</p>
      <p>Όλα τα παραπάνω, είναι μερικά από τα χαρακτηριστικά που κάνουν τα μέλη της AIESEC εξαιρετικά ανταγωνιστικά στην αγορά εργασίας και μετέπειτα, σε πολλές περιπτώσεις, ιδρυτές εταιρειών ή οργανισμών και επικεφαλής καινοτόμων δράσεων ανά τον πλανήτη. Μάθε περισσότερα για την εμπειρία μέλους στην AIESEC εδώ: <b><a href="https://aiesec.gr/join">https://aiesec.gr/join.</a></b></p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/neos-poinikos-kodikas-mehri-ke-dio-hronia-filakisis-gia-kathivrisi-ton-theion/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/12/gntm-i-kopela-pou-apohorise-apo-to-reality-modelon/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/11/instagram-mia-terastia-allagi-plisiazei/"/>
        <a href="https://neolaia.gr/2019/11/11/klinoun-ksana-oi-dromoi-stn-athina-anakoinosi-elas/"/>
        <a href="https://neolaia.gr/2019/11/11/ekso-apo-tin-asoe-astynomikos-ton-mat-klotsa-diadilotria/"/>
      </related>
    </article>
  </body>
</html>