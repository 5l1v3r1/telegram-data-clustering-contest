<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912867.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T11:36:00+00:00"/>
    <meta property="og:title" content="Американец си тръгна от Академик, друг чужденец пред дебют в Балканската лига"/>
    <meta property="og:description" content="Академик Пловдив ще се опита да уреди ново попълнение за старта на участието си в Балканската баскет..."/>
  </head>
  <body>
    <article>
      <h1>Американец си тръгна от Академик, друг чужденец пред дебют в Балканската лига</h1>
      <address>
        <time datetime="2019-11-11T11:36:00+00:00">11 Nov 2019, 11:36</time>
      </address>
      <p>Академик Пловдив ще се опита да уреди ново попълнение за старта на участието си в Балканската баскетболна лига. Утре от 18.30 часа в зала СИЛА пловдивският тим посреща косовския Раховеци в първия си мач от надпреварата, в която миналия сезон спечели бронзовите медали.</p>
      <p>Новият баскетболист Седрик Боуен, който вече има един престой в Пловдив, се готви и тренира в отбора на Асен Николов и ще е на разположение, ако бъде картотекиран за мача. Той заменя центъра Алекс Лонг, който се раздели с клуба по взаимно съгласие.</p>
      <p>Крилото Василие Кнежевич също е под въпрос за мача, тъй като има контузия на пръста. Участието му ще се решава в последния момент. Два дни по-късно - в четвъртък, отново от 18.30 часа в зала СИЛА, Академик приема Черно море в мач от поредния кръг в Националната баскетболна лига.</p>
    </article>
  </body>
</html>