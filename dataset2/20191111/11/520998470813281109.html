<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/culture/strichku-solovey-spivae-pokazhut-u-frankivsku-lvovi-dnipri-380121"/>
    <meta property="og:site_name" content="Погляд"/>
    <meta property="article:published_time" content="2019-11-11T11:34:00+00:00"/>
    <meta property="og:title" content="Стрічку Соловей співає покажуть в Івано-Франківську, Львові, Дніпрі"/>
    <meta property="og:description" content="9 листопада 2019 року у Чернівцях презентували документальний фільм «Соловей співає, доки голос має»"/>
  </head>
  <body>
    <article>
      <h1>Стрічку Соловей співає покажуть в Івано-Франківську, Львові, Дніпрі</h1>
      <h2>Творча група працювала над фільмом з 2017 року</h2>
      <address>
        <time datetime="2019-11-11T11:34:00+00:00">11 Nov 2019, 11:34</time>
      </address>
      <p>9 листопада 2019 року <a href="https://pogliad.ua/news/culture/u-kinoteatri-chernivci-vidbulas-premera-dokumentalnoyi-strichki-solovey-spivae-380076">у Чернівцях презентували документальний фільм</a> «Соловей співає, доки голос має».</p>
      <p>Стрічка — це новаторське та монументальне дослідження проблеми мовного питання в Україні, а також потужний розвінчував міфів, які роками точаться довкола мовного питання.</p>
      <p>Автори фільму вперше в історії української документальної журналістики аналізують українське мовне питання через призму досвідів інших країн, зокрема Білорусі та Ізраїлю, Великої Британії. Історія цих держав доводить думку про те, що мова була та особливо гостро сьогодні є одним із головних факторів національної безпеки та цілісності багатьох країн, а також важливим фактором у стані гібридної війни, в яку втягнуто Україну.</p>
      <p>Творці фільму намагаються знайти відповідь на запитання: «чому спілкуватися в Україні ХХІ століття українською мовою для багатьох громадян є нонсенсом, чому ці громадяни відчувають відторгнення та спротив?». Вони занурюються вглиб історії, досліджують та руйнують міфи, які століттями насаджувалися як єдина істина щодо меж, сфер, носіїв української мови.</p>
      <p>Хронометраж стрічки – 65 хвилин. Його знімали в Україні, Білорусі, Ізраїлі, США та Великобританії.</p>
      <p>Творча група у складі Лесі Воронюк, Сергія Кримського, покійного Олексія Долі, Сергія Мартинова, Анастасії Федченко, Демида Єлізарова, Валентина Грінберга, Олександра Ткачука, Романа Гоменюка, Дениса Костандова, Дениса Олейніка та інших працювала над фільмом з 2017 року.</p>
      <p>За інформацією Чернівецької ОДА, документальну стрічку, попередньо, покажуть:</p>
      <ul>
        <li>15/11/2019 - Нові Петрівці</li>
        <li>18/11/2019 - Івано-Франківськ, кінотеатр «Люм'єр», показ за участі авторів фільму</li>
        <li>21/11/2019 - Кременчук</li>
        <li>24-25/11/2019 - Львів</li>
        <li>28-29/11/2019 - Дніпро.</li>
      </ul>
      <related>
        <h4>Схожі записи</h4>
        <a href="https://pogliad.ua/news/culture/u-kinoteatri-chernivci-vidbulas-premera-dokumentalnoyi-strichki-solovey-spivae-380076"/>
        <a href="https://pogliad.ua/news/culture/lesya-voronyuk-mova-e-odnim-z-kriteriyiv-isnuvannya-nezalezhnoyi-derzhavi-380020"/>
        <a href="https://pogliad.ua/news/culture/9-listopada-u-chernivcyah---premera-strichki-solovey-spivae-379966"/>
        <a href="https://pogliad.ua/news/culture/chernivchanka-zaprosila-prezidenta-na-premeru-strichki-solovey-spivae-379202"/>
      </related>
    </article>
  </body>
</html>