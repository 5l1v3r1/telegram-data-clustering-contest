<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ssc-mts-score-card-2019-staff-selection-commission-will-release-mts-scorecard-soon-know-how-to-check-ssc-mts-marks-2843426.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T11:46:44+00:00"/>
    <meta property="og:title" content="SSC MTS Score Card 2019: जल्द ही जारी होगा एसएससी एमटीएस स्कोरकार्ड"/>
    <meta property="og:description" content="SSC MTS Score Card 2019: कर्मचारी चयन आयोग (एसएससी) जल्द ही MTS Result और MTS की राज्यवार व कैटेगरी वाइज वैकेंसी जारी करने के बाद पेपर-1 में फेल व पास उम्मीदवारों के मार्क्स जारी करने वाला है। एसएससी..."/>
  </head>
  <body>
    <article>
      <h1>SSC MTS Score Card 2019: जल्द ही जारी होगा एसएससी एमटीएस स्कोरकार्ड</h1>
      <address><time datetime="2019-11-11T11:46:44+00:00">11 Nov 2019, 11:46</time> by <a rel="author">लाइव हिन्दुस्तान टीम,नई दिल्ली</a></address>
      <p>SSC MTS Score Card 2019: कर्मचारी चयन आयोग (एसएससी) जल्द ही MTS Result और MTS की राज्यवार व कैटेगरी वाइज वैकेंसी जारी करने के बाद पेपर-1 में फेल व पास उम्मीदवारों के मार्क्स जारी करने वाला है। एसएससी एमटीएस रिजल्ट 5 नवंबर को घोषित किया गया था। 6 नवंबर को SSC MTS Vacancy का राज्यवार ब्योरा आयोग की आधिकारिक वेबसाइट ssc.nic.in पर डाला गया। इसके बाद 11 नवंबर को अतिरिक्त पास उम्मीदवारों की लिस्ट भी जारी की गई है। एसएससी ने 9551 अतिरिक्त उम्मीदवारों की एक नई लिस्ट तैयार की है, पहले वाली लिस्ट के उम्मीदवारों के अलावा इस लिस्ट के उम्मीदवारों को भी पेपर-2 के लिए क्वालिफाई घोषित किया गया है। अब उम्मीदवारों का अपने मार्क्स के जारी होने के इंतजार है। आयोग ने रिजल्ट घोषणा के दौरान कहा था कि मार्क्स जल्द ही वेबसाइट पर अपलोड कर दिए जाएंगे। </p>
      <p><b>एमटीएस वैकेंसी की संख्या </b><br/>एमटीएस रिजल्ट जारी करने के एक दिन बाद बुधवार को एमटीएस की संभावित वैकेंसी भी जारी कर दी है। इस भर्ती के तहत कुल 7099 भर्तियां की जाएंगी। इसमें 5415 वैकेंसी 18 से 25 आयु वर्ग के तहत भरी जाएंगी जबकि 1684 वैकेंसी 18 से 27 आयु वर्ग के तहत भरी जाएंगी। कुल 7099 भर्तियों में से 3382 वैकेंसी अनारक्षित होंगी। 2052 वैकेंसी ओबीसी, 517 एससी वर्ग के लिए, 584 एसटी और 564 ईडब्ल्यूएस के लिए आरक्षित हैं। वैकेंसी नोटिस के मुताबिक आयु वर्ग 18 से 25 के वर्ग में नॉर्थ वेस्ट रीजन में एमटीएस की 51, नॉर्थ रीजन में 1534, सीआर रीजन में 910, ईस्टर्न रीजन में 856, नॉर्थ ईस्टर्न रीजन में 180, मध्य प्रदेश रीजन में 83, वेस्टर्न रीजन में 1395, साउथ रीजन में 274, कर्नाटक केरल रीजन में 132 वैकेंसी है। </p>
    </article>
  </body>
</html>