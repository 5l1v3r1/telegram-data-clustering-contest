<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546380.html/%D8%A8%D8%A7%D8%B2%D8%AF%DB%8C%D8%AF-%D8%A8%DB%8C%D8%B4-%D8%A7%D8%B2-----%D9%85%DB%8C%D9%84%DB%8C%D9%88%D9%86-%D8%B2%D8%A7%D8%A6%D8%B1-%D8%A7%D8%B2-%DB%8C%D8%A7%D8%AF%D9%85%D8%A7%D9%86-%D9%87%D8%A7%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87--%D9%85%D8%B1%D8%B5%D8%A7%D8%AF-%D9%BE%D8%B1%D8%A8%D8%A7%D8%B2%D8%AF%DB%8C%D8%AF%D8%AA%D8%B1%DB%8C%D9%86-%D9%85%D9%86%D8%B7%D9%82%D9%87-%D8%B9%D9%85%D9%84%DB%8C%D8%A7%D8%AA%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:12:00+00:00"/>
    <meta property="og:title" content="بازدید بیش از ۱.۵ میلیون زائر از یادمان‌های کرمانشاه /مرصاد پربازدیدترین منطقه عملیاتی"/>
    <meta property="og:description" content="مسئول سازمان اردویی، راهیان نور و گردشگری سپاه حضرت نبی اکرم(ص) کرمانشاه از بازدید بیش از ۱.۵ میلیون زائر از یادمان‌های دفاع مقدس این استان خبر داد."/>
  </head>
  <body>
    <article>
      <h1>بازدید بیش از ۱.۵ میلیون زائر از یادمان‌های کرمانشاه /مرصاد پربازدیدترین منطقه عملیاتی</h1>
      <h2>مسئول سازمان اردویی سپاه حضرت نبی اکرم(ص) کرمانشاه خبر داد؛</h2>
      <address>
        <time datetime="2019-11-11T11:12:00+00:00">11 Nov 2019, 11:12</time>
      </address>
      <p>مسئول سازمان اردویی، راهیان نور و گردشگری سپاه حضرت نبی اکرم(ص) کرمانشاه از بازدید بیش از ۱.۵ میلیون زائر از یادمان‌های دفاع مقدس این استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یونس عزیزی در گفتگو با <a href="http://www.mersadnews.ir/news/386925/%D8%A8%D8%A7%D8%B2%D8%AF%DB%8C%D8%AF-%D8%A8%DB%8C%D8%B4-%D8%A7%D8%B2-%DB%B1%DB%B5-%D9%85%DB%8C%D9%84%DB%8C%D9%88%D9%86-%D8%B2%D8%A7%D8%A6%D8%B1-%D8%A7%D8%B2-%DB%8C%D8%A7%D8%AF%D9%85%D8%A7%D9%86%E2%80%8C%D9%87%D8%A7%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87-%D9%85%D8%B1%D8%B5%D8%A7%D8%AF-%D9%BE%D8%B1%D8%A8%D8%A7%D8%B2%D8%AF%DB%8C%D8%AF%D8%AA%D8%B1%DB%8C%D9%86-%D9%85%D9%86%D8%B7%D9%82%D9%87-%D8%B9%D9%85%D9%84%DB%8C%D8%A7%D8%AA%DB%8C">مرصادنیوز </a>در خصوص آمار بازدید از یادمان های شهدا و مناطق عملیاتی استان کرمانشاه از آغاز اردوهای راهیان نور امسال تاکنون اظهار داشت: از ۱۲ اردیبهشت امسال تا اواخر مهر ماه یک میلیون و ۶۲۰ هزار و ۵۳۹ نفر از مناطق عملیاتی و یادمان شهدای استان کرمانشاه بازدید کرده اند.</p>
      <p>وی افزود: از این تعداد ۸۸۷ هزار و ۳۸۵ نفر از بین برادران و ۷۳۳ هزار و ۱۵۴ نفر نیز از بین خواهران بوده اند که از این مناطق بازدید به عمل آورده اند.</p>
      <p>مسئول سازمان اردویی، راهیان نور و گردشگری سپاه حضرت نبی اکرم(ص) استان کرمانشاه ادامه داد: یادمان شهدای مرصاد با یک میلیون و ۵۵۷ هزار و ۵۳۱ بازدید کننده بیشترین آمار بازدید طی این ایام را به خود اختصاص داده است.</p>
      <p>این مسئول گفت: یادمان شهدای بازی دراز نیز با ۳۸ هزار و ۹۸۳ نفر در جایگاه بعدی قرار دارد و یادمان شهدای پاوه با ۱۰ هزار و ۶۹۰ نفر نیز در جایگاه بعدی قرار می گیرد.</p>
      <p>عزیزی میزان بازدیدهای صورت گرفته از پادگان ابوذر را ۶۲۰۰ نفر اعلام و عنوان کرد: در این مدت ۴۷۱۲ نفر از یادمان مطلع الفجر و ۲ هزار و ۴۲۳ نفر از یادمان شهید بهشتی بازدید کرده اند.</p>
      <p>وی با اشاره به آمار اسکان و میزبانی صورت گرفته زائران گفت: از ۱۲ اردیبهشت تا ۱۴ مهر ماه ۳۷ هزار و ۴۴۲ نفر از زائران راهیان نور در استان کرمانشاه اسکان و پذیرایی شده اند.</p>
      <p>مسئول سازمان اردویی، راهیان نور و گردشگری سپاه حضرت نبی اکرم(ص) استان کرمانشاه از برگزاری ۲۸ اجرای رزم نمایش با افلاکیان در استان خبر داد و گفت: ۵ هزار و ۴۴ مورد اردوی فرهنگی، تربیتی در قالب اعزام به مشهد مقدس و قم نیز در این مدت برگزار شده است.</p>
      <p>انتهای پیام/</p>
    </article>
  </body>
</html>