<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/news/metro/motor-rider-nabundol-ng-bus-naipit-ang-ulo"/>
    <meta property="og:site_name" content="Journal Online"/>
    <meta property="article:published_time" content="2019-11-11T11:42:59+00:00"/>
    <meta property="og:title" content="Motor rider nabundol ng bus, naipit ang ulo"/>
    <meta property="og:description" content="NASAWI ang isang motor rider nang mabundol ng rumaragasang pampasaherong bus at naipit ang ulo nito sa Quezon City, kahapon ng umaga."/>
  </head>
  <body>
    <article>
      <h1>Motor rider nabundol ng bus, naipit ang ulo</h1>
      <address><time datetime="2019-11-11T11:42:59+00:00">11 Nov 2019, 11:42</time> by <a rel="author" href="https://journal.com.ph/authors/melnie-ragasa-jimena" target="_blank">Melnie Ragasa-Jimena</a></address>
      <h3>NASAWI ang isang motor rider nang mabundol ng rumaragasang pampasaherong bus at naipit ang ulo nito sa Quezon City, kahapon ng umaga.</h3>
      <p>Kinilala ang biktima ni PMajor Michael C. Sanchez, hepe ng Quezon City District Traffic Enforcement Unit (QCDTEU) na si Fitch Burch Lado Dela Cruz, 32,  driver ng Yamaha Motorcycle (7371- KZ), at nakatira sa No.187 Mayang Pula St., Brgy. Sta. Monica, Novaliches, QC.</p>
      <p>Mabilis namang tumakas  ang driver ng Golden Dragon Fairview passenger bus (NDC -8721) na si Carmelo Carandang kasama ang hindi pa kilalang konduktor.</p>
      <p>Sa imbestigasyon ni PSSgt. Afredo B. Moises ng Traffic Sector 5, dakong alas-6:20 ng umaga ng mangyari ang aksidente sa kahabaan ng Commonwealth Ave., sa  Southbound lane sa  tapat ng Tin Mark Scaffolding, Bgy. Holy Spirit, QC.</p>
      <p>Kapwa tinatahak ng naturang bus at motorsiklo na minamaneho ng biktima ang kahabaan ng Commonwealth Ave.. patungo sa direksiyon ng Philcoa subalit  pagsapit sa tapat ng tindahan ng scaffolding ay nabundol  ng bus ang motorsiklo ni Dela Cruz.</p>
      <p>Pilit umanong lumusot ang nasabing motorsiklo sa kanang linya subalit mabilis ang takbo ng pampasaherong bus at nagulungan ang ulo ni  Dela Cruz kasama ng sasakyan.  Bagamat naka-helmet ay hindi rin naisalba ang buhay ng biktima.</p>
      <p>Tinutugis pa ng mga awtoridad ang driver ng bus at pinuntahan na rin ang kompanyang pinagtatrabahuhan nito.</p>
    </article>
  </body>
</html>