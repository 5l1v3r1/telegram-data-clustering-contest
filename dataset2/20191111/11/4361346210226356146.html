<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ladinszky-attila-vilageletemben-bohem-termeszetu-voltam/186320"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T11:00:00+00:00"/>
    <meta property="og:title" content="Ladinszky Attila: Világéletemben bohém természetű voltam"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ladinszky Attila: Világéletemben bohém természetű voltam</mark>
      </h1>
      <address><time datetime="2019-11-11T11:00:00+00:00">11 Nov 2019, 11:00</time> by <a rel="author">Bors</a></address>
      <p>
        <b>Ön mennyire követi a horoszkópokat? Mennyire hisz a csillagjegyekben? A volt labdarúgót, Ladinszky Attilát kérdeztük, ő miként viszonyul születési jegyéhez. </b>
        <b>Ön mennyire követi a horoszkópokat? Mennyire hisz a csillagjegyekben? A volt labdarúgót, Ladinszky Attilát kérdeztük, ő miként viszonyul születési jegyéhez.</b>
      </p>
      <p>A Szűz jegyében születtem annak az összes jó tulajdonságával – mondja Ladinszky Attila labdarúgó, aki a holland, a belga és a spanyol bajnokságot is megjárta.</p>
      <p>– Majdnem húsz évig voltam profi labdarúgó, és soha nem késtem el egyetlen edzésről sem. Az, hogy jól bánok a labdával, már gyerekkoromban kiderült. 11 évesen engedéllyel már ificsapatban, 14 esztendősen pedig felnőttben játszottam nálam tíz évvel idősebbekkel. Mindenki segített, és faragták a hibáimat.</p>
      <p>A Szűz jegyű­ek könnyen beilleszkednek, engem is mindenhol azonnal befogadtak a játékostársak, annyira, hogy mehettem velük bulizni is. Külföldön ez még egyszerűbb volt. Ott irigykedés nincs, és a mai napig szinte királyi módon fogadnak, bármerre járok.</p>
      <figure>
        <img src="http://media.borsonline.hu/cikk/20/191892/big-lead/650x360/2020018_ladinszky-attila-02-cz1.jpg"/>
        <figcaption>© Czerkl Gábor</figcaption>
      </figure>
      <p>– Amúgy nem szeretek fókuszban lenni, én egyszerű körülmények között nevelkedtem a nyóckerben. Nem keresem a szerepléseket, de a megkereséseket nem utasítom vissza. Rendszerető vagyok, takarítok, főzök, és vacsora közben már el is mosogatok. Jó a kézügyességem.</p>
      <p>Amikor Tatabányán játszottam, sokat jártam át a stadion mögötti strandra, ahol a vízilabdásoknak voltak az edzései. Gyakran beszálltam hozzájuk, és ott akartak tartani, mert kézzel is olyan jól bántam a labdával. Lehettem volna vízipólós is.</p>
      <p>– A kritikát csak akkor viselem rosszul, ha ellenséges. Világéletemben bohém természetű voltam, az anyagi dolgokkal nem nagyon foglalkoztam. Külföldön sem a pénz miatt maradtam, hanem mert érdekelt.</p>
    </article>
  </body>
</html>