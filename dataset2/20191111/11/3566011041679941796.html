<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546340.html/%D8%A7%D8%AD%D8%AF%D8%A7%D8%AB-%D8%AA%D8%A7%D9%84%D8%A7%D8%B1-%D8%A8%D8%B2%D8%B1%DA%AF-%D8%B4%D9%87%D8%B1-%D8%B2%D9%86%D8%AC%D8%A7%D9%86-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D8%AA%D8%B5%D9%85%DB%8C%D9%85-%DA%AF%DB%8C%D8%B1%DB%8C-%D8%B4%D9%87%D8%B1%D8%AF%D8%A7%D8%B1%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:48:00+00:00"/>
    <meta property="og:title" content="احداث تالار بزرگ شهر زنجان در انتظار تصمیم‌گیری شهرداری است"/>
    <meta property="og:description" content="معاون فرهنگی و سینمایی فرهنگ و ارشاد اسلامی استان زنجان گفت: احداث تالار بزرگ شهر زنجان در انتظار بررسی توسط شهرداری است که در صورت موافقت شهرداری، اجرایی می شود."/>
  </head>
  <body>
    <article>
      <h1>احداث تالار بزرگ شهر زنجان در انتظار تصمیم‌گیری شهرداری است</h1>
      <h2>معاون فرهنگ و ارشاد اسلامی استان زنجان:</h2>
      <address>
        <time datetime="2019-11-11T11:48:00+00:00">11 Nov 2019, 11:48</time>
      </address>
      <p>معاون فرهنگی و سینمایی فرهنگ و ارشاد اسلامی استان زنجان گفت: احداث تالار بزرگ شهر زنجان در انتظار بررسی توسط شهرداری است که در صورت موافقت شهرداری، اجرایی می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمود علیمحمدی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: جلساتی با اداره کل راه و شهرسازی استان زنجان در زمینه احداث تالار شهر برگزار شده است.</p>
      <p>وی با بیان اینکه با توجه به اتمام زمان لازم برای آغاز پروژه تالار شهر، قرارداد بین راه و شهرسازی با اداره کل فرهنگ و ارشاد اسلامی ملغی شده است.</p>
      <p>این مسئول افزود: در تصمیم جدید برای احداث تالار شهر باید شهرداری هر دو پروژه کتابخانه مرکزی و تالار شهر را در قالب پروژه کتابخانه مرکزی پیاده سازی کند که مراحل در دست پیگیری و بررسی توسط شهرداری است.</p>
      <p>معاون فرهنگی و سینمایی فرهنگ و ارشاد اسلامی استان زنجان بیان داشت: شهرداری باید پیشنهادات خود را در زمینه کتابخانه مرکزی و تالار شهر به استانداری و دبیرخانه واگذاری مجموعه ارائه کند.</p>
      <p>علیمحمدی با بیان اینکه با توجه به شرایط قانون برنامه بودجه سال 98 چکش کاری لازم در زمینه اجرای این پروژه انجام می شود، افزود: در صورت موافقت کارگروه مورد نظر این طرح اجرایی می شود.</p>
      <p>وی با اشاره به اینکه تالار شهر پروژه نیمه تمام نیست، افزود: اما کتابخانه مرکزی با 30 درصد پیشرفت فیزیکی به عنوان پروژه نیمه تمام محسوب می شود که امکان واگذاری به شهرداری وجود دارد.</p>
      <p>این مسئول ادامه داد: کمیته ای در این زمینه به دستور استاندار تشکیل شده است که در صورت موافقت این کارگروه، طرح ها به شورای برنامه ریزی استان ارائه می شود.</p>
      <p>به گزارش موج رسا، تالار بزرگ شهر زنجان قرار بود به صورت مشارکتی با همکاری بخش خصوصی احداث شود.</p>
      <p>احداث تالار بزرگ شهر یکی از مصوبات ویژه سفر رئیس جمهوری به زنجان است.</p>
      <p>قرار است این تالار یک سالن تخصصی اجرای تئاتر و یک سالن تخصصی برگزاری کنسرت داشته باشد.</p>
      <p>در کنار این 2 بخش، سالن های دیگری برای استفاده به منظورهای مختلف پیش بینی شده است که بهره برداری از چنین مکانی برای بخش خصوصی سوده باشد.<br/>سفر رئیس جمهوری به استان زنجان 72 مصوبه کلی و 10 مصوبه ویژه داشت که یکی از آنها احداث تالار بزرگ شهر بود.</p>
      <p>انتهای پیام/</p>
    </article>
  </body>
</html>