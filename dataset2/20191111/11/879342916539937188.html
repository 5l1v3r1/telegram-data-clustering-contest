<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/polityka/sud-znyav-aresht-koshtiv-holovy-cherniveczkoyi-oblrady"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T11:40:01+00:00"/>
    <meta property="og:title" content="Суд зняв арешт з коштів голови Чернівецької облради"/>
    <meta property="og:description" content="Апеляційна палата ВАКС зняла арешт з грошей, які вилучили детективи НАБУ у будинку керівника Чернівецької облради."/>
  </head>
  <body>
    <article>
      <h1>Суд зняв арешт з коштів голови Чернівецької облради</h1>
      <address>
        <time datetime="2019-11-11T11:40:01+00:00">11 Nov 2019, 11:40</time>
      </address>
      <p>
        <b>Суд скасував арешт 2000 доларів, які детективи вилучили в будинку голови Чернівецької обласної ради Івана Мунтяна у справі про можливе одержання неправомірної вигоди.</b>
      </p>
      <p>Таке рішення 6 листопада ухвалила апеляційна палата Вищого антикорупційного суду за результатами розгляду скарги адвоката, повідомляє «Слово і Діло».</p>
      <p>Як відомо, 16 жовтня <a href="https://www.slovoidilo.ua/2019/10/16/novyna/finansy/nabu-provodyt-obshuky-cherniveczkij-oblradi">детективи НАБУ провели низку обшуків у Чернівцях, у тому числі у Чернівецькій облраді</a>. Один з обшуків проходив у будинку голови облради Мунтяна, на якому вилучили 2000 доларів; дві банківські картки на його ім'я; чорнові записи; телефон Nokia; документи з друкованим та рукописним текстом, що стосуються передачі в оренду санаторію «Брусниця», а також документи на розроблення проектів землеустрою і мобільний телефон iPhone. Вказане було визнано речовими доказами і детектив просив суд накласти на майно арешт. Суд клопотання задовольнив.</p>
      <p>Не погоджуючись з таким рішенням, адвокат Мунтяна подав скаргу. Вивчивши її, судді задовольнили апеляцію частково. Так, колегія зняла арешт з 2000 доларів голови Чернівецької облради. Наразі причини такого рішення невідомі.</p>
      <p>Нагадаємо, раніше <a href="https://www.slovoidilo.ua/2019/10/30/novyna/polityka/obshuky-nabu-chernivcyax-staly-vidomi-detali-spravy">з'ясувалися деталі справи, в межах якої проходили обшуки в Чернівцях</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/novyna/polityka/obshuk-eksnardepa-dubnevycha-staly-vidomi-detali-spravy"/>
        <a href="https://www.slovoidilo.ua/2019/10/29/novyna/polityka/nabu-provodyt-obshuk-budynku-eksnardepa-dubnevycha"/>
        <a href="https://www.slovoidilo.ua/2019/10/16/novyna/ekonomika/obshuk-ahrarnomu-fondi-nabu-otrymalo-dostup-dokumentiv-firm"/>
      </related>
    </article>
  </body>
</html>