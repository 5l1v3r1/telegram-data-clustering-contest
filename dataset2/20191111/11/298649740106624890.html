<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/11/scontri-a-hong-kong-2-manifestanti-feriti-sono-gravi-top10_20191111_122110/"/>
    <meta property="og:site_name" content="Askanews"/>
    <meta property="article:published_time" content="2019-11-11T11:21:10+00:00"/>
    <meta property="og:title" content="Scontri a Hong Kong, 2 manifestanti feriti (sono gravi)"/>
    <meta property="og:description" content="Roma, 11 nov. (askanews) – Due persone sono in gravi condizioni dopo un’altra giornata di manifestazioni contraddistinte da violenze a Hong Kong. È stata la Bbc a diffondere il bilancio aggiornato. La prima persona – un manifestante – è rimasta ferita questa mattina, quando è stata raggiunta dai colpi di arma da fuoco sparati da […]"/>
  </head>
  <body>
    <article>
      <h1>Scontri a Hong Kong, 2 manifestanti feriti (sono gravi)</h1>
      <h2>Uno di loro colpito dagli spari di un agente</h2>
      <address>
        <time datetime="2019-11-11T11:21:10+00:00">11 Nov 2019, 11:21</time>
      </address>
      <figure>
        <img src="http://www.askanews.it/wp-content/uploads/2019/11/20191111_122105_47751820.jpg"/>
      </figure>
      <p>Roma, 11 nov. (askanews) – Due persone sono in gravi condizioni dopo un’altra giornata di manifestazioni contraddistinte da violenze a Hong Kong. È stata la Bbc a diffondere il bilancio aggiornato. La prima persona – un manifestante – è rimasta ferita questa mattina, quando è stata raggiunta dai colpi di arma da fuoco sparati da un agente.</p>
      <p>È la terza persona alla quale la polizia spara da quando – 24 settimane fa – sono iniziate le manifestazioni. Un manifestante filocinese è stato invece cosparso di liquido infiammabile dopo aver litigato con alcuni manifestanti che chiedevano più democrazia e la punibilità dei poliziotti che si sono macchiati di violazioni. I manifestanti, dopo avergli versato addosso il liquido, gli hanno dato fuoco.</p>
      <p>Ci sono stati diversi momenti di tensione in tutta la giornata, con la polizia che ha sparato proiettili di gomma e gas lacrimogeni in altre parti di Hong Kong. A un certo punto, il gas lacrimogeno è stato sparato nel distretto finanziario in centro, evento raro durante l’orario di lavoro nei giorni feriali.La violenza di oggi fa seguito a un fine settimana di veglie e proteste dopo la morte di uno studente di 22 anni, schierato con i manifestanti. Alex Chow era in ospedale da quando era caduto da un parcheggio multipiano durante un’operazione di polizia una settimana fa.</p>
      <p>Fco7int5</p>
    </article>
  </body>
</html>