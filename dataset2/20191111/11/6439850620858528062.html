<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460003/%E0%A6%B6%E0%A6%BF%E0%A6%AE%E0%A7%81%E0%A6%B2%E0%A6%BF%E0%A7%9F%E0%A6%BE-%E0%A6%95%E0%A6%BE%E0%A6%81%E0%A6%A0%E0%A6%BE%E0%A6%B2%E0%A6%AC%E0%A6%BE%E0%A7%9C%E0%A6%BF-%E0%A6%B0%E0%A7%81%E0%A6%9F%E0%A7%87-%E0%A6%A8%E0%A7%8C%E0%A6%AF%E0%A6%BE%E0%A6%A8-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%B8%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%AC%E0%A6%BF%E0%A6%95"/>
    <meta property="og:site_name" content="Daily Janakantha"/>
    <meta property="article:published_time" content="2019-11-11T11:20:00+00:00"/>
    <meta property="og:title" content="শিমুলিয়া-কাঁঠালবাড়ি রুটে নৌযান চলাচল স্বাভাবিক"/>
    <meta property="og:description" content="অনলাইন রিপোর্টার ॥ প্রবল ঘূর্ণিঝড় বুলবুলের কারণে বন্ধ থাকা মুন্সিগঞ্জের লৌহজং উপজেলার শিমুলিয়া ও মাদারীপুরের শিবচর উপজেলার কাঁঠালবাড়ি নৌরুটে সকল প্রকার নৌযান চলাচল স্বাভাবিক হয়েছে। সোমবার সকাল থেকে এই রুটে লঞ্চ, স্পিডবোট ও ফেরি চলাচল শুরু হয়। তবে রবিবার দুপুরের পর সীমিত আকারে ফেরিতে করে ..."/>
  </head>
  <body>
    <article>
      <h1>শিমুলিয়া-কাঁঠালবাড়ি রুটে নৌযান চলাচল স্বাভাবিক</h1>
      <address>
        <time datetime="2019-11-11T11:20:00+00:00">11 Nov 2019, 11:20</time>
      </address>
      <figure>
        <img src="http://www.dailyjanakantha.com/files/201911/1573474837_02.jpg"/>
      </figure>
      <p>অনলাইন রিপোর্টার ॥ প্রবল ঘূর্ণিঝড় বুলবুলের কারণে বন্ধ থাকা মুন্সিগঞ্জের লৌহজং উপজেলার শিমুলিয়া ও মাদারীপুরের শিবচর উপজেলার কাঁঠালবাড়ি নৌরুটে সকল প্রকার নৌযান চলাচল স্বাভাবিক হয়েছে।</p>
      <p>সোমবার সকাল থেকে এই রুটে লঞ্চ, স্পিডবোট ও ফেরি চলাচল শুরু হয়। তবে রবিবার দুপুরের পর সীমিত আকারে ফেরিতে করে যাত্রী ও অ্যাম্বুলেন্সসহ কিছু যানবাহন পারাপার করা হয়েছে।</p>
      <p>এর আগে শনিবার (৯ নভেম্বর) বিকেল থেকে ঘূর্ণিঝড় বুলবুলের কারণে ২ নম্বর সতর্ক সংকেত থাকায় এই নৌরুটে সকল প্রকার যান চলাচল বন্ধ ছিল।</p>
      <p>মাওয়া ঘাটের ট্রাফিক কর্মকর্তা কাজল জানান, প্রায় দুই দিন নৌযান চলাচল বন্ধ থাকার পর আজ সকাল থেকে লঞ্চ, স্পিডবোট ও ফেরিগুলোর চলাচল স্বাভাবিক হওয়ায় যাত্রী ও যানবাহন পারাপারে গতি ফিরে এসেছে।</p>
      <p>বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) শিমুলিয়া ঘাটের মেরিন কর্মকর্তা আহমদ আলী জানান, রবিবার দুপুর থেকে সীমিত আকারে কিছু ফেরি চলেছিল। তবে আজ সকাল থেকে ফেরি চলাচল স্বাভাবিক হয়।</p>
    </article>
  </body>
</html>