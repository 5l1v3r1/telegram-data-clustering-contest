<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546389.html/%D8%A7%D8%AC%D8%B1%D8%A7%DB%8C-%D8%B5%D8%AD%DB%8C%D8%AD-%D8%B3%D9%86%D8%AF-%D8%AA%D8%AD%D9%88%D9%84-%D8%A8%D9%86%DB%8C%D8%A7%D8%AF%DB%8C%D9%86-%D8%A8%D8%A7-%D9%85%D8%AF%D8%B1%D8%B3%D9%87-%D9%85%D8%AD%D9%88%D8%B1%DB%8C-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:21:00+00:00"/>
    <meta property="og:title" content="اجرای صحیح سند تحول بنیادین با مدرسه محوری محقق می‌شود"/>
    <meta property="og:description" content="معاون مدیر کل و مدیر آموزش و پرورش تربت حیدریه گفت: مدرسه محوری از سیاست های اصلی آموزش و پرورش است که با هدف کاهش تمرکز و دادن اختیار و قدرت تصمیم‌گیری بیشتر به مدارس طراحی و اجرا می‌شود و در واقع اجرای صحیح سند تحول بنیادین با مدرسه محوری محقق خواهد شد."/>
  </head>
  <body>
    <article>
      <h1>اجرای صحیح سند تحول بنیادین با مدرسه محوری محقق می‌شود</h1>
      <h2>مدیر آموزش و پرورش تربت حیدریه:</h2>
      <address>
        <time datetime="2019-11-11T11:21:00+00:00">11 Nov 2019, 11:21</time>
      </address>
      <p>معاون مدیر کل و مدیر آموزش و پرورش تربت حیدریه گفت: مدرسه محوری از سیاست های اصلی آموزش و پرورش است که با هدف کاهش تمرکز و دادن اختیار و قدرت تصمیم‌گیری بیشتر به مدارس طراحی و اجرا می‌شود و در واقع اجرای صحیح سند تحول بنیادین با مدرسه محوری محقق خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.sobhtoos.ir/">صبح توس</a>؛ محمدرضا قرایی مدیر آموزش و پرورش تربت حیدریه صبح امروز در نشست توجیهی تخصصی مدیران مدارس این شهرستان که در سالن اجتماعات این نهاد برگزار شد، اظهار کرد: مدرسه محوری از سیاست های اصلی آموزش و پرورش است که با هدف کاهش تمرکز و دادن اختیار و قدرت تصمیم‌گیری بیشتر به مدارس طراحی و اجرا می‌شود و در واقع اجرای صحیح سند تحول بنیادین با مدرسه محوری محقق می‌شود.</p>
      <p>وی با اشاره به اینکه در رویکرد مدرسه محوری، باید زمینه‌های لازم را برای گسترش مشارکت و تعامل تمامی عوامل درگیر در مدرسه شامل دانش‌آموزان، معلمان و اولیاء را فراهم کنیم، گفت: هدف این است تا بتوانیم مدرسه ای پویا و با اثربخشی بالا ایجاد کنیم تا محیطی مناسب برای رشد برای مدیران آینده ساز کشور فراهم شود.</p>
      <p>معاون آموزش متوسطه آموزش و پرورش خراسان رضوی در این نشست با توجه به حذف آزمون پیشرفت تحصیلی در سال تحصیلی 99-98، ارزشیابی مستمر را جامع ترین و اثربخش ترین ارزشیابی جایگزین در جهت ارتقاء کیفیت بخشی آموزشی در مدارس عنوان کرد.</p>
      <p>صابری تولایی گفت: در حال حاضر اولویت اول ما در استان اجرای صحیح ارزشیابی مستمر است و ارزشیابی مستمر جامع ترین و اثربخش ترین ارزشیابی جایگزین در جهت ارتقاء کیفیت بخشی آموزشی در مدارس است و جامعیت، چند بعدی بودن، مشارکت، وجود رابطه یادگیری و یاددهی، استمرار و همیشگی بودن، بروز خلاقیت و افزایش تمرین و ممارست از مهمترین ویژگی های این نوع ارزشیابی است.</p>
      <p>وی در ادامه خطاب به مدیران گفت: بخش عمده ای از مشکلات موجود در مدارس تنها به دست مدیران قابل حل است و اگر قرار است تغییری در مدارس ایجاد شود این مدیر است که می تواند تغییرات را ایجاد کند، بنابراین توانمندسازی مدیران و برگزاری چنین نشست های تخصص بسیار مهم است.</p>
      <p>بالغ بر 35 هزار دانش آموز در 256 مدرسه شهرستان تربت حیدریه تحصیل می کنند.</p>
      <p>انتهای پیام/</p>
    </article>
  </body>
</html>