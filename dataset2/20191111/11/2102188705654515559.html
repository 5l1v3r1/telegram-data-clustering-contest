<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653550/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T11:05:00+00:00"/>
    <meta property="og:title" content="&quot;Нафтогаз&quot; домігся арешту рахунків компанії, яка випустила облігації для &quot;Газпрому&quot;"/>
    <meta property="og:description" content="НАК “Нафтогаз України” домоглася арешту рахунків SPV-компанії єврооблігацій “Газпрому” в японських ієнах - GazAsia Capital S.A"/>
  </head>
  <body>
    <article>
      <h1>"Нафтогаз" домігся арешту рахунків компанії, яка випустила облігації для "Газпрому"</h1>
      <address>
        <time datetime="2019-11-11T11:05:00+00:00">11 Nov 2019, 11:05</time>
      </address>
      <p>НАК "Нафтогаз України" домоглася арешту рахунків SPV-компанії єврооблігацій "Газпрому" в японських ієнах - GazAsia Capital S.A.</p>
      <p>Про це повідомляється в меморандумі нового випуску єврооблігацій "Газпрому", передає <a href="https://interfax.com.ua/">"Інтерфакс"</a>.</p>
      <p>"... відомо про наказ судового пристава, що забороняє GazAsia Capital S.A. здійснювати платежі на користь "Газпрому". Ця SPV розмістила 10-річні бонди на 65 млрд ієн в грудні 2018 року", - повідомляється в меморандумі.</p>
      <p>Як відомо, 15 лютого 2019 року судовий пристав ухвалив заборонити ряду компаній, в тому числі філіям найбільших банків в Люксембурзі і Gaz Capital S.A. (емітент колишньої основної програми євробондів "Газпрому"), здійснювати платежі на користь "Газпрому".</p>
      <p>Це рішення фактично зупинило активність "Газпрому" на публічному ринку запозичень до реєстрації нової програми.</p>
      <p>Невигідні "Газпрому" рішення люксембурзьких судів змусили концерн реєструвати програму бондів в іншій юрисдикції.</p>
      <p>Була обрана Великобританія, суди якої захистили активи "Газпрому" від позовів "Нафтогазу".</p>
      <p>Новою SPV стала британська Gaz Finance plc.</p>
      <p>Меморандум інформує, що 15 квітня 2019 року "Газпром" звернувся в люксембурзький суд з проханням оскаржити арешт і приєднатися до процесу.</p>
      <p>"Суд відхилив клопотання "Газпрому". Хоча рішення суду по "Газпрому" не було вручено, "Газпром" оскаржив це рішення. Слухання апеляції призначено на січень 2020 року", - йдеться в меморандумі.</p>
      <p>
        <b>
          <i>Нагадуємо:</i>
        </b>
      </p>
      <p>
        <i>У травні 2019 року люксембурзький суд виніс рішення про визнання і приведення у виконання рішення про виплату "Нафтогазу" по транзитному спору.</i>
      </p>
      <p>
        <i>"Газпром" звернувся з клопотанням про скасування рішення, апеляційна інстанція прийняла клопотання "Газпрому" - дата слухань поки не призначена.</i>
      </p>
      <p>
        <i>Стокгольмський арбітраж зобов'язав "Газпром" доплатити "Нафтогазу" 4,63 млрд доларів за недопоставку обсягів газу для транзиту.</i>
      </p>
      <p>
        <i>За результатами двох арбітражів - на поставку і транзит - "Газпром" повинен виплатити "Нафтогазу" 2,56 млрд доларів.</i>
      </p>
      <p>
        <i>"Газпром" ці рішення оскаржить, але українська сторона не хоче чекати розгляду апеляції і намагається стягнути ці кошти в різних юрисдикціях.</i>
      </p>
    </article>
  </body>
</html>