<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/opinions_sigmalive/596763/anergia-kai-epiptoseis-tips-gia-na-min-egkataleipsete-ton-eafto-sas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T11:26:00+00:00"/>
    <meta property="og:title" content="Ανεργία και Επιπτώσεις - Tips για να μην εγκαταλείψετε τον εαυτό σας"/>
    <meta property="og:description" content="Η ανεργία είναι πλέον ένα φαινόμενο το οποίο συναντούμε όλο και ποιο συχνά σε αρκετές χώρες ανά το παγκόσμιο. Μελέτες έδειξαν πως εξαιτίας της ανεργίας ..."/>
  </head>
  <body>
    <article>
      <h1>Ανεργία και Επιπτώσεις - Tips για να μην εγκαταλείψετε τον εαυτό σας</h1>
      <address><time datetime="2019-11-11T11:26:00+00:00">11 Nov 2019, 11:26</time> by <a rel="author">Μαριλένα Ιωάννου</a></address>
      <p>Η ανεργία είναι πλέον ένα φαινόμενο το οποίο συναντούμε όλο και ποιο συχνά σε αρκετές χώρες ανά το παγκόσμιο. Μελέτες έδειξαν πως εξαιτίας της ανεργίας  ένας στους δυο νέους υποφέρουν από κατάθλιψη, κρίσεις πανικού, διαταραχές ύπνου, μειωμένη ζήτηση τροφής, απάθεια και μειωμένο ενδιαφέρον για ζωή. Σε αρκετές περιπτώσεις αρκετοί νέοι μάλιστα εγκαταλείπουν την συντροφική/συζυγική τους στέγη εξαιτίας της ανεργίας για να μην νιώθουν πως είναι βάρος των συντρόφων τους οι οποίοι εργάζονται ουσιαστικά για δυο άτομα. Η αβεβαιότητα και η ανασφάλεια για το μέλλον τους παίζουν πρωταγωνιστικό ρόλο στη ζωή τους επιφέροντας  συνεχείς συγκρούσεις με τα κοντινά τους πρόσωπα.</p>
      <p>Είναι μια πολύ ψυχοφθόρα διαδικασία  για τους ιδίους και τους γύρω τους. Ειδικά για αυτόν που είναι σε συνεχή αναζήτηση εργασίας, χωμένος για ώρες σε εφημερίδες και sites ψάχνοντας συνεχώς για δουλειά με αποτέλεσμα να χάνουν τον εαυτό τους αλλά και να απομονώνονται από το κοινωνικό σύνολο.  Για κάποιους από αυτούς τους ανθρώπους με τις σημερινές προοπτικές για εργοδότηση μπορεί αυτό να κρατάει μήνες η και χρόνια και πιστέψτε με είναι πολύ δύσκολο και επίπονο συναισθηματικά.</p>
      <p>Τα άτομα που βρίσκονται εκεί έξω και αναζητούν εργασία  βρίσκονται συνεχώς μέσα σε ένα  «φαύλο κύκλο»  γύρω από τον εαυτό τους αναζητώντας ουσιαστικά βοήθεια αλλά και κάποιον να πιαστούν όχι τόσο οικονομικά αλλά ψυχολογικά  για να ξαναπιάσουν την ζωή τους από εκεί που την άφησαν, που την  «εγκατάλειψαν» λόγω της ανεργίας. Αυτά τα άτομα που βρίσκονται ανάμεσα μας, περιτριγυρισμένοι από τις «ερινύες»* τους, παλεύουν καθημερινά με τον εαυτό τους. Είναι άνθρωποι που σφύζουν από ζωή, γεμάτοι όνειρα και φιλοδοξίες. Είναι άνθρωποι που έχουν χρόνο και χρήμα για μα αποκτήσουν εφόδια , δούλευαν για ώρες, είχαν τις δραστηριότητες τους, τους φίλους τους και κυρίως είχαν την αυτοεκτίμηση τους. Όλα αυτά όμως αντιθέτως παύουν να υπάρχουν λόγω της ανεργίας με αποτέλεσμα να κλείνονται στον εαυτό τους χάνοντας την  αυτοπεποίθηση τους.</p>
      <p>Καλώς η κακώς στην κοινωνία που ζούμε τοποθετούμε ταμπέλες, είτε αυτό αφορά το οικογενειακό μας status, είτε το εργασιακό μας η ακόμα και το προσωπικό μας, με αποτέλεσμα να περιθωριοποιούμε η ακόμα να δάχτυλοδείχνουμε αυτούς που εμείς θεωρούμε κατώτερους και χωρίς να το αντιλαμβανόμαστε προκαλούμε χειρότερα αποτελέσματα.</p>
      <p>*Eρινύες: Οι Ερινύες στην ελληνική μυθολογία ήταν μυθικές χθόνιες θεότητες που κυνηγούσαν όσους είχαν διαπράξει εγκλήματα κατά της φυσικής και ηθικής τάξης των πραγμάτων</p>
      <p>Με τα σημερινά δεδομένα, σίγουρα όλοι έχουμε ένα άτομο στη ζωή μας που υποφέρει από τη «μάστιγα » της ανεργίας, γι’ αυτό να τα αγαπάτε αυτά τα άτομα και να τα στηρίζετε, μην τους αφήσετε ποτέ μόνους έστω και αν σας το ζητήσουν, γιατί πραγματικά, χρειάζονται  την συντροφιά, την φιλία και την στήριξη σας.<br/>Έχοντας κατανοήσει τα ποιο πάνω και με την βοήθεια κάποιου ειδικού, θα αρχίσουν να μπαίνουν νέες βάσεις, νέες προοπτικές, νέες ιδέες για αναδόμηση πρώτα από όλα του εαυτού μας και μετά  για όλα τα υπόλοιπα και τα άτομα αυτά θα κατευθυνθούν σωστά, ώστε να μάθουν τα δικαιώματα και τις παροχές που μπορεί να προσφέρει το κράτος. </p>
      <p>Μέσα σε όλο αυτό  δεν πρέπει να εγκαταλείψετε τον εαυτό σας ξεκινώντας με:</p>
      <p>1. Επανασυναρμολόγηση του εαυτού σας<br/>Ξαναπιστέψτε  σε εσάς και σε αυτά που μπορείτε να κάνετε. Γιατί το ξέρετε και εσείς πως μπορείτε να κάνετε πολλά και δημιουργικά πράγματα .Να τα βρείτε με τον εαυτό σας, να τον αγαπήσετε ξανά και να κάνετε καινούργια πράγματα μαζί του ακόμη και συζητώντας μαζί του. Ο εαυτός σας είναι ο καλύτερος σας φίλος.  Φροντίστε τον  και αυτός θα σας ανταμείψει κάνοντας το καλύτερο που μπορεί για να σας ευχαριστήσει.   </p>
      <p>2. Κοινωνικοποίηση<br/>Να ενταχθείτε και πάλι στο κοινωνικό σας σύνολο. Βλέποντας και συζητώντας με φίλους και με κοντινά σας πρόσωπα, σίγουρα θα σας κάνει να νιώσετε καλύτερα και κυρίως θα σας κάνει να βγείτε από το σπίτι. Μοιραστείτε μαζί τους τις ανησυχίες σας και σίγουρα θα ακούσετε κάτι που θα σας βοηθήσει να προχωρήσετε παρακάτω.</p>
      <p>3. Ανακαλύπτοντας τον εαυτό μας<br/>Ξεκινήστε μια καινούργια δραστηριότητα όπου αυτό δεν σημαίνει απαραίτητα ότι πρέπει να υπάρχει και οικονομικό κόστος για να την εκπληρώσετε. Υπάρχουν πολλά πράγματα που μπορείτε να ξεκινήσετε να κάνετε, βρίσκοντας τις ισορροπίες και την δημιουργικότητα σας. Που ξέρετε, ίσως ανακαλύψετε καινούργιες πτυχές του εαυτού σας.</p>
      <p>4. Αποδοχή<br/>Με το να αποδεχθείτε και να αντιληφθείτε την κατάσταση σημαίνει πως βρίσκεστε ήδη στο στάδιο να το αντιμετωπίσετε και να το ξεπεράσετε. Μην φοβάστε, είναι θέμα χρόνου πλέον.<br/>                                                                                                </p>
      <p>
        <b>Μαριλένα Ιωάννου<br/>Κοινωνική Λειτουργός/Σύμβουλος<br/>Τηλ: 0035799592978<br/>Email: socialworkcy@gmail.com     </b>
      </p>
    </article>
  </body>
</html>