<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-former-pm-manmohan-singh-nominated-to-parliamentary-standing-committee-on-finance-2843326.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T11:02:16+00:00"/>
    <meta property="og:title" content="पूर्व प्रधानमंत्री मनमोहन सिंह को मिली यह अहम जिम्मेदारी, राष्ट्रपति ने किया नामित"/>
    <meta property="og:description" content="राज्यसभा के सभापति एम वेंकैया नायडू ने पूर्व प्रधानमंत्री और कांग्रेस के राज्यसभा सदस्य मनमोहन सिंह को वित्तीय मामलों पर संसद की स्थायी समिति के लिये नामित किया है।  राज्यसभा सचिवालय द्वारा..."/>
  </head>
  <body>
    <article>
      <h1>पूर्व प्रधानमंत्री मनमोहन सिंह को मिली यह अहम जिम्मेदारी, राष्ट्रपति ने किया नामित</h1>
      <address><time datetime="2019-11-11T11:02:16+00:00">11 Nov 2019, 11:02</time> by <a rel="author">एजेंसी,नई दिल्ली</a></address>
      <p>राज्यसभा के सभापति एम वेंकैया नायडू ने पूर्व प्रधानमंत्री और कांग्रेस के राज्यसभा सदस्य मनमोहन सिंह को वित्तीय मामलों पर संसद की स्थायी समिति के लिये नामित किया है। </p>
      <p>राज्यसभा सचिवालय द्वारा सोमवार को जारी बुलेटिन के अनुसार नायडू ने दिग्विजय सिंह को शहरी विकास संबंधी स्थायी समिति के लिये नामित किया गया है। वित्तीय मामलों पर स्थायी समिति के सदस्य के रूप दिग्विजय सिंह के इस्तीफे के बाद रिक्त हुये स्थान पर डा. सिंह को नामित किया गया है। </p>
      <p>सूत्रों के अनुसार इस समिति में डा. सिंह की मौजूदगी सुनिश्चित करने के लिये ही दिग्विजय सिंह ने इस्तीफा दिया था। उल्लेखनीय है कि 1991 से 1996 तक देश के वित्त मंत्री रहे डा. सिंह सितंबर 2014 से मई 2019 तक राज्यसभा सदस्य के रूप में वित्त मामलों की स्थायी समिति के सदस्य रहे। डा.सिंह हाल ही में राजस्थान से राज्यसभा सदस्य चुने गये हैं। </p>
    </article>
  </body>
</html>