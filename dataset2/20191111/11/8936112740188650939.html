<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/bartosz-kurek-blyszczal-w-meczu-top-volley-latina-vero-volley-monza-serie-a1,984532.html"/>
    <meta property="og:site_name" content="TVN24"/>
    <meta property="article:published_time" content="2019-11-11T11:31:00+00:00"/>
    <meta property="og:title" content="Wielki mecz Bartosza Kurka w lidze włoskiej. Był najskuteczniejszy"/>
    <meta property="og:description" content="Bartosz Kurek znajduje się w znakomitej formie. W niedzielnym meczu włoskiej Serie A1 polski atakujący zdobył dla Vero Volley Monza aż 31 punktów. Niestety jego zespół przegrał na wyjeździe z Top V..."/>
  </head>
  <body>
    <article>
      <h1>Wielki mecz Bartosza Kurka w lidze włoskiej. Był najskuteczniejszy</h1>
      <address>
        <time datetime="2019-11-11T11:31:00+00:00">11 Nov 2019, 11:31</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/6c3d8c69-45ac-4f3e-8ccf-d39e21ece740.jpg_large?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/2cbddcd2-572a-46b0-a15c-f5e7bd0d3d0e-480p.mp4"/>
          <figcaption>Kurek o tym, co pozwoliło mu wyjść z kryzysu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/99feaa0e-f4a1-4f7d-b545-11d4ab8451ef-480p.mp4"/>
          <figcaption>Kurek o dobrej atmosferze w reprezentacji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/77ea2140-ad98-4117-9b15-8b100c1fae31-480p.mp4"/>
          <figcaption>Kurek: w stu procentach ufam tylko najbliższym</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/4c307151-d5f1-4e84-8815-2a16470ae61c-480p.mp4"/>
          <figcaption>Kurek: poczułem się jak gwiazda rocka</figcaption>
        </figure>
        <figcaption>Kryzys już za Bartoszem Kurkiem Foto: twitter.com/verovolleymonza | Video: tvn24</figcaption>
      </slideshow>
      <h3>Bartosz Kurek znajduje się w znakomitej formie. W niedzielnym meczu włoskiej Serie A1 polski atakujący zdobył dla Vero Volley Monza aż 31 punktów. Niestety jego zespół przegrał na wyjeździe z Top Volley Latina 2:3 (25:18, 23:25, 25:19, 15:25, 11:15) i po czterech ligowych porażkach zajmuje dopiero 11. miejsce w lidze.</h3>
      <related>
        <a href="https://eurosport.tvn24.pl/siatkowka,119/albo-sie-porozumieja-albo-pozarzynaja-byla-mistrzyni-europy-o-konflikcie-w-kadrze,983924.html"/>
      </related>
      <p>Kurek był najlepiej punktującym siatkarzem niedzielnego meczu. 26 punktów uzyskał po atakach, dokładając kolejne po dwóch blokach oraz zagrywkach.</p>
      <p>Drugi najskuteczniejszy tego dnia - Maarten Van Garderen z Top Volley - zakończył spotkanie z 23 punktami, ale też z nagrodą dla MVP meczu.</p>
      <p>- Jest nam przykro z powodu porażki, tym bardziej że walczyliśmy punkt za punkt. Niestety nie udało nam się zamknąć tego meczu. Mówiąc szczerze, nie spodziewałem się tak zaciętej rywalizacji. Będziemy kontynuować naszą pracę i jestem pewien, że zwycięstwa w końcu nadejdą – powiedział po ostatniej piłce Kurek.</p>
      <p>Jego Vero Volley Monza przegrała dotąd wszystkie mecze w lidze i zajmuje miejsce tuż nad strefą spadkową.</p>
      <h3>Inni Polacy też błyszczeli</h3>
      <p>W niedzielę z dobrej strony pokazał się też inny reprezentant Polski Wilfredo Leon (24 punkty). Jego Sir Safety Perugia, prowadzona przez selekcjonera Biało-Czerwonych Vitala Heynena, przegrała jednak z liderem Cucine Lube Civitanova 1:3 (26:28, 20:25, 26:24, 22:25). Dla Perugii była to druga porażka w piątym meczu.</p>
      <p>Modena Volley, podobnie jak Cucine Lube Civitanova i Trentino Volley, nie zaznała jeszcze porażki. W niedzielę pokonała na wyjeździe Ravennę 3:0 (25:20, 25:17, 25:16), a w jej barwach mecz z dorobkiem 12 punktów zakończył Bartosz Bednorz.</p>
      <p>Autor: br\kwoj / Źródło: Eurosport</p>
    </article>
  </body>
</html>