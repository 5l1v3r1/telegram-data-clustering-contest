<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/megnevelhetik-a-tapogatos-kenderesit-kezdodik-a-fegyelmi-a-popsisimogatas-ugyben/186323"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T06:15:00+00:00"/>
    <meta property="og:title" content="Megnevelhetik a tapogatós Kenderesit - Kezdődik a fegyelmi a &quot;popsisimogatás&quot; ügyben"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megnevelhetik a tapogatós Kenderesit - Kezdődik a fegyelmi a "popsisimogatás" ügyben</mark>
      </h1>
      <address><time datetime="2019-11-11T06:15:00+00:00">11 Nov 2019, 06:15</time> by <a rel="author">szs</a></address>
      <p>
        <b>A héten áll fegyelmi bizottság elé Kenderesi Tamás annak okán, hogy a júliusi kvangdzsui vb-n egy dél-koreai hölgy fenekéhez ért. Megtudtuk, kik mondják ki a verdiktet. </b>
        <b>A héten áll fegyelmi bizottság elé Kenderesi Tamás annak okán, hogy a júliusi kvangdzsui vb-n egy dél-koreai hölgy fenekéhez ért. Megtudtuk, kik mondják ki a verdiktet.</b>
      </p>
      <p>Az olimpiai bronz­érmes úszó, Kenderesi augusztusi „popósimogatós” ügyében még csak most ítélkezik majd a szövetség fegyelmi bizottsága.</p>
      <p>Emlékezetes: noha a kvang­dzsui medencés vb-n a magyarok négy aranyérmet szereztek, a közbeszédet a pécsi sportoló tette tematizálta. Tamás a Club Libertine bár T1-es asztalánál múlatta az időt a versenyzők búcsúpartiján, <a href="http://www.borsonline.hu/sport/szexualis-zaklatassal-vadoljak-kenderesi-tamast-frissitve/179738">amikor megsimogatta egy koreai nő hátsó felét.</a> A mozdulat kiadós balhéba torkollt.</p>
      <figure>
        <img src="http://media.borsonline.hu/cikk/20/191895/big-lead/650x360/2020040_kenderesi-mti.jpg"/>
        <figcaption>Kenderesi talán kikászálódik a csávából, ahová a taperolással került © MTI</figcaption>
      </figure>
      <p>Kenderesit bevitték a rendőrök, az ottani ügyészség „szexuális zaklatást” jelölt meg írásbeli végzésében. Ezt a jogi kategóriát a magyar úszó tagadja.</p>
      <p>Korábban 744 ezer forintnak megfelelő vont fizetett, további 300 ezret azért, hogy a kínos eset után repülővel hazautazzon (amíg ő a rendőrség vendégszeretetét élvezte, a csapat hazarepült). A dél-koreai nyomozati és ügyészi jelentés megérkezett Kenderesi címére, ő azokat átadja a Magyar Úszó Szövetség Fegyelmi Bizottságának.</p>
      <p>E testület tagjai: Fábry György, Ugrin Tamás, Kalaus Walter. Ezúttal aligha pénzbüntetést kap, de Kenderesi bizonyosan meglakol, elvégre az utóbbi 15 évben hasonló fegyelmi vétség nem fordult elő a ma­gyar úszósportban.</p>
      <p>Néhány sportvezető akkor azt hangoztatta, a büntetés nem maradhat el, mert abból tanul a fiatal sportoló.</p>
      <figure>
        <img src="http://media.borsonline.hu/cikk/20/191895/gallery-picture/645w/2020049_kenderesi-ugrik-insta1.jpg"/>
        <figcaption>Már megkezdte az edzéseket © Instagram</figcaption>
      </figure>
      <p>Az ötkarikás bronzérmes a térdműtétje után egyébként már edz. A 2020. március végén, a világ leggyorsabb vizű medencéjében, a Duna Arénában rendezendő záró válogató viadalon kívánja kiharcolni a tokiói olimpiai kiutazásához előírt időeredményt 200 pillangón.</p>
    </article>
  </body>
</html>