<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/inspektirat-stroezha-na-gazoviya-interkonektor-s-grtsiya-406410.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T06:35:00+00:00"/>
    <meta property="og:title" content="Инспектират строежа на интерконектора с Гърция"/>
    <meta property="og:description" content="Интерконекторът ще стига от Стара Загора до гръцкия град Комотини"/>
  </head>
  <body>
    <article>
      <h1>Инспектират строежа на интерконектора с Гърция</h1>
      <address><time datetime="2019-11-11T06:35:00+00:00">11 Nov 2019, 06:35</time> by <a rel="author">Редактори</a></address>
      <p>Етапът на строежа на газовата връзка между Гърция и България ще проверят днес премиерът Бойко Борисов и енергийният министър Теменужка Петкова.</p>
      <p>Интерконекторът ще стига от Стара Загора до гръцкия град Комотини. На българска територия газопроводът ще е 140 километра. Междусистемната газова връзка между Гърция и България e обявена от Европейската комисия за проект от общ интерес на Евросъюза.</p>
      <p>Изграждането на интерконектора Гърция-България е сред ключовите приоритети на българското правителство в енергийния сектор, обяви вчера в официалната си Фейсбук страница премиерът Бойко Борисов.</p>
      <p>"Реализацията на междусистемната газова връзка е от стратегическо значение не само за двете страни, а и за цяла Европа. Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция. След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват. Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода", написа още министър-председателят в социалната мрежа и публикува</p>
      <h3>
        <a href="https://www.facebook.com/boyko.borissov.7/videos/2581870655374322/">ВИДЕО</a>
      </h3>
    </article>
  </body>
</html>