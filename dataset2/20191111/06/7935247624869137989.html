<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/suriyede-500-600-abd-askeri-kalacak-214736h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T06:28:09+00:00"/>
    <meta property="og:title" content="'Suriye'de 500-600 ABD askeri kalacak'"/>
    <meta property="og:description" content="ABD Genelkurmay Başkanı General Mark Milley, 500-600 Amerikan askerinin Suriye'de kalacağını söyledi."/>
  </head>
  <body>
    <article>
      <h1>'Suriye'de 500-600 ABD askeri kalacak'</h1>
      <h2>ABD Genelkurmay Başkanı General Mark Milley, 500-600 Amerikan askerinin Suriye'de kalacağını söyledi.</h2>
      <address>
        <time datetime="2019-11-11T06:28:09+00:00">11 Nov 2019, 06:28</time>
      </address>
      <p>ABD Genelkurmay Başkanı Mark Milley, Suriye'de 500 ila 600 Amerikan askeri bırakacaklarını bildirdi.</p>
      <p>Milley, ABC televizyonuna, ABD'nin Suriye'deki askeri varlığına ilişkin açıklamalarda bulundu.</p>
      <p>ABD'nin DEAŞ ile mücadeleyi devam ettirmek için Suriye'de asker bulundurmaya devam edeceğini belirten Milley, ''Sayının binden az olacağı kesin, belki 500 ya da 600 olur.'' dedi.</p>
      <p>Milley, DEAŞ'a yönelik baskının devam ettirilmemesi durumunda, örgütün yeniden canlanabileceğini ifade etti.</p>
      <p>
        <b>''YENİ DEAŞ LİDERİ HAKKINDA ÖNEMLİ ÖLÇÜDE BİLGİ SAHİBİYİZ''</b>
      </p>
      <p>Terör örgütü DEAŞ elebaşı Ebubekir el-Bağdadi'nin öldürülmesinin, örgüt üzerinde ''yıkıcı'' bir etki bıraktığını belirten Milley, örgütün yeni lideri hakkında önemli ölçüde bilgi sahibi olduklarını, fırsatı bulunduğunda onu da ele geçireceklerini söyledi.</p>
    </article>
  </body>
</html>