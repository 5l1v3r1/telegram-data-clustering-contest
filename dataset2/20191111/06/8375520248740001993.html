<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/likari-vstavili-u-mozok-lyudini-implanti-shchob-dopomogti-borotisya-z-narkotichnoyu-zalezhnistyu-639076.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T06:49:29+00:00"/>
    <meta property="og:title" content="Лікарі вставили у мозок людини імпланти, щоб допомогти боротися з наркотичною залежністю"/>
    <meta property="og:description" content="Команда лікарів та психологів будуть спостерігати за подальшими змінами в мозку пацієнта протягом 2 років"/>
  </head>
  <body>
    <article>
      <h1>Лікарі вставили у мозок людини імпланти, щоб допомогти боротися з наркотичною залежністю</h1>
      <address>
        <time datetime="2019-11-11T06:49:29+00:00">11 Nov 2019, 06:49</time>
      </address>
      <h4>Команда лікарів та психологів будуть спостерігати за подальшими змінами в мозку пацієнта протягом 2 років</h4>
      <p>У лікарні Університету Західної Вірджинії провели першу у світі операцію, під час якої до мозку пацієнта вставили імпланти, що мають допомогти боротися з наркотичною залежністю.</p>
      <p>Як <a href="https://www.bbc.com/news/technology-50347421">зазначає</a> BBC, у черзі на операцію ще троє пацієнтів.</p>
      <p>Перед операцією чоловіку просканували мозок. Потім лікарі зробили невеликий отвір у черепі пацієнта, щоб вставити туди електрод діаметром 1 міліметр. Пристрій помістили в ту частину мозку, яка регулює такі імпульси, як звикання та самоконтроль.</p>
      <p>Під ключицю вставили батарею, від якої працює електрод. Команда лікарів та психологів будуть спостерігати за подальшими змінами в мозку пацієнта протягом 2 років.</p>
      <p>Цей метод лікування називається глибока стимуляція головного мозку. У США його застосовують для лікування хворобу Паркінсона, епілепсії та обсесивно-компульсивного розладу. Але його вперше дозволили використати для лікування наркотичної залежності. За даними видання, близько 180 тисяч людей по всьому світу мають такі імпланти.</p>
      <p>Головний лікар університетського медзакладу Алі Резай зазначив, що імпланти не потрібно використовувати для більшості людей.</p>
      <p>«Це лікування призначене для тих, на кого не подіяли будь-які інші методи лікування: медикаментозні, поведінкова терапія чи соціальне втручання», — додав лікар.</p>
      <related>
        <a href="https://glavcom.ua/country/health/medik-rozpoviv-chomu-pid-chas-holodiv-chastishe-bolit-golova-i-shcho-z-cim-robiti-638175.html"/>
        <a href="https://glavcom.ua/country/health/nazvana-nespodivana-prichina-agresivnogo-raku-637742.html"/>
        <a href="https://glavcom.ua/country/health/maloruhlivim-i-antisportivnim-bigati-ne-treba-prosto-hodit-638950.html"/>
      </related>
    </article>
  </body>
</html>