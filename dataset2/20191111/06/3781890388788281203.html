<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741075"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T06:46:00+00:00"/>
    <meta property="og:title" content="นายกฯร้องเพลงดำเนินจ๋า!ปลุกคนดำเนินสะดวกต่อสู้คนไม่ดี"/>
    <meta property="og:description" content="นายกฯ เยี่ยมตลาดน้ำเหล่าตั๊กลัก ปลุกคนดำเนินสะดวก ต่อสู้คนไม่ดี บอกทุกปัญหาจะดูแลให้ อารมณ์ดีร้องเพลงดำเนินจ๋า "/>
  </head>
  <body>
    <article>
      <h1>นายกฯร้องเพลงดำเนินจ๋า!ปลุกคนดำเนินสะดวกต่อสู้คนไม่ดี</h1>
      <address>
        <time datetime="2019-11-11T06:46:00+00:00">11 Nov 2019, 06:46</time>
      </address>
      <p>
        <b>นายกฯ เยี่ยมตลาดน้ำเหล่าตั๊กลัก ปลุกคนดำเนินสะดวก ต่อสู้คนไม่ดี บอกทุกปัญหาจะดูแลให้ อารมณ์ดีร้องเพลงดำเนินจ๋า </b>
      </p>
      <p>เมื่อวันที่ 11 พ.ย. ที่อ.ดำเนินสะดวก จ.ราชบุรี พล.อ.ประยุทธ์ จัทร์โอชา นายกรัฐมนตรีและรมว.กลาโหม พร้อมคณะเดินทางตรวจติดตามความก้าวหน้าโครงการพัฒนาคูคลอง โครงการพัฒนาการท่องเที่ยวทางน้ำ “วิถีคลอง วิถีไทย” การท่องเที่ยววิถีเกษตร สะท้อนประวัติศาสตร์ และวิถีชีวิตประเพณีของคนในท้องถิ่น ต.ดำเนินสะดวก อ.ดำเนินสะดวก จ.ราชบุรี โดยทันทีที่พล.อ.ประยุทธ์ เดินทางมาถึง วัดโชติทายการาม พล.อ.ประยุทธ์ เข้าสักการะพระประธานหลวงพ่อลพบุรีราเมศร์ และนมัสการ พระมหาประกอบ โชติปุญโญ เจ้าอาวาสวัดโชติทายการาม และเจ้าคณะอำเภอดำเนินสะดวก ซึ่งพระมหาประกอบ ได้ให้พรให้มีกำลังใจในการทำงาน และมอบรูปหล่อหลวงพ่อลพบุรีราเมศร์ หน้าตัก 5 นิ้วซึ่งเป็นที่เคารพนับถือของประชาชนในพื้นที่ ก่อนเยี่ยมชมกิจกรรมเกษตรปลอดสารพิษและการผลิตผักผลไม้ไร้สารเคมีตามวิถีธรรมชาติ เยี่ยมชมผลิตภัณฑ์ชุมชนโอทอปและพบปะกลุ่มวิสาหกิจชุมชนต่างๆ พร้อมกับประชาชนชาวดำเนินสะดวกรอต้อนรับจำนวนมาก โดยพล.อ.ประยุทธ์ กล่าวว่า ทักท้ายประชาชนพร้อมกับระบุว่า ต้องช่วยสู้กับคนไม่ดีเพื่อความเป็นอยู่ที่ดีขึ้น โดยนายกฯต้องดูแลคนทั้ง 77 จังหวัด วันนี้พร้อมเอาอะไรมาให้แต่ขอให้รอบ้าง <br/><br/>ทั้งนี้ระหว่างที่ พล.อ.ประยุทย์ เยี่ยมชมบูธกาแฟของชุมรมวัดโชติทายการาม ที่คอยให้บริการนัดท่องเที่ยวตามวิถีคลองวิถีไทย ได้ดื่มฟรี นายอนุทิน ชาญวีรกูล รองนายกฯ และรมว.สาธารณสุข ได้ชงกาแฟให้พล.อ.ประยุทธ์ชิม สร้างเสรียงฮือฮา จากนั้น พล.อ.ประยุทธ์ ลงเรือจากท่าเรือวัดโชติทายการามไปยังตลาดน้ำเหล่าตั๊กลัก (ตลาดดำเนินสะดวกเก่า) เพื่อเยี่ยมชมร้านค้าเก่าแก่ริมคลองดำเนินสะดวก และพบปะประชาชน โดยระหว่างล่องเรือนายกรัฐมนตรีได้ทักทายปลุกมือให้กับชาวบ้านริมคลองและนักท่องเที่ยวต่างชาติและคนไทยอย่างอารมณ์ดีก่อนที่จะขึ้นเรือบริเวณท่าเรือศาลเจ้า ตลาดเหล่า ตั๊กลัก พร้อมเดินเยี่ยมชมและทักทายบรรดาชาวบ้านและพ่อค้าแม่ค้าบริเวณตลาดเหล่า ตั๊ก ลัก พร้อมถ่ายรูปเป็นที่ระลึกกับบรรดานักท่องเที่ยวและพ่อค้าแม่ค้า <br/><br/>ทั้งนี้นายกฯ ได้กล่าวเชิญชวนนักท่องเที่ยวให้มาเที่ยวประเทศไทย ทั้งนี้ พล.อ.ประยุทธ์ ได้เซ็นชื่อลงบนเสื้อยืด ที่นายมนัส อัตวัฒนา ศิลปินพื้นบ้านประจำตลาดเหล่าตั๊กลั๊ก ได้วาดภาพเหมือนพล.อ.ประยุทธ์ เขียนข้อความว่า “โอ้ ...ดำเนิน” รักเหลือเกิน นะลุงตู่ เพื่อมอบให้พล.อ.ประยุทธ์ ซึ่งพล.อ.ประยุทธ์ ได้คลอเพียง “ดำเนินจ๋า" ของสุรพล สมบัติเจริญ นักร้องชื่อดังในอดีต ท่อนที่ว่า “โอ้..ดำเนิน เธอสวยเหลือเกินดำเนินของพี่ ใน โลก นี้ พี่ขอรักเธอ คนเดียว ไม่ ลืม... โดยนายกรัฐมนตรี ร้องไปยิ้มไปอย่างอารมณ์ดีและเป็นกันเอง สร้างเสียงหัวเราะและเสียงปรบมือให้กับผู้ที่ได้พบเห็น ก่อนถ่ายรูปเป็นที่ระลึกบริเวณป้ายตลาดเก่า เหล่า ตั๊กลัก <br/><br/>ผู้สื่อข่าวรายงานว่าระหว่างการเดินเยี่ยมชมตลาดเหล่า ตั๊กลัก และข้ามสะพานไปยังตลาดน้ำคลองดำเนินสะดวกได้มีกลุ่มเกษตรกรชาวดำเนินสะดวกล่องเรือพร้อมติดป้ายสนับสนุนการทำงานของนายกรัฐมนตรี พร้อมตะโกนให้กำลังใจ โดยระบุว่าจะอยู่เคียงข้างนายกฯตลอดไป ซึ่งพล.อ.ประยุทธ์ กล่าวตอบว่า “ทุกปัญหาเดี๋ยวจะดูแลให้ แต่เดินเร็วไม่ได้ ต้องค่อยๆไป เดี๋ยวจะเอาครัวไทยสู่ครัวโลก” นอกจากนี้ช่วงหนึ่งนายจารวัฒน์ เที่ยงเทียนธรรม อายุ 76 ปี  ได้มายืนดักรอเพื่อมอบเหรียญ ร.5 พร้อมผ้ายันต์ สมเด็จพระพุฒาจารย์ โต พรหมรังสี ให้กับนายกรัฐมนตรี พร้อมกล่าวว่า “อยากมอบให้กับนายกฯ ที่มีความปรารถนาดี มาเยี่ยมประชาชน และรักษาความสงบของบ้านเมือง” ภายหลังรับมอบ นายกฯ ได้ขอบคุณ พร้อมสวมกอดนายจารวัฒน์ อย่างแนบแน่น<br/><br/>ทั้งนี้ ตลอดเส้นทางมีประชาชนได้นักท่องเที่ยวทั้งไทยและต่างชาติได้เข้ามาเค้าถ่ายรูปร่วมกับนายกรัฐมนตรีเป็นที่ระลึก อย่างไรก็ตามสำหรับการลงพื้นที่ราชบุรีในครั้ง นายกรัฐมนตรี ใช้รถยนต์โตโยต้าอัลพาร์ด เลขทะเบียน กน 1122 ราชบุรี.</p>
    </article>
  </body>
</html>