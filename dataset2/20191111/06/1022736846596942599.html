<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191111-uchaguzi-wa-wabunge-kufanyika-februari-16-2020-guinea"/>
    <meta property="og:site_name" content="RFI"/>
    <meta property="article:published_time" content="2019-11-11T06:50:09+00:00"/>
    <meta property="og:title" content="Uchaguzi wa wabunge kufanyika Februari 16, 2020 Guinea"/>
    <meta property="og:description" content="Tume ya Uchaguzi nchini Guinea, imetangaza kuwa Uchaguzi wa wabunge ambao umekuwa ukiahirishwa mara kwa mara sasa utafanyika mwezu Februari mwaka 2020."/>
  </head>
  <body>
    <article>
      <h1>Uchaguzi wa wabunge kufanyika Februari 16, 2020 Guinea</h1>
      <address><time datetime="2019-11-11T06:50:09+00:00">11 Nov 2019, 06:50</time> by <a rel="author">RFI</a></address>
      <p>
        <b>Tume ya Uchaguzi nchini Guinea, imetangaza kuwa Uchaguzi wa wabunge ambao umekuwa ukiahirishwa mara kwa mara sasa utafanyika mwezu Februari mwaka 2020.</b>
      </p>
      <p>Tangazo la tume ya uchaguzi linakuja, wakati huu maandamano yakiendelea kwa wiki kadhaa sasa, kupinga uwezekano wa rais Alpha Conde kuwania tena urais kwa muhula mwingne.</p>
      <p>Mwenyekiti wa tume hiyo Amadou Salif Kebe amesema kuwa uchaguzi huo utafanyika tarehe 16 mwezi Februari mwaka ujao.</p>
      <p>Hata hivyo, bado kuna wasiwasi iwapo uchaguzi huo utafanyika kwa sababu umekuwa ukipangwa na kuahirishwa mara kwa mara.</p>
      <p>Mwezi Septemba, tume ya uchaguzi ilikuwa imepanga kufanyika kwa uchaguzi huu tarehe 28 mwezi Desemba lakini hilo halijafanyika.</p>
      <p>Muda wa bunge lililopo ulimalizika mwaka 2018, lakini mvutano kati ya wanasiasa wa chama tawala na upinzami, umeendelea kuwa chanzo cha kutofanyika kwa uchaguzi huu.</p>
    </article>
  </body>
</html>