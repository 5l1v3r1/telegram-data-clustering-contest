<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/britanski-general-predupredi-za-opasnostta-ot-svetoven-konflikt_news708566.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T06:35:00+00:00"/>
    <meta property="og:title" content="Британски генерал предупреди за опасността от световен конфликт"/>
    <meta property="og:description" content="По думите му някои страни действат в „сива зона“ с използването на „нови типове оръжия“"/>
  </head>
  <body>
    <article>
      <h1>Британски генерал предупреди за опасността от световен конфликт</h1>
      <h2>По думите му някои страни действат в „сива зона“ с използването на „нови типове оръжия“</h2>
      <address>
        <time datetime="2019-11-11T06:35:00+00:00">11 Nov 2019, 06:35</time>
      </address>
      <p>https://blitz.bg/svyat/britanski-general-predupredi-za-opasnostta-ot-svetoven-konflikt_news708566.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573445841-pri-66608675.jpg"/>
      </figure>
      <p>
        <b>„Безразсъдното“ поведение на Русия, Китай и Иран може да разпали световен конфликт. Това предупреди началникът на британската отбрана генерал Ник Картър, цитиран от Франс прес.</b>
      </p>
      <p>В статия за вестник „Сънди таймс“ Картър пише: „амбициозни държави като Русия, Китай и Иран отстояват интересите си по начин, който е предизвикателство за нашата сигурност, стабилност и благоденствие“.<br/><br/>По думите му те действат в „сива зона“ с използването на „нови типове оръжия“ като кибератаки и разпространение на дезинформация, целящи да всеят раздор, да подкопаят политическото единство и да разрушат установения начин на живот.<br/><br/>„Не намеквам, че опонентите ни искат да тръгнат на война. . . но безразсъдното поведение и неспазването на международното право, изразяващо се в използването на тези нови видове "оръжия", създава опасност от ескалация, която лесно може да доведе до грешка, породена от неправилна преценка“, уточнява генерал Ник Картър.<br/><br/><br/><br/>Източник: БНР</p>
    </article>
  </body>
</html>