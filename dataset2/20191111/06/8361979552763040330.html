<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/evo-morales-v-policiji-sprostuvali-nayavnist-ordera-na-aresht-50052730.html"/>
    <meta property="og:site_name" content="НВ"/>
    <meta property="article:published_time" content="2019-11-11T06:11:00+00:00"/>
    <meta property="og:title" content="Поліція Болівії спростувала наявність ордера на арешт Ево Моралеса"/>
    <meta property="og:description" content="У Болівії командувач національною поліцією Юрій Кальдерон спростував факт існування ордера на арешт експрезидента країни Ево Моралеса."/>
  </head>
  <body>
    <article>
      <h1>Поліція Болівії спростувала наявність ордера на арешт Ево Моралеса</h1>
      <h2>У Болівії командувач національною поліцією Юрій Кальдерон спростував факт існування ордера на арешт експрезидента країни Ево Моралеса.</h2>
      <address>
        <time datetime="2019-11-11T06:11:00+00:00">11 Nov 2019, 06:11</time>
      </address>
      <p>Про це він повідомив в інтерв'ю телеканалу <a href="https://www.unitel.tv/noticias/comandante-policial-niega-que-exista-orden-de-aprehension-contra-morales/">Unitel</a>.</p>
      <p>За словами Кальдерона, право видачі подібних ордерів належить прокуратурі, а не службовцям або керівництву поліції, яка виконує такі накази.</p>
      <p>За його словами, існує запит генпрокурора країни на затримання ймовірних порушників виборчого законодавства Болівії.</p>
      <p>Раніше опозиціонер Луїс Фернандо Камачо заявив, що <a href="https://nv.ua/ukr/world/countries/vishche-kerivnictvo-boliviji-pishlo-u-vidstavku-vidaniy-order-na-aresht-moralesa-novini-svitu-50052722.html">військові і поліція Болівії отримали ордер на арешт Моралеса.</a></p>
      <p>Раніше під тиском масових акцій протесту <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Моралес погодився оголосити дострокові президентські вибори</a>, а також <a href="https://nv.ua/ukr/world/countries/prezident-boliviji-evo-morales-yde-u-vidstavku-novini-svitu-50052709.html">оголосив про свою відставку.</a></p>
      <p>Після першого туру виборів в цьому році опозиційний кандидат і експрезидент Болівії Карлос Меса заявив, що не визнає перемогу Моралеса в першому турі. В результаті Моралес оголосив режим надзвичайного стану і звинуватив опозицію в спробі організувати державний переворот.</p>
      <p>Протести в Болівії почалися в кінці жовтня після президентських виборів. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>До теперішнього моменту жертвами зіткнень і заворушень стали щонайменше три людини, постраждали майже 400 осіб.</p>
    </article>
  </body>
</html>