<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741072"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T06:36:00+00:00"/>
    <meta property="og:title" content="&quot;แว่นท็อปเจริญ&quot; สนับสนุนแว่นสายตาให้ประชาชนฟรี"/>
    <meta property="og:description" content="'แว่นท็อปเจริญ' สนับสนุนแว่นสายตาให้บริการประชาชนฟรีที่ จส.100 พร้อมจัดกิจกรรมตรวจสุขภาพดวงตาเพื่อสังคมไทย"/>
  </head>
  <body>
    <article>
      <h1>"แว่นท็อปเจริญ" สนับสนุนแว่นสายตาให้ประชาชนฟรี</h1>
      <address>
        <time datetime="2019-11-11T06:36:00+00:00">11 Nov 2019, 06:36</time>
      </address>
      <p>
        <b>"แว่นท็อปเจริญ" สนับสนุนแว่นสายตาให้บริการประชาชนฟรีที่ จส.100 พร้อมจัดกิจกรรมตรวจสุขภาพดวงตาเพื่อสังคมไทย</b>
      </p>
      <p>"แว่นท็อปเจริญ" มุ่งมั่นตอบแทนสังคมตามเจตนารมณ์ขององค์กร เพื่อเน้นย้ำให้คนไทยเล็งเห็นความสำคัญของการมีสุขภาพดวงตาที่ดี มองเห็นชัดเจน ภายใต้ “โครงการดูแลใส่ใจสุขภาพดวงตาเพื่อสังคมไทย” นำทีมผู้เชี่ยวชาญด้านสายตาจัดกิจกรรมตรวจวัดสายตา ตรวจสุขภาพดวงตาและประกอบแว่นฟรีให้แก่เจ้าหน้าที่ของสถานีวิทยุ จส.100 เพื่อส่งกำลังใจให้คนทำงานเพื่อสังคม พร้อมมอบแว่นสายตาพร้อมใช้ สำหรับให้บริการและอำนวยความสะดวกฟรีแก่ประชาชนที่มีปัญหาด้านสายตา ที่มาติดต่อแจ้งเหตุทางจราจรหรือติดต่อสำนักงาน ณ สถานีวิทยุ จส.100<br/><br/>นายแพทย์นพวุฒิ ตรีพรชัยศักดิ์ กรรมการบริหาร ห้างแว่นท็อปเจริญ เปิดเผยว่า แว่นท็อปเจริญ ในฐานะผู้เชี่ยวชาญด้านสายตากว่า 60 ปี มีบุคลากรที่เชี่ยวชาญด้านสายตาและการให้บริการด้านสายตาแบบครบวงจรทั่วประเทศ มีความมุ่งมั่นตั้งใจที่จะช่วยเหลือผู้ที่มีปัญหาทางด้านสายตาให้มีสุขภาพดวงตาที่ดีขึ้น จึงได้ดำเนินโครงการดูแลใส่ใจสุขภาพดวงตาเพื่อสังคมไทย โดยมุ่งเน้นให้ประชาชนคนไทยทั่วประเทศมีสุขภาพดวงตาที่ดี มีสายตามองเห็นชัดเจน ตลอดจนมีแว่นตาที่มีประสิทธิภาพไว้ใช้ เพื่อนำไปสู่การดำรงชีวิตอย่างมีคุณภาพของทุกคนในสังคมอีกด้วย<br/><br/>ด้าน คุณกษิดิส เอี้ยพิน ผู้ช่วยผู้อำนวยการสถานีวิทยุ จส.100 กล่าวว่า สถานีวิทยุ จส.100 เป็นองค์กรที่มุ่งมั่นปฏิบัติงานเป็นสื่อกลางให้กับคนทุกระดับในสังคม ไม่ว่าจะเป็นการรายงานข่าวสารการจราจร รวมถึงรับแจ้งเหตุบนท้องถนนและปัญหาอื่นๆ เช่น การร้องเรียนปัญหาสาธารณูปโภค การแก้ไขปัญหา หรือให้ความช่วยเหลือด้านอื่นๆ ด้วยเหตุนี้จึงจำเป็นต้องอาศัยการติดต่อสื่อสารกันระหว่างเจ้าหน้าที่กับประชาชน ความร่วมมือจากคนในสังคม ทาง จส.100 รู้สึกยินดีเป็นอย่างยิ่ง ที่ทีมผู้เชี่ยวชาญห้างแว่นท็อปเจริญเล็งเห็นถึงความสำคัญ และได้ยื่นมือเข้ามาช่วยเหลือดำเนินการตรวจสุขภาพดวงตาและประกอบแว่นฟรีให้แก่เจ้าหน้าที่ของเรากว่า 100 ราย ถือเป็นการส่งมอบกำลังใจให้เจ้าหน้าที่ทุกท่านตั้งใจปฏิบัติงานเพื่อสังคมอย่างเต็มประสิทธิภาพ นอกจากนี้ ยังได้นำแว่นสายตาพร้อมใช้ มาให้บริการและอำนวยความสะดวกฟรีแก่ประชาชนที่มีปัญหาด้านสายตาที่มาติดต่อแจ้งเหตุทางจราจรหรือติดต่อสำนักงานอีกด้วย<br/><br/> แว่นท็อปเจริญยังมุ่งมั่นเดินหน้าโครงการฯ ต่อไป ในการให้ความช่วยเหลือประชาชนที่มีปัญหาด้านสายตาอย่างต่อเนื่อง เพื่อให้คนไทยทุกคนมีสุขภาพดวงตาที่ดี และยกระดับคุณภาพชีวิตของคนในสังคม ผู้สนใจสามารถติดตามรายละเอียดเพิ่มเติมได้ที่ <a href="https://Facebook.com/TopCharoenOpticalOfficial">Facebook.com/TopCharoenOpticalOfficial</a> เว็บไซต์ <a href="https://www.topcharoen.co.th/">www.topcharoen.co.th</a> หรือไลน์ @top_charoen</p>
      <figure>
        <img src="https://www.dailynews.co.th/admin/upload/20191111/news_OBNLqaniKL134754_533.jpg?v=20191114013?v=6950"/>
      </figure>
      <figure>
        <img src="https://www.dailynews.co.th/admin/upload/20191111/news_ufqZZJNzCA134753_533.jpg?v=20191114013?v=8740"/>
      </figure>
    </article>
  </body>
</html>