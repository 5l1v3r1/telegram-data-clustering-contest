<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741082"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T06:58:00+00:00"/>
    <meta property="og:title" content="ชงครม.เพิ่มเงินเวนคืนที่ดิน บางใหญ่-กาญฯ1.2หมื่นล้าน"/>
    <meta property="og:description" content="“ศักดิ์สยาม” เสนอครม.พรุ่งนี้ขอขยายกรอบวงเงินค่าเวนคืนที่ดิน 1.2 หมื่นล้านบาท สร้างมอเตอร์เตอร์เวย์ บางใหญ่-กาญจนบุรี หลังค้างเติ่งมา 2 ปี"/>
  </head>
  <body>
    <article>
      <h1>ชงครม.เพิ่มเงินเวนคืนที่ดิน บางใหญ่-กาญฯ1.2หมื่นล้าน</h1>
      <address>
        <time datetime="2019-11-11T06:58:00+00:00">11 Nov 2019, 06:58</time>
      </address>
      <p>
        <b>“ศักดิ์สยาม” เสนอครม.พรุ่งนี้ขอขยายกรอบวงเงินค่าเวนคืนที่ดิน 1.2 หมื่นล้านบาท สร้างมอเตอร์เตอร์เวย์ บางใหญ่-กาญจนบุรี หลังค้างเติ่งมา 2 ปี</b>
      </p>
      <p>นายศักดิ์สยาม ชิดชอบ รมว.คมนาคม เปิดเผยภายหลังการลงพื้นที่ตรวจดูโครงการทางหลวงพิเศษระหว่างเมือง (มอเตอร์เวย์) เส้นทาง  บางใหญ่-กาญจนบุรี ระยะทาง 96 ก.ม. วงเงิน 49,120 ล้านบาทว่า  โครงการมีความคืบหน้าก่อสร้างเพียง  25.05%  ถือว่าล่าช้ากว่าแผน 56.00%  เนื่องจาก ผู้รับจ้างไม่สามารถเข้าพื้นที่ก่อสร้างได้ติดปัญหาในการจ่ายค่ากรรมสิทธิ์ที่ดิน ดังนั้นในการประชุมครม. วันที่ 12พ.ย. นี้  กรมทางหลวง(ทล.) จะเสนอครม.อนุมัติขยายกรอบวงเงินงบประมาณจาก 5,420 ล้านบาทเป็น 12,032ล้านบาท จากวงเงินที่ต้องใช้ในการเวนคืนและจัดกรรมสิทธิ์ที่ดินทั้งหมด  17,000 ล้านบาท  ซึ่งตามขั้นตอนเมื่อครม.อนุมัติแล้ว ทล.จะสามารถจ่ายเงินค่าเวนคืนให้ประชาชนที่ยังคงค้างรายแรกภายในเดือน ธ.ค.นี้ และจะจ่ายสิ้นสุดรายสุดท้ายในเดือน มี.ค.63  จากโครงการกำหนดก่อสร้างแล้วเสร็จปี 66</p>
      <figure>
        <img src="https://www.dailynews.co.th/admin/upload/20191111/news_oGPOiorUxE140944_533.jpg?v=20191111144?v=7180"/>
      </figure>
      <p>นายสราวุธ ทรงศิวิไล อธิบดีกรมทางหลวง (ทล.)  กล่าวว่า   หลังจากที่ ครม.อนุมัติจะทำให้ ทล. สามารถนำเงิน 12,032 ล้านบาท มาจ่ายค่าเวนคืนที่ดินให้กับประชาชนที่ได้รับผลกระทบจากการเวนคืนที่เหลืออีก 2,500 ราย รวม 4,000 รายการ แบ่งเป็น บ้านที่อยู่อาศัย 2,577 รายการ ต้นไม้ 500 รายการ สิ่งปลูกสร้าง 900 รายการ จากที่ผ่านมาได้จ่ายค่าเวนคืนให้กับประชาชนไปแล้ว 1,000 ราย   อย่างไรก็ตามจะเห็นว่า ที่ผ่านมา ทล.ได้มีการค้างจ่ายค่าเวนคืนมากว่า 2ปี งานก่อสร้างคืบหน้าไปเพียง 25%เท่านั้น<br/><br/>อย่างไรก็ตาม  นอกจากงานก่อสร้างด้านโยธาแล้ว ในส่วนของงานระบบ และ บำรุงรักษา จะให้เอกชนร่วมลงทุนในรูปแบบ PPP Gross Cost) โดยเอกชนเป็นผู้ออกแบบและลงทุนก่อสร้าง งานระบบและองค์ประกอบอื่นที่เกี่ยวข้อง ทั้งในส่วนการบริหารจัดเก็บค่าธรรมเนียมผ่านทาง ค่าบำรุงรักษา ระบบควบคุม  คาดว่าจะสามาารถเซ็นสัญญาได้ภายในเดือน ก.พ.63</p>
    </article>
  </body>
</html>