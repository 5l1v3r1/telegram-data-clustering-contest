<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952012"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T06:20:28+00:00"/>
    <meta property="og:title" content="అధికార టీఆర్‌ఎస్‌లో వర్గపోరు"/>
    <meta property="og:description" content="ADVT తాండూరు, నవంబరు 10: వికారాబాద్‌ జిల్లా తాండూరు నియోజకవర్గంలో అధికార టీఆర్‌ఎ్‌సలో వర్గపోరు నెలకొంది. ఆదివారం విద్యాశాఖ మంత్రి సబితా ఇంద్రారెడ్డి పర్యటనలో ఇది బహిర్గతమయింది. నియోజకవర్గంలో వివిధ అభివృద్ధి కార్యక్రమాల శంకుస్థాపనలు, ప్రారంభోత్సవాల కార్యక్రమానికి మంత్రి సబిత హాజరుకాగా.. ఆమెకు వరుసకు అల్లుడైన టీఆర్‌ఎస్‌ ఎమ్మెల్సీ పట్నం మహేందర్‌రెడ్డి, ఆయన సతీమణి, జడ్పీ చైర్‌పర్సన్‌ సునీతారెడ్డి దూరంగా ఉన్నారు. ఆయన వర్గీయులు కూడా హాజరుకాలేదు. సబిత బాధ్యతలు చేపట్టిన తర్వాత మహేందర్‌రెడ్డి దంపతులు మర్యాదపూర్వకంగా కూడా ఆమెను కలవలేదు.  వికారాబాద్‌ కలెక్టరేట్‌లో జరిగిన సమీక్షకూ గైర్హాజరయ్యారు. కాగా, మన్‌సాన్‌పల్లి వద్ద మంత్రికి స్వాగతం పలికి.. ఆమె వెంటే తాండూరు వరకు వచ్చిన మున్సిపల్‌ మాజీ చైర్మన్లు లక్ష్మారెడ్డి, విశ్వనాథ్‌గౌడ్‌ కూడా ఆ తరువాత దూరంగా ఉన్నారు. మరోవైపు స్థానిక ఎమ్మెల్యే పైలట్‌ రోహిత్‌రెడ్డి.. మంత్రికి స్వాగతం పలికారు. దీంతో మహేందర్‌రెడ్డి, రోహిత్‌రెడ్డి మధ్య విభేదాలు రచ్చకెక్కినట్లయింది. కాగా, ఎమ్మెల్సీకి ఆహ్వానం ఉందని మీడియా సమావేశంలో మంత్రి వెల్లడించగా.. పార్టీ కార్యకర్తల అభిప్రాయాన్ని గౌరవించేందుకే తాను…"/>
  </head>
  <body>
    <article>
      <h1>అధికార టీఆర్‌ఎస్‌లో వర్గపోరు</h1>
      <address>
        <time datetime="2019-11-11T06:20:28+00:00">11 Nov 2019, 06:20</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>తాండూరు, నవంబరు 10:</b> వికారాబాద్‌ జిల్లా తాండూరు నియోజకవర్గంలో అధికార టీఆర్‌ఎ్‌సలో వర్గపోరు నెలకొంది. ఆదివారం విద్యాశాఖ మంత్రి సబితా ఇంద్రారెడ్డి పర్యటనలో ఇది బహిర్గతమయింది. నియోజకవర్గంలో వివిధ అభివృద్ధి కార్యక్రమాల శంకుస్థాపనలు, ప్రారంభోత్సవాల కార్యక్రమానికి మంత్రి సబిత హాజరుకాగా.. ఆమెకు వరుసకు అల్లుడైన టీఆర్‌ఎస్‌ ఎమ్మెల్సీ పట్నం మహేందర్‌రెడ్డి, ఆయన సతీమణి, జడ్పీ చైర్‌పర్సన్‌ సునీతారెడ్డి దూరంగా ఉన్నారు. ఆయన వర్గీయులు కూడా హాజరుకాలేదు. సబిత బాధ్యతలు చేపట్టిన తర్వాత మహేందర్‌రెడ్డి దంపతులు మర్యాదపూర్వకంగా కూడా ఆమెను కలవలేదు.  వికారాబాద్‌ కలెక్టరేట్‌లో జరిగిన సమీక్షకూ గైర్హాజరయ్యారు. కాగా, మన్‌సాన్‌పల్లి వద్ద మంత్రికి స్వాగతం పలికి.. ఆమె వెంటే తాండూరు వరకు వచ్చిన మున్సిపల్‌ మాజీ చైర్మన్లు లక్ష్మారెడ్డి, విశ్వనాథ్‌గౌడ్‌ కూడా ఆ తరువాత దూరంగా ఉన్నారు. మరోవైపు స్థానిక ఎమ్మెల్యే పైలట్‌ రోహిత్‌రెడ్డి.. మంత్రికి స్వాగతం పలికారు. దీంతో మహేందర్‌రెడ్డి, రోహిత్‌రెడ్డి మధ్య విభేదాలు రచ్చకెక్కినట్లయింది. కాగా, ఎమ్మెల్సీకి ఆహ్వానం ఉందని మీడియా సమావేశంలో మంత్రి వెల్లడించగా.. పార్టీ కార్యకర్తల అభిప్రాయాన్ని గౌరవించేందుకే తాను వెళ్లలేదని ఎమ్మెల్సీ మహేందర్‌రెడ్డి తెలిపారు.</p>
    </article>
  </body>
</html>