<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/malappuram/local-news/2019/11/11/malappuram-expert-treatment-for-dog.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-11T06:41:00+00:00"/>
    <meta property="og:title" content="ചെരുപ്പടി മലയിൽ എല്ലുംതോലുമായി വളർത്തുനായ; ബെംഗളൂരുവിൽ വിദഗ്ധ ചികിത്സ"/>
    <meta property="og:description" content="നിലമ്പൂർ∙ ചെരുപ്പടി മലയിൽ ഭക്ഷണം കിട്ടാതെ എല്ലുംതോലുമായ വളർത്തുനായയ്ക്ക് ബെംഗളൂരുവിൽ വിദഗ്ധ ചികിത്സ.ദിവസങ്ങളായി ഭക്ഷണവും വെള്ളവും കിട്ടാതെ.Malappuram News. മലപ്പുറം ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>ചെരുപ്പടി മലയിൽ എല്ലുംതോലുമായി വളർത്തുനായ; ബെംഗളൂരുവിൽ വിദഗ്ധ ചികിത്സ</h1>
      <address><time datetime="2019-11-11T06:41:00+00:00">11 Nov 2019, 06:41</time> by <a rel="author">മനോരമ ലേഖകൻ</a></address>
      <p>നിലമ്പൂർ∙ ചെരുപ്പടി മലയിൽ ഭക്ഷണം  കിട്ടാതെ എല്ലുംതോലുമായ വളർത്തുനായയ്ക്ക് ബെംഗളൂരുവിൽ വിദഗ്ധ ചികിത്സ. ദിവസങ്ങളായി ഭക്ഷണവും വെള്ളവും കിട്ടാതെ അവശനിലയിലായ വളർത്തുനായയെ എമർജൻസി റസ്ക്യൂ ഫോഴ്സ് പ്രവർത്തകരുടെയും ഹ്യൂമൻ ഇന്റർനാഷനൽ സൊസൈറ്റിയുടെ ഔട്ട് റീച്ച് കോഓർഡിനേറ്റർ സാലി വർമയുടെയും ഇടപെടലിലാണ് ബെംഗളൂരുവിലേക്കു കൊണ്ടുപോയത്.</p>
      <p>മറ്റൊരു നായയെ സമീപത്ത് കണ്ടെത്തിയെങ്കിലും ചത്തിരുന്നു. വാർധക്യവും രോഗവുംമൂലം ഉടമസ്ഥർ ഉപേക്ഷിച്ചതാകാമെന്നു കരുതുന്നു. ചികിത്സ ആരംഭിച്ചതായും കണ്ണിനും മറ്റും കൂടുതൽ ചികിത്സ ആവശ്യമായതിനാൽ അനിമൽ റസ്ക്യൂ ടീം വിമാനത്തിൽ ഡൽഹിയിലേക്കു കൊണ്ടുപോകുമെന്നും പ്രവർത്തകർ അറിയിച്ചു. മേനകാ ഗാന്ധിയുടെ അനിമൽ റസ്ക്യൂ ടീം ചികിത്സയുടെ പൂർണ ഉത്തരവാദിത്തം ഏറ്റെടുത്തതായും പ്രവർത്തകർ പറഞ്ഞു.</p>
    </article>
  </body>
</html>