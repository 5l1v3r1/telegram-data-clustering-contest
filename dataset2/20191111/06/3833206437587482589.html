<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Primer-za-podrazhanie-v-gradskiya-transport-na-Plovdiv-912688"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T06:34:00+00:00"/>
    <meta property="og:title" content="Пример за подражание в градския транспорт на Пловдив"/>
    <meta property="og:description" content="Пример за подражание - така читател на Plovdiv24.bg озаглави сигнала си, изпратен до нашата медия. Д..."/>
  </head>
  <body>
    <article>
      <h1>Пример за подражание в градския транспорт на Пловдив</h1>
      <address>
        <time datetime="2019-11-11T06:34:00+00:00">11 Nov 2019, 06:34</time>
      </address>
      <p>Пример за подражание - така читател на <b>Plovdiv24.bg</b> озаглави сигнала си, изпратен до нашата медия. Даваме му думата сега: "Здравейте! Вчера, 10 ноември, пътувах по автобусна линия 11 на градския транспорт. Противно на негативните публикации за градския транспорт, бяхме много приятно изненадани от внимателното отношение на шофьора Тошко Вълчев на кола РВ 3872 ТC и кондуктора към пътниците, които бяха посрещани от кондуктора с "Добър вечер" и вежливото обяснение на всички въпроси от страна както на кондуктора, така и на шофьора.</p>
      <p>При всяко показване на картата за пътуване, кондукторът казваше "Благодаря". Шофьорът любезно спря автобуса, за да слезе пътничка, която беше сгрешила автобуса и й беше обяснено много любезно къде трябва да отиде.</p>
      <p>На коментари относно подобна любезна постъпка на шофьора спрямо пътник в инвалидна количка, имаше коментар, че това е тяхно задължение. Така е, но любезното отношение е признак на култура и възпитание, а не само задължение. Противното е признак за липса на първите 7 години..."</p>
    </article>
  </body>
</html>