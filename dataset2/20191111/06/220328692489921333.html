<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/pochitame-praznika-na-sv-mina-406408.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T06:14:55+00:00"/>
    <meta property="og:title" content="Почитаме празника на Св. Мина"/>
    <meta property="og:description" content="Празникът бележи средата на Вълчите празници - от Архангелов ден до Коледни Заговезни"/>
  </head>
  <body>
    <article>
      <h1>Почитаме празника на Св. Мина</h1>
      <address><time datetime="2019-11-11T06:14:55+00:00">11 Nov 2019, 06:14</time> by <a rel="author">Редактори</a></address>
      <p>Православната църква чества паметта на Свети великомъченик Мина, считан за покровител на семейството и пазител на сираците и бездомните. На този ден вярващите почитат и светците Виктор и Викентий.</p>
      <p>Към Свети Мина вярващите отправят молитва за здраве и благоденствие на дома и децата си. Светецът помага на хората да си възвърнат загубеното или откраднатото.</p>
      <p>Пътуващите на дълъг път, както и войниците също очакват закрила, защото някога самият светец бил прочут и смел войн. Заради вярата си бил посечен от езичниците на император Диоклециан в края на 3 век, когато християните, които отказвали да приемат поклонничеството били подлагани на жестоки гонения.</p>
      <p>В народния календар празникът бележи средата на т. нар. Вълчи празници - времето от Архангелов ден до Коледни Заговезни. В миналото в този период хората спазвали различни забрани, за да не влизат вълците близо до селището и да не нападат стадата им. </p>
    </article>
  </body>
</html>