<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ministr-oboroni-zayaviv-pro-bazhannya-povnistyu-skasuvati-prizov-do-armiyi-329167_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T06:39:00+00:00"/>
    <meta property="og:title" content="Міністр оборони заявив про бажання повністю скасувати призов до армії"/>
    <meta property="og:description" content="За словами Загороднюка, Україна повинна мати професійну армію, проте цей процес не буде швидким."/>
  </head>
  <body>
    <article>
      <h1>Міністр оборони заявив про бажання повністю скасувати призов до армії</h1>
      <h2>За словами Загороднюка, Україна повинна мати професійну армію, проте цей процес не буде швидким.</h2>
      <address>
        <time datetime="2019-11-11T06:39:00+00:00">11 Nov 2019, 06:39</time>
      </address>
      <p>В Україні потрібно повністю скасувати <a href="https://dt.ua/UKRAINE/u-minoboroni-planuyut-povernuti-prizov-na-strokovu-sluzhbu-z-18-rokiv-327425_.html"><b>призов до Збройних сил</b></a> та комплектувати армію виключно на контрактній основі, заявив міністр оборони України Андрій Загороднюк в ефірі "<a href="https://tsn.ua/ru/vypusky">ТСН Тиждень</a>" на каналі "1+1".</p>
      <p>"Позиція держави і моя персональна мета – це скасувати призов. Ми рухаємося до професійної армії за стандартами НАТО, яка буде професійною, підготовленою та оснащеною", – сказав міністр.</p>
      <p>Втім, додав Загороднюк, перехід на нову армію швидким не буде – адже там кожен військовослужбовець повинен мати своє місце і чітко розуміти свої кар'єрні перспективи.</p>
      <p>Нагадаємо, 1 жовтня стартував <b><a href="https://dt.ua/UKRAINE/v-ukrayini-startuvav-osinniy-prizov-gromadyan-325017_.html">осінній призов в армію</a></b>, який триватиме до Нового року. За цей час на службу в армію планують призвати понад 15 тисяч осіб.</p>
      <footer>За матеріалами: <a href="https://dt.ua/go/aHR0cDovL3Rzbi51YS8=">ТСН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>