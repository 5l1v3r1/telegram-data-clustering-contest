<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39664/%D8%AA%D9%88%D9%84%DB%8C%D8%AF-%D8%A8%D8%A7%D8%AA%D8%B1%DB%8C-%D8%A8%D9%87%D8%AA%D8%B1-%D8%A8%D8%B1%D8%A7%DB%8C-%D9%86%DB%8C%D8%B1%D9%88%DA%AF%D8%A7%D9%87%E2%80%8C%D9%87%D8%A7%DB%8C-%D8%AA%D8%AC%D8%AF%DB%8C%D8%AF%D9%BE%D8%B0%DB%8C%D8%B1"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-11T10:41:00+00:00"/>
    <meta property="og:title" content="تولید باتری بهتر برای نیروگاه‌های تجدیدپذیر"/>
    <meta property="og:description" content="دانشمندان دانشگاه &quot;برکلی&quot; موفق به توسعه باتری‌های بهتری برای ذخیره‌سازی انرژی تولید شده توسط خورشید و باد شده‌اند."/>
  </head>
  <body>
    <article>
      <h1>تولید باتری بهتر برای نیروگاه‌های تجدیدپذیر</h1>
      <address><time datetime="2019-11-11T10:41:00+00:00">11 Nov 2019, 10:41</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>دانشمندان دانشگاه "برکلی" موفق به توسعه باتری‌های بهتری برای ذخیره‌سازی انرژی تولید شده توسط خورشید و باد شده‌اند.</i>
      </p>
      <figure>
        <img src="https://barghnews.com/files/fa/news/1398/8/20/83544_473.jpg"/>
      </figure>
      <p>به گزارش<a href="http://www.barghnews.com/"> برق نیوز</a>، انتقال به منابع انرژی پاک و تجدیدپذیر برای کاهش وابستگی به سوخت‌های فسیلی و محافظت از محیط زیست به امری ضروری تبدیل شده است و کشور‌های مختلف جهان به خصوص کشور‌های پیشرفته در حال توسعه زیرساخت‌های تولید انبوه انرژی پاک هستند و هنوز هم راه حل‌های سبزتر وجود دارد.<br/>هنگامی که وزش باد متوقف شود یا خورشید در شب غروب کند، به راهی برای ذخیره انرژی‌های تولید شده احتیاج است تا برای استفاده در آینده در دسترس باشند.<br/><br/>بیشتر محققان انرژی تجدیدپذیر برای ذخیره انرژی روی نوعی باتری به نام "باتری جریان" (flow battery) تمرکز می‌کنند که در آن الکتریسیته در مخزن الکترولیت مایع ذخیره می‌شود. با این وجود، مقرون به صرفه کردن این فناوری در مقیاس مورد نیاز شبکه برق، همواره چالش برانگیز بوده است.<br/><br/>محققان دانشگاه "برکلی" (Berkeley) از طریق تولید یک غشای باتری مقرون به صرفه که بخشی از جداکننده کاتد و آند باتری است به این مشکل کمک کرده‌اند.<br/><br/>سلول‌های سوختی سنتی از غشای فلوئوره (ترکیب شده با فلوئور) استفاده می‌کنند، اما تولید این غشا‌ها گران است و برای "باتری جریان" طراحی نشده‌اند.<br/><br/>محققان نوع جدیدی از غشا‌ها را به طور خاص برای باتری‌های جریان ساخته‌اند که از پلیمر‌های موسوم به "AquaPIM" یا پلیمر‌های سازگار با آب با سوراخ‌های طبیعی ایجاد شده‌اند.<br/><br/>غشا‌های "AquaPIM" با مواد شیمیایی مختلف باتری، از فلزات و مواد غیرآلی گرفته تا مواد آلی و پلیمر‌ها کار می‌کنند و به ایجاد سلول‌های پایدار که بیشتر در مقابل تخریب و تجزیه مقاومت می‌کنند، کمک می‌کنند.<br/><br/>این غشا‌ها همچنین به طور قابل توجهی ارزان‌تر از غشا‌های پلیمری فلوئوره هستند که می‌توانند ۱۵ تا ۲۰ درصد از هزینه یک باتری را کاهش دهند.<br/><br/>این غشا‌های جدید راه را برای باتری‌های جریان ارزان‌تر، مطمئن‌تر و کارآمدتر برای شبکه برق هموار می‌کنند که در نهایت می‌توانند خانه‌های مردم را با انرژی تجدیدپذیر حاصل از باد و خورشید روشن کنند.</p>
    </article>
  </body>
</html>