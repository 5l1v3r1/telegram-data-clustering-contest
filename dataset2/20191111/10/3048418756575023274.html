<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/11/rechts-realistisch-populisme-en-zeer-rechts-realistisch-populisme-winnaars-verkiezingen-spanje/"/>
    <meta property="og:site_name" content="ThePostOnline"/>
    <meta property="article:published_time" content="2019-11-11T10:41:00+00:00"/>
    <meta property="og:title" content="Rechts-realistisch populisme en zeer rechts-realistisch populisme winnaars verkiezingen Spanje"/>
    <meta property="og:description" content="Maar sociaaldemocraten grootste partij dus vorming regering nu al onmogelijk, net als in de rest van EU"/>
  </head>
  <body>
    <article>
      <h1>Rechts-realistisch populisme en zeer rechts-realistisch populisme winnaars verkiezingen Spanje</h1>
      <h2>Maar sociaaldemocraten grootste partij dus vorming regering nu al onmogelijk, net als in de rest van EU</h2>
      <address><time datetime="2019-11-11T10:41:00+00:00">11 Nov 2019, 10:41</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De PSOE van de sociaaldemocratische premier Pedro Sánchez is de grootste politieke partij van Spanje gebleven. Bij de parlementsverkiezingen van zondag kwam de PSOE uit 28 procent van de stemmen, goed voor 120 van de 350 zetels. Dat zijn er drie minder dan een half jaar geleden en ook nu dus lang niet genoeg voor een meerderheid. De conservatieve Partido Popular (87 afgevaardigden) en de rechts-nationalistische partij Vox (van 24 naar 52) waren de echte winnaars.</p>
      <p>De problemen om een bestendige regering te vormen zijn door de vierde stembusgang in vier jaar alleen maar groter geworden. De lijsttrekkers van de PSOE en de volkspartij PP sloten samenwerking voor de verkiezingen al uit. Met Vox kan Sánchez helemaal niet door een deur.</p>
      <p>Na de stembusgang eind april slaagde Sánchez er al niet een kabinet te smeden met voldoende steun in het parlement. De versplintering is nu alleen maar toegenomen. De linkse Unidas Podemos, een potentiële coalitiepartner van de PSOE, leverde fors in en kwam uit op 35 zetels.</p>
      <p>De liberale Ciudadanos werd zelfs gemarginaliseerd en hield slechts tien afgevaardigden over. Dat waren er 57. Verscheidene partijen zijn straks voor het eerst vertegenwoordigd in het ‘<i>Congreso de los Diputados</i>‘, waaronder de nieuwe links-georiënteerde beweging Más Pais. Er komen zeventien partijen in het nieuwe parlement. Vier van die fracties hebben slechts een zetel en drie partijen behaalden twee zetels.</p>
      <p>De Spaanse media zagen het onheil van de nieuwe verkiezingen al aankomen. “Onzekerheid” (<i>El Pais</i>), “Misnoegen” (<i>El Mundo</i>) en “Politieke file” (<i>Heraldo</i>) vatten ze de situatie samen in de krantenkoppen.</p>
      <p>Sánchez zag een lichtpuntje door aan te kondigen dat hij de komende 48 uur de leiders van de PP, UP en liberalen gaat voorstellen de “blokkade te beëindigen”. Een gesprek met Vox, die hij als ultrarechts bestempelde, gaat hij niet aan.</p>
      <p>
        <i>Anp</i>
      </p>
      <p><b>Lees ook:</b> <a href="https://tpo.nl/2019/11/10/spaanse-burgers-hebben-nauwelijks-interesse-in-verkiezingen-opkomst-388/">Spaanse burgers hebben nauwelijks interesse in verkiezingen: opkomst 38,8%</a></p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>