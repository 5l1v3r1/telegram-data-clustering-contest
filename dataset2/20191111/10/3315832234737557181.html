<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/59bb59e7b4dce823/ce-spune-sergiu-sarbu-intrebat-despre-existenta-unor-negocieri-secrete-intre-psrm-si-pd.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T10:05:51+00:00"/>
    <meta property="og:title" content="Ce spune Sergiu Sârbu, întrebat despre existența unor negocieri secrete între PSRM și PD"/>
    <meta property="og:description" content="Secretarul fracțiunii PD din Parlament, Sergiu Sârbu, neagă existența unor negocieri secrete dintre PD și PSRM privind votul comun pentru un viitor Guvern."/>
  </head>
  <body>
    <article>
      <h1>Ce spune Sergiu Sârbu, întrebat despre existența unor negocieri secrete între PSRM și PD</h1>
      <address><time datetime="2019-11-11T10:05:51+00:00">11 Nov 2019, 10:05</time> by <a rel="author">Jurnal.md</a></address>
      <p>
        <b>Secretarul fracțiunii PD din Parlament, Sergiu Sârbu, neagă existența unor negocieri secrete dintre PD și PSRM privind votul comun pentru un viitor Guvern.</b>
      </p>
      <p>„Nu există nicio negociere, credeți-mă. Probabil este un gest mai mult de disperare a reprezentanților Blocului ACUM. Mai bine ar veni la niște discuții sincere, mai bine ar veni și la fracțiunea PD să discute, deoarece în ultimele cinci luni am fost martori la niște atacuri furibunde”, a declarat Sârbu.</p>
      <p>Amintim că președintele Comisiei securitate, apărare şi ordine publică a Parlamentului, Chiril Moțpan, a declarat că președintele <a href="http://jurnal.md/ro/news/b2d685cccfeae8e7/motpan-dodon-are-negocieri-secrete-cu-pd-le-promite-inchiderea-dosarelor-discuta-si-compromiterea-lui-sandu-si-nastase.html">Igor Dodon ar purta negocieri secrete cu Partidul Democrat.</a></p>
      <p>Potrivit informațiilor obținute de deputat, PSRM își dorește controlul asupra unor instituții-cheie în stat, precum Procuratura Generală, SIS, MAI, Ministerul de Externe, cel al Apărării. Mai mult, s-ar pune la cale și compromiterea ireversibilă a Maiei Sandu și a lui Andrei Năstase, scopul fiind excluderea lor definitivă din politică.</p>
    </article>
  </body>
</html>