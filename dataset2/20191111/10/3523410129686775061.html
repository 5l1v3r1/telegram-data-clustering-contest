<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639379/%D8%AC%D8%A7%D8%AF%D9%87-%D9%87%D8%B1%D8%A7%D8%B2-%D8%A8%D8%B1%D8%A7%DB%8C-%D8%AA%D8%B1%D8%AF%D8%AF-%D8%B4%D8%A8%D8%A7%D9%86%D9%87-%D8%A8%D8%A7%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T10:44:00+00:00"/>
    <meta property="og:title" content="جاده هراز برای تردد شبانه باز می‌شود"/>
    <meta property="og:description" content="راهداری مازندران اعلام کرد که جاده هراز برای اجرای طرح‌های مرمتی و اصلاحی از ساعت ۸ امروز دوشنبه بر روی تردد خودروها بسته شد ولی این وضعیت تا..."/>
  </head>
  <body>
    <article>
      <h1>
        <a href="https://www.bultannews.com/fa/news/639379/%D8%AC%D8%A7%D8%AF%D9%87-%D9%87%D8%B1%D8%A7%D8%B2-%D8%A8%D8%B1%D8%A7%DB%8C-%D8%AA%D8%B1%D8%AF%D8%AF-%D8%B4%D8%A8%D8%A7%D9%86%D9%87-%D8%A8%D8%A7%D8%B2-%D9%85%DB%8C%E2%80%8C%D8%B4%D9%88%D8%AF">جاده هراز برای تردد شبانه باز می‌شود</a>
      </h1>
      <h2>راهداری مازندران اعلام کرد که جاده هراز برای اجرای طرح‌های مرمتی و اصلاحی از ساعت ۸ امروز دوشنبه بر روی تردد خودروها بسته شد ولی این وضعیت تا...</h2>
      <address><time datetime="2019-11-11T10:44:00+00:00">11 Nov 2019, 10:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مدیرکل راهداری و حمل و نقل جاده ای مازندران با اعلام این که فردا سه شنبه هم جاده هراز از ساعت ۸ مسدود می شود، گفت که این محور برای اجرای کارهای اصلاحی و ترمیمی در محدوده پیچ ابتهاج و ترمیم روشنایی تونل وانا در حوزه استحفاظی راهداری استان مازندران بسته شده است.</p>
      <p>عباسعلی نجفی افزود: بسته بودن محور هراز طی امروز و فردا به مدت حدود ۹ ساعت و موقتی است و بعد از آن تردد شبانه در آن صورت خواهد گرفت.</p>
      <p>وی همچنین از بستن جاده هراز با هماهنگی پلیس راه در روزهای ۲۷ و ۲۸ آبان ماه جاری خبر داد و گفت که در این روزها هم هراز از ساعت ۸ بسته می شود و تا ساعت ۱۷ ادامه خواهد یافت.</p>
      <p>وی از رانندگانی که در این مدت قصد تردد در جاده هراز را دارند خواست تا از محورهای جایگزین سوادکوه و کندوان استفاده کنند.</p>
      <p>محور هراز ۱۸۰ کیلومتر مسافت دارد که ۱۰۵ کیلومتر از این محور در حوزه استحفاظی استان مازندران قرار دارد و ۷۵ کیلومتر در حوزه استحفاظی استان تهران است.<br/>براساس گزارش رسمی تاکنون برای چهارخطه این محور حدود ۱۴۰۰ میلیارد تومان اعتبار هزینه شد و برای تکمیل آن نیز حدود ۳ هزار میلیارد ریال اعتبار مورد نیاز است.<br/>این محور به دلیل نزدیکی به تهران یکی از پرترافیک ترین محورهای کشور محسوب می شود به طوری که روزانه بین ۴۰ تا ۶۰ هزار دستگاه خودرو در آن تردد می شود.</p>
    </article>
  </body>
</html>