<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820047.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T10:07:00+00:00"/>
    <meta property="og:title" content="وزیر کشور: ۸۳ روز وقت داریم یک انتخابات باشکوه برگزار کنیم"/>
    <meta property="og:description" content="به گزارش فارس، عبدالرضا رحمانی فضلی وزیر کشور صبح امروز در مراسم آغاز بکار ستاد انتخابات کشور گفت: خداوند به ما توفیق داده یکبار دیگر بتوانیم انتخابات دیگری را در نظام جمهوری اسلامی برگزار کنیم."/>
  </head>
  <body>
    <article>
      <h1>وزیر کشور: ۸۳ روز وقت داریم یک انتخابات باشکوه برگزار کنیم</h1>
      <address>
        <time datetime="2019-11-11T10:07:00+00:00">11 Nov 2019, 10:07</time>
      </address>
      <p>رحمانی فضلی وزیر کشور گفت: حدود ۸۳ روز وقت داریم یک انتخابات امن و باشکوه در سایه قانون برگزار کنیم.</p>
      <p>به گزارش فارس، عبدالرضا رحمانی فضلی وزیر کشور صبح امروز در مراسم آغاز بکار ستاد انتخابات کشور گفت: خداوند به ما توفیق داده یکبار دیگر بتوانیم انتخابات دیگری را در نظام جمهوری اسلامی برگزار کنیم.</p>
      <p>وی ادامه داد: حدود 83 روز وقت داریم یک انتخابات امن و با شکوه در سایه قانون برگزار کنیم.</p>
      <p>وزیر کشور اظهار داشت: لازم به ذکر است که در این انتخابات شاهد حضور 20 دستگاه برای فعالیت خواهیم بود.انتخابات را نماد مقاومت و استقامت مردم در مقابل فشار، زورآزمایی و تحقیر دشمنان می‌دانیم و امیدواریم این انتخابات به مانور قدرت، استقامت و مشارکت مردم تبدیل شود.</p>
      <p>رحمانی فضلی با بیان اینکه تلاش ما این است انتخابات را با همکاری همه اعضا، گروهها و نامزدها و همه دستگاه‌های اجرایی و شورای نگهبان در یک محیطی هماهنگ برگزار کنیم، تصریح کرد: تلاش ما این است که مردم با اعتماد و اطمینان مشارکت پررنگ‌تری نسبت به گذشته در انتخابات داشته باشد.</p>
      <p>وی ادامه داد: تقاضای ما این است همه کسانی که در خود توان، استعداد و انگیزه و علاقه برای کمک به مردم و نظام را دارند به میدان انتخابات آمده و ثبت نام کنند. از احزاب هم تقاضا داریم در محیطی سالم، قانونی و با رقابت اصولی و منطقی بستر حضور بیشتر مردم را فراهم کند.</p>
      <p>وزیر کشور ادامه داد: از نامزدهای انتخابات هم تقاضا داریم با رعایت قانون و سلامت انتخابات در صحنه حضور داشته باشند. ما با بی طرفی کامل، دقت و در نظر گرفتن شرایط سراسر کشور تلاش می‌کنیم فضا را برای انتخابات فراهم کنیم.</p>
      <p>وزیر کشور در خاتمه گفت:‌ ما آمادگی رسیدگی به شکایات و پاسخ به سئوالات و راهنمایی‌های لازم را در وزارت کشور، استانداری‌ها، فرمانداری‌ها و بخشداری های سراسر کشور را داریم.</p>
    </article>
  </body>
</html>