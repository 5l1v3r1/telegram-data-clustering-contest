<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/politics/se-fylakia-sta-synora-me-skopia-kai-alvania-o-arxigos-ges/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T10:20:03+00:00"/>
    <meta property="og:title" content="Σε φυλάκια στα σύνορα με Σκόπια – Αλβανία ο αρχηγός ΓΕΣ"/>
    <meta property="og:description" content="Σε φυλάκια του Στρατού Ξηράς στη Δυτική Μακεδονία, στα σύνορα με τα Σκόπια και την Αλβανία, βρέθηκε το Σάββατο ο Αρχηγός του Γενικού Επιτελείου Στρατού (ΓΕΣ) αντιστράτηγος Γεώργιος Καμπάς"/>
  </head>
  <body>
    <article>
      <h1>Σε φυλάκια στα σύνορα με Σκόπια – Αλβανία ο αρχηγός ΓΕΣ</h1>
      <h2>Σε φυλάκια του Στρατού Ξηράς στη Δυτική Μακεδονία, στα σύνορα με τα Σκόπια και την Αλβανία, βρέθηκε το Σάββατο ο Αρχηγός του Γενικού Επιτελείου Στρατού (ΓΕΣ) αντιστράτηγος Γεώργιος Καμπάς</h2>
      <address><time datetime="2019-11-11T10:20:03+00:00">11 Nov 2019, 10:20</time> by <a rel="author">ΤοΒΗΜΑ Team</a></address>
      <p>Σε φυλάκια του Στρατού Ξηράς στη Δυτική Μακεδονία, στα σύνορα με τα Σκόπια και την Αλβανία, βρέθηκε το Σάββατο ο Αρχηγός του Γενικού Επιτελείου Στρατού (ΓΕΣ) αντιστράτηγος Γεώργιος Καμπάς στο πλαίσιο των τακτικών επισκέψεών του σε μονάδες και φυλάκια με στόχο από τη μία να ελεγχθεί η ετοιμότητά τους για αποτροπή και από την άλλη να τονωθεί το ηθικό τους.</p>
      <figure>
        <img src="https://www.in.gr/wp-content/uploads/2019/11/thumbnail_2-1.jpg"/>
      </figure>
      <p>Συγκεκριμένα το Σάββατο 9 Νοεμβρίου ο Αρχηγός ΓΕΣ συνοδευόμενος από τον Διοικητή του Γ΄ΣΣ/NRDC-GR «ΜΕΓΑΣ ΑΛΕΞΑΝΔΡΟΣ», Αντιστράτηγο Κωνσταντίνο Κούτρα,επισκέφθηκε τα Επιτηρητικά Φυλάκια (Ε.Φ.) της Περιοχής Ευθύνης της 9ης Μηχανοποιημένης Ταξιαρχίας Πεζικού (ΠΕ/9η Μ/Π ΤΑΞΠΖ «ΑΔΡΙΑΝΟΥΠΟΛΗ») δηλαδή φυλάκια κυρίως του νομού Φλώρινας.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <figure>
        <img src="https://www.tovima.gr/wp-content/uploads/2019/11/11/7-3-450x300.jpg"/>
      </figure>
      <p>Ο Αρχηγός – όπως τονίζεται από το ΓΕΣ – κατά τη διάρκεια της επίσκεψής του διαπίστωσε την υψηλή πειθαρχία του προσωπικού ενώ είχε την ευκαιρία να συνομιλήσει μαζί τους. Ταυτόχρονα, εξήρε το υψηλό ηθικό της φρουράς και έδωσε συγχαρητήρια σε στελέχη και οπλίτες θητείας για τις υπηρεσίες που προσφέρουν στα ακριτικά φυλάκια της ελληνικής επικράτειας.</p>
      <figure>
        <img src="https://www.in.gr/wp-content/uploads/2019/11/thumbnail_5-1.jpg"/>
      </figure>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>