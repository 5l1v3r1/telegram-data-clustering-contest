<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-ghost-in-the-shell-raccolte-arrivo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T10:30:00+00:00"/>
    <meta property="og:title" content="The Ghost in The Shell: due raccolte in arrivo grazie a Edizioni Star Comics!"/>
    <meta property="og:description" content="Edizioni Star Comics porta in Italia The Ghost in The Shell Global Neural Network e Comic Tribute. Due raccolte praticamente imperdibili!"/>
  </head>
  <body>
    <article>
      <h1>The Ghost in The Shell: due raccolte in arrivo grazie a Edizioni Star Comics!</h1>
      <address><time datetime="2019-11-11T10:30:00+00:00">11 Nov 2019, 10:30</time> by <a rel="author">Francesco Caputo</a></address>
      <p><b>Edizioni Star Comics</b> ha deciso di portare in Italia due raccolte di<b> The Ghost in The Shell</b>, che saranno sicuramente in grado di impreziosire le librerie degli appassionati. Le due raccolte sono <b>Global Neural Network</b> e <b>Comic Tribute</b>.</p>
      <p>Leggi anche: <a href="https://www.tomshw.it/culturapop/ghost-in-the-shell-netflix-produrra-un-nuovo-anime-della-serie-nel-2020/">Ghost In The Shell, Netflix produrrà un nuovo anime della serie nel 2020</a></p>
      <p>Per quanto concerne il primo dei due volumi unici, <b>The Ghost in The Shell: Global Neural Network</b>, si tratta di “<i>una raccolta a colori di grande formato, un progetto che riunisce un team di maestri del fumetto internazionali che filtrano, attraverso la prospettiva del ventunesimo secolo, le questioni dell’identità umana e del confine tra mente e macchina che hanno fatto di The Ghost in The Shell un manga di culto</i>“, specifica il comunicato ufficiale.</p>
      <p>“<i>Grazie all’antologia <b>The Ghost in The Shell Comic Tribute</b> potrete immergervi in nove appassionanti storie brevi firmate da autori del calibro di Boichi e Akira Hiramoto. Un volume imperdibile, dotato di miniposter interno, che vi permetterà di rivivere in maniera inedita le atmosfere uniche della grande opera di Shirow Masamune</i>“, conclude il bollettino diramato da Edizioni Star Comics.</p>
      <p><b>Global Neural Network e Comic Tribute</b>, inoltre, <b>saranno disponibili a partire dal prossimo 13 novembre</b> in fumetteria, libreria e Amazon Italia, rispettivamente al prezzo di 18,90 e 11,90 euro. Di seguito le trame delle due raccolte.</p>
      <figure>
        <img src="https://www.tomshw.it/images/images/2019/03/ghost-in-the-shell-21546.768x432.jpg"/>
      </figure>
      <p>
        <b>Global Neural Network</b>
      </p>
      <p>“<i>Un incarico sotto copertura a Shanghai fa rincontrare Kusanagi con una rivale dei tempi della guerra, in un intreccio di lealtà mutevoli. Togusa e Saito partono per una missione finalizzata a infiltrarsi in una gang di bio-suprematisti, senza vantaggi cibernetici. Un ladro di dati che vive in ciò che resta degli Stati Uniti ritrova una vecchia fiamma e finisce per farsi trascinare in un tragico vortice che nessuno dei due può arrestare. Un’immersione profonda nella mente di una criminale costringe il maggiore Kusanagi a interrogarsi sulla natura stessa dell’immaginazione, e sulla propria identità…</i>”</p>
      <p>
        <b>Comic Tribute</b>
      </p>
      <p>“<i>Il maggiore Kusanagi, Bato, Aramaki e gli altri membri della Sezione 9 tornano in questa incredibile antologia di storie brevi firmate da nomi del calibro di Akira Hiramoto, Yu Kinutani, Boichi e tanti altri autori giapponesi. In ogni capitolo i vari mangaka danno una declinazione diversa del mondo creato da Shirow Masamune, permettendoci di toccare con mano gli aspetti dell’opera del maestro che più hanno influito su di loro.</i>”</p>
      <blockquote>Se siete interessati, potete prenotare Global Neural Network sfruttando il <a href="https://toms.it/epAJR">seguente indirizzo</a>!</blockquote>
    </article>
  </body>
</html>