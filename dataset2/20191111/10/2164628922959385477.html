<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42755_Zhitel-Ternopilshchini--zlivav-osobisti-dani-lyudey-Rosi"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-11T10:16:00+00:00"/>
    <meta property="og:title" content="Житель Тернопільщини «зливав» особисті дані людей Росії"/>
    <meta property="og:description" content="Житель Тернопільщини впродовж пів року надавав крадені персональні дані. Чортківською місцевою прокуратурою здійснювалось процесуаль"/>
  </head>
  <body>
    <article>
      <h1>Житель Тернопільщини «зливав» особисті дані людей Росії</h1>
      <address>
        <time datetime="2019-11-11T10:16:00+00:00">11 Nov 2019, 10:16</time>
      </address>
      <p>
        <b>Житель Тернопільщини впродовж пів року надавав крадені персональні дані.</b>
      </p>
      <p>Чортківською місцевою прокуратурою здійснювалось процесуальне керівництво та підтримано державне обвинувачення у кримінальному проваджені стосовно жителя одного із райцентрів області за фактом несанкціонованого збуту інформації з обмеженим доступом, яка зберігається в автоматизованих системах, комп’ютерних мережах і створена відповідно до чинного законодавства, повідомляє пресслужба прокуратури Тернопільської області.</p>
      <p>Встановлено, що мешканець м. Заліщини за допомогою свого персонального комп’ютера завантажив на свій носій інформації облікові дані (логіни та паролі) для входу в персональні кабінети системи «Steаm» у яких містилась інформація з обмеженим доступом, та розмістив у створеному ним персональному кабінеті оголошення про їх продаж.</p>
      <p>Реалізовуючи свій злочинний намір, діючи умисно, з корисливих мотивів, використовуючи всесвітню комп’ютерну мережу Інтернет, впродовж березня – червня 2018 року, хакер систематично збував невідомим особам облікові дані (логіни та паролі) для входу в персональні кабінети системи «Steаm» у яких містилась інформація з обмеженим доступом. За незаконні дії зловмисник отримав грошову винагороду на свій електронний гаманець системи електронних платежів «QIWI» на загальну суму 53 944 російських рублів, що згідно курсу Національного банку України становить 22 846 грн.</p>
      <p>Вироком Заліщицького районного суду затверджено угоду про визнання винуватості та призначено покарання відповідно до закону.</p>
      <p>
        <i>Фото ілюстративне</i>
      </p>
    </article>
  </body>
</html>