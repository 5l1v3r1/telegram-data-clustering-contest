<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/besar-esad-2021-suriye-secimlerine-isteyen-herkes-aday-olabilir"/>
    <meta property="og:site_name" content="euronews"/>
    <meta property="article:published_time" content="2019-11-11T10:00:34+00:00"/>
    <meta property="og:title" content="Beşar Esad: 2021 Suriye seçimlerine isteyen herkes aday olabilir"/>
    <meta property="og:description" content="Suriye Devlet Başkanı Beşar Esad, 2021 yılında ülkesinde seçim olacağını ve isteyen herkesin aday olabileceğini kaydetti."/>
  </head>
  <body>
    <article>
      <h1>Beşar Esad: 2021 Suriye seçimlerine isteyen herkes aday olabilir</h1>
      <address><time datetime="2019-11-11T10:00:34+00:00">11 Nov 2019, 10:00</time> by <a rel="author">Kerem Congar</a></address>
      <p>Suriye Devlet Başkanı Beşar Esad, 2021 yılında ülkesinde seçim olacağını ve isteyen herkesin aday olabileceğini kaydetti.</p>
      <p>Esad, 2014 yılında Suriye'deki seçimlerde iki rakibe karşı yarışmış ve seçimleri uzak ara önde tamamlamıştı.</p>
      <p>Rusya basınına konuşan Esad, "Daha önce üç aday seçime girdik. Şimdi isteyen herkes aday olabilir. Gelecek seçimlerde birçok aday olacak." diye konuştu.</p>
      <h3>2014'te 50 sene sonra Esad ailesine rakip çıktı</h3>
      <p>2014 yılındaki Suriye Devlet Başkanlığı Seçimleri'nde <a href="https://tr.euronews.com/2019/10/25/turkiye-suriye-sinirina-zirhli-araclarla-birlikte-300-rus-askeri-daha-geldi">Esad</a> oyların yüzde 88.7'sini alarak üçüncü kez devlet başkanı seçilmiş, seçimlerde hükümetin onay verdiği Hasan Abdullah El Nuri yüzde 4,3 ve Mahir Haccar ise yüzde 3,2 oy almıştı.</p>
      <p><a href="https://tr.euronews.com/2019/11/02/suriye-elektrik-aginin-yenilenmesi-icin-iran-la-on-anlasma-imzaladi">Suriye</a>'de muhaliflerin kontrolündeki ülkenin kuzey ve doğu bölgelerinde sandığa gidilmezken, seçimler sadece rejimin kontrolündeki bölgelerde gerçekleştirildi.</p>
      <p>2014 seçimleri 50 yıl sonra ilk kez Esad ailesinin dışında devlet başkanı seçimlerinde aday çıkması bakımından bir ilki teşkil etmişti.</p>
      <p>Rejim karşıtlarının oluşturduğu Suriye Muhalif ve Devrimci Güçler Ulusal Koalisyonu (SMDK) ise seçimleri 'düzmece' olarak nitelendirmişti.</p>
      <ul>
        <li>
          <b>
            <a href="https://tr.euronews.com/2019/11/09/esad-avrupal-lar-erdogan-dan-nefret-ediyor-ama-ayn-zamanda-ondan-korkuyor">Esad: Avrupalılar Erdoğan'dan nefret ediyor ama aynı zamanda ondan korkuyor</a>
          </b>
        </li>
        <li>
          <b>
            <a href="https://tr.euronews.com/2019/11/09/bm-idlib-bolgesinde-60-dan-fazla-sagl-k-tesisine-bilerek-sald-r-duzenlendi">BM: İdlib bölgesinde 60’dan fazla sağlık tesisine bilerek saldırı düzenlendi</a>
          </b>
        </li>
        <li>
          <b>
            <a href="https://tr.euronews.com/2019/11/07/suriye-ne-kadar-petrolu-var-kim-kontrol-ediyor-trump-bagdadi-oldu-petrol-sahalari-guvenlik">Suriye’nin ne kadar petrolü var? Kim kontrol ediyor?</a>
          </b>
        </li>
      </ul>
    </article>
  </body>
</html>