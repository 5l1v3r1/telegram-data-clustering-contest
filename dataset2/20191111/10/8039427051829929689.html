<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952116"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T10:49:56+00:00"/>
    <meta property="og:title" content="వాళ్లతో బీజేపీ జతకట్టగా లేనిది... మేము కాంగ్రెస్‌తో కలిస్తే తప్పేంటి?: శివసేన"/>
    <meta property="og:description" content="ADVT"/>
  </head>
  <body>
    <article>
      <h1>వాళ్లతో బీజేపీ జతకట్టగా లేనిది... మేము కాంగ్రెస్‌తో కలిస్తే తప్పేంటి?: శివసేన</h1>
      <address>
        <time datetime="2019-11-11T10:49:56+00:00">11 Nov 2019, 10:49</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> సిద్ధాంత వైరుధ్యమున్న పార్టీలతో ఎలా పొత్తు పెట్టుకుంటారంటూ వస్తున్న ప్రశ్నలపై శివసేన పార్టీ స్పందించింది. జమ్మూ కశ్మీర్‌లో మెహబూబా ముఫ్తీ సారథ్యంలోని పీడీపీతో బీజేపీ పొత్తుపెట్టుకోగా లేనిది... తాము కాంగ్రెస్‌తో కలిస్తే తప్పేంటని శివసేన సీనియర్ నేత సంజయ్ రావత్ ప్రశ్నించారు. మహారాష్ట్ర అసెంబ్లీ ఎన్నికల్లో బీజేపీ అతి పెద్ద పార్టీగా అవతరించినప్పటికీ ప్రభుత్వ ఏర్పాటుకు బీజేపీ విముఖత చూపిన సంగతి తెలిసిందే. ముఖ్యమంత్రి పీఠాన్ని రెండున్నరేళ్ల చొప్పున చెరిసగం పంచుకుందామంటూ శివసేన డిమాండ్ చేయడం... అంతుకు బీజేపీ ససేమిరా అనడంతో ప్రభుత్వ ఏర్పాటులో ప్రతిష్టంభన నెలకొంది. శివసేన ఎంతకీ దిగిరాకపోవడంతో ప్రభుత్వాన్ని ఏర్పాటు చేయాలంటూ శనివారం గవర్నర్ ఆహ్వానించినప్పటికీ బీజేపీ అంగీకరించలేదు. ప్రతిపక్షంలో కూర్చునేందుకే ఆ పార్టీ మొగ్గుచూపడంతో.. రెండవ అతి పెద్ద పార్టీ శివసేనను ప్రభుత్వాన్ని ఏర్పాటు చేయాలంటూ గవర్నర్ కోష్యారీ ఆహ్వానం పంపారు. దీంతో కాంగ్రెస్, ఎన్సీపీలతో కలిసి ప్రభుత్వం ఏర్పాటు చేసేందుకు శివసేన కసరత్తు చేస్తోంది. మహారాష్ట్ర అసెంబ్లీలో మొత్తం 288 స్థానాలుండగా బీజేపీ 105, శివసేన 56, ఎన్సీపీ 54, కాంగ్రెస్ 44 స్థానాలు గెలుచుకున్నాయి. మిగతా 29 స్థానాల్లో ఇతరపార్టీలు, స్వతంత్రులు ఉన్నారు.</p>
    </article>
  </body>
</html>