<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/spettacoli/ligabue-concerto-campovolo-12-settembre-2020-1.4880232"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-11T10:46:39+00:00"/>
    <meta property="og:title" content="Ligabue, grande concerto al Campovolo per i 30 anni di carriera"/>
    <meta property="og:description" content="L'evento si terrà il 12 settembre 2020 nella nuova Arena per gli eventi. Biglietti: quando si possono acquistare e quanto costano"/>
  </head>
  <body>
    <article>
      <h1>Ligabue, grande concerto al Campovolo per i 30 anni di carriera</h1>
      <h2>L'evento si terrà il 12 settembre 2020 nella nuova Arena per gli eventi. Biglietti: quando si possono acquistare e quanto costano</h2>
      <address><time datetime="2019-11-11T10:46:39+00:00">11 Nov 2019, 10:46</time> by <a rel="author">il Resto del Carlino</a></address>
      <p>Reggio Emilia, 11 novembre 2019 - Un grande concerto al <b>Campovolo</b> di <b>Reggio Emilia</b> per festeggiare i 30 anni di carriera: li celebra il prossimo anno <b>Luciano Ligabue</b>. L'evento che vede il rocer di Correggio protagonista, intitolato '30 anni in un giorno', si terrà il <b>12 settembre 2020</b>, dalle 20,30.</p>
      <p>Il concerto non si terrà in quell’area del Campovolo che è stata teatro dei suoi grandi concerti. La festa, infatti, si terrà in <a href="http://www.ilrestodelcarlino.it/reggio-emilia/cronaca/campovolo-arena-carletti-nomadi-1.2994568"><b>uno spazio totalmente nuovo </b></a>e creato rigorosamente ad hoc per la musica al Campovolo, denominato <a href="https://www.ilrestodelcarlino.it/reggio-emilia/cronaca/campovolo-2020-ligabue-1.4880726"><b>RCF Arena Reggio Emilia</b></a>, attrezzato per ospitare fino a<b> 100.000 persone</b> (con una pendenza del 5% per garantire una visuale e un’acustica ottimali). Uno spazio che sarà, appunto, inaugurato dal 'Liga' proprio quel giorno.</p>
      <p>I biglietti saranno disponibili in prevendita dalle 16 di mercoledì 13 novembre su <a href="http://www.ticketone.it/"><b>Ticket One</b></a> e dalle 11 di lunedì 2 dicembre nei punti vendita abituali. <b>Prezzi</b> (incluso diritto di prevendita): Green &amp; Blue Zone 49 euro, Yellow &amp; Orange Zone 65 euro, Red Zone 70 euro, Gold Package 250 euro (199 euro in promozione, per tutti coloro che acquisteranno fino a lunedì 2 dicembre, salvo disponibilità).</p>
      <p>Solo per gli iscritti al <a href="https://barmariolt.ligabue.com/"><b>fan club ufficiale</b></a>, i biglietti saranno in prevendita dalle 16 di oggi, lunedì 11 novembre, fino alle 15.00 di mercoledì 13 novembre.</p>
      <p>Tutte le informazioni riguardanti l’accesso al luogo dell’evento per le persone diversamente abili sono <a href="https://www.friendsandpartners.it/manuale-dello-spettatore"><b>disponibili qui</b></a>.</p>
      <p>Oltre ai tantissimi punti di ristorazione, RCF Arena Reggio Emilia al Campovolo ospiterà <b>un’area giochi</b>, un’area multimediale, un’area dove si potrà ripercorrere attraverso varie immagini la carriera di Ligabue e ci sarà una ruota panoramica da dove il pubblico potrà godersi la festa dall’alto e con una visione a 360 gradi. Dal 2 marzo saranno disponibili su www.ligabue.com e www.friendsandpartners.it le informazioni relative ai <b>parcheggi,</b> alle modalità di accesso all’area concerto (in base alla tipologia di biglietto acquistato), al campeggio e ai treni speciali.</p>
      <p>Eventi in Bus Mobility organizzerà servizio autobus A/R da tutta Italia all’area del Campovolo con diversi orari di arrivo e partenza da 150 città (Info: www.eventinbus.com).</p>
      <p>Il concerto è prodotto e organizzato da Riservarossa e Friends &amp; Partners.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FLigabue%2Fvideos%2F2752071098177808%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/reggio-emilia/cronaca/campovolo-ligabue-messaggio-facebook-1.1322724"/>
        <a href="https://www.ilrestodelcarlino.it/reggio-emilia/cronaca/campovolo-arena-carletti-nomadi-1.2994568"/>
        <a href="https://www.quotidiano.net/magazine/video/ligabue-pronto-a-tornare-live-niente-%C3%A8-pi%C3%B9-divertente-che-fare-un-concerto-1.4638656"/>
        <a href="https://www.ilrestodelcarlino.it/bologna/spettacoli/foto/ligabue-concerto-1.4682458"/>
      </related>
    </article>
  </body>
</html>