<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/is-dit-de-nieuwe-oneplus-8-pro-in-actie-33086"/>
    <meta property="og:site_name" content="Apparata"/>
    <meta property="article:published_time" content="2019-11-11T10:23:00+00:00"/>
    <meta property="og:title" content="Is dit de nieuwe OnePlus 8 Pro in actie?"/>
    <meta property="og:description" content="Dit kunnen we afleiden uit de beelden."/>
  </head>
  <body>
    <article>
      <h1>Is dit de nieuwe OnePlus 8 Pro in actie?</h1>
      <h2>Dit kunnen we afleiden uit de beelden.</h2>
      <address><time datetime="2019-11-11T10:23:00+00:00">11 Nov 2019, 10:23</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Of het de nieuwste OnePlus 8 of OnePlus 8 Pro is zal nog moeten blijken, maar dat de OnePlus 8 – serie gespot is, is zeker. Het blijkt namelijk dat dit toestel nogal afwijkt van eerdere <a href="https://www.apparata.nl/nieuws/oneplus-8-krijgt-nieuwe-camera-oplossing-renders-32654">renders van de OnePlus 8</a>. Men verwacht dan ook dat de renders voor de reguliere 8 zijn en dit een OnePlus 8 Pro is.</p>
      <p>Wel is de vraag of het hier om de definitieve versie gaat of om een prototype. In ieder geval kunnen we alvast een aantal functies afleiden uit de voorkant en de achterkant van het toestel. Deze bekijken we van dichtbij.</p>
      <figure>
        <img src="https://static.apparata.nl/images/2019/OnePlus-8-pro-functies.jpg"/>
      </figure>
      <p>Het valt direct op dat OnePlus afstand neemt van pop-up camerasystemen en de notch. We zien namelijk bovenin een ‘punchhole’. Hoewel het door de ontdekker van de smartphone wordt omschreven als een dual cam punchhole sluiten we zelf niet uit dat het een enkele camera betreft met daarnaast een sensor voor bijvoorbeeld gezichtsherkenning.</p>
      <p>Ook het gebogen scherm valt op en doet denken aan de <a href="https://www.apparata.nl/nieuws/oneplus-7t-apparata-review-32627">OnePlus 7 T</a>. De informatie aan de achterkant laat echter zien dat het hier niet om de OnePlus 7T gaat. Laten we de achterkant even van dichtbij bekijken.</p>
      <figure>
        <img src="https://static.apparata.nl/images/2019/OnePlus-8-pro-functies-achterkant.jpg"/>
      </figure>
      <p>Als eerste zien we dat de OnePlus geschikt is voor 5G en daarnaast zien we een kleurenpalet dat niet beschikbaar is voor de OnePlus 7T. Tot slot zien we dat de camera-opstelling anders is. Hoewel het niet goed te zien is lijkt de camera-opstelling te bestaan uit een dual camera, flitser en daaronder een derde camera, wellicht een diepte-sensor.</p>
      <p>Vooralsnog lijkt het erop dat de nieuwe OnePlus 8 en OnePlus 8 Pro vanaf begin 2020 in de winkel liggen. Uiteraard houden we je op de hoogte. Mocht je je overigens afvragen of de redactie van Apparata tegenwoordig de luchthavens afstruint dan moeten we je (naar keuze) gerust of teleur stellen. Het was OnePlus-watcher Oscar Momo die de beelden via Twitter deelde.</p>
      <figure>
        <iframe data-src="https://twitter.com/O_s_c_a_r_o/status/1192941931308945413?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>