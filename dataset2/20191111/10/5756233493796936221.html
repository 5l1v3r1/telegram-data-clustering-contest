<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620941/%D8%B0%D9%88%D9%82%E2%80%8C%D8%B2%D8%AF%DA%AF%DB%8C-%D9%87%D9%85%D8%B3%D8%B1-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D8%B2-%D8%B3%D9%81%D8%B1-%D8%A8%D9%87-%D8%B4%DB%8C%D8%B1%D8%A7%D8%B2-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T10:57:00+00:00"/>
    <meta property="og:title" content="ذوق‌زدگی همسر استراماچونی از سفر به شیراز+عکس"/>
    <meta property="og:description" content="در روزهایی که مرد ایتالیایی نگرانی های زیادی از وضعیت مالی حاکم بر باشگاه استقلال و ادامه روند خوب این تیم دارد همسر این مربی از شگفتانه‌های ایران در حال لذت بردن است."/>
  </head>
  <body>
    <article>
      <h1>ذوق‌زدگی همسر استراماچونی از سفر به شیراز+عکس</h1>
      <h2>شگفتی‌های شیراز برای خانم استراماچونی</h2>
      <address>
        <time datetime="2019-11-11T10:57:00+00:00">11 Nov 2019, 10:57</time>
      </address>
      <p>
        <i>در روزهایی که مرد ایتالیایی نگرانی های زیادی از وضعیت مالی حاکم بر باشگاه استقلال و ادامه روند خوب این تیم دارد همسر این مربی از شگفتانه‌های ایران در حال لذت بردن است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تعطیلی سه روزه تمرینات بعد از توفان استقلال مقابل صنعت نفت بهترین فرصت را در اختیار استراماچونی و خانواده اش قرار داد تا به جای بازگشت به ایتالیا به تماشای زیبایی های گردشگری ایران بپردازند. به همین خاطر تدارک سفر به استان فارس و شهر پر از زیبایی شیراز برای مرد ایتالیایی و همسرش فراهم شد تا تعطیلات مهمان مردم خونگرم این دیار باشند.</p>
      <p>برخلاف استراماچونی که در بازگشت از تعطیلات با اعتصاب بازیکنان روبرو و طی روزهای گذشته افکارش درگیر مشکلات مالی گریبانگر استقلال بود، همسرش دالیلا مثل تمام این مدتی که در ایران حضور دارد یک بار دیگر با انتشار پستی در صفحات مجازی خود به شگفتی‌های زندگی در ایران پرداخت و این بار لب به تمجید از شیراز و مردمانش گشود.</p>
      <p>شگفتی‌های سفر به شیراز برای دالیلا استراماچونی به قدری جذاب و حیرت‌انگیز بود که او در تعریف از این سفر زیر تصویر پست شده در اینستاگرام خود نوشت: «چقدر شیراز غافلگیرکننده بود. شهری پر از تاریخ، زیبایی و مهمان‌نوازی!». همسر سرمربی استقلال با این چند کلمه کاملا شهر شیراز و تاریخش را توصیف کرده است تا همین اتفاق بیشتر بر شهرت دیار گل و بلبل ایران در جهان بیافزاید.</p>
      <figure>
        <img src="https://aftabnews.ir/files/fa/news/1398/8/20/357808_528.jpg"/>
      </figure>
    </article>
  </body>
</html>