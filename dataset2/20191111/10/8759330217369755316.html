<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903348/rode-duivels-in-nieuw-kleedje-nieuw-thuisshirt-en-logo-voor-ek2020.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T10:15:00+00:00"/>
    <meta property="og:title" content="Rode Duivels in nieuw kleedje: Nieuw thuisshirt en logo voor EK2020"/>
    <meta property="og:description" content="De Rode Duivels zullen op het EK2020 ons land vertegenwoordigen in een nieuw shirt. Samen met kledingssponsor Adidas werd er een nieuw tenue ontworpen."/>
  </head>
  <body>
    <article>
      <h1>Rode Duivels in nieuw kleedje: Nieuw thuisshirt en logo voor EK2020</h1>
      <address>
        <time datetime="2019-11-11T10:15:00+00:00">11 Nov 2019, 10:15</time>
      </address>
      <p>
        <b>De Rode Duivels zullen op het EK2020 ons land vertegenwoordigen in een nieuw shirt. Samen met kledingssponsor Adidas werd er een nieuw tenue ontworpen.</b>
      </p>
      <p>Via de officiële kanalen maakte de KBVB het shirt nu ook bekend, al was het eigenlijk al een tijdje geleden uitgelekt. Het nieuwe thuisshirt is, zoals verwacht, rood met een zwart-gele hals. Daarnaast ook twee zwarte vegen diagonaal over het shirt.</p>
      <p>De short is net zoals het shirt rood, met twee strepen aan de zijkanten. Ook de sokken hebben een rode kleur met zwarte lijnen.</p>
      <figure>
        <iframe data-src="https://twitter.com/BelRedDevils/status/1193815645911240704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Naast het nieuwe shirt werd er ook een nieuw logo voorgesteld, dat voortaan te zien zal zijn bij officiële communicatie over de Rode Duivels. Echt in de smaak vielen zowel het shirt als het nieuwe logo nog niet. Er kwam op social media dan ook al heel wat kritiek op. Het nieuwe thuistenue is te koop voor €89,99.</p>
      <figure>
        <img src="https://shop.belgianreddevils.be/media/catalog/product/cache/1/image/480x/9df78eab33525d08d6e5fb8d27136e95/e/j/ej8546_1.jpg"/>
      </figure>
      <p>Foto: KBVB</p>
    </article>
  </body>
</html>