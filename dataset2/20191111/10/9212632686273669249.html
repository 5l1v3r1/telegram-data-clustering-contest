<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/516079/tuah-lahir-albino"/>
    <meta property="og:site_name" content="HM Online"/>
    <meta property="article:published_time" content="2019-11-11T10:30:21+00:00"/>
    <meta property="og:title" content="Tuah lahir Albino"/>
    <meta property="og:description" content="KUALA LUMPUR: “Usah ambil peduli kata-kata individu yang tiada kepentingan dalam hidup kita,” kata Azfar Firdaus."/>
  </head>
  <body>
    <article>
      <h1>Tuah lahir Albino</h1>
      <address><time datetime="2019-11-11T10:30:21+00:00">11 Nov 2019, 10:30</time> by <a rel="author">Hidayatul Akmal Ahmad dan Nurul Hidayah Bahaudin</a></address>
      <p>KUALA LUMPUR: “Usah ambil peduli kata-kata individu yang tiada kepentingan dalam hidup kita,” kata Azfar Firdaus.</p>
      <p>Azfar Firdaus antara mangsa <i>body shaming</i> yang sering menjadi sasaran warganet di media sosial.</p>
      <p>Menurut model sambilan berusia 25 tahun itu, dia sering menjadi mangsa <i>body shaming</i> kerana keadaan dirinya yang dilahirkan sebagai albino.</p>
      <p>“Masyarakat menganggap albino sebagai sesuatu yang pelik. Sebenarnya albino ini yang memberi kelebihan dan membezakan saya dengan orang lain.</p>
      <p>“Sejak di bangku sekolah, rakan pelik dengan keadaan diri saya. Kadang-kadang ada juga rasa <i>down</i> tapi bila difikir semula, mereka mungkin pelik kerana tidak pernah jumpa insan istimewa seperti ini.</p>
      <p>“Keluarga saya selalu berpesan, abaikan kata-kata individu yang tiada kepentingan dalam hidup dan fokus terhadap pelajaran kerana itu yang akan menentukan siapa kita,” katanya ketika dihubungi, di sini.</p>
      <p>Menurut Azfar, dia kini tidak lagi mempedulikan kata-kata warganet sebaliknya mahu fokus terhadap pengajian Ijazah Doktor Falsafah (PhD) di universiti terkemuka di Johor Bahru.</p>
      <p>“Saya juga kini bergelar model <i>freelancer</i> (sambilan) dan aktivis badan bukan kerajaan (NGO) bagi memperjuangkan nasib orang kurang upaya (OKU).</p>
      <p>“Kepada individu yang senasib atau rasa rendah diri dengan keadaan masing-masing, anggap ia sebagai kelebihan yang bukan semua orang bertuah memilikinya,” katanya.</p>
      <figure>
        <img src="https://assets.hmetro.com.my/images/articles/AZFAR_FIRDAUS_1573439407.jpg"/>
      </figure>
      <related>
        <h4>Berita Berkaitan</h4>
        <a href="https://www.hmetro.com.my/rap/2019/05/458734/ain-edruce-pernah-jadi-mangsa-body-shaming"/>
        <a href="https://www.hmetro.com.my/rap/2019/10/505957/bergurau-biar-bijak-abam-bocey"/>
        <a href="https://www.hmetro.com.my/mutakhir/2017/10/273299/wajah-sama-nama-berbeza"/>
        <a href="https://www.hmetro.com.my/rap/2019/08/487685/saya-cuai-itu-salah-saya-mark-adam"/>
        <a href="https://www.hmetro.com.my/utama/2019/09/497383/temui-magis-cinta-di-instagram"/>
        <a href="https://www.hmetro.com.my/rap/2018/11/394663/ayda-jebat-mohon-maaf"/>
        <a href="https://www.hmetro.com.my/arena/2019/04/450400/diajar-memukul-sejak-kecil-sekarang-menyesal"/>
        <a href="https://www.hmetro.com.my/rap/2019/10/508453/selebriti-hadapi-buli-siber-keterlaluan"/>
      </related>
    </article>
  </body>
</html>