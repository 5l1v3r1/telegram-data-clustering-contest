<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/drugiy-energoblok-hmelnitskoyi-aes-zapustili-pislya-remontu-10966492.html"/>
    <meta property="og:site_name" content="Всім"/>
    <meta property="article:published_time" content="2019-11-11T10:11:00+00:00"/>
    <meta property="og:title" content="Другий енергоблок Хмельницької АЕС запустили після ремонту"/>
    <meta property="og:description" content="У вересні на АЕС відключили другий енергоблок, оскільки там запланували провести плановий ремонт. Сьогодні, 11 листопада, енергоблок уже приєднали до мережі."/>
  </head>
  <body>
    <article>
      <h1>Другий енергоблок Хмельницької АЕС запустили після ремонту</h1>
      <address><time datetime="2019-11-11T10:11:00+00:00">11 Nov 2019, 10:11</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>У вересні на АЕС відключили другий енергоблок, оскільки там запланували провести плановий ремонт.</li>
        <li>Сьогодні, 11 листопада, енергоблок уже приєднали до мережі.</li>
      </ul>
      <p>З 27 вересня другий енергоблок атомної станції перебував на плановому ремонті. Сьогодні, 11 листопада, о 00:17, його було підключено до енергомережі. Про це повідомили у прес-службі ХАЕС.</p>
      <p>Як зазначається, наразі на другому енергоблоці триває набір потужності.</p>
      <ul>
        <li>"Радіаційний стан на промисловому майданчику та у прилеглих регіонах не зазнавав змін, знаходиться на рівні, відповідному нормальній експлуатації енергоблоків, і не перевищує природних фонових значень", - <a href="https://vsim.ua/goto/aHR0cHMlM0ElMkYlMkZ3d3cuZmFjZWJvb2suY29tJTJGa2hucHAlMkZwaG90b3MlMkZhLjQ5ODA0NDExMDM2Mjg1OSUyRjEzOTM3MjA0Nzc0NjE4ODAlMkYlM0Z0eXBlJTNEMyUyNmFtcCUzQnRoZWF0ZXI=">йдеться</a> у повідомленні.</li>
      </ul>
      <p>У ХАЕС додають, що на першому енергоблоці Хмельницької АЕС триває триста п’ятдесят друга доба ремонтних робіт.</p>
      <p>
        <b>Довідка:</b>
      </p>
      <p>Хмельницька АЕС (ХАЕС) – розташована на території Хмельницької області в місті Нетішин. У складі Хмельницької АЕС працює два енергоблоки (ВВЕР-1000) загальною потужністю 2000 МВт (підключені у 1987 і 2004 роках). Основне призначення станції – покриття дефіциту електричних потужностей в Західному регіоні України.</p>
      <p> </p>
    </article>
  </body>
</html>