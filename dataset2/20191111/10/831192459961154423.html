<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nea-sygklonistika-stoicheia-gia-ton-thanato-toy-panteli-pantelidi-to-adiexodo-prin-to-trochaio-kai-to-moiraio-lathos-toy-kostise-tin-zoi-lepto-pros-lepto-i-teleytaia-toy-nychta/"/>
    <meta property="og:site_name" content="europost.gr"/>
    <meta property="article:published_time" content="2019-11-11T10:30:42+00:00"/>
    <meta property="og:title" content="Νέα συγκλονιστικά στοιχεία για τον θάνατο του Παντελή Παντελίδη: Το αδιέξοδο πριν το τροχαίο και το μοιραίο λάθος του κόστισε την ζωή! Λεπτό προς λεπτό η τελευταία του νύχτα!"/>
    <meta property="og:description" content="Συγκλονίζουν τα νέα στοιχεία! Ο Παντελής Παντελίδης βρέθηκε σε αδιέξοδο πριν το τροχαίο! Το μοιραίο λάθος του κόστισε την ζωή; Σάλος από τις αποκαλύψεις χρόνια μετά…. Ακολουθεί απόσπασμα κειμένου του Πρώτου Θέματος για το βράδυ που"/>
  </head>
  <body>
    <article>
      <h1>Νέα συγκλονιστικά στοιχεία για τον θάνατο του Παντελή Παντελίδη: Το αδιέξοδο πριν το τροχαίο και το μοιραίο λάθος του κόστισε την ζωή! Λεπτό προς λεπτό η τελευταία του νύχτα!</h1>
      <address>
        <time datetime="2019-11-11T10:30:42+00:00">11 Nov 2019, 10:30</time>
      </address>
      <p>Συγκλονίζουν τα νέα στοιχεία!</p>
      <p>Ο Παντελής Παντελίδης βρέθηκε σε αδιέξοδο πριν το τροχαίο! Το μοιραίο λάθος του κόστισε την ζωή; Σάλος από τις αποκαλύψεις χρόνια μετά….</p>
      <p>Ακολουθεί απόσπασμα κειμένου του Πρώτου Θέματος για το βράδυ που ο Παντελής έχασε την ζωή του:</p>
      <p>«Ηταν περασμένες δύο. Ο Παντελής λέει στον στενό του συνεργάτη Γιάννη να πάνε για ποτό σε ένα μπαράκι στη Νέα Σμύρνη, όπου δουλεύουν οι φίλες του Φρόσω Κυριακού και Μίνα Αρναούτη. Η πανάκριβη γρήγορη Mercedes SLK του Παντελίδη ήταν παρκαρισμένη σε μάντρα αναζητώντας νέο αγοραστή και ο δημοφιλής τραγουδιστής είχε ζητήσει από τον αγαπημένο του φίλο Αντώνη Ρέμο να του δώσει ένα αυτοκίνητο δοκιμαστικά για δύο ημέρες. Μάλιστα είχε πει ότι, αν του άρεσε, θα το αγόραζε.</p>
      <p>Αφού ήπιαν δύο ποτά στο μπαράκι της Ελευθερίου Βενιζέλου, πήραν τη Μίνα και τη Φρόσω για να πάνε βόλτα στη Γλυφάδα και να περάσουν από το κλαμπ «Απλά Ελληνικά», ιδιοκτησίας του επιχειρηματία που έχει και το «Teatro», για να συνεχίσουν τη διασκέδαση και να δουν φίλους. Εδώ ξεκινά και το πρώτο μυστήριο που καλούνται να λύσουν οι έμπειροι αξιωματικοί της Τροχαίας Ελληνικού. Γιατί το μαύρο SUV άλλαξε πορεία και, αντί να συνεχίσει την πορεία του στην παραλιακή για Γλυφάδα, πέρασε από τη Βουλιαγμένης στο ύψος του πάρκινγκ του ανατολικού αεροδρομίου, εκεί δηλαδή όπου σημειώθηκε λίγες ώρες αργότερα το θανατηφόρο τροχαίο; Ισως, λένε οι φίλοι του, να μπέρδεψε τους δρόμους και να χάθηκε, κάτι που του συνέβαινε συχνά. Και δεν ήταν λίγες οι φορές που τους τηλεφωνούσε να τον «σώσουν» γιατί εγκλωβιζόταν σε αδιέξοδα…</p>
      <p>Στο «Απλά Ελληνικά» δεν έκατσε πολύ. Λες και ήθελε να ζήσει πολλά εκείνη τη νύχτα, που θα ήταν και η τελευταία του. Πήρε τρεις σαμπάνιες από το μαγαζί και έπεισε την παρέα του να πάνε στο σπίτι φίλου του κοντά στο Γκολφ της Γλυφάδας για να παίξουν για την πλάκα τους χαρτιά. Οπως λένε φίλοι του, του Παντέλου τού άρεσε να παίζει χαρτιά για να ξεδίνει. Κυρίως όταν είχε πολύ άγχος. Στο διαμέρισμα της Γλυφάδας βρίσκονταν ο Παντελής Παντελίδης, η φίλη του η Φρόσω, η Μίνα και ο στενός του συνεργάτης Γιάννης.</p>
      <p>Εδειχναν να διασκεδάζουν και να περνάνε καλά, κάτι που αποδεικνύεται και από τη φωτογραφία που ανέβασε η μία από τις δύο κοπέλες στο Facebook, που δείχνει απλωμένες στην πράσινη τσόχα τις μάρκες και δίπλα το μισοτελειωμένο ποτήρι από την ακριβή σαμπάνια που πήραν από το ελληνάδικο της παραλιακής προτού πάνε για χαρτιά. Ο Παντελίδης έδειχνε να έχει το μυαλό του αλλού. Οχι μόνο δεν τον ενδιέφερε το παιχνίδι, αλλά κάποια στιγμή έσκυψε στο αυτί του στενού του συνεργάτη και του ψιθύρισε να πάει στο «Teatro» και να του ετοιμάσει το καμαρίνι του για να κοιμηθεί εκεί. Ηθελε να περάσει το βράδυ του εκεί για να ξεκινήσει την επομένη νωρίς την πρόβα. Δεν ήταν άλλωστε η πρώτη φορά που δεν πήγαινε για ύπνο στο σπίτι του στη Βούλα ή στο πατρικό του στη Νέα Ιωνία. Συνήθιζε, λένε οι φίλοι του, να κοιμάται πολλές φορές στο καμαρίνι του όταν ήταν κουρασμένος ή όταν έπρεπε να ξυπνήσει νωρίς το πρωί και για τον λόγο αυτό το είχε μετατρέψει σε μικρό διαμέρισμα.»</p>
    </article>
  </body>
</html>