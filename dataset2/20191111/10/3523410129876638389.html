<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639376/%D8%A7%DB%8C%D8%B1%D8%A7%D9%86-%D8%A7%D8%B2-%DA%AF%D8%B0%D8%B4%D8%AA%D9%87-%D8%AF%D8%B1-%D8%AD%D8%A7%D9%84-%D8%BA%D9%86%DB%8C-%D8%B3%D8%A7%D8%B2%DB%8C-%D8%A7%D9%88%D8%B1%D8%A7%D9%86%DB%8C%D9%88%D9%85-%D8%A8%D9%88%D8%AF%D9%87-%D9%88-%D9%87%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T10:32:00+00:00"/>
    <meta property="og:title" content="ایران از گذشته در حال غنی سازی اورانیوم بوده و هست!"/>
    <meta property="og:description" content="دونالد ترامپ، رئیس‌جمهور آمریکا مدعی شد طبق اطلاعات آمریکا ایران از گذشته در حال غنی سازی اورانیوم بوده و هست که این یک گام بسیار بد است!"/>
  </head>
  <body>
    <article>
      <h1>
        <a href="https://www.bultannews.com/fa/news/639376/%D8%A7%DB%8C%D8%B1%D8%A7%D9%86-%D8%A7%D8%B2-%DA%AF%D8%B0%D8%B4%D8%AA%D9%87-%D8%AF%D8%B1-%D8%AD%D8%A7%D9%84-%D8%BA%D9%86%DB%8C-%D8%B3%D8%A7%D8%B2%DB%8C-%D8%A7%D9%88%D8%B1%D8%A7%D9%86%DB%8C%D9%88%D9%85-%D8%A8%D9%88%D8%AF%D9%87-%D9%88-%D9%87%D8%B3%D8%AA">ایران از گذشته در حال غنی سازی اورانیوم بوده و هست!</a>
      </h1>
      <h2>دونالد ترامپ، رئیس‌جمهور آمریکا مدعی شد طبق اطلاعات آمریکا ایران از گذشته در حال غنی سازی اورانیوم بوده و هست که این یک گام بسیار بد است!</h2>
      <address><time datetime="2019-11-11T10:32:00+00:00">11 Nov 2019, 10:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دونالد ترامپ، رئیس‌جمهور آمریکا در صفحه شخصی خود در توئیتر مدعی شد: «اگر ایران رابرت لوینسون، مامور سابق FBI را که از ۱۲ سال پیش در این کشور مفقود شده به آمریکا بازگرداند، گام بسیار مثبتی خواهد بود؛ از سوی دیگر، طبق اطلاعات و باور ما ایران [از گذشته] در حال غنی سازی اورانیوم بوده و هست که این یک گام بسیار بد است!»</p>
      <figure>
        <img src="https://www.bultannews.com/files/fa/news/1398/8/20/1195073_868.jpg"/>
      </figure>
      <p>پیش‌تر مایک پمپئو، وزیر امور خارجه آمریکا در واکنش به گام چهارم کاهش تعهدات برجامی ایران و لغو پذیرش یک بازرس آژانس بین‌المللی انرژی اتمی خواستار افزایش فشار بر ایران شد.</p>
      <p>پمپئو در بیانیه‌ای ضمن تکرار اتهام‌زنی و ادعا‌های بی اساس مقامات کشورش علیه ایران مدعی شد: «جامعه جهانی باید تصور کند که ایران پس از دستیابی به سلاح اتمی چه رفتاری خواهد داشت! ایالات متحده هرگز اجازه رخ دادن چنین چیزی را نمی‌دهد.»</p>
      <p>وزیر خارجه آمریکا بدون اشاره به عدم پایبندی کشورش به این توافق و بدعهدی طرف‌های اروپایی برجام استفاده ایران از حقوقش در کاهش تعهدات برجامی خود را «باج‌گیری هسته‌ای» خوانده و گفته است: «اکنون زمان آن است که تمام کشور‌ها گام‌های جدی برای افزایش فشار‌ها بر ایران بردارند.»</p>
      <p>باوجود پایبندی ایران به تعهداتش ذیل برجام و مخالفت امضاکنندگان این توافق هسته‌ای، ترامپ سال گذشته از این توافق خارج شد و پس از آن فشار‌ها به ایران را با هدف وادار کردن آن به بازگشت مجدد به میز مذاکره به حداکثر رساند. ایران نیز در واکنش، به تدریج در حال کاهش تعهداتش ذیل برجام است.</p>
    </article>
  </body>
</html>