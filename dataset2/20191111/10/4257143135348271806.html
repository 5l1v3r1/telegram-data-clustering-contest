<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/11/vilagbajnoki-csuccsal-nyert-aranyat-ekler-luca-a-para-atletikai-vilagbajnoksagon"/>
    <meta property="og:site_name" content="infostart"/>
    <meta property="article:published_time" content="2019-11-11T10:13:00+00:00"/>
    <meta property="og:title" content="Világbajnoki csúccsal nyert aranyat Ekler Luca a paraatlétikai világbajnokságon"/>
    <meta property="og:description" content="A 21 éves sportoló ezzel az eredménnyel indulási jogot szerzett a jövő évi, tokiói paralimpiára, ez a magyar paralimpai csapat kilencedik kvótája."/>
  </head>
  <body>
    <article>
      <h1>Világbajnoki csúccsal nyert aranyat Ekler Luca a paraatlétikai világbajnokságon</h1>
      <address><time datetime="2019-11-11T10:13:00+00:00">11 Nov 2019, 10:13</time> by <a rel="author">Infostart</a></address>
      <h3>A 21 éves sportoló ezzel az eredménnyel indulási jogot szerzett a jövő évi, tokiói paralimpiára. Ez a magyar paralimpai csapat kilencedik kvótája.</h3>
      <p>Ekler Luca aranyérmet nyert szombaton távolugrásban a Dubajban zajló para-atlétikai világbajnokságon. A Magyar Paralimpiai Bizottság közleménye szerint a TF SE versenyzője, Szalma László tanítványa a T38-as kategóriában 5,31 méteres világbajnoki csúccsal diadalmaskodott.</p>
      <p>A 21 éves Ekler világcsúcstartóként érkezett a versenyre, és esélyeshez méltó, magabiztos teljesítménnyel utasította maga mögé a mezőnyt.</p>
      <figure>
        <img src="https://infostart.hu/images/site/articles/inline/2019/11/1573467056-0s70KbCTW_md.jpg"/>
        <figcaption>Szőllősi István súlylökő</figcaption>
      </figure>
      <p>Szőllősi István súlylökő 13,66 méteres eredménnyel egyéni csúcsot ért el, amely nem volt elegendő a nyolcas döntőhöz, Szőllősi István a 11. helyen végzett.</p>
    </article>
  </body>
</html>