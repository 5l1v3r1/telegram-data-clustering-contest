<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/diavata-to-apotyximeno-ratsistiko-bbq-ton-enomenon-makedonon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T10:35:42+00:00"/>
    <meta property="og:title" content="Διαβατά: Το αποτυχημένο Ρατσιστικό BBQ των «Ενωμένων Μακεδόνων»"/>
    <meta property="og:description" content="Φτωχό απ΄όλες τις απόψεις αποδείχτηκε το μπάρμπεκιου που έστησαν μέλη της οργάνωσης «Ενωμένοι Μακεδόνες» κατά των προσφύγων στα Διαβατά."/>
  </head>
  <body>
    <article>
      <h1>Διαβατά: Το αποτυχημένο Ρατσιστικό BBQ των «Ενωμένων Μακεδόνων»</h1>
      <h2>Φτωχό απ΄όλες τις απόψεις αποδείχτηκε το μπάρμπεκιου που έστησαν μέλη της οργάνωσης «Ενωμένοι Μακεδόνες» κατά των προσφύγων στα Διαβατά.</h2>
      <address><time datetime="2019-11-11T10:35:42+00:00">11 Nov 2019, 10:35</time> by <a rel="author">Χρήστου Σοφία</a></address>
      <p>Φτωχό απ΄όλες τις απόψεις αποδείχτηκε το μπάρμπεκιου που έστησαν μέλη της οργάνωσης «Ενωμένοι Μακεδόνες» κατά των προσφύγων στα Διαβατά.</p>
      <p>Ειδικότερα το «μπάρμπεκιου της ντροπής» στήθηκε λίγο μετά τις 12:00 το μεσημέρι της Κυριακής  όταν τα μέλη της οργάνωσης άρχισαν να στήνουν τις ψησταριές στις οποίες θα έψηναν χοιρινά σουβλάκια, ως ένδειξη διαμαρτυρίας για την φιλοξενία προσφύγων στην πόλη των Διαβατών.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <figure>
        <img src="https://www.in.gr/wp-content/uploads/2019/11/20191110125255__tk_84291573383062-1-600x400.jpg"/>
      </figure>
      <h3>Το φτωχό μπάρμπεκιου στα Διαβατά</h3>
      <p>Ωστόσο εξαιτίας των έντονων αντιδράσεων για το μπάρμπεκιου, οι διοργανωτές της εκδήλωσης έστησαν τελικά τις ψησταριές δύο χιλιόμετρα μακριά από τη δομή φιλοξενίας προσφύγων, για να μην προκαλέσουν περισσότερο.</p>
      <figure>
        <img src="https://www.in.gr/wp-content/uploads/2019/11/20191110125255__tk_84291573383062-600x400.jpg"/>
      </figure>
      <figure>
        <img src="https://www.tovima.gr/wp-content/uploads/2019/11/11/DOABATA5-450x307.jpg"/>
      </figure>
      <p>Εν τέλει στο μπάρμπεκιου ήταν«τρεις και ο κούκος» -ένας εξ’ αυτών ο Παναγιώτης Ψωμιάδης-, καθώς πλειοψηφία των κατοίκων των Διαβατών δεν συμμετείχαν στο… ταπεινωτικό τσιμπούσι.</p>
      <figure>
        <img src="https://www.in.gr/wp-content/uploads/2019/11/20191110125255__tk_84291573383062-2-600x400.jpg"/>
      </figure>
      <p>Την ίδια ώρα έξω από τη δομή φιλοξενίας μέλη των ΚΕΕΡΦΑ πραγματοποίησαν αντιφασιστική συγκέντρωση αλληλεγγύης, ζητώντας καλύτερες συνθήκες διαβίωσης για τους μετανάστες και τους πρόσφυγες.</p>
      <figure>
        <img src="https://www.in.gr/wp-content/uploads/2019/11/20191110125255__tk_84291573383062-3-600x400.jpg"/>
      </figure>
      <h3>Το ρατσιστικό μπάρμπεκιου στα διεθνή μέσα -Το βίντεο και οι αντιδράσεις</h3>
      <p>Ωστόσο το βίντεο με τις ψησταριές ήταν αρκετό για να κάνει η είδηση τον γύρω του κόσμου.</p>
      <p>Ειδικότερα πρώτο το RT δημοσίευσε το βίντεο με το «ρατσιστικό πανηγύρι» στο Twitter με αποτέλεσμα όχι μόνο αυτό να γίνει viral, αλλά και να συγκεντρώσει πλήθος οργισμένων σχολίων.</p>
      <figure>
        <iframe data-src="https://twitter.com/RT_com/status/1193780394996322305?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Αυτό είναι περισσότερο μια επίθεση στο Θεό των προσφύγων, αλλά το μονοπάτι προς την κόλαση είναι ευρύ και γεμάτο, θλιβερό μονοπάτι επέλεξαν», σχολίασε ένας χρήστης του διαδικτύου κάτω από το βίντεο, ενώ ένας άλλος πρόσθεσε «Κανείς από τους Έλληνες που γνωρίζω δεν θα ενέκρινε κάτι τέτοιο».</p>
      <p>Σημειώνεται πως για το θέμα είχε ασχοληθεί και η Deutsche Welle,η οποία είχε αναφέρει μεταξύ άλλων πως «Η νέα συντηρητική κυβέρνηση της Ελλάδας απομακρύνεται από μια φιλόξενη μεταναστευτική πολιτική. Ωστόσο μήπως αυξάνει αυτό την εχθρότητα στους αιτούντες άσυλο από εθνικιστές, όπως για παράδειγμα  οι διοργανωτές μπάρμπεκιου χοιρινού κρέατος και αλκοόλ;</p>
      <figure>
        <img src="https://www.in.gr/wp-content/uploads/2019/11/DEUTSCHE-600x593.jpg"/>
      </figure>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>