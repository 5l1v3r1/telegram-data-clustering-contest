<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/dedek-po-smrti-vnukinje-1-obtozen-uboja-iz-malomarnosti-243834"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T10:30:00+00:00"/>
    <meta property="og:title" content="Dedek po smrti vnukinje (1) obtožen uboja iz malomarnosti"/>
    <meta property="og:description" content="SAN JUAN – Letos poleti se je na dopustu družine Wiegand v Puertu Ricu zgodila strašna tragedija. Iz naročja dedka Salvatoreja Anella je iz 11. nadstropja križarke Freedom of the Seas – b..."/>
  </head>
  <body>
    <article>
      <h1>Dedek po smrti vnukinje (1) obtožen uboja iz malomarnosti</h1>
      <h2>Iz njegovih rok je spolzela skozi okno v 11. nadstropju.</h2>
      <address><time datetime="2019-11-11T10:30:00+00:00">11 Nov 2019, 10:30</time> by <a rel="author">A. L.</a></address>
      <p>SAN JUAN – Letos poleti se je na dopustu družine <b>Wiegand</b> v Puertu Ricu zgodila strašna tragedija. Iz naročja dedka <b>Salvatoreja Anella </b>je iz 11. nadstropja križarke <i>Freedom of the Seas</i> – bila je privezana v pristanišču kraja San Juan – padla komaj leto in pol stara <b>Chloe Wiegand</b>. Padca ni preživela, zdaj pa so dedka obtožili uboja iz malomarnosti, zaradi česar se mora zagovarjati na sodišču.<br/><br/>V svoji izpovedi je Anello dejal, da ga je deklica prosila, naj jo dvigne. Pri tem je bil prepričan, da je okno zaprto. A ni bilo in sledil je grozljiv dogodek, zaradi katerega so z ladje odmevali kriki obupa (<a href="https://www.slovenskenovice.si/kronika/na-tujem/clanek/dedku-iz-rok-padla-vnukinja-1-in-umrla-203737">podrobnosti o dogodku najdete na povezavi</a>).<br/><br/>Starša <b>Alan</b> in <b>Kimberly</b> sta za tragedijo okrivila upravljavce plovila, saj so okno menda pustili odprto zaradi zračenja.</p>
    </article>
  </body>
</html>