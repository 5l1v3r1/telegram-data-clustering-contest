<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/borisov-uvolni-shefa-na-pazardzhishkata-bolnitsa-406422.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T10:28:00+00:00"/>
    <meta property="og:title" content="Борисов уволни шефа на пазарджишката болница"/>
    <meta property="og:description" content="Нова ТВ съобщи за измами с ТЕЛК решения, за които Васил Вълчев получава сигнали, но не предприема нищо"/>
  </head>
  <body>
    <article>
      <h1>Борисов уволни шефа на пазарджишката болница</h1>
      <address><time datetime="2019-11-11T10:28:00+00:00">11 Nov 2019, 10:28</time> by <a rel="author">Редактори</a></address>
      <p>Директорът на Многопрофилната болница за активно лечение в гр. Пазарджик д-р Васил Вълчев е освободен по разпореждане на министър-председателя Бойко Борисов, съобщиха от министерството на здравеопазването.</p>
      <p>Още през изминалата седмица министърът на здравеопазването Кирил Ананиев е изпратил писма за свикване на Общо събрание на лечебното заведение, за да бъде извършена промяната в управлението на болницата. До избора на нов директор в МБАЛ-Пазарджик ще бъде назначен прокурист.</p>
      <p>Здравният министър е поискал от НЕЛК да направи проверка на ТЕЛК решенията, които са издадени от ТЕЛК комисиите в МБАЛ-Пазарджик.</p>
      <p>По разпореждане на министъра на здравеопазването Изпълнителна агенция „Медицински надзор“ от днес започна пълна проверка на лечебното заведение в гр. Пазарджик.</p>
      <h3>
        <a href="https://standartnews.com/balgariya-krimi/deribeystva-s-telk-ove-v-bolnitsata-v-pazardzhik-406403.html">Дерибейства с ТЕЛК-ове</a>
      </h3>
      <h3>
        <a href="https://standartnews.com/balgariya-krimi/deribeystva-s-telk-ove-v-bolnitsata-v-pazardzhik-406403.html">в болницата в Пазарджик</a>
      </h3>
      <p>По-рано Нова телевизия съобщи за измами с ТЕЛК решения, за които директорът Васил Вълчев получава сигнали от години, но не предприема нищо. ТЕЛК-овете за цялата област се издават от две комисии. И двете са към държавната болница в Пазарджик и са на подчинение на директора Вълчев, както и лекарите в тях.</p>
    </article>
  </body>
</html>