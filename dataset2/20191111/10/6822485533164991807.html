<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820049.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T10:11:00+00:00"/>
    <meta property="og:title" content="موافقت مجلس با تفحص از شرکت شهر فرودگاهی امام (ره)"/>
    <meta property="og:description" content="به گزارش فارس، نمایندگان مجلس شورای اسلامی در نشست علنی امروز (دوشنبه) پارلمان تقاضای تحقیق و تفحص از عملکرد شرکت شهر فرودگاهی امام خمینی (ره) را به تصویب رساندند."/>
  </head>
  <body>
    <article>
      <h1>موافقت مجلس با تفحص از شرکت شهر فرودگاهی امام (ره)</h1>
      <address>
        <time datetime="2019-11-11T10:11:00+00:00">11 Nov 2019, 10:11</time>
      </address>
      <p>نمایندگان مجلس در نشست علنی امروز خانه ملت با تحقیق و تفحص از عملکرد شرکت شهر فرودگاهی امام خمینی (ره) موافقت کردند.</p>
      <p>به گزارش فارس، نمایندگان مجلس شورای اسلامی در نشست علنی امروز (دوشنبه) پارلمان تقاضای تحقیق و تفحص از عملکرد شرکت شهر فرودگاهی امام خمینی (ره) را به تصویب رساندند.</p>
      <p>این تقاضا با ۱۱۴ رای موافق، ۳۶ رای مخالف و ۸ رای ممتنع از مجموع ۲۰۹ نماینده حاضر در مجلس شورای اسلامی تصویب شد.</p>
      <p>این تقاضا در راستای اجرای ماده ۲۱۲ آیین‌نامه داخلی مجلس شورای اسلامی مطرح شد که محورهای تحقیق و تفحص شامل بررسی نحوه، رعایت صرفه و صلاح عمومی در قراردادهایی چون (CIP) پارکینگ‌ها، هتل، غرف، صرافی، تابلوهای تبلیغاتی، محوطه‌سازی ترمینال سلام، برف‌روبی و واگذاری اراضی و نحوه‌ی وصول و هزینه‌کرد درآمدها و منابع شرکت می‌شود.</p>
      <p>براساس گزارش کمیسیون عمران مجلس شورای اسلامی محورهای تحقیق و تفحص از شرکت مذکور به شرح ذیل است:</p>
      <p>- بررسی نحوه رعایت صرفه و صلاح عمومی در قراردادهایی چون CIP ، پارکینگ ها، هتل، غرف، صرافی، تابلوهای تبلیغاتی، محوطه سازی ترمینال سلام، برف روبی و واگذاری اراضی</p>
      <p>- نحوه وصول و هزینه کرد درآمدها و منابع شرکت</p>
    </article>
  </body>
</html>