<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/11/solomon-pasi-sled-vtorata-svetovna-voina-sasht-syzdadoha-es.429196"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T10:25:00+00:00"/>
    <meta property="og:title" content="Соломон Паси: След Втората световна война САЩ създадоха ЕС"/>
    <meta property="og:description" content="Визита на американски президент ще докара презокеански инвестиции | Dnes.bg"/>
  </head>
  <body>
    <article>
      <h1>Соломон Паси: След Втората световна война САЩ създадоха ЕС</h1>
      <h2>Визита на американски президент ще докара презокеански инвестиции</h2>
      <address><time datetime="2019-11-11T10:25:00+00:00">11 Nov 2019, 10:25</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Днешният 11 ноември на много места се отбелязва като край на Първата световна война. След нейния край човечеството не си направи поука, тъй като имаше Втора световна война. След Втората световна имаме поуки и те се наричат - ООН, НАТО, план "Маршал", с който САЩ финансираха укрепването на Западна Европа и фактическото създаване на Европейския съюз. Това заяви по БНТ Соломон Паси, президент на Атлантическия клуб.</p>
      <p>"Ние вече имаме 75 години в Европа без мащабна война. Не е имало друг такъв период в историята на Европа. Всичко това е в резултат на поуките, които са се взели.", разказва Паси.</p>
      <p>Соломон Паси коментира и значението на събитията около 10 ноември за историята на България. Падането на Берлинската стена става на 9 ноември, истината е, че Берлинската стена падна 6 дни преди това - с шествието на "Екогласност". Тогава се роди гибелта на страха.</p>
      <p>
        <a href="https://www.dnes.bg/usa/2019/06/21/solomon-pasi-za-f-16-sasht-iskat-sigurnost-otstypkite-posle.414090">
          <b>Соломон Паси за F-16: САЩ искат сигурност, отстъпките после</b>
        </a>
      </p>
      <p>По повод предстоящата визита на премиера Бойко Борисов в САЩ и срещата му с президента Тръмп, Соломон Паси каза, че това е момент, който трябва да бъде използван.</p>
      <p>"Естествено е да се поискат някакви неща, като подкрепа за България да влезе в Организацията за икономическо сътрудничество и развитие, да се поиска падането на визите, да се поискат нови инвестиции. Искането на инвестиции от САЩ е много трудна работа, защото не американският президент решава къде да инвестират големите компании. Ако искаме наистина американският бизнес да влезе в България, има една единствена мярка, която е 100% гарантирана - това е визита на американския президент в България.", категоричен е Соломон Паси.</p>
      <related>
        <h4>Още по темата</h4>
        <a href="https://www.dnes.bg/politika/2019/09/15/ruski-shpioni-v-deistvie-bili-nai-aktivi-okolo-sdelkata-za-f-16.422916"/>
        <a href="https://www.dnes.bg/politika/2019/09/11/shpionski-smetki-pasi-prebroi-68-ruski-agenti-samo-v-posolstvoto-v-sofiia.422473"/>
      </related>
    </article>
  </body>
</html>