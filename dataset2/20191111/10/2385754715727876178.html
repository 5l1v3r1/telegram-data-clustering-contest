<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/596745/o-ceo-tou-europaikou-panepistimiou-symmetexei-sto-15o-synedrio-tou-economist"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T10:07:00+00:00"/>
    <meta property="og:title" content="Ο CEO του Ευρωπαϊκού Πανεπιστημίου συμμετέχει στο 15ο Συνέδριο του Economist"/>
    <meta property="og:description" content="Ο Διευθύνων Σύμβουλος και Πρόεδρος του Συμβουλίου του Ευρωπαϊκού Πανεπιστημίου Κύπρου, Δρ Χριστόφορος Χατζηκυπριανού ανέλυσε την πρότασή του για το πώς..."/>
  </head>
  <body>
    <article>
      <h1>Ο CEO του Ευρωπαϊκού Πανεπιστημίου συμμετέχει στο 15ο Συνέδριο του Economist</h1>
      <address><time datetime="2019-11-11T10:07:00+00:00">11 Nov 2019, 10:07</time> by <a rel="author">SigmaLive</a></address>
      <p>Ο Διευθύνων Σύμβουλος και Πρόεδρος του Συμβουλίου του Ευρωπαϊκού Πανεπιστημίου Κύπρου, Δρ Χριστόφορος Χατζηκυπριανού ανέλυσε την πρότασή του για το πώς μπορεί να μετατραπεί η Κύπρος σε περιφερειακό κόμβο πανεπιστημίων, κατά την ομιλία του στο 15<sup>ο</sup> συνέδριο του Economist στην Κύπρο που πραγματοποιήθηκε αυτή τη βδομάδα στη Λευκωσία.</p>
      <p>Μιλώντας κατά τη διάρκεια της συζήτησης για την «Ανάπτυξη μιας Κουλτούρας Καινοτομίας μέσω της Δημιουργίας των Κέντρων Γνώσης», ο Δρ Χατζηκυπριανού τόνισε την ικανότητα του κλάδου να παρέχει υψηλής ποιότητας εκπαίδευση, καθώς και τη δυνατότητα της Κύπρου να καταστεί οικονομία βασισμένη στη γνώση, ενισχύοντας τα οικοσυστήματα καινοτομίας και έρευνας, προσελκύοντας διεθνείς επενδύσεις και συμβάλλοντας στην αειφόρο ανάπτυξη.</p>
      <p>Είπε ότι η Κύπρος έχει την δυνατότητα να ξεχωρίσει λόγω των υψηλής ποιότητας θεσμών της, της ποικιλίας διαθέσιμων αγγλόφωνων προγραμμάτων, της στρατηγικής της θέσης, τις καλά αναπτυγμένες υποδομές της, τον υψηλής ειδίκευσης πληθυσμό και του ασφαλούς και πολυπολιτισμικού περιβάλλοντος της.</p>
      <p>Υπογράμμισε τις πρωτοβουλίες και τη συμβολή του Ευρωπαϊκού Πανεπιστημίου Κύπρου και τη σημαντική επένδυση και προσφορά μαθημάτων «υψηλής αξίας» και νέων γνώσεων. Είπε ότι οι ισχυρές ερευνητικές συνεργασίες του πανεπιστημίου και η επιτυχία στην εξασφάλιση σημαντικής χρηματοδότησης από την ΕΕ για τα έργα του ήταν μια τεράστια ώθηση για τη χώρα, αλλά επεσήμανε την ανάγκη συμμετοχής του κράτους, θέτοντας ένα χρονοδιάγραμμα στόχων και κινήτρων για να βοηθήσει να τοποθετηθεί η Κύπρος στον περιφερειακό εκπαιδευτικό χάρτη.</p>
      <p>Πρόσθεσε ότι παρόλο που το πανεπιστήμιο αποτελεί πλέον μέλος του μεγαλύτερου ευρωπαϊκού ομίλου τριτοβάθμιας εκπαίδευσης στην Ευρώπη, την Galileo Global Education, και είχε επενδύσει δεκάδες εκατομμύρια ευρώ σε υπερσύγχρονες εγκαταστάσεις της Ιατρικής Σχολής του και είχε δρομολογήσει νέα προγράμματα που προσελκύουν υψηλού επιπέδου ακαδημαϊκούς και σπουδαστές από όλο τον κόσμο, υπάρχει ανάγκη για κρατική υποστήριξη στρατηγικής προσέγγισης. Προειδοποίησε ότι αν δεν υπάρξει συλλογική ώθηση προς τα εμπρός, η ισχυρή ανταγωνιστική θέση που είχαν πετύχει τα κυπριακά πανεπιστήμια θα υπονομευόταν και ο τομέας θα οπισθοδρομούσε.</p>
    </article>
  </body>
</html>