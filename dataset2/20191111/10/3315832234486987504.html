<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/dd071dae84d9a892/ronaldo-a-fost-facut-praf-de-capello-n-a-mai-driblat-pe-nimeni-de-trei-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T10:40:03+00:00"/>
    <meta property="og:title" content="Ronaldo a fost făcut praf de Capello: N-a mai driblat pe nimeni de trei ani"/>
    <meta property="og:description" content="Cristiano Ronaldo a fost schimbat din nou de Maurizio Sarri înaintea finalului jocului. De data aceasta în minutul 55 şi este al doilea meci la rând în care se întâmplă asta, după Lokomotiv - Juventus 1-2. La finalul partidei cu Milan, Fabio Capello l-a criticat dur pe Ronaldo pentru atitudinea avută după ce aplecat direct la vestiare."/>
  </head>
  <body>
    <article>
      <h1>Ronaldo a fost făcut praf de Capello: N-a mai driblat pe nimeni de trei ani</h1>
      <address><time datetime="2019-11-11T10:40:03+00:00">11 Nov 2019, 10:40</time> by <a rel="author">Jurnal.md</a></address>
      <p>
        <b>Cristiano Ronaldo a fost schimbat din nou de Maurizio Sarri înaintea finalului jocului. De data aceasta în minutul 55 şi este al doilea meci la rând în care se întâmplă asta, după Lokomotiv - Juventus 1-2. La finalul partidei cu Milan, Fabio Capello l-a criticat dur pe Ronaldo pentru atitudinea avută după ce aplecat direct la vestiare.</b>
      </p>
      <p>CR7 a fost văzut aruncându-i câteva cuvinte antrenorului după care a plecat direct la cabine, a făcut duş şi a părăsit stadionul înaintea fluierului final. Nu este clar dacă e vorba despre o accidentare sau de o mişcare tactică a "principalului" lui Juve. Ca şi în Liga Campionilor, mutarea lui Sarri s-a dovedit inspirată. Acum Dybala chiar a marcat singurul gol al meciului cu Milan, în minutul 77.</p>
      <p>"Este un mare campion, asa nu poate fi luat în discuţie", a declarat Capello, pentru care apoi să-i ia apărarea lui Sarri: "Este nevoie de personalitate ca să faci această schimbare, dar în final el a câştigat jocul".</p>
      <p>"Cu Sarri a greşit. Faptul că nu s-a aşezat pe bancă şi a spus acele cuvinte rele către Sarri nu este o imagine plăcută. Trebuie să fii un campion chiar şi atunci când eşti înlocuit, nu numai când lucrurile merg bine.</p>
      <p>Adevărul este că Ronaldo nu a mai driblat pe nimeni de trei ani. Îmi aduc aminte când a trecut de de jucători şi i-a lăsat în urmă. Acum nu se mai întâmplă aşa, în timp ce Douglas Costa şi Dybala o fac.</p>
      <p>Dacă aş fi Sarri, eu i-aş reproşa lui Ronaldo în vestiar această atitudine. I-aş spune că trebuie să aibă respect faţă de colegii săi şi că dacă-l schimb o fac pentru că vreau să câştig jocul", a mai comentat Capello.</p>
    </article>
  </body>
</html>