<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T10:53:00+00:00"/>
    <meta property="og:title" content="زنگنه: تنگنای زیادی برای توسعه میادین نفتی داریم"/>
    <meta property="og:description" content="به گزارش مهر، بیژن زنگنه وزیر نفت صبح امروز در حاشیه مراسم رونمایی از میدان جدید نفتی نام آوران در جمع خبرنگاران با بیان اینکه فعلا نمی توان درباره سرمایه لازم برای استخراج نفت از این میدان نفتی به طور مجزا صحبت دقیقی کرد، گفت: توسعه و برداشت این سازمان براساس سایر میدانهای منطقه همانند آبتیمور و منصوری، جفیر، سپهر انجام می شود."/>
  </head>
  <body>
    <article>
      <h1>زنگنه: تنگنای زیادی برای توسعه میادین نفتی داریم</h1>
      <address>
        <time datetime="2019-11-11T10:53:00+00:00">11 Nov 2019, 10:53</time>
      </address>
      <p>وزیر نفت درباره توسعه میدان جدید نفتی نام آوران گفت: فعلاً تنگناهای زیادی برای توسعه داریم.</p>
      <p>به گزارش مهر، بیژن زنگنه وزیر نفت صبح امروز در حاشیه مراسم رونمایی از میدان جدید نفتی نام آوران در جمع خبرنگاران با بیان اینکه فعلا نمی توان درباره سرمایه لازم برای استخراج نفت از این میدان نفتی به طور مجزا صحبت دقیقی کرد، گفت: توسعه و برداشت این سازمان براساس سایر میدانهای منطقه همانند آبتیمور و منصوری، جفیر، سپهر انجام می شود.</p>
      <p>وی در پاسخ به این سوال که تولید نفت کشور با برداشت از این میدان چه میزان افزایش خواهد یافت، پاسخ داد: در حال حاضر تنگناهای زیادی برای توسعه میدان داریم اما قطعاً عملیات بازیافت را در برنامه داریم به طور کلی بازیافت در دنیا در حال پیشرفت است.</p>
      <p>این مقام مسئول ادامه داد: ایران از دو روش می تواند ضریب بازیافت میادین نفتی خود را افزایش دهد. یکی از این روش ها تکیه بر فناوری داخلی است که این فناوری را با استفاده از کمک دانشگاه ها ارتقاء می دهیم و روش دیگر تعامل با شرکت های خارجی دنیا است که صاحب فناوری هستند.</p>
      <p>وزیر نفت در مورد ضریب بازیافت مخازن نفتی توضیح داد: این عدد برای میادین مختلف براساس سنگ مخزن متفاوت است و ما هم ضریب بازیافت ۶-۵ درصدی داریم و هم ضریب بازیافت ۶۰ درصدی اما به طور کلی باید تلاش کنیم تا میزان ضریب بازیافت میادین خود را بالا ببریم.</p>
    </article>
  </body>
</html>