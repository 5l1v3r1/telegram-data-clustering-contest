<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/vibori-mera-kiyeva-tkachenko-bratime-uchast-novini-ukrajini-50052770.html"/>
    <meta property="og:site_name" content="НВ"/>
    <meta property="article:published_time" content="2019-11-11T10:00:00+00:00"/>
    <meta property="og:title" content="«Скоріше так, ніж ні». Нардеп Ткаченко відповів на питання про участь у виборах мера Києва"/>
    <meta property="og:description" content="Депутат Слуги народу Олександр Ткаченко має намір балотуватися на посаду мера Києва."/>
  </head>
  <body>
    <article>
      <h1>«Скоріше так, ніж ні». Нардеп Ткаченко відповів на питання про участь у виборах мера Києва</h1>
      <h2>Депутат Слуги народу Олександр Ткаченко має намір балотуватися на посаду мера Києва.</h2>
      <address>
        <time datetime="2019-11-11T10:00:00+00:00">11 Nov 2019, 10:00</time>
      </address>
      <p>На питання <a href="https://thebabel.com.ua/news/37911-skorishe-tak-nizh-ni-nardep-tkachenko-maye-namir-balotuvatisya-u-meri-kiyevi">theБабель,</a> чи буде він балотуватися, нардеп Ткаченко відповів: «Скоріше так, ніж ні».</p>
      <p>Видання також з’ясувало, що у Ткаченка немає постійно діючого штабу, який займається темою Києва. Замість нього періодично збирається робоча група, яка напрацьовує план змін і реформ у столиці. Їх Ткаченко планує запустити після того, як очолить Київську міську державну адміністрацію.</p>
      <p>У питаннях щодо столиці нардепу допомагають технологи Центру політичних рішень, які після 2014 року співпрацювали з мером Києва Віталієм Кличком і Опозиційною платформою — За життя. Однак, за інформацією видання, системно з Ткаченко технологи не працюють, чекаючи призначення в КМДА і офіційного рішення балотуватися в мери Києва.</p>
      <p>Нагадаємо, 4 вересня <a href="https://nv.ua/ukr/kyiv/kabmin-pidtrimav-zvilnennya-klichko-novini-ukrajini-50040874.html">Кабінет міністрів підтримав звільнення мера Києва Віталія Кличка з посади голови КМДА.</a> Після цього Кабмін звернувся до президента Володимиру Зеленського.</p>
      <p>Подати подання на звільнення Кличка з посади голови КМДА в липні Кабінет міністрів попросив глава Офісу президента Андрій Богдан. Тоді уряд Гройсмана відмовився розглядати звільнення київського мера з цього поста.</p>
      <p>Сам Кличко <a href="https://nv.ua/ukr/kyiv/klichko-prokomentuvav-podannya-kabminu-na-zvilnennya-z-posadi-golovi-kmda-novini-kiyeva-50040909.html">назвав цей крок незаконним і таким, що суперечить Конституції.</a></p>
      <p>При цьому <a href="https://nv.ua/ukr/ukraine/politics/klichko-bude-balotuvatisya-na-viborah-mera-kiyeva-novini-ukrajini-50040935.html">Кличко пообіцяв балотуватися на наступних місцевих виборах,</a> незважаючи на те, що вони можуть не мати сенсу після поділу повноважень мера і глави КМДА.</p>
      <p>Пізніше екс-генеральний директор телеканалу 1+1, народний депутат від Слуги народу <a href="https://nv.ua/ukr/kyiv/oleksandr-tkachenko-hoche-zaynyati-post-glavi-kmda-novini-ukrajini-50046735.html">Олександр Ткаченко підтвердив НВ, що претендує на посаду голови Київської міської держадміністрації</a> і вже подав декларацію про доходи в НАЗК.</p>
      <p>Дані опитування Київського міжнародного інституту соціології свідчать, що <a href="https://nv.ua/ukr/kyiv/vibori-mera-kiyeva-bilshist-pidtrimuye-klichka-opituvannya-50050369.html">більшість киян проголосували б на виборах мера Києва за Віталія Кличка.</a></p>
    </article>
  </body>
</html>