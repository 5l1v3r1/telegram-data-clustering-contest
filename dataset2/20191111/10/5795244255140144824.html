<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/ukrajinskiy-biznesmen-yakiy-zhive-u-rosiji-zalishiv-solista-grupi-ivanushki-international-bez-opalennya-i-svitla-50052778.html"/>
    <meta property="og:site_name" content="НВ"/>
    <meta property="article:published_time" content="2019-11-11T10:29:00+00:00"/>
    <meta property="og:title" content="Підмосковні війни. Український бізнесмен, який живе в Росії, залишив соліста групи Иванушки International без опалення і світла — ЗМІ"/>
    <meta property="og:description" content="ЗМІ повідомляють, що співвласник українського холдингу Nemiroff Яків Грибов, який живе у Росії, залишив жителів підмосковного котеджного селища Клоково без світла, води і опалення."/>
  </head>
  <body>
    <article>
      <h1>Підмосковні війни. Український бізнесмен, який живе в Росії, залишив соліста групи Иванушки International без опалення і світла — ЗМІ</h1>
      <h2>ЗМІ повідомляють, що співвласник українського холдингу Nemiroff Яків Грибов, який живе у Росії, залишив жителів підмосковного котеджного селища Клоково без світла, води і опалення.</h2>
      <address>
        <time datetime="2019-11-11T10:29:00+00:00">11 Nov 2019, 10:29</time>
      </address>
      <p>У Росії розгорівся скандал після того, як Грибов відрізав доступ до електропостачання і опалення своїм сусідам. Серед них опинився і соліст російської групи Иванушки International, український музикант Кирило Туриченко, який проживає в елітному селищі.</p>
      <p>У <a href="https://life.ru/t/%D0%BD%D0%BE%D0%B2%D0%BE%D1%81%D1%82%D0%B8/1254107/ukrainskii_bizniesmien_otriezal_ot_eliektrichiestva_dom_solista_ivanushiek_--_vidieo">розмові</a> з журналістами артист повідомив, що український бізнесмен планує будувати дорогу до свого дому, в результаті чого відрізав всі комунікації, які йшли через його ділянку до сусідніх будинків.</p>
      <p>«Юридично він має на це право, оскільки земля належить йому. Однак попередній власник проклав комунікації так, що при відключенні страждають всі сусіди. Тим часом, Грибов знаходиться зараз у від'їзді, а жителі селища змушені сидіти без світла і тепла», — пишуть ЗМІ.</p>
      <p>Дії Грибова також засудив Борис Фейгін, який проживає в Клоково. Він зазначив, що бізнесмен намагається вижити своїх сусідів:</p>
      <p>«У будинку немає ні каналізації, ні опалення, найголовніше — немає води, через що, власне, немає нічого іншого. Води немає тому, що мої милі сусіди в черговий раз перерубали одну з комунікацій», — повідомив він.</p>
      <p>Відзначимо, Яків Грибов є засновником компанії Зернотрейд, співвласником житомирського заводу Обербетон і співвласником українського холдингу Nemiroff. Майже два роки тому він перетнув кордон з Білоруссю і покинув Україну.</p>
      <p>У свою чергу Кирило Туриченко, який народився в Одесі, раніше брав участь в шоу Голос країни на 1+1 і Останній герой на ICTV. У квітні 2013 року музикант замінив Олега Яковлєва в групі Иванушки International, солістом якої залишається по сьогоднішній день.</p>
    </article>
  </body>
</html>