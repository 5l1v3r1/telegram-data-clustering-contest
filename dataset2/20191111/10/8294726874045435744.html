<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/o-decizie-comisiei-europene-va-duce-la-scumpirea-semnificativa-masinilor-174293.html"/>
    <meta property="og:site_name" content="Auto Bild"/>
    <meta property="article:published_time" content="2019-11-11T10:15:03+00:00"/>
    <meta property="og:title" content="O decizie a Comisiei Europene va duce la scumpirea semnificativă a maşinilor"/>
    <meta property="og:description" content="O decizie a Comisiei Europene va duce la scumpirea semnificativă a maşinilor! Parlamentul European a aprobat  o listă de 30 de noi funcţii."/>
  </head>
  <body>
    <article>
      <h6 class="kicker">Veşti neplăcute</h6>
      <h1>O decizie a Comisiei Europene va duce la scumpirea semnificativă a maşinilor</h1>
      <address><time datetime="2019-11-11T10:15:03+00:00">11 Nov 2019, 10:15</time> by <a rel="author">Auto Bild Romania</a></address>
      <p>
        <b>O decizie a Comisiei Europene va duce la scumpirea semnificativă a maşinilor! Parlamentul European a aprobat o listă de 30 de noi funcţii de siguranţă obligatorii pentru toate autoturismele noi vândute în statele UE începând cu jumătatea anului 2022.</b>
      </p>
      <p>Practic toate autoturismele noi vor fi prevăzute obligatoriu cu funcţii de siguranţă, începând de la sisteme pentru frânarea de urgenţă, tehnologii de menţinere a direcţiei şi până la detectoare de somnolenţă.</p>
      <p>Aceste măsuri au fost propuse anul trecut de Comisia Europeană şi aprobate de Parlamentul European cu scopul de a reduce numărul victimelor accidentelor rutiere.</p>
      <p>Aproape 30 de noi funcţii menite, printre altele, să înregistreze datele unui accident, să împiedice persoanele aflate sub influenţa alcoolului să conducă sau să împiedice de asemenea depăşirea limitei legale de viteză vor deveni obligatorii.</p>
      <p>Autoturismele şi autoutilitarele vor trebui să fie prevăzute de asemenea cu zone extinse de protecţie a capului în urma unui impact, pentru a limita astfel rănirile în urma coliziunii cu pietoni sau biciclişti.</p>
      <p>De asemenea, camioanele şi autobuzele vor trebui să fie proiectate în aşa fel încât să fie diminuate unghiurile moarte şi să fie dotate cu sisteme capabile să detecteze pietonii şi bicicliştii aflaţi în apropiere.</p>
      <p>Această decizie va duce automat la scumpirea semnificativă a autoturismelor. Spre exemplu în acest moment pentru Dacia Duster sistemul de avertizare a unghiului mort poate fi comandat doar opţional şi de la echipări superioare.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/euro-ncap-sisteme-asistenta-167748.html"/>
        <a href="https://www.auto-bild.ro/headline/honda-sensing-160608.html"/>
        <a href="https://www.auto-bild.ro/stiri/ford-lanseaza-o-tehnologie-pentru-evitarea-conducerii-pe-contrasens-pe-autostrada-108489.html"/>
      </related>
    </article>
  </body>
</html>