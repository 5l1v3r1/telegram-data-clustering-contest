<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/dzhoker-naypributkovishiy-film-svitu-znyatiy-za-knigoyu-komiksiv-50052781.html"/>
    <meta property="og:site_name" content="НВ"/>
    <meta property="article:published_time" content="2019-11-11T10:56:00+00:00"/>
    <meta property="og:title" content="Майже мільярд. Джокер став найприбутковішим в світі фільмом, знятим за книгою коміксів"/>
    <meta property="og:description" content="За результатами касових зборів за п’ять тижнів прокату Джокер заробив майже $1 млрд, залишивши позаду Веном і Дедпул."/>
  </head>
  <body>
    <article>
      <h1>Майже мільярд. Джокер став найприбутковішим в світі фільмом, знятим за книгою коміксів</h1>
      <h2>За результатами касових зборів за п’ять тижнів прокату Джокер заробив майже $1 млрд, залишивши позаду Веном і Дедпул.</h2>
      <address>
        <time datetime="2019-11-11T10:56:00+00:00">11 Nov 2019, 10:56</time>
      </address>
      <p>Фільм-володар Золотого Лева Венеціанського кінофестивалю 2019 <i>Джокер</i> режисера Тодда Філліпса з Хоакіном Феніксом в головній ролі офіційно став найприбутковішим фільмом світу, знятим за книгою коміксів.</p>
      <p>Як повідомило видання <a href="https://www.forbes.com/sites/scottmendelson/2019/11/08/box-office-dc-films-joker-tops-955-million-to-become-more-profitable-than-deadpool-venom-and-batman/#7f88ff6d18ff">Forbes</a>, касові збори фільму в світі досягли $957 млрд. При бюджеті картини $62,5 млн<i> Джокер</i> заробив у 15,3 рази більше. Таким чином він перевершив рекорд фільму <i>Маска</i> з Джимом Керрі у головній ролі, який заробив $351 млн при бюджеті $23 млн (15,2 рази).</p>
      <p>Раніше найприбутковішими фільмами, знятими за книгою коміксів, були <i>Веном</i> ($954 млн при бюджеті $90 млн), <i>Дедпул</i> ($783 млн при бюджеті $58 млн), <i>Бетмен</i> ($411 млн при бюджеті $35 млн), <i>Маска</i> ($351 млн при бюджеті $23 млн) і <i>Черепашки-ніндзя</i> ($200 млн при бюджеті $13,5 млн).</p>
      <p>На сьогоднішній день <i>Джокер</i> займає третю сходинку найдешевших у виробництві картин, що заробили понад $900 млн. Так, перше місце займає фільм <i>Богемська рапсодія,</i> який <i/> заробив $905 млн при бюджеті $52 млн, друге місце за мультфільмом <i>Король-лев</i>, який заробив $968 млн при бюджеті $55 млн.</p>
      <p>Експерти прогнозують, що наступного тижня бокс-офіс <i>Джокер </i>перевищить $1 млрд.</p>
      <p>Читайте також:</p>
      <ul>
        <li>
          <a href="https://style.nv.ua/ukr/travel/dzhoker-de-znimavsya-dzhoker-de-shodi-z-dzhokera-foto-50048960.html">Модна локація для Instagram-фото. Сходи Джокера стали новою визначною пам’яткою Нью-Йорка</a>
        </li>
        <li>
          <a href="https://style.nv.ua/ukr/kultura/dzhoker-samiy-kasoviy-film-v-sviti-kategoriya-r-50050157.html">Побив рекорд Дедпула. Джокер став найкасовішим фільмом в світі</a>
        </li>
        <li>
          <a href="https://style.nv.ua/ukr/kultura/dedpul-privitav-dzhokera-z-kasovim-rekordom-50050367.html">«От гі**юк!» Райан Рейнольдс жартівливо привітав творців Джокера з касовим рекордом</a>
        </li>
      </ul>
    </article>
  </body>
</html>