<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-husband-was-celebrating-with-girlfriends-wife-saw-know-what-happen-next-2843308.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T10:55:26+00:00"/>
    <meta property="og:title" content="पति गर्लफ्रेंड संग मना रहा था रंगरेलियां, पत्नी ने देख लिया और.."/>
    <meta property="og:description" content="व्हाट्सएप पर पति को युवती संग देखा तो महिला आपा खो बैठी। उसने विषाक्त पदार्थ का सेवन कर लिया। हालत बिगड़ने पर उसे जिला अस्पताल में भर्ती कराया गया। डाक्टरों ने हालत नाजुक बताई..."/>
  </head>
  <body>
    <article>
      <h1>पति गर्लफ्रेंड संग मना रहा था रंगरेलियां, पत्नी ने देख लिया और..</h1>
      <address><time datetime="2019-11-11T10:55:26+00:00">11 Nov 2019, 10:55</time> by <a rel="author">हिन्दुस्तान टीम,मुरादाबाद</a></address>
      <p>व्हाट्सएप पर पति को युवती संग देखा तो महिला आपा खो बैठी। उसने विषाक्त पदार्थ का सेवन कर लिया। हालत बिगड़ने पर उसे जिला अस्पताल में भर्ती कराया गया। डाक्टरों ने हालत नाजुक बताई है। वहीं पुलिस मामले की जांच में जुट गई है। पीड़िता सिविल लाइंस थाना क्षेत्र के हरथला की रहने वाली है।</p>
      <p>पति निर्यात फर्म में नौकरी करता है। बताते हैं कि युवक का प्रेम प्रसंग अगवानपुर निवासी युवती से चल रहा है। शुरुआत में चोरी छिपे दोनों मिलते जुलते रहे। बाद में खुलेआम मिलना शुरू कर दिया। शक होने पर पत्नी ने युवक को समझाने की भी कोशिश की।</p>
      <p>इस दौरान पति ने प्रेम संबंधों से ही इनकार कर दिया। शनिवार दोपहर महिला ने मोबाइल में पति को युवती संग रंगरेलियां मनाते वीडियो में देख लिया। गुस्साई महिला ने पति से शिकायत की। इस पर दोनों में विवाद भी हुआ। इसके बाद उसने जहर का सेवन कर लिया। महिला को जिला अस्पताल में भर्ती कराया गया है। </p>
    </article>
  </body>
</html>