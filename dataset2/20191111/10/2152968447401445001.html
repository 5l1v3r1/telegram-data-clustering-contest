<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/11/dvama-se-sbiha-v-pleven-ediniiat-naletial-sys-schupena-butilka.429197"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T10:56:00+00:00"/>
    <meta property="og:title" content="Двама се сбиха в Плевен, единият налетял със счупена бутилка"/>
    <meta property="og:description" content="Приети са в болница с порезни рани и без опасност за живота | Dnes.bg"/>
  </head>
  <body>
    <article>
      <h1>Двама се сбиха в Плевен, единият налетял със счупена бутилка</h1>
      <h2>Приети са в болница с порезни рани и без опасност за живота</h2>
      <address><time datetime="2019-11-11T10:56:00+00:00">11 Nov 2019, 10:56</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Двама мъже са пострадали при сбиване в Плевен, съобщават от Областната дирекция на МВР.</p>
      <p>Сигналът за конфликта е подаден на 9 ноември в 01.18 часа в Първо РУ - Плевен. Съобщено е за сбиване на улица "Трети март".</p>
      <p>На място са изпратени полицейски служители. Изяснено е, че след възникнал скандал, 35-годишен е нанесъл прободни рани в областта на лицето, ухото, лява ръка и ляв крак със счупена бутилка на 41-годишен, а после се е самонаранил в дясната ръка.</p>
      <p>И двамата мъже са от Плевен. Пострадалите са транспортирани в ЦСМП – Плевен. Няма опасност за живота им.</p>
      <p>35-годишният е настанен под наблюдение в ортопедична клиника към УМБАЛ "Д-р Георги Странски" - Плевен. Извършен е оглед на местопроизшествието, при който са иззети мобилен телефон, счупени шишета и биологичен материал за лабораторна обработка.</p>
      <p>Уведомен е дежурен прокурор в РП – Плевен. За престъпление от НК е започнато досъдебно производство. Продължава работата по случая.</p>
    </article>
  </body>
</html>