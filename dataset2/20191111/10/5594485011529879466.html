<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/izvnredno-razporezhdane-na-borisov-sled-razsledvane-na-vasil-ivanov_news708620.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T10:51:00+00:00"/>
    <meta property="og:title" content="Извънредно разпореждане на Борисов след разследване на Васил Иванов"/>
    <meta property="og:description" content="Директорът на Многопрофилната болница за активно лечение в гр. Пазарджик д-р Васил Вълчев е освободен"/>
  </head>
  <body>
    <article>
      <h1>Извънредно разпореждане на Борисов след разследване на Васил Иванов</h1>
      <h2>Директорът на Многопрофилната болница за активно лечение в гр. Пазарджик д-р Васил Вълчев е освободен</h2>
      <address>
        <time datetime="2019-11-11T10:51:00+00:00">11 Nov 2019, 10:51</time>
      </address>
      <p>https://blitz.bg/obshtestvo/regioni/izvnredno-razporezhdane-na-borisov-sled-razsledvane-na-vasil-ivanov_news708620.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573034268-img-1512jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Директорът на Многопрофилната болница за активно лечение в гр. Пазарджик д-р Васил Вълчев е освободен по разпореждане на министър-председателя Бойко Борисов. </b><br/><br/>Още през изминалата седмица министърът на здравеопазването Кирил Ананиев е изпратил писма за свикване на Общо събрание на лечебното заведение, за да бъде извършена промяната в управлението на болницата.<br/><br/>До избора на нов директор в МБАЛ-Пазарджик ще бъде назначен прокурист. Здравният министър е поискал от НЕЛК да направи проверка на ТЕЛК решенията, които са издадени от ТЕЛК комисиите в МБАЛ-Пазарджик.<br/><br/>По разпореждане на министъра на здравеопазването Изпълнителна агенция „Медицински надзор“ от днес започна пълна проверка на лечебното заведение в гр. Пазарджик.<br/><br/><b><a href="https://blitz.bg/kriminalni/prestplenie/zhurnalistt-vasil-ivanov-razkri-novi-frapirashchi-narusheniya-v-pazardzhishkata-bolnitsa-video_news708534.html">Припомняме, че вчера разследващия репортер на Нова телевизия Васил Иванов направи нови разкрития за нередности в здравното заведение.</a></b><br/><br/> През септември разследване на журналиста на Нова телевизия разкри скандални нередности в държавната болница в Пазарджик. Там, докато сестрите протестират заради ниски заплати, един кардиолог получава 57 000 лева месечна заплата.<br/><br/>Оттогава в медията са получени сигнали и за други сериозни нарушения. Става дума за фалшиви ТЕЛК решения, за които директорът Васил Вълчев получава сигнали от години, но не предприема нищо.<br/><br/>ТЕЛК-овете за цялата област се издават от две комисии. И двете са към държавната болница в Пазарджик и са на подчинение на директора Вълчев, както и лекарите в тях.<br/><br/>Оказва се, че председателите и на двете комисии са с увреждания и са получили ТЕЛК решения от собствените си комисии. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>