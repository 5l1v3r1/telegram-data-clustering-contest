<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42756_Batkiv-nepovnolitnoho-bukovintsya-yakiy-otruvsya-alkoholem-pokarali"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-11T10:40:00+00:00"/>
    <meta property="og:title" content="Батьків неповнолітнього буковинця, який отруївся алкоголем, покарали"/>
    <meta property="og:description" content="Протоколи щодо невиконання батьківських обов`язків отримали ще двоє батьків, чиї малолітні діти вживали алкоголь разом з госпіталізова"/>
  </head>
  <body>
    <article>
      <h1>Батьків неповнолітнього буковинця, який отруївся алкоголем, покарали</h1>
      <address>
        <time datetime="2019-11-11T10:40:00+00:00">11 Nov 2019, 10:40</time>
      </address>
      <p>
        <b>Протоколи щодо невиконання батьківських обов`язків отримали ще двоє батьків, чиї малолітні діти вживали алкоголь разом з госпіталізованим.</b>
      </p>
      <p>На Сокирянщині поліцейські провели перевірку за фактом отруєння неповнолітнього алкоголем. Там днями до місцевої лікарні госпіталізували 13-річного місцевого жителя з діагнозом «алкогольне отруєння».<br/><br/>Як встановили правоохоронці, юнак вживав спиртні напої у компанії двох малолітніх друзів на території місцевої недобудови. Через деякий час у одного із них погіршилося самопочуття. Після чого хлопця побачили перехожі та викликали швидку медичну допомогу.<br/><br/>На батьків неповнолітніх поліцейські склали адміністративні протоколи за статтею 184 (Невиконання батьками або особами, що їх замінюють, обов`язків щодо виховання дітей) Кодексу України про адміністративні правопорушення. Зокрема, з ними ювенальні поліцейські провели профілактичні бесіди щодо недопущення в подальшому вказаних випадків. Повідомили у відділі комунікації поліції Чернівецької області.</p>
      <p>
        <i>Фото ілюстративне</i>
      </p>
    </article>
  </body>
</html>