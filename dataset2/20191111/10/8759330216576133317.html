<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903342/-wat-mij-stoort-is-dat-kv-mechelen-al-vanaf-het-begin-tijd-aan-het-rekken-was-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T10:43:00+00:00"/>
    <meta property="og:title" content="&quot;Wat mij stoort, is dat KV Mechelen al vanaf het begin tijd aan het rekken was&quot;"/>
    <meta property="og:description" content="Standard is er zondag niet in geslaagd om de punten thuis te houden. Op Sclessin ging het met 1-2 onderuit tegen KV Mechelen. Een flinke domper voor onder andere Obbi Oularé."/>
  </head>
  <body>
    <article>
      <h1>"Wat mij stoort, is dat KV Mechelen al vanaf het begin tijd aan het rekken was"</h1>
      <address>
        <time datetime="2019-11-11T10:43:00+00:00">11 Nov 2019, 10:43</time>
      </address>
      <p>
        <b>Standard is er zondag niet in geslaagd om de punten thuis te houden. Op Sclessin ging het met 1-2 onderuit tegen KV Mechelen. Een flinke domper voor onder andere Obbi Oularé.</b>
      </p>
      <p>"Het is frustrerend dat we niet eens een punt pakken", reageerde de aanvaller bij <i>Sporza</i>. "We misten de laatste procentjes op de belangrijke momenten, terwijl ik ons misschien wel de beste ploeg vond. We slikken goals op een stilstaande fase en een moment dat De Camargo helemaal alleen staat. We zijn niet blij, dit is een zure en dure nederlaag. Dit mag thuis niet gebeuren", aldus de spits.</p>
      <p>Standard scoorde uiteindelijk nog de 2-2, maar die werd afgekeurd. "Je moet er niet over zeuren dat dat gebeurt als het een correcte beslissing is", geeft Oularé nog mee.</p>
      <p>Al vond hij de wedstrijdleiding zeker niet feilloos. "Wat mij meer stoort, is dat de keeper van KV Mechelen vanaf het begin tijd aan het rekken was en KV Mechelen veel fouten maakte zonder er gele kaarten voor te krijgen. Dan hebben bepaalde mensen hun job niet goed gedaan, vind ik", aldus Oularé.</p>
    </article>
  </body>
</html>