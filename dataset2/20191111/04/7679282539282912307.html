<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-shreyas-iyer-hat-trick-of-sixes-deepak-chahar-hat-trick-of-wickets-and-a-card-trick-on-chahal-tv-watch-video-2843027.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T04:52:48+00:00"/>
    <meta property="og:title" content="VIDEO: 'चहल टीवी' पर आए श्रेयस-दीपक, देखिए अय्यर का मजेदार 'जादू'"/>
    <meta property="og:description" content="India vs Bangladesh 3rd T20I at Nagpur: भारत और बांग्लादेश के बीच 3 मैचों की सीरीज का तीसरा और निर्णायक टी-20 नागपुर में खेला गया। इस मैच में भारत ने बांग्लादेश को 30 रनों से मात दी। इसी के साथ ही..."/>
  </head>
  <body>
    <article>
      <h1>VIDEO: 'चहल टीवी' पर आए श्रेयस-दीपक, देखिए अय्यर का मजेदार 'जादू'</h1>
      <address><time datetime="2019-11-11T04:52:48+00:00">11 Nov 2019, 04:52</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh 3rd T20I at Nagpur:</b> भारत और बांग्लादेश के बीच 3 मैचों की सीरीज का तीसरा और निर्णायक टी-20 नागपुर में खेला गया। इस मैच में भारत ने बांग्लादेश को 30 रनों से मात दी। इसी के साथ ही भारत ने सीरीज पर भी 2-1 से जीत ली। इस मैच में दीपक चाहर ने 7 रन देकर 6 विकेट झटके। इसमें एक हैट्रिक भी शामिल है। वहीं, श्रेयस अय्यर ने अपना पहला टी-20 इंटरनेशनल अर्धशतक जड़ा।  उन्होंने 62 रन की पारी खेली। अय्यर ने 33 गेंदों की अपनी पारी में पांच छक्के और तीन चौके जड़े। अय्यर ने आफिफ हुसैन की गेंदबाजी पर लगातार तीन छक्के जड़े। इस शानदार परफॉर्मेंस के बाद युजवेंद्र चहल ने दीपक चाहर और श्रेयस अय्यर का 'चहल टीवी' पर मजेदार इंटरव्यू लिया। </p>
      <p>चहल इस इंटरव्यू की शुरुआत हंसी मजाक के साथ की और मजाक करते हुए दीपक से कहा कि बॉलिंग में मेरा ही रिकॉर्ड तोड़ दिया, अब क्या कहें बडे़ बेशर्म आदमी हो यार तुम तो। चहल ने दीपक से उनकी परफॉर्मेंस के बारे में पूछा तो दीपक ने कहा, काफी अच्छी फीलिंग है। दीपक कहते हैं कि आप घर पर बैठकर सोचोगे तो भी कभी यह नहीं सोच पाओगे की इंटरनेशनल टी-20 क्रिकेट में 7 रन देकर 6 विकेट लोगे। आपने गलती से सोच भी लिया कि 5 विकेट ले लूंगा तो रन तो कम से कम 20-25 होंगे। </p>
      <h3>
        <a href="https://www.livehindustan.com/cricket/story-india-vs-bangladesh-shreyas-iyer-smashes-hat-trick-of-sixes-slam-1st-t20i-fifty-watch-video-2843020.html">INDvsBAN: श्रेयस अय्यर ने लगाई छक्कों की 'हैट्रिक', जड़ा पहला T20I अर्धशतक</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-deepak-chahar-becomes-first-indian-to-take-t20i-hat-trick-claims-best-ever-bowling-figures-in-all-t20i-2842963.html">INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड</a>
      </h3>
      <p>दीपक की इस बात के बीच में श्रेयस अय्यर ने कहा कि इसके लिए मुझे भी क्रेडिट देना चाहिए क्योंकि पांचवां कैच मैंने ही लिया है। दीपक इस पर श्रेयस को धन्यवाद कहते हैं। फिर चहल ने मजाक में कहा कि तुम दोनों आपस में ही खेल लो। फिर तीनों हंसने लगते हैं।</p>
      <p>चहल ने इसके बाद श्रेयस अय्यर से तीन बॉल पर तीन छक्के को लेकर सवाल करते हैं। इसका जवाब देते हुए श्रेयस ने कहा कि जब 3 छक्के लग गए हों तो अगली गेंद पर भी 6 के लिए जाना ही पड़ता है। कोई भी बल्लेबाज यही करता है। लेकिन फिर नहीं हो पाया कोई बात नहीं। </p>
      <p>चहल ने पूछा कि ओस काफी थी। ऐसे में आपके दिमाग में क्या चल रहा था। इस पर दीपक कहते हैं कि बस यही सोच रहा था कि साइड की बाउंड्री बड़ी हैं, लेकिन हम पेस संभालेंगे। उन्होंने आगे कहा कि लेकिन चेन्नई में खेल-खेल के आदत हो गई है। वहां तो ओस भी रहती हैं और पसीना भी इतना आता है कि अब पता चल गया है कि हर बॉल पर कैसे हाथ साफ करने हैं। उन्होंने कहा इस तरह उन्हें चेन्नई में खेलने का यहां भी फायदा मिला।</p>
      <p>इस इंटरव्यू के बाद श्रेयस अय्यर ने ताश के पत्तों के साथ एक ट्रिक दिखाई, जो काफी मजेदार थी।</p>
      <figure>
        <iframe data-src="https://twitter.com/BCCI/status/1193733838414872576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>