<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-gonkonzi-policiya-zastosuvala-boyovu-zbroyu-proti-demonstrantiv-video-novini-svitu-50052724.html"/>
    <meta property="og:site_name" content="НВ"/>
    <meta property="article:published_time" content="2019-11-11T04:15:00+00:00"/>
    <meta property="og:title" content="Поліція Гонконгу застосувала бойову зброю проти демонстрантів: відомо про одного пораненого"/>
    <meta property="og:description" content="Під час заворушень в Гонконзі поліція використовувала проти демонстрантів бойову зброю, щонайменше одна людина була поранена."/>
  </head>
  <body>
    <article>
      <h1>Поліція Гонконгу застосувала бойову зброю проти демонстрантів: відомо про одного пораненого</h1>
      <h2>Під час заворушень в Гонконзі поліція використовувала проти демонстрантів бойову зброю, щонайменше одна людина була поранена.</h2>
      <address>
        <time datetime="2019-11-11T04:15:00+00:00">11 Nov 2019, 04:15</time>
      </address>
      <p>Про це повідомляє <a href="https://www.reuters.com/article/us-hongkong-protests/pam-pam-pam-hong-kong-police-open-fire-wounding-protester-idUSKBN1XL00W?il=0">Reuters</a> з посиланням на місцеві ЗМІ.</p>
      <p>Як повідомили агентству в лікарні, 21-річний чоловік, який ймовірно отримав поранення під час інциденту, був госпіталізований і прооперований.</p>
      <p>Місцеве телебачення повідомило, що він перебуває у стабільному стані.</p>
      <p>За словами свідків, через деякий час в тому ж районі, де був поранений протестувальник, поліція застосувала сльозогінний газ проти демонстрантів.</p>
      <p>У поліції повідомили, що демонстранти встановили барикади в багатьох місцях по всьому місту.</p>
      <p>У спробі відновити порядок один з офіцерів дорожньої поліції застосував пістолет.</p>
      <p>Масові протести в Гонконзі почалися після розгляду поправок до закону про екстрадицію правопорушників за запитом Пекіна в материковий Китай.</p>
      <p>Демонстранти виступають проти видачі ймовірних правопорушників і злочинців владі КНР, де деяким може загрожувати страта.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/292/original/45941a3c0450e8e52eb538e39cb2544b.png?stamp=1&amp;q=85&amp;w=115"/>
      </figure>
      <p>Леонід Бершидський<br/>Якою буде наступна революція? Не питайте у Facebook</p>
      <p>Нинішні акції протесту стали наймасовішими в Гонконзі з часу передачі цієї колишньої британської колонії Китаю в 1997 році. За даними спостерігачів, максимальна кількість протестувальників досягала 1,7 млн осіб.</p>
      <p>Уряд Китаю звинувачує протестувальників у насильстві, вандалізмі та «тероризмі».</p>
      <p>25 серпня <a href="https://nv.ua/ukr/world/countries/protesti-v-gonkonzi-policiya-vpershe-zastosuvala-zbroyu-proti-protestuvalnikiv-50039211.html">поліція Гонконгу вперше застосувала зброю</a> проти учасників масових протестів у місті.</p>
    </article>
  </body>
</html>