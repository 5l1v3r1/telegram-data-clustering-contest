<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/samotnist-zagrozhuje-rannoyu-smertyu-doslidzhennya-638966.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T04:47:19+00:00"/>
    <meta property="og:title" content="Самотність загрожує ранньою смертю – дослідження"/>
    <meta property="og:description" content="Фахівці встановили, що самотні пацієнти втричі частіше страждають від тривоги і депресії"/>
  </head>
  <body>
    <article>
      <h1>Самотність загрожує ранньою смертю – дослідження</h1>
      <address>
        <time datetime="2019-11-11T04:47:19+00:00">11 Nov 2019, 04:47</time>
      </address>
      <h4>Фахівці встановили, що самотні пацієнти втричі частіше страждають від тривоги і депресії</h4>
      <p>Вчені з Данії дослідили, що люди з серцево-судинними захворюваннями піддаються підвищеному ризику ранньої смерті, якщо їх обтяжує самотність.</p>
      <p>Про це повідомляє журнал Heart.</p>
      <p>Зазначається, що у дослідженні взяли участь 13 443 пацієнта, яких було госпіталізовано з ішемічною хворобою серця, аритмією або пороком серця.</p>
      <p>Фахівці встановили, що самотні пацієнти, які взяли участь у дослідженні, втричі частіше страждали від тривоги і депресії.</p>
      <p>За станом учасників проекту вчені спостерігали протягом року після виписки з лікарні. Вони аналізували наявність шкідливих звичок у способі життя людей, а також дотримання ними рекомендацій лікарів.<br/><br/>Дослідники виявили, що почуття самотності, від якого можуть страждати люди, не пов'язане з окремим проживанням, бо на самотність скаржилися і ті, хто жив з родичами.</p>
      <p>За словами авторів роботи, кількість самотніх і соціально ізольованих людей в соціумі зростає в цілому.<br/><br/>«Наші результати показують, що самотність пов'язана зі змінами серцево-судинної, нейроендокринної та імунної функцій, а також з вибором нездорового способу життя, негативно впливає на стан здоров'я», - підкреслили науковці.<br/><br/>Вони констатували, що у самотніх чоловіків ймовірність ранньої смерті через будь-які причини вища вдвічі, а у жінок - втричі.</p>
      <related>
        <a href="https://glavcom.ua/country/health/maloruhlivim-i-antisportivnim-bigati-ne-treba-prosto-hodit-638950.html"/>
        <a href="https://glavcom.ua/country/health/kava-mozhe-zahistiti-vid-raku-pechinki-doslidzhennya-638764.html"/>
        <a href="https://glavcom.ua/country/health/mediki-rozpovili-komu-ne-varto-koristuvatisya-pidzemkoyu-638496.html"/>
      </related>
    </article>
  </body>
</html>