<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/napolyon-hayrani-profesor-sevgilisini-oldurdu-2218217"/>
    <meta property="og:site_name" content="Posta"/>
    <meta property="article:published_time" content="2019-11-11T04:55:39+00:00"/>
    <meta property="og:title" content="Napolyon hayranı profesör, sevgilisini öldürdü"/>
    <meta property="og:description" content="Rusyada dünyanın kanını donduran bir cinayet işlendi. Cinayetin faili ülkenin ünlü tarihçisi Profesör Oleg Sokolov çıktı. Fransa İmparatoru Napolyon kostümleri içinde verdiği dersleriyle tanınan profesör sevgilisini doğradı. Cinayet, profesörün düştüğü nehirde sırt çantasında iki kesik el bulunmasıyla ortaya çıktı. Son zamanlarda kendisini Napolyon sanan profesör, sevgilisine de Napolyonun büyük aşkı Josephinein ismiyle hitap ediyordu."/>
  </head>
  <body>
    <article>
      <h1>Napolyon hayranı profesör, sevgilisini öldürdü</h1>
      <address>
        <time datetime="2019-11-11T04:55:39+00:00">11 Nov 2019, 04:55</time>
      </address>
      <h3>Rusya'da dünyanın kanını donduran bir cinayet işlendi. Cinayetin faili ülkenin ünlü tarihçisi Profesör Oleg Sokolov çıktı. Fransa İmparatoru Napolyon kostümleri içinde verdiği dersleriyle tanınan profesör sevgilisini doğradı. Cinayet, profesörün düştüğü nehirde sırt çantasında iki kesik el bulunmasıyla ortaya çıktı. Son zamanlarda kendisini Napolyon sanan profesör, sevgilisine de Napolyon'un büyük aşkı Josephine'in ismiyle hitap ediyordu.</h3>
      <p><a href="https://www.posta.com.tr/haberler/rusya">Rusya</a>’nın St Petersburg kentinde acil yardım ekipleri cumartesi sabahı Moyka Nehri’nde yaşlı bir adamı boğulmak üzereyken kurtardı. Hastaneye kaldırılan adamın çantasından iki kesik el çıktı. Kurtarılan adam ülkenin 63 yaşındaki en ünlü tarih profesörü <b>Oleg Sokolov</b>’du . Sokolov, Rusya’nın en saygın okullarından <b>St Petersburg Üniversitesi</b>’nde Fransa İmparatoru<b> <a href="https://www.posta.com.tr/haberler/napolyon-bonapart">Napolyon Bonapart</a></b> üzerine çalışmalarıyla tanınıyordu. Kesik eller, Sokolov’un birlikte yaşadığı öğrencisi Anastasia Yeshschenko’ya (24) ait çıktı.</p>
      <h3>Parçaları profesörün evinden çıktı</h3>
      <p>Anastasia’nın işkence gördükten sonra testereyle kesilmiş başı ve parçalanmış bedeni de profesörün evinde bulundu.</p>
      <figure>
        <img src="https://i.pstimaj.com/img/75/640x0/5dc8e864ae298b4ab11bc4a7"/>
      </figure>
      <p>
        <sup>
          <b>Anastasia Yeshschenko</b>
        </sup>
      </p>
      <p>Sokolov, polis sorgusunda cinayeti itiraf etti. Kıskançlık yüzünden öldürdüğünü söyledi. Sokolov cesetten kurtulmaya çalışırken nehre düşmüştü.</p>
      <figure>
        <img src="https://i.pstimaj.com/img/75/640x0/5dc8e8c466a97ce9cf937196"/>
      </figure>
      <p>
        <sup>
          <b>Tarihe katkılarından ötürü Sokolov’a 2003’te Fransa’da Onur Madalyası verilmişti.</b>
        </sup>
      </p>
      <p>Yakınları, kendini <a href="https://www.posta.com.tr/haberler/napolyon">Napolyon</a> sanan Sokolov’un, son zamanlarda Anastasia’ya da Napolyon’un büyük aşkı İmparatoriçe ‘Josephine’in adıyla seslendiğini, kendisine de ‘Efendimiz’ diye hitap edilmesini istediğini söyledi.</p>
      <figure>
        <img src="https://i.pstimaj.com/img/75/640x0/5dc8e8e166a97ce9ce2a07e1"/>
      </figure>
      <p>
        <sup>
          <b>Oleg Sokolov, Moyka Nehri’nde donmak üzereyken sabaha karşı bulundu.</b>
        </sup>
      </p>
      <h3>Başka bir öğrencisini 'parçalamakla' tehdit etmiş</h3>
      <p>11 yıl önce yine bir kadın öğrencisinin profesörü kendisine eziyet etmekten ve parçalara ayırarak öldürmekle tehditten polise şikayet ettiği ama olayın üstünün kapatıldığı öğrenildi.</p>
      <figure>
        <img src="https://i.pstimaj.com/img/75/640x0/5dc8e9bfae298b4ab2d741c3"/>
      </figure>
      <h3>Napolyon'un büyük aşkı</h3>
      <p>Fransa’nın Avrupa’ya korku salan komutanı Napolyon Bonapart, 1795’te tanıştığı bir çiftçi kızına aşık olmuştu. Saraya uygun olmamasına rağmen 6 yaş büyüğü, dul ve çocuklu Marie Rose’a tutkusu dillere destandı.</p>
      <figure>
        <img src="https://i.pstimaj.com/img/75/640x0/5dc8e92fae298b4b1219df48"/>
      </figure>
      <p>Ona, ‘Josephine’ adıyla hitap ediyordu. 1796’da evlenmişler, 1804’te Fransa İmparatoru ilan edilmesiyle Josephine de imparatoriçe olmuştu. Ancak savaşlar yüzünden ayrı kalan çiftin arasına soğukluk girmişti. Çocukları olmayan çift, 1810’da boşansa da Josephine, Napolyon’un son nefesini verirken ağzından çıkan son söz olmuştu.</p>
      <p>
        <b>Posta.com.tr</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/saadet-zinciri-onecoin-vurguncusu-tum-dunyada-araniyor-2218226">
          <img src="https://i.pstimaj.com/img/100/180x95/5dc8fa5d66a97cf26a672739"/>
        </a>
      </figure>
      <p>
        <a href="https://www.posta.com.tr/saadet-zinciri-onecoin-vurguncusu-tum-dunyada-araniyor-2218226">1 Saadet zinciri OneCoin vurguncusu tüm dünyada aranıyor</a>
      </p>
      <figure>
        <a href="https://www.posta.com.tr/cemal-hunal-cekicle-ev-basti-2218227">
          <img src="https://i.pstimaj.com/img/100/180x95/5dc8fbfdae298b5401be02c9"/>
        </a>
      </figure>
      <p>
        <a href="https://www.posta.com.tr/cemal-hunal-cekicle-ev-basti-2218227">2 Cemal Hünal çekiçle ev bastı</a>
      </p>
      <figure>
        <a href="https://www.posta.com.tr/tarkan-ve-kizinin-orman-yuruyusu-2218225">
          <img src="https://i.pstimaj.com/img/100/180x95/5dc8fa9166a97cf2692b01c7"/>
        </a>
      </figure>
      <p>
        <a href="https://www.posta.com.tr/tarkan-ve-kizinin-orman-yuruyusu-2218225">3 Tarkan ve kızının orman yürüyüşü</a>
      </p>
      <figure>
        <a href="https://www.posta.com.tr/gunay-musaveyadan-new-york-sokaklarinda-mayolu-poz-2218224">
          <img src="https://i.pstimaj.com/img/100/180x95/5dc8f722ae298b54cece8d3b"/>
        </a>
      </figure>
      <p>
        <a href="https://www.posta.com.tr/gunay-musaveyadan-new-york-sokaklarinda-mayolu-poz-2218224">4 Günay Musaveya'dan New York sokaklarında mayolu poz</a>
      </p>
      <figure>
        <a href="https://www.posta.com.tr/silanin-ask-imaji-2218223">
          <img src="https://i.pstimaj.com/img/100/180x95/5dc8f1f5ae298b54cece8d31"/>
        </a>
      </figure>
      <p>
        <a href="https://www.posta.com.tr/silanin-ask-imaji-2218223">5 Sıla'nın aşk imajı</a>
      </p>
      <figure>
        <a href="https://www.posta.com.tr/ozan-dogulu-arya-tipki-amcasi-2218222">
          <img src="https://i.pstimaj.com/img/100/180x95/5dc8f0d4ae298b54cdb627d6"/>
        </a>
      </figure>
      <p>
        <a href="https://www.posta.com.tr/ozan-dogulu-arya-tipki-amcasi-2218222">6 Ozan Doğulu: Arya tıpkı amcası</a>
      </p>
      <figure>
        <a href="https://www.posta.com.tr/alisandan-sinan-akcila-sesi-beni-duygulandirmiyor-2218220">
          <img src="https://i.pstimaj.com/img/100/180x95/5dc8ede666a97ce9596c3c1e"/>
        </a>
      </figure>
      <p>
        <a href="https://www.posta.com.tr/alisandan-sinan-akcila-sesi-beni-duygulandirmiyor-2218220">7 Alişan'dan Sinan Akçıl'a: Sesi beni duygulandırmıyor</a>
      </p>
      <figure>
        <a href="https://www.posta.com.tr/norm-enderden-gulbenli-gonderme-2218218">
          <img src="https://i.pstimaj.com/img/100/180x95/5dc8e87366a97ce9596c3c18"/>
        </a>
      </figure>
      <p>
        <a href="https://www.posta.com.tr/norm-enderden-gulbenli-gonderme-2218218">8 Norm Ender'den Gülben'li gönderme</a>
      </p>
      <figure>
        <a href="https://www.posta.com.tr/berkay-25-milyonluk-aracla-ters-yone-girdi-2218219">
          <img src="https://i.pstimaj.com/img/100/180x95/5dc8eac5ae298b4ab11bc4a9"/>
        </a>
      </figure>
      <p>
        <a href="https://www.posta.com.tr/berkay-25-milyonluk-aracla-ters-yone-girdi-2218219">9 Berkay 2,5 milyonluk araçla ters yöne girdi</a>
      </p>
      <figure>
        <a href="https://www.posta.com.tr/calisan-anneye-bakici-parasi-ayda-1300-tl-destek-2218214">
          <img src="https://i.pstimaj.com/img/100/180x95/5dc8a9a266a97ce0ecfec57d"/>
        </a>
      </figure>
      <p>
        <a href="https://www.posta.com.tr/calisan-anneye-bakici-parasi-ayda-1300-tl-destek-2218214">10 Çalışan anneye bakıcı parası! Ayda 1300 TL destek</a>
      </p>
    </article>
  </body>
</html>