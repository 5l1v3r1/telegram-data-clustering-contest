<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951710"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T04:13:07+00:00"/>
    <meta property="og:title" content="చిన్నారి ప్రాణానికి చిట్టి చేతుల భరోసా"/>
    <meta property="og:description" content="ADVT"/>
  </head>
  <body>
    <article>
      <h1>చిన్నారి ప్రాణానికి చిట్టి చేతుల భరోసా</h1>
      <address>
        <time datetime="2019-11-11T04:13:07+00:00">11 Nov 2019, 04:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> ఎల్‌కేజీ విద్యార్థి మెదడుకు సోకిన డెంగీ</b>
        </li>
        <li>
          <b> చికిత్సకు రూ.3లక్షలు కావాలన్న వైద్యులు</b>
        </li>
        <li>
          <b> ఫుడ్‌, ఫన్‌ఫెయిర్‌ ద్వారా రూ.లక్ష సహాయం</b>
        </li>
      </ul>
      <p><b>విజయవాడ(పాయకాపురం), నవంబరు 10: డెం</b>గీ కోరల్లో చిక్కి మృత్యువుతో పోరాడుతున్న బాలుడి ప్రాణాన్ని కాపాడేందుకు విద్యార్థులంతా చేతులు కలిపారు. పాఠశాల ఆవరణలో పుడ్‌ అండ్‌ ఫన్‌ ఫెయిర్‌ నిర్వహించారు. 60 వంటలు, 30 ఫన్నీ గేమ్స్‌, చిలక జోస్యం వంటివి విద్యార్థులే చేపట్టారు. 2వేల మంది పాల్గొన్న ఈ కార్యక్రమం ద్వారా సమకూరిన ఆదాయం అక్షరాలా రూ.లక్ష. ఈ మొత్తాన్ని బాలుడి వైద్యానికి అందించనున్నారు. విజయవాడ కస్తూరిబాయ్‌ పేటకు చెందిన ఎం.సతీశ్‌, లవకుమారి దంపతులు కూలిపనులు చేసుకుని జీవనం సాగిస్తూంటారు. బడిలో ఎల్‌కేజీ చదువుతున్న వీరి కుమారుడు శశిధర్‌(4)కి ఇటీవల డెంగీ జ్వరం వచ్చింది. అదికాస్తా మెదడుకు సోకింది. చికిత్స నిమిత్తం రూ.3లక్షల వరకు ఖర్చవుతుందని వైద్యులు చెప్పడంతో ఆ దంపతులు దిక్కుతోచని స్థితిలో పడిపోయారు. విషయం తెలుసుకున్న ఏపీప్రైవేట్‌ స్కూల్స్‌ అసోషియేషన్‌ జిల్లాఅధ్యక్షుడు, పాయకాపురంలోని మాస్టర్‌మైండ్స్‌ స్కూల్‌ డైరెక్టర్‌ పెంట్యాల అనీల్‌కుమార్‌ ఆ బాలుడికి సహాయం చేయాలని భావించి, పాఠశాలలో పుడ్‌ అండ్‌ ఫన్‌ఫెయిర్‌ ఏర్పాటు చేశారు. మానవ సేవే మాధవ సేవ అనే సూక్తిని విద్యార్థులందరికీ తెలిపేందుకే ఈ కార్యక్రమం నిర్వహించి, సహాయం చేస్తున్నామని అనీల్‌కుమార్‌ వివరించారు. ప్రాణాపాయ స్థితిలో ఉన్న తమ కుమారుడికి సాయం చేయాలనుకునే దాతలు 94918 41450, 99123 33893 నంబర్లలో సంప్రదించాలని తల్లిదండ్రులు కోరుతున్నారు.</p>
    </article>
  </body>
</html>