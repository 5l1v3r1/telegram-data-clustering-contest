<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-11-kasim-2019-haber-fotograf-2218215"/>
    <meta property="og:site_name" content="Posta"/>
    <meta property="article:published_time" content="2019-11-11T04:06:35+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (11 Kasım 2019)"/>
    <meta property="og:description" content="Haydar Dümen 11 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (11 Kasım 2019)</h1>
      <address>
        <time datetime="2019-11-11T04:06:35+00:00">11 Nov 2019, 04:06</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 11 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5d86ff32ae298b9f409c3d3e"/>
      </figure>
      <h4>BÖYLE SORU YOK!</h4>
      <p>
        <b>Kız tatmin olmuyor</b>
      </p>
      <p>
        <b>19 yaşındayım. Cinsel organım 27 santim. Kız arkadaşımla haftada 3 gün ilişkiye giriyoruz ama tatmin olmadığını söylüyor. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, mailin biraz havai geldi. Neymiş efendim, 27 santimlik cinsel organı varmış. Yahu bu kılıç mı? Haftada 3 gün ilişkiye giriyormuşsun da arkadaşın tatmin olmuyormuş. Gel bu sayı değerinde epey indirim yapalım. Çünkü santimlerde abartı var. Eğer doğru diyorsan sokağa çıktığınızda, konu komşuya gittiğinizde görüntü konusunda nasıl önlemler alıyorsun vallahi çok merak ettim. Bu konuyu bana yazmayı unutma. Mübarek bir şaha kalksa konu komşuya da göz kirliliği konusunda kolay gelsin.</p>
      <figure>
        <img src="https://i.pstimaj.com/img/78/700x0/5dabdfb366a97c409bd35d72"/>
      </figure>
      <h4>GÜNÜN SORULARI</h4>
      <p>
        <b>Her gün yapıyorum</b>
      </p>
      <p>
        <b>18 yaşındayım ve sürekli mastürbasyon yapıyorum. Hemen hemen her gün yapıyorum, bazen günde 2-3 kez oluyor. Sizce ileride sorun çıkar mı?</b>
      </p>
      <p>Değerli okurum, böyle devam edersen ileride gerçekten büyük sorun çıkabilir. Bu sistem bir fabrikanın çalışması gibidir. Çoğu zaman mekanizma kendi çalışma sistemine göre işler. Sahibinden izin almaz. Buna da özel yapı denir. Delikanlım, gel sen bunu haftada 2’ye indir. Gelecek uzun yılların ah vah ile geçmesin. Haydar Hoca’nın da peşini bırakma, seni koruması altına alsın.</p>
      <figure>
        <img src="https://i.pstimaj.com/img/78/700x0/5db90f4b66a97c6101c4a3c0"/>
      </figure>
      <p>
        <b>Kanaması sürüyor</b>
      </p>
      <p>
        <b>Kız arkadaşımla ilk kez birlikte olduk. Kızlık zarı bozuldu, kanaması devam ediyor. Bu kanama normal mi? Jinekoloğa gitmemizi önerir misiniz?</b>
      </p>
      <p>Sevgili okurum, neyi merak ediyorsun? Doktora gittiğinde her şeyi öğreneceksin. Doktor, kızlık zarın nasıl onu sana anlatacak ve sanırım şöyle diyecek: Yüzde 90 oranla kızlık zarın yerinde, esnekliği fazla. Kanama olmaması ondan. Dert etme. Evlilik için çeyizlerini hazırla. İstemeye geldiklerinde beni çağır. Sana hayırlı evlilikler dilerim.</p>
      <figure>
        <img src="https://i.pstimaj.com/img/78/700x0/5da2bf3366a97ccd3d9a9313"/>
      </figure>
      <p>
        <b>Sertleşmiyor</b>
      </p>
      <p>
        <b>40 yaşındayım, 20 yıldır evliyim. 5 aydır sertleşme sorunum var. Birkaç kere ilaç kullandım ama günü kurtarıyor sadece. Hangi doktora gitmem lazım?</b>
      </p>
      <p>
        <b>CEVAP</b>
      </p>
      <p>Değerli okurum, sertleşme sorunu 1) Sinir sisteminin bozukluğu ve hastalıklardan. 2) Penise gelen damarların dolaşım bozukluğundan olabilir. Tıkalı olmasından ya da sifonun kaçak yapmasından. 3) Psikolojik nedenlerden kaynaklanabilir. Bir üroloji uzmanı sorunlarını çözer, çok gençsin.</p>
      <figure>
        <img src="https://i.pstimaj.com/img/78/700x0/5d47db5d66a97cadc229a0c5"/>
      </figure>
      <p>
        <b>Çok istekliyim</b>
      </p>
      <p>
        <b>12 yıllık evli erkeğim. Eşim birleşmeden zevk alıyor ama kendini çok zorluyor. Aksine ben çok istekli biriyim. Eşim beni tatmin etmiyor. Gözüm dışarıda ama onu aldatmak istemiyorum. Yardımcı olun.</b>
      </p>
      <p>
        <b>CEVAP</b>
      </p>
      <p>Değerli okurum, evliliğe devam. Gözün dışarda, güvercinler gibi uçsun ama asla birine konmasın. Türkiye’deki kadınların yarısı eşin gibi. Şanslısın ki cinsel birleşmeden zevk alıyor. Cinsel birleşmeden zevk alamayan kadınların da çokluğunu düşünürsen sen yine yarı yarıya şanslısın. Eşine duygusal yaklaş. O da biraz kendini toparlamaya çalışsın. Profesyonel yardım almaya bakın. Daha çok gençsiniz.</p>
      <figure>
        <img src="https://i.pstimaj.com/img/78/700x0/5d997e18ae298b9a6c3736e2"/>
      </figure>
      <p>
        <b>Çekingenlik başladı</b>
      </p>
      <p>
        <b>23 yaşındayım. Bugüne kadar 2 kız arkadaşım oldu. Askerken kız arkadaşım benden ayrıldı ve o günden sonra kızlara karşı çekingenlik başladı. Hoşlandığım biri var ancak bir türlü konuşamıyorum. Ne yapacağım?</b>
      </p>
      <p>
        <b>CEVAP</b>
      </p>
      <p>Değerli okurum, doğrudan doğruya gidip “Merhaba, nasılsın?” dediğin zaman olay başlamış olur. Kız senin bu selam verişin üzerine ters şeyler yapmaz. Ya sesini çıkarmaz, o da selam verir. Vermezse şansını daha başka yollardan dener, ilgini farklı yollarla belli edersin. Zaten onda da sana karşı ilgi varsa, elektriklenme dediğimiz mıknatısın demiri çekmesi gibi olur. Fazla teferruata kalmadan arkadaşlık, dostluk, flört başlar. Kolay gelsin.</p>
      <figure>
        <img src="https://i.pstimaj.com/img/78/700x0/5d997e18ae298b9b0f8b5a6a"/>
      </figure>
      <p>
        <b>Cinsel organım yamuk</b>
      </p>
      <p>
        <b>19 yaşındayım. Cinsel organım aşağı doğru yamuk. Acaba bir zararı olabilir mi? Kız arkadaşımla ilişkiye girmek istiyorum.</b>
      </p>
      <p>
        <b>CEVAP</b>
      </p>
      <p>Değerli okurum, zararı olmaz. Ama ilişkinin kız arkadaşına ne kadar zarar vereceğini bir ölçsen, düşünsen sonra karar versen diyorum. O düşüncelerin içinde eğrilik devede kulak kalır. Asıl önemlisi kızın hayatı, ailesi, senin sorumluluğun ve delikanlılığın.</p>
      <figure>
        <img src="https://i.pstimaj.com/img/78/700x0/5dafd68eae298b2bc52cf330"/>
      </figure>
      <p>
        <b>Kocamın gözü dışarıda</b>
      </p>
      <p>
        <b>4 yıllık evli kadınım. Kocam başka kadınlara bakmayı bırakmadı onlara bakarken sertleşme oluyor. Benimle haftada 3-4 kez ilişkiye giriyor. Onu yeterince tatmin edemiyor muyum yoksa sorun eşimde mi?</b>
      </p>
      <p>
        <b>CEVAP</b>
      </p>
      <p>Sevgili okurum, haftanın 3-4 gün iyi bir ritimdir. Başka kadınlara bakması, tahrik olması eşinin cinsel, psikolojik yapısıyla ilgili. Sanıyorum, yıllar içerisinde duyguları biraz daha yumuşar. Ruhuyla da sana bağlanır. Ama bir ihtimal dışarıda arayışlara da girişebilir. Bu konuda yüzleşme. Çok üzerine gidip tenkit etme. Sıcak davranan kazanır.</p>
      <figure>
        <img src="https://i.pstimaj.com/img/78/700x0/5d997e1966a97c56cb6369f6"/>
      </figure>
      <p>
        <b>Sperm gelmiyor</b>
      </p>
      <p>
        <b>19 yaşındayım. Mastürbasyon yapıyorum ama hiç sperm gelmiyor. Ne yapmalıyım? Doktora gitmekten de utanıyorum.</b>
      </p>
      <p>
        <b>CEVAP</b>
      </p>
      <p>Değerli okurum, niye utanıyorsun? Doktor ne yapacak seni? En sonunda birkaç test isteyecek, belki de ultrason tetkiki yapılacak. Geç kalmadan hemen doktora git.</p>
      <figure>
        <img src="https://i.pstimaj.com/img/78/700x0/5da7f217ae298be370e84549"/>
      </figure>
      <p>
        <b>Neden kan gelmedi?</b>
      </p>
      <p>
        <b>Erkek arkadaşımla 2 yıldır beraberiz, 5 aydır ilişkiye giriyoruz. Benden kan gelmedi. Daha önce kimseyle olmadım. Kan gelmeden yırtılmış olabilir mi veya zar çok mu esnek?</b>
      </p>
      <p>
        <b>CEVAP</b>
      </p>
      <p>Zar esnek yavrum. Bu işlere üzülme.</p>
      <figure>
        <img src="https://i.pstimaj.com/img/78/700x0/5d997e1966a97c56cb6369f8"/>
      </figure>
      <p>
        <b>Yeterli mi?</b>
      </p>
      <p>
        <b>Penisim 13 santim. Cinsel ilişkiye girersem sorun yaşar mıyım? Penisin boyu yeterli mi? Penisi büyüten kremler yarar sağlar mı?</b>
      </p>
      <p>
        <b>CEVAP</b>
      </p>
      <p>Değerli okurum, cinsel organını büyütmeye ihtiyacın yok. Normaldir, yeterlidir. Bir bakıma idealdir. Normal sayıda haftada 1-2 kez mastürbasyon yaparsın. İşine bakarsın.</p>
      <figure>
        <img src="https://i.pstimaj.com/img/78/700x0/5da7f21766a97c9c9c6ce4b0"/>
      </figure>
      <p>
        <b>Uzatıyormuş</b>
      </p>
      <p>
        <b>18 yaşındayım, penisim 11 santim, normal mi? Bir ilaç duydun, penisini boyunu kesin uzatıyormuş. Sizce almalı mıyım?</b>
      </p>
      <p>
        <b>CEVAP</b>
      </p>
      <p>Değerli okurum, penisinin boyu normal. Hiçbir ilaç ya da vakum pompaları penisi büyütmez. Kanma, hem moralin bozulur hem paralar gider hem de organa zarar verirsin. Kaygı duyacağın bir şey yok.</p>
      <figure>
        <img src="https://i.pstimaj.com/img/78/700x0/5d90442a66a97cd9f48a03b8"/>
      </figure>
      <p>
        <b>Hamile miyim?</b>
      </p>
      <p>
        <b>23 yaşında kızım. Sevgilimle ön sevişme yaşadık. Vajinama boşaldı, hamile kalmış olabilir miyim? Adetim 10 gün kadar gecikti.</b>
      </p>
      <p>
        <b>CEVAP</b>
      </p>
      <p>Sevgili okurum, bir 10 gün daha bekle. Sonra gebelik testi yaptır. Duruma göre hareket edersiniz. Bana da bildir.</p>
      <figure>
        <img src="https://i.pstimaj.com/img/78/700x0/5dc7b2a4ae298b1cc642f5df"/>
      </figure>
      <p>
        <b>Çabuk sıkılıyorum</b>
      </p>
      <p>
        <b>20 yaşındayım. Yaşça büyük kadınlardan hoşlanıyorum. Birçok kız arkadaşım var, benden büyükler. İlişkilerimden çabuk sıkılıyorum. Bu yönümden nefret ediyorum.</b>
      </p>
      <p>
        <b>CEVAP</b>
      </p>
      <p>Değerli okurum, sadece sen nefret etsen iyi. Ben bile bu durumdan biraz rahatsız olmaya başladım. Önüne geleni muz soyar gibi soyup kabuklarını atıyorsun. Ya bir gün sen attığın o muz kabuğuna basarsan bir anda nalları havada bulursun. Yavrum, 20-27 yaşları arası kızlar büyük değil. Olgun dönemin güzel kızları. Ben sandım ki 40-50’li yaşlara düşkünsün. O zaman onun adına bilinçaltı anne sevdası diyecektim. Hadi biraz aklını kullan. Daha ufaklıklara da dokunma. Ayıp oluyor ya.</p>
      <p>
        <b>GÜNÜN SÖZÜ</b>
      </p>
      <p>Yerinde övgüler en iyi ödüldür, cana can katar. H.D.</p>
    </article>
  </body>
</html>