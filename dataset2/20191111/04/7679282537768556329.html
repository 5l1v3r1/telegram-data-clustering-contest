<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ranveer-singh-pulls-off-kapil-dev-iconic-natraj-shot-in-83-new-look-2843018.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T04:17:23+00:00"/>
    <meta property="og:title" content="रणवीर सिंह ने लगाया कपिल देव का 'नटराज शॉट', फैन्स भी देखकर हो गए Shocked"/>
    <meta property="og:description" content="रणवीर सिंह अभिनीत '83 के निर्माताओं ने हाल ही में मुंबई में फिल्म की शूटिंग का अंतिम शेड्यूल पूरा कर लिया है। प्रशंसकों को फ़िल्म के प्रति अधिक जिज्ञासु करते हुए नया पोस्टर रिलीज कर दिया गया है..."/>
  </head>
  <body>
    <article>
      <h1>रणवीर सिंह ने लगाया कपिल देव का 'नटराज शॉट', फैन्स भी देखकर हो गए Shocked</h1>
      <address><time datetime="2019-11-11T04:17:23+00:00">11 Nov 2019, 04:17</time> by <a rel="author">लाइव हिन्दुस्तान टीम,नई दिल्ली</a></address>
      <p>रणवीर सिंह अभिनीत '83 के निर्माताओं ने हाल ही में मुंबई में फिल्म की शूटिंग का अंतिम शेड्यूल पूरा कर लिया है। प्रशंसकों को फ़िल्म के प्रति अधिक जिज्ञासु करते हुए नया पोस्टर रिलीज कर दिया गया है जिसमें रणबीर सिंह टुनब्रिज वेल्स मैदान पर कपिल देव के प्रतिष्ठित 'नटराज पोज़' में नज़र आ रहे है, जहाँ कपिल देव ने 1983 के विश्व कप के सेमीफाइनल में जिम्बाब्वे के खिलाफ 175 रन बनाए थे।</p>
      <figure>
        <embed-post data-src="https://www.instagram.com/p/B4tdBtcBVn9" data-service="Instagram"/>
      </figure>
      <p>भारत-जिम्बाब्वे मैच क्रिकेट इतिहास के सबसे यादगार मैचों में से एक है और एक ऐसा मैच जो उस समय किसी भी चैनल द्वारा न तो प्रसारित किया गया था और न ही रिकॉर्ड किया गया था।</p>
      <p>रणवीर सिंह ने कपिल देव की तरह दिखने की हर संभव कोशिश की है और यह निश्चित रूप से कहा जा सकता है कि उनकी कड़ी मेहनत रंग लाई है क्योंकि यह तस्वीर उनके रील-लाइफ किरदार की नहीं, बल्कि हूबहू कपिल देव की तरह नज़र आ रही है।</p>
      <p>फ़िल्म '83 में वेस्ट इंडीज के खिलाफ 1983 के विश्व कप में भारतीय क्रिकेट टीम की प्रतिष्ठित जीत को फिर से जीवित किया जाएगा क्योंकि इस जीत के साथ भारत ने इतिहास बनाया था और पहली बार विश्व कप जीत कर भारत का सर गर्व से ऊपर कर दिया था।</p>
      <p>
        <a href="https://www.livehindustan.com/entertainment/story-akshay-kumar-watched-ayushmann-khurrana-bala-and-this-is-what-he-said-2843000.html">आयुष्मान की फिल्म 'बाला' देखकर अक्षय कुमार ने कही ये बात</a>
      </p>
      <p>
        <a href="https://www.livehindustan.com/entertainment/story-tahira-ne-kaha-kuch-aisa-ki-shahrukh-bole-bala-ki-biwi-kahin-ki-2842957.html">ताहिरा ने कहा कुछ ऐसा कि शाहरुख बोले- 'बाला की बीवी कहीं की'</a>
      </p>
      <p>रणवीर सिंह फ़िल्म में प्रतिष्ठित कपिल देव की भूमिका में, सुनील गावस्कर के रूप में ताहिर राज भसीन, मोहिंदर अमरनाथ के रूप में साकिब सलीम, संदीप पाटिल के रूप में चिराग पाटिल, जबकि दीपिका पादुकोण फ़िल्म में रोमी यानी कपिल देव की पत्नी की भूमिका में एक कैमियो अवतार में नज़र आएंगी।</p>
      <p>देश की "सबसे बड़ी स्पोर्ट्स फिल्म" के रूप में चिन्हित फ़िल्म '83 को 10 अप्रैल 2020 में हिंदी, तमिल और तेलुगु में रिलीज़ किया जाएगा। यह रणवीर सिंह और निर्देशक कबीर खान दोनों की पहली त्रिभाषी रिलीज़ है।</p>
    </article>
  </body>
</html>