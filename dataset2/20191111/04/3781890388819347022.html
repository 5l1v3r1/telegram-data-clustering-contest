<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741050"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T04:53:00+00:00"/>
    <meta property="og:title" content="&quot;บิ๊กป้อม&quot;ไม่ยุ่ง!เลือกปธ.แก้รธน. ชี้ช่องคนนอกเป็นได้"/>
    <meta property="og:description" content="“บิ๊กป้อม”ไม่ยุ่ง ปล่อยส.ส.เลือกประธานกมธ.ศึกษาแก้รธน. ชี้คนใน-คนนอกเป็นได้ทั้งนั้น"/>
  </head>
  <body>
    <article>
      <h1>"บิ๊กป้อม"ไม่ยุ่ง!เลือกปธ.แก้รธน. ชี้ช่องคนนอกเป็นได้</h1>
      <address>
        <time datetime="2019-11-11T04:53:00+00:00">11 Nov 2019, 04:53</time>
      </address>
      <p>
        <b>“บิ๊กป้อม”ไม่ยุ่ง ปล่อยส.ส.เลือกประธานกมธ.ศึกษาแก้รธน. ชี้คนใน-คนนอกเป็นได้ทั้งนั้น</b>
      </p>
      <p>เมื่อวันที่ 11 พ.ย. ที่ศาลากลางจังหวัดกาญจนบุรี  พล.อ.ประวิตร วงษ์สุวรรณ รองนายกรัฐมนตรี ให้สัมภาษณ์ถึงการตั้งคณะกรรมาธิการ(กมธ.) วิสามัญเพื่อศึกษาแนวทางและการแก้ไขรัฐธรรมนูญ ว่า เป็นเรื่องของส.ส.ต้องไปหารือและพิจารณาเลือกคนที่เหมาะสมมาทำหน้าที่ประธานกมธ.ชุดดังกล่าว <br/><br/>ผู้สื่อข่าวถามว่าผู้ที่จะมาทำหน้าที่ประธานกมธ.ชุดนี้ควรเป็นบุคคลภายนอกหรือไม่  พล.อ.ประวิตร กล่าวว่า  ตนไปคิดไม่ได้ ต้องให้ส.ส.เป็นคนคิดและทำ ตนจะเข้าไปยุ่งได้อย่างไร และไม่มีใครมาขอคำแนะนำหรือคำปรึกษาจากตน  ขอให้ช่วยพิจารณาตัวบุคคลที่จะมาเป็นประธาน เมื่อถามย้ำว่าบางฝ่ายเห็นว่าคนที่จะมาทำหน้าที่นี้ควรเป็นบุคคลภายนอกจะเหมาะสมมากกว่า  พล.อ.ประวิตร กล่าวว่า เป็นเรื่องที่ส.ส.ต้องไปหาว่าใครเหมาะสมว่าควรจะเป็นคนนอกหรือคนใน ซึ่งคนในก็มีหลายคนที่มีความรู้และความสามารถที่จะเข้ามาดูแลเรื่องนี้<br/><br/>เมื่อถามถึงข้อเสนอว่าควรให้บุคคลที่เป็นกลางมาทำหน้าที่ รองนายกฯ กล่าวว่า ทุกคนเป็นกลางทั้งนั้นไม่ต้องห่วง ก็ได้และไม่จำเป็นต้องเป็นคนที่มีบารมีก็ได้ แต่ขอให้เป็นคนที่สามารถดำเนินการเรื่องนี้ได้  เมื่อถามกรณีที่พรรคอนาคตใหม่เตรียมจัดกิจกรรมนัดรวมพล “คนอยู่ไม่เป็น” ที่ห้างเจเจ มอลล์ ในวันที่ 16 พ.ย.นี้ พล.อ.ประวิตร กล่าวว่า ขอให้ทำตามกฎหมาย ถ้ากฎหมายอนุญาตให้ทำ ก็ทำได้ ไม่ต้องห่วง.</p>
    </article>
  </body>
</html>