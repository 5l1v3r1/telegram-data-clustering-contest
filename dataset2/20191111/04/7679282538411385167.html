<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-no-odd-even-in-delhi-today-and-tomorrow-know-why-2843028.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T04:59:22+00:00"/>
    <meta property="og:title" content="दिल्ली में आज और कल लागू नहीं होगा Odd-Even, जानिये क्यों"/>
    <meta property="og:description" content="दिल्ली में ऑड ईवन लेकर अच्छी खबर है। आज और कल यानि सोमवार व मंगलवार को दिल्ली में ऑड ईवन लागू नहीं होगा। इन दो दिन तक कोई भी व्यक्ति किसी भी ऑड या ईवन नंबर वाले वाहन का प्रयोग कर सकता है। गुरूनानक..."/>
  </head>
  <body>
    <article>
      <h1>दिल्ली में आज और कल लागू नहीं होगा Odd-Even, जानिये क्यों</h1>
      <address><time datetime="2019-11-11T04:59:22+00:00">11 Nov 2019, 04:59</time> by <a rel="author">वरिष्ठ संवाददाता, नई दिल्ली।</a></address>
      <p>दिल्ली में ऑड ईवन लेकर अच्छी खबर है। आज और कल यानि सोमवार व मंगलवार को दिल्ली में ऑड ईवन लागू नहीं होगा। इन दो दिन तक कोई भी व्यक्ति किसी भी ऑड या ईवन नंबर वाले वाहन का प्रयोग कर सकता है। गुरूनानक देव की 550वें प्रकाश पर्व पर सिख समुदाय की मांग पर सरकार ने छूट देने का फैसला लिया है। मगर उसके बाद फिर बुधवार से यानि 13 नवंबर से दोबारा सम विषम लागू हो जाएगा। यह 15 नवंबर तक चलेगा।</p>
      <p>दिल्ली सरकार के मुताबिक अलग-अलग सिख संगठनों की ओर से लंबे समय से ऑड ईवन से छूट की मांग की जा रही है। दरअशल 11 नवंबर यानि सोमवार को प्रकाश पर्व को लेकर नगर कीर्तन निकाला जाता है। फिर 12 नवंबर यानि मंगलवार को प्रकाश पर्व मनाया जाएगा। उस दिन गुरूद्वारों में बड़ी संख्या में लोग आते है। ऑड ईवन के चलते प्रकाश पर्व मनाने में लोगों को दिक्कतों का सामना करना पड़ा। इसलिए सरकार ने उनकी मांग को मानते हुए ऑड ईवन से दो दिन की छूट दी है। यह छूट सभी लोगों को मिलेगी। सरकार की ओर से इसे लेकर अधिसूचना भी जारी कर दी गई है।</p>
      <p><b>ऑड ईवन में अब तक 3282 चालान</b><br/>दिल्ली में ऑड ईवन में अब तक कुल 3282 चालान हो चुके है। सबसे कम चालान पहले दिन 4 नवंबर को महज 271 चालान हुए थे। एक दिन में सबसे अधिक चालान अभी तक 6 नवंबर को 709 लोगों का चालान हुआ था। उसके बाद से इसमें लगातार गिरावट आई है। परिवहन विभाग अभी तक 1897, परिवहन विभाग 829 और राजस्व विभाग (एसडीएम) ने कल 556 चालान किए है। ऑड ईवन नहीं मानने वालों का चालान करके अभी तक सरकार कुल 1.32 करोड़ से अधिक का जुर्माना वसूल चुकी है। इस बार चालान की राशि 4000 रूपये है।</p>
    </article>
  </body>
</html>