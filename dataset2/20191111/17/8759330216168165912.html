<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903404/club-maakt-geen-te-beste-beurt-nerveus-en-verongelijkt-clement-bijvoorbeeld-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T17:45:00+00:00"/>
    <meta property="og:title" content="Vandenbempt streng voor Clement en co: &quot;Reactie vond ik onnodig en verkrampt&quot;"/>
    <meta property="og:description" content="Club Brugge liep zondag tegen haar eerste nederlaag van de huidige jaargang in de Jupiler Pro League aan. Op bezoek bij Royal Antwerp FC werd het 2-1. Na afloop van de wedstrijd kloegen de spelers van Club voornamelijk over de haatdragende sfeer op de Bosuil. Iets te nadrukkelijk, oordeelt Peter Vandenbempt."/>
  </head>
  <body>
    <article>
      <h1>Vandenbempt streng voor Clement en co: "Reactie vond ik onnodig en verkrampt"</h1>
      <address>
        <time datetime="2019-11-11T17:45:00+00:00">11 Nov 2019, 17:45</time>
      </address>
      <p>
        <b>Club Brugge liep zondag tegen haar eerste nederlaag van de huidige jaargang in de Jupiler Pro League aan. Op bezoek bij Royal Antwerp FC werd het 2-1. Na afloop van de wedstrijd kloegen de spelers van Club voornamelijk over de haatdragende sfeer op de Bosuil. Iets te nadrukkelijk, oordeelt Peter Vandenbempt.</b>
      </p>
      <p>De journalist van <a href="https://sporza.be/nl/2019/11/11/peter-vandenbempt-speeldag-15/"><i>Sporza </i></a>keert terug naar het begin. "Die penaltyfrats met Diagne in Parijs blijft wel nazinderen", verwijst Vandenbempt naar de Champions League-wedstrijd tegen PSG. "De reactie van Club Brugge vond ik onnodig en verkrampt. Clement en co verweten de journalisten dat ze te veel op dat incident bleven hameren in plaats van de knappe prestatie in Parijs te vermelden. Dat is niet waar, die is ook zeer duidelijk in de verf gezet." Onder meer <a href="https://www.voetbalprimeur.be/nieuws/903360/vanaken-komt-terug-op-lastige-week-verdiende-niet-om-twee-keer-te-verliezen-.html?utm_source=doorlink&amp;utm_medium=doorlink&amp;utm_campaign=%2F">Hans Vanaken gaf al aan dat de voorbije weken lastig waren.</a></p>
      <aside>Lees meer<br/><a href="https://www.voetbalprimeur.be/nieuws/903381/-kaa-gent-en-club-brugge-strijden-om-handtekening-vitesse-speler-.html?itm_source=www.voetbalprimeur.be&amp;itm_medium=highlighted-content">KAA Gent en Club Brugge strijden om handtekening Vitesse-speler</a></aside>
      <p>"Daarnaast werden ook de verhalen uit de kleedkamer <a href="https://www.voetbalprimeur.be/nieuws/903023/clement-bewijzen-aan-de-buitenwereld-dat-er-geen-tweespalt-is-bij-club-brugge-.html?utm_source=doorlink&amp;utm_medium=doorlink&amp;utm_campaign=%2F">afgedaan als flagrante leugens</a>", gaat Vandenbempt verder. "Ik was er zelf niet bij, maar als dat leugens zijn, dan heeft Club Brugge een probleem. Journalisten vinden die verhalen niet uit. Neen, die worden ons verteld door mensen die erbij waren, los van mekaar. Zijn er dus mensen uit de Brugse familie die kwalijke verhalen of zelfs leugens de wereld willen insturen? Waarom? Om de club te schaden? Dat zou ik als trainer of clubleider pas erg vinden."</p>
      <p><b>Verongelijkt</b><br/>Vandenbempt merkte hetzelfde toontje op na de nederlaag bij Antwerp. "Ook gisteren in Antwerpen hoorde ik weer nerveuze en verongelijkte reacties uit het kamp van Club Brugge. Philippe Clement bijvoorbeeld, hij had het over de haat die hij gevoeld had op de Bosuil. Vraag misschien eens aan Vincent Kompany hoe hij ontvangen werd in Brugge. Voor alle duidelijkheid, het hoort er niet bij in het voetbal, maar het is ook geen exclusiviteit van Antwerp", is Vandenbempt streng voor Club.</p>
      <aside>Lees meer<br/><a href="https://www.voetbalprimeur.be/nieuws/903378/clement-heeft-oproep-voor-pro-league-na-strafschop-voor-antwerp-tegen-club-brugge.html?itm_source=www.voetbalprimeur.be&amp;itm_medium=highlighted-content">Clement heeft oproep voor Pro League na strafschop voor Antwerp tegen Club Brugge<br/></a><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content"> VP 11: Gouden Kums in uitstekend Gent, KV Mechelen en Antwerp verrassen</a></aside>
    </article>
  </body>
</html>