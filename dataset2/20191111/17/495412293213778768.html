<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/lara-bombonati-condanna-a-2-anni-e-8-mesi-per-terrorismo-foreign-fighter-va-curata/1948059/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T17:12:36+00:00"/>
    <meta property="og:title" content="Lara Bombonati condanna a 2 anni e 8 mesi per terrorismo/ “Foreign fighter va curata”"/>
    <meta property="og:description" content="Lara Bombonati condannata per terrorismo: pena di 2 anni e 8 mesi per la foreign fighter di Tortona emigrata in Siria. Le ultime notizie."/>
  </head>
  <body>
    <article>
      <h1>Lara Bombonati condanna a 2 anni e 8 mesi per terrorismo/ “Foreign fighter va curata”</h1>
      <h2>Lara Bombonati condannata per terrorismo: pena di 2 anni e 8 mesi per la foreign fighter di Tortona emigrata in Siria. Le ultime notizie.</h2>
      <address><time datetime="2019-11-11T17:12:36+00:00">11 Nov 2019, 17:12</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>Lara Bombonati condannata a 2 anni e 8 mesi per terrorismo</b>: questo il verdetto della Corte d’Assise di Alessandria. La <b>foreign fighter</b> nata a Tortona, arrestata nel giugno del 2017 mentre si nascondeva a casa della sorella gemella, è stata ritenuta colpevole del reato di <a href="https://www.ilsussidiario.net/news/cronaca/2017/6/28/sorelle-musulmane-ecco-come-lara-bombonati-reclutava-altre-donne-per-l-isis/771305/"><b>associazione con finalità di terrorismo</b></a>. Secondo l’accusa, la 28enne <a href="https://www.ilsussidiario.net/news/cronaca/2017/8/26/lara-bombonati-foreign-fighter-italiana-il-processo-di-radicalizzazione-contatti-con-3-genovesi/779786/"><b>ha fiancheggiato associazioni terroristiche di matrice islamica</b></a> mentre era in Siria insieme al marito <b>Francesco Cascio</b>, combattente italiano morto in battaglia. La Bombonati dovrà anche scontare un anno in comunità, ma presto potrebbe essere scarcerata: <i>«Sono convinto che a breve verrà scarcerata, perché no ci sono più le esigenze cautelari»</i>, le parole dell’avvocato <b>Lorenzo Repetti</b> ai microfoni di Repubblica. La foreign fighter, evidenzia il legale, avrebbe già scontato 2 anni e 5 mesi di reclusione.</p>
      <h4>LARA BOMBONATI, FOREIGN FIGHTER CONDANNATA PER TERRORISMO</h4>
      <p><i>«Non sono la persona adatta per esprimere un giudizio»</i>, le parole del padre ai microfoni dei cronisti presenti: in aula anche la sorella, la madre e la suocera. Tg Com 24 riporta che tra 90 giorni saranno depositate le motivazioni della sentenza, mentre l’avvocato ha aggiunto: <i>«La constatazione amara è che ha quasi integralmente scontato la pena prima della sentenza»</i>. Il difensore della foreign fighter ha sottolineato che<i> «Lara va curata»</i>, visto che i periti hanno accertato che ha dei disturbi di personalità curabili in una comunità idonea. La 28enne, sempre secondo il legale, è rimasta delusa perché <i>«la Corte non ha creduto al fatto di essersi recata in Siria per seguire il marito e non poteva dire no per il disturbo di personalità dipendente»</i>. Ricordiamo che Lara Bombonati era stata accusata di essere una figura chiave per far convertire altre donne e per avviarle ad attività belliche per il Califfato, reclutando altre donne per la causa dell’Isis.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/suore-incinte-in-sicilia-cose-successo-testimonianza-a-live-non-e-la-durso/1947935/"/>
        <a href="https://www.ilsussidiario.net/news/carcere-parma-agente-aggredito-da-detenuto-polizia-ormai-e-bollettino-di-guerra/1948106/"/>
        <a href="https://www.ilsussidiario.net/news/stato-mafia-berlusconi-non-risponde-ai-giudici-testimone-dellutri-le-stragi-e/1947882/"/>
        <a href="https://www.ilsussidiario.net/news/ex-ilva-conte-arcelormittal-condizioni-norma-renzi-su-scudo-penale-inguaia-governo/1947900/"/>
        <a href="https://www.ilsussidiario.net/news/cinzia-paglini-scomparsa-cantante-a-pomeriggio-5-aveva-parlato-di-uno-stalker/1948061/"/>
        <a href="https://www.ilsussidiario.net/news/libero-foti-delitto-trieste-lamica-della-badante-lei-strana-lui-non-violento/1948046/"/>
      </related>
    </article>
  </body>
</html>