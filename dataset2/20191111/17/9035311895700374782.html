<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/fransanin-atlantik-kiyisinda-60-milyon-euro-degerinde-763-kilo-saf-kokain-bulundu"/>
    <meta property="og:site_name" content="euronews"/>
    <meta property="article:published_time" content="2019-11-11T17:25:28+00:00"/>
    <meta property="og:title" content="Fransa kıyılarında 60 milyon euro değerinde 763 kilo kokain bulundu"/>
    <meta property="og:description" content="Fransa'nın Atlas Okyanusu kıyılarında yaklaşık 1 aydır plastik paketler içinde yüzde 83 saflıkta olduğu belirlenen toplam 763 kilo kokain bulundu. Paketlerin nereden geldiğini bilmeyen Fransız polisi, kötü hava şartları nedeniyle batan bir gemiden gelebileceğini düşünüyor"/>
  </head>
  <body>
    <article>
      <h1>Fransa kıyılarında 60 milyon euro değerinde 763 kilo kokain bulundu</h1>
      <address><time datetime="2019-11-11T17:25:28+00:00">11 Nov 2019, 17:25</time> by <a rel="author">Euronews </a></address>
      <p>Fransa'nın Atlas Okyanusu kıyılarında yaklaşık 1 aydır plastik paketler içinde yüzde 83 saflıkta olduğu belirlenen toplam 763 kilo kokain bulundu.</p>
      <p>İlki 18 Ekim’de Saint-Jean-de-Monts’da bulunan paketler ülkenin güneybatısı Landes bölgesinden, kuzeydeki Vendée bölgesine kadar yaklaşık 450 metrelik bir alanda bulundu.</p>
      <figure>
        <img src="https://static.euronews.com/articles/stories/04/29/39/76/606x439_cmsv2_1a6153f2-ae15-52dd-93b8-10a5dd08710e-4293976.jpg"/>
      </figure>
      <ul>
        <li>
          <a href="https://tr.euronews.com/2019/08/24/esrar-eroin-ve-kokain-arasindaki-farklar-neler">Esrar, eroin ve kokain arasındaki farklar neler?</a>
        </li>
        <li>
          <a href="https://tr.euronews.com/2019/10/26/fransa-da-tibbi-amacl-esrar-kullanimina-yesil-isik">Fransa'da tıbbi amaçlı esrar kullanımına yeşil ışık</a>
        </li>
        <li>
          <a href="https://tr.euronews.com/2019/10/03/tekneleri-batan-kacakcilar-pasifikte-kokain-balyalarina-sarilarak-kopek-baliklarindan-kurt">Tekneleri batan kaçakçılar Pasifik'te kokain balyalarına sarılarak köpek balıklarından kurtuldu</a>
        </li>
      </ul>
      <p>Sadece geçen pazar günü toplam 122 kilo kokain bulundu. Paketleri ele geçiren Fransız gümrük polisi, paketlerin nereden geldiğini henüz bilmiyor. Atlas Okyanusu'ndaki kötü hava şartları nedeniyle batan bir gemiden gelebileceği düşünülüyor.</p>
      <p>Olayla ilgili soruşturma başlatan Rennes savcılığı bölge halkından paket bulmaları halinde, dokunmadan derhal jandarmaya haber vermesini istedi.</p>
      <p>Ayrıca ele geçirilen kokainin çok saf olması insan sağlığı için büyük risk taşıdığı uyarısından bulunuldu. Şu ana kadar ele geçirilen uyuşturucunun piyasa değerinin 60 milyon euroyu bulabileceği kaydedildi.</p>
    </article>
  </body>
</html>