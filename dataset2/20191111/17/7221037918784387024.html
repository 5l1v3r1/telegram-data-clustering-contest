<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kabe-arapin-olsun-cankaya-bize-yeter-hangi-siirde-geciyor-kim-yazdi/926732"/>
    <meta property="og:site_name" content="medya faresi"/>
    <meta property="article:published_time" content="2019-11-11T17:44:00+00:00"/>
    <meta property="og:title" content="Kabe Arap’ın olsun Çankaya bize yeter hangi şiirde geçiyor? Kim yazdı?"/>
    <meta property="og:description" content="Habertürk TV'de Türkiye'nin Nabzı programında Atatürkçülük tartışması yaşandı. Saadet Partili Mustafa Kaya okuduğu bir şiiri örnek gösterip, bu şiirlerin Atatürk'ten halkı soğuttuğunu savundu. Peki o şiir neydi, yazarı kim?"/>
  </head>
  <body>
    <article>
      <h1>Kabe Arap’ın olsun Çankaya bize yeter hangi şiirde geçiyor? Kim yazdı?</h1>
      <h2>Habertürk TV'de Türkiye'nin Nabzı programında Atatürkçülük tartışması yaşandı. Saadet Partili Mustafa Kaya okuduğu bir şiiri örnek gösterip, bu şiirlerin Atatürk'ten halkı soğuttuğunu savundu. Peki o şiir neydi, yazarı kim?</h2>
      <address>
        <time datetime="2019-11-11T17:44:00+00:00">11 Nov 2019, 17:44</time>
      </address>
      <p>Habertürk TV'deki canlı yayında Didem Arslan'ın konuklarından Saadet Partisi Genel Başkan Yardımcısı Mustafa Kaya, bir dörtlük okudu.</p>
      <p>"Kabe Arap’ın olsun<br/>Çankaya bize yeter.."</p>
      <p>Atatürkçülük adına yazılan ve paylaşılan bu tür şiirlerin toplumu Atatürk'ten soğuttuğunu söyleyen Mustafa Kaya'nın kastettiği şiir merak konusu oldu.</p>
      <p>O şiir Kemalettin Kamu'ya ait Çankaya Şiiriydi. </p>
      <p>CHP'den Milletvekilliği de yapan Kemalettin Kamu Çankaya şiirini kaleme aldı. Şiir 15 Ağustos 1929 tarihinde Uyanış dergisinde yayınlandı.</p>
      <p>İŞTE O ŞİİR</p>
      <h3>ÇANKAYA ŞİİRİ - KEMALETTİN KAMU</h3>
      <p>Ebedi bir güneşle<br/>Burada doğdu Gazi,<br/>Yaprak yığını gibi<br/>Burada yandı mazi.</p>
      <p>Burada erdi Musa,<br/>Burada uçtu İsa;<br/>Bülbül burada varsa<br/>Hürriyet için öter.</p>
      <p>Ne örümcek ne yosun,<br/>Ne mucize ne füsun;<br/>Kabe Arap’ın olsun<br/>Çankaya bize yeter...</p>
      <h3>KEMALETTİN KAMU KİMDİR?</h3>
      <p>Kemalettin Kâmi Kamu (d. 15 Eylül 1901, Bayburt - ö. 6 Mart 1948, Ankara)</p>
      <p>15 Eylül 1901'de Bayburt'ta doğdu. 6 Mart 1948'de Ankara'da yaşamını yitirdi.  İstanbul Darülmuallimini'nde (Erkek Öğretmen Okulu) son sınıf öğrencisi iken Kurtuluş Savaşı'na katılmak amacıyla Ankara'ya geldi.</p>
      <p>Matbuat ve İstibarat Müdüriyet-i Umumiyesi'nde (bugünkü adıyla Basın Yayın ve Enformasyon Genel Müdürlüğü) çalıştı. 1923'te İstanbul'a döndü. Erkek Muallim mektebi'ni bitirdi. Anadolu Ajansı'nda çalıştı.</p>
      <p>1933'te Paris'e gitti ve siyasal bilgiler okulundan mezun oldu. Rize ve Erzurum'dan milletvekili seçilerek Türkiye Büyük Millet Meclisi'ne girdi. Türk Dil Kurumu Terim Kolu Başkanlığı yaptı.</p>
      <p>Hakimiyet-i Milliye ve Yeni Gün gazetelerinde yazılar yazdı. Atatürk ve İsmet İnönü'nün çeşitli gezilerine katıldı.</p>
      <p>İlk şiirleri 1919'da Büyük Mecmua'da yayınlandı. Kurtuluş Savaşı sırasındaki şiirleriyle dikkat çekti. Hece ölçüsü kullandığı şiirleriyle Milli edebiyat akımına bağlı bir şair olarak bilinir.</p>
      <p>İlk şiirlerinde vatan sevgisi; milli mücadele, sonraki şiirlerinde aşk, gurbet, yalnızlık gibi konuları işledi.</p>
      <p>Şiirleri ölümünden sonra Rifat Necdet Evrimer tarafından "Kemalettin Kamu, Hayatı, Şahsiyeti ve Şiirleri" (1949) adlı kitapta toplandı.</p>
      <p>Kemalettin Kamu, şiire 1919'da Büyük Mecmua'da şiirlerini yayımlatarak başlamıştı. Kurtuluş Savaşı yıllarında Dergah dergisinde yazdığı şiirlerle ün kazandı. Varlık ve Oluş dergilerinde de şiirlerini yayımladı.</p>
      <p>Başlangıçta aruz ölçüsü ile yazan Kamu daha sonra hece ölçüsüyle ve sade bir dille Milli Edebiyat akımına bağlı yurt sevgisi, gurbet, aşk konularını işleyen şiirler yazmıştı. Şiirleri ölümünden sonra Rifat Necdet Evrimer tarafından "Kemalettin Kamu, Hayatı, Şahsiyeti ve Şiirleri" (1949) adlı kitapta toplandı.</p>
    </article>
  </body>
</html>