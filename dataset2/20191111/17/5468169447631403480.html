<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277603/zes-jaar-cel-en-tbs-voor-steken-willekeurige-vrouwen-noord-holland.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-11T17:31:33+00:00"/>
    <meta property="og:title" content="Zes jaar cel en TBS voor steken willekeurige vrouwen Noord-Holland"/>
    <meta property="og:description" content="Maandag heeft de rechtbank Noord-Holland een 24-jarige man voor vier pogingen tot moord, een mishandeling, meerdere bedreigingen met verkrachting en stalking veroordeeld tot een gevangenisstraf van zes jaar. 'Daarnaast heeft zij hem TBS met dwangverpleging opgelegd', zo meldt de rechtbank maandag."/>
  </head>
  <body>
    <article>
      <h1>Zes jaar cel en TBS voor steken willekeurige vrouwen Noord-Holland</h1>
      <address>
        <time datetime="2019-11-11T17:31:33+00:00">11 Nov 2019, 17:31</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/rechtbankmicrofoon-bon.jpg?itok=XVJh_XH3"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/rechtbankmicrofoon-bon.jpg?itok=XVJh_XH3"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Alkmaar - </b>Maandag heeft de rechtbank Noord-Holland een 24-jarige man voor vier pogingen tot moord, een mishandeling, meerdere bedreigingen met verkrachting en stalking veroordeeld tot een gevangenisstraf van zes jaar. 'Daarnaast heeft zij hem TBS met dwangverpleging opgelegd', zo meldt de rechtbank maandag.</p>
      <p><b>Alkmaar - </b>Maandag heeft de rechtbank Noord-Holland een 24-jarige man voor vier pogingen tot moord, een mishandeling, meerdere bedreigingen met verkrachting en stalking veroordeeld tot een gevangenisstraf van zes jaar. 'Daarnaast heeft zij hem TBS met dwangverpleging opgelegd', zo meldt de rechtbank maandag.</p>
      <h3>Bewezen</h3>
      <p>'De rechtbank acht bewezen dat de man in november 2018 en januari 2019 vanuit een rijdende auto vijf vrouwen heeft aangevallen. De nietsvermoedende slachtoffers waren op dat moment aan het fietsen of hardlopen, in het buitengebied op rustige landweggetjes', aldus de rechtbank. </p>
      <h3>Levensgevaarlijk gewond</h3>
      <p>Vier van hen heeft hij met een mes gestoken, waarbij de betrokken vrouwen in de borststreek of in de bovenarm zijn geraakt. De vrouwen liepen verwondingen op. Een van hen raakte levensgevaarlijk gewond. Een vijfde vrouw heeft hij al rijdende vanuit zijn auto gestompt.</p>
      <h3>Verminderd toerekeningsvatbaar </h3>
      <p>Ook is volgens de rechtbank bewezen dat de man in die periode vijf andere vrouwen telefonisch heeft bedreigd met verkrachting. Een zesde vrouw heeft hij telefonisch gestalkt. Uit deskundigenonderzoek is gebleken dat de man verminderd toerekeningsvatbaar is.</p>
      <h3>Eén vrijspraak</h3>
      <p>De officier van justitie verdacht de man ook van een vijfde poging tot moord omdat hij in dezelfde periode nog een hardloopster in het buitengebied met zijn auto heeft aangereden. Daarvan is hij door de rechtbank echter vrijgesproken, omdat niet kan worden vastgesteld dat er opzet in het spel is geweest.</p>
      <h3>Schadevergoeding</h3>
      <p>Tot slot heeft de rechtbank bepaald dat de man aan acht van zijn slachtoffers schadevergoeding moet betalen.</p>
    </article>
  </body>
</html>