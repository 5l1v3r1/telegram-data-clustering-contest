<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/provaci-ancora-jimmy-ndash-fondatore-wikipedia-jimmy-wales-voleva-218742.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T17:20:00+00:00"/>
    <meta property="og:title" content="Wikitribune, il social del giornalismo di qualita' di jimmy wales non decolla: e anche wikipedia..."/>
    <meta property="og:description" content="PROVACI ANCORA, JIMMY! – IL FONDATORE DI WIKIPEDIA JIMMY WALES VOLEVA SALVARE IL GIORNALISMO MA OVVIAMENTE NON CI È RIUSCITO! NEL 2017 HA LANCIATO “WIKITRIBUNE”, UNA SPECIE DI SOCIAL BASATO SULLA CONDIVISIONE DI ARTICOLI DI QUALITÀ, SENZA PAYWALL NÉ PUBBLICITÀ – PER ORA NON È DECOLLATO. ANZI, PURE WIKIPEDIA NON STA BENISSIMO…"/>
  </head>
  <body>
    <article>
      <h1>Wikitribune, il social del giornalismo di qualita' di jimmy wales non decolla: e anche wikipedia...</h1>
      <address>
        <time datetime="2019-11-11T17:20:00+00:00">11 Nov 2019, 17:20</time>
      </address>
      <p>
        <b>PROVACI ANCORA, JIMMY! – IL FONDATORE DI WIKIPEDIA JIMMY WALES VOLEVA SALVARE IL GIORNALISMO MA OVVIAMENTE NON CI È RIUSCITO! NEL 2017 HA LANCIATO “WIKITRIBUNE”, UNA SPECIE DI SOCIAL BASATO SULLA CONDIVISIONE DI ARTICOLI DI QUALITÀ, SENZA PAYWALL NÉ PUBBLICITÀ – PER ORA NON È DECOLLATO. ANZI, PURE WIKIPEDIA NON STA BENISSIMO…</b>
      </p>
      <hr/>
      <p>
        <b>TUTTI USANO L’ENCICLOPEDIA ONLINE MA SEMPRE MENO PERSONE VOGLIONO CONTRIBUIRE (FIGURARSI PAGARE)</b>
      </p>
      <p>
        <a href="https://www.dagospia.com/rubrica-29/cronache/solitudine-wikipedia-tutti-usano-rsquo-enciclopedia-online-ma-218700.htm">https://www.dagospia.com/rubrica-29/cronache/solitudine-wikipedia-tutti-usano-rsquo-enciclopedia-online-ma-218700.htm</a>
      </p>
      <p>
        <b>JIMMY WALES CI RIPROVA CON LE NEWS MA NESSUNO CI CREDE</b>
      </p>
      <p>
        <b>Angelo Allegri per <a href="http://www.ilgiornale.it/">“il Giornale”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255167/1236493.htm">
          <img src="https://cdn-static.dagospia.com/img/foto/11-2019/jimmy-wales-wikipedia-1236493.jpg"/>
        </a>
        <figcaption>jimmy wales wikipedia</figcaption>
      </figure>
      <p>Il fondatore Jimmy «Jimbo» Wales ci riprova: la sua ultima creatura si chiama Wikitribune, un social basato sulla condivisione di articoli di qualità. Lanciato nel 2017 il progetto non sembra essere ancora decollato, ma l' ideatore insiste: «L' informazione del futuro passerà da social come il mio Wikitribune, senza paywall né pubblicità, sostenuti solo dalla comunità», ha dichiarato in una recente intervista al Sole24Ore.</p>
      <figure>
        <a href="https://www.dagospia.com/mediagallery/Dago_fotogallery-255167/1236739.htm">
          <img src="https://cdn-static.dagospia.com/img/foto/11-2019/wikitribune-1-1236739.jpg"/>
        </a>
        <figcaption>wikitribune 1</figcaption>
      </figure>
      <p>Classe 1966, americano cresciuto in Alabama, finanziere appassionato di tecnologia, Wales è oggi presidente emerito della Fondazione Wikimedia, a cui ha donato la proprietà di Wikipedia. «La donazione è stata la cosa più stupida che ho fatto e anche quella più intelligente», ha detto. Stupida, ha spiegato, perché ha comportato la rinuncia a un bene il cui valore prudenziale è stato stimato intorno a tre miliardi.</p>
      <figure>
        <a href="https://www.dagospia.com/mediagallery/Dago_fotogallery-255167/1236740.htm">
          <img src="https://cdn-static.dagospia.com/img/foto/11-2019/wikitribune-2-1236740.png"/>
        </a>
        <figcaption>wikitribune 2</figcaption>
      </figure>
      <p>Intelligente perché il carattere non profit del progetto ne ha garantito il successo. Da rilevare che nonostante tutto, il patrimonio di Wales non è proprio trascurabile e viene valutato intorno al miliardo di dollari.</p>
      <figure>
        <a href="https://www.dagospia.com/mediagallery/Dago_fotogallery-255167/1236743.htm">
          <img src="https://cdn-static.dagospia.com/img/foto/11-2019/wikitribune-1236743.jpg"/>
        </a>
        <figcaption>wikitribune</figcaption>
      </figure>
      <p>Per quanto riguarda la fondazione di Wikipedia Wales è stato coinvolto in una controversia proprio con la sua creatura. Il miliardario si considera l' unico fondatore dell' enciclopedia online: fu lui a fornire i capitali iniziali e ad assumere come collaboratore Larry Sanger (che oggi non si occupa più di Wiki e che tra l' altro, è diventato uno dei più accaniti critici di ogni tipo di social). Visto che però Sanger ha elaborato buona parte del progetto e che almeno in una fase iniziale, i due, in articoli e interviste, si presentavano come co-fondatori, Wikimedia ha deciso di fare lo stesso.</p>
      <figure>
        <a href="https://www.dagospia.com/mediagallery/Dago_fotogallery-255167/1236742.htm">
          <img src="https://cdn-static.dagospia.com/img/foto/11-2019/wikitribune-3-1236742_tn.jpeg"/>
        </a>
        <figcaption>wikitribune 3</figcaption>
      </figure>
      <p>La voce scritta in proposito da Wales è stata modificata e l' interessato ha anche dovuto scusarsi per essersi occupato personalmente della propria biografia, politica che le linee guida di Wiki cercano di scoraggiare. Quanto a Wikitribune a seppellire di recente l' iniziativa è stata la rivista Wired: «Wales, appassionato di stampa, da tempo nel board del Guardian, voleva salvare il giornalismo. Purtroppo non ci è riuscito».</p>
      <figure>
        <a href="https://www.dagospia.com/mediagallery/Dago_fotogallery-255167/1236492.htm">
          <img src="https://cdn-static.dagospia.com/img/foto/11-2019/jimmy-wales-wikipedia-1-1236492.jpg"/>
        </a>
        <figcaption>jimmy wales wikipedia 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255167/1236490.htm">
          <img src="https://cdn-static.dagospia.com/img/foto/11-2019/jimmy-wales-wikipedia-2-1236490.jpg"/>
        </a>
        <figcaption>jimmy wales wikipedia 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255167/1236491.htm">
          <img src="https://cdn-static.dagospia.com/img/foto/11-2019/jimmy-wales-wikipedia-3-1236491.jpg"/>
        </a>
        <figcaption>jimmy wales wikipedia 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255167/1236741.htm">
          <img src="https://cdn-static.dagospia.com/img/foto/11-2019/wikitribune-4-1236741.jpg"/>
        </a>
        <figcaption>wikitribune 4</figcaption>
      </figure>
    </article>
  </body>
</html>