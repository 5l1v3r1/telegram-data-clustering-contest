<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ot-gerb-otgovorikha-na-porednite-obvineniya-na-bsp-i-razkrikha-istinskata-im-tsel_news708695.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T17:11:00+00:00"/>
    <meta property="og:title" content="От ГЕРБ отговориха на поредните обвинения на БСП и разкриха истинската им цел"/>
    <meta property="og:description" content="В район &quot;Искър&quot; не спряха нито лъжите, нито манипулациите, нито нападките, нито фалшивите новини"/>
  </head>
  <body>
    <article>
      <h1>От ГЕРБ отговориха на поредните обвинения на БСП и разкриха истинската им цел</h1>
      <h2>В район "Искър" не спряха нито лъжите, нито манипулациите, нито нападките, нито фалшивите новини</h2>
      <address>
        <time datetime="2019-11-11T17:11:00+00:00">11 Nov 2019, 17:11</time>
      </address>
      <p>https://blitz.bg/politika/ot-gerb-otgovorikha-na-porednite-obvineniya-na-bsp-i-razkrikha-istinskata-im-tsel_news708695.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573485095-980x551-1573484300.jpg"/>
      </figure>
      <p><b>ГЕРБ не са манипулирали изборните резултати чрез изборните протоколи. Представителите на Секционните комисии са провели изборния процес в столичния район Искър нормално. Това заявиха от ГЕРБ на извънреден брифинг в централата на партията по повод на обвиненията, отправени от Борис Цветков от БСП.</b><br/><br/>„В район "Искър" не спряха нито лъжите, нито манипулациите, нито нападките, нито фалшивите новини. Сблъскахме се с нарушаване на изборното законодателство – разполагане на агитационни материали на забранени места.<br/><br/>Всяка наша реакция беше атакувана с лични обиди и отново фалшиви новини. Със своите обвинения Борис Цветков иска да извлече дивиденти и да прикрие фактите, че не е свършил никаква работа“, заяви общинският съветник от ГЕРБ Лорита Радева.<br/><br/>Новоизбраният кмет на район "Искър", който беше обвинен в купуване на гласове, съобщи, че е омерзен и унизен от кампанията.<br/><br/>По-рано днес Борис Цветков от БСП, който бе кандидат за кмет на района, но загуби, съобщи, че Цеков е записан от камера на хранителен магазин в района как говори с ромски лидери за купуване на гласове.</p>
    </article>
  </body>
</html>