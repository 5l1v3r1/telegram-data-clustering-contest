<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-sprava-pro-bronezhylety-nachalnyka-gu-minoborony-zalyshyly-pid-vartoyu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T17:27:24+00:00"/>
    <meta property="og:title" content="Справа про бронежилети: начальника ГУ Міноборони залишили під вартою"/>
    <meta property="og:description" content="Печерський районний суд обрав запобіжний захід генерал-майору, начальнику Головного управління Міноборони України за підозрою у закупівлі неякісного майна за завищеними цінами для ЗСУ."/>
  </head>
  <body>
    <article>
      <h1>Справа про бронежилети: начальника ГУ Міноборони залишили під вартою</h1>
      <address>
        <time datetime="2019-11-11T17:27:24+00:00">11 Nov 2019, 17:27</time>
      </address>
      <p>Печерський районний суд обрав запобіжний захід генерал-майору, начальнику Головного управління Міноборони України за підозрою у закупівлі неякісного майна за завищеними цінами для ЗСУ.</p>
      <p>Генерал-майору, начальнику Головного управління Міноборони України, якого підозрюють у закупівлі неякісного майна за завищеними цінами для ЗСУ, Печерський районний суд обрав запобіжний захід у вигляді тримання під вартою. За нього призначена застава у розмірі 76 млн грн.</p>
      <p>Про це заявив голова Державного бюро розслідувань Роман Труба.</p>
      <p><b>Читайте:</b> <a href="https://fakty.com.ua/ua/ukraine/20190709-chynovnyky-minoborony-svidomo-kupuvaly-neyakisni-bronezhylety-dokazy-dbr/">Чиновники Міноборони свідомо купували неякісні бронежилети – докази ДБР</a></p>
      <p>Він не назвав імені заарештованого, проте деталі вказують на начальника Головного управління Міністерства оборони Дмитра Марченка.</p>
      <p>Суд повинен обрати запобіжний захід ще для чотирьох фігурантів справи.</p>
      <p>Нагадаємо, що 5 листопада <a href="https://fakty.com.ua/ua/ukraine/20191105-sprava-pro-bronezhylety-dbr-ogolosylo-pidozru-p-yatom-posadovtsyam-minoborony/">Державне бюро розслідувань оголосило про підозру п’яти топ-чиновникам Міноборони</a> в рамках провадження про закупівлю неякісних бронежилетів Корсар.</p>
      <p><b>Джерело:</b> <a href="https://t.me/truba_roman/114">Роман Труба</a></p>
      <figure>
        <iframe src="https://www.youtube.com/embed/3TZDjvqyoC0" width="560" height="315" data-service="Youtube" scrolling="no"/>
      </figure>
    </article>
  </body>
</html>