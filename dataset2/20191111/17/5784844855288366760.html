<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/dark-mode-nam-bolj-skoduje-kot-koristi.html?RSS245383294a9d082c296139e4e12f5136"/>
    <meta property="og:site_name" content="Računalniške novice"/>
    <meta property="article:published_time" content="2019-11-11T17:31:00+00:00"/>
    <meta property="og:title" content="Dark Mode nam bolj škoduje kot koristi"/>
    <meta property="og:description" content="Ena najbolj vročih tematik na področju programske opreme mobilnih telefonov in računalnikov je »Dark Mode«. Gre za opcijski izgled sistema, ki spremeni barve aplikacij ali operacij"/>
  </head>
  <body>
    <article>
      <h1>Dark Mode nam bolj škoduje kot koristi</h1>
      <address>
        <time datetime="2019-11-11T17:31:00+00:00">11 Nov 2019, 17:31</time>
      </address>
      <p>Ena najbolj vročih tematik na področju programske opreme mobilnih telefonov in računalnikov je »Dark Mode«. Gre za opcijski izgled sistema, ki spremeni barve aplikacij ali operacijskega sistema v temne barve. <a href="https://www.techradar.com/how-to/how-to-enable-dark-mode-for-instagram">Instagram </a>že ponuja tak način, prav tako pa tudi <a href="https://www.techradar.com/how-to/how-to-enable-dark-mode-for-google-chrome">Chrome</a>, <a href="https://www.techradar.com/news/whatsapp-dark-mode">WhatsApp</a>, <a href="https://www.techradar.com/news/dark-mode-for-gmail-arrives-on-ios-and-android-and-heres-how-to-activate-it">Gmail</a>, in <a href="https://www.techradar.com/news/how-to-enable-dark-mode-on-ios-13-and-ipados">iOS 13</a>. Kot vse kaže se razvijalci na vse kriplje trudijo ustvariti »temen način« za vse oblike programske opreme.</p>
      <p>Obstaja pa problem, in sicer ti razvijalci in inženirji niso razmišljali o samem pomenu »temnega načina«, prav tako pa se bodo poznale posledice zmanjšanja dela na ostalih projektih. Ne želimo izpostaviti noben specifičen način implementacije, kajti noben od razvijalcev ni bistveno zgrešil. Kljub temu pa ostaja dejstvo, da so razvijalci v tem času in naglici, da bi ujeli trend implementacije »temnega načina« v svoje aplikacije pozabili na to, kako dejansko izvesti implementacijo in ne zgolj slediti trendu.</p>
      <p>Obstajajo zelo legitimni razlogi, zakaj se naj razvijalci ne bi fokusirali na razvoj »Dark Mode« načina, mi pa smo raziskali, kaj je sploh glavna ideja, ki se skriva za novim izgledom.</p>
      <p>
        <b>Dark Mode je naporen za naše oči</b>
      </p>
      <p>Ste se kdaj odpravili na spletno stran, ki je po možnosti bila starejša forum spletna stran, iz časov, ko je splet šele dobil današnjo podobo? Verjetno se spomnite črnega ozadja in belega teksta (po možnosti comic sans), ki ga je bilo kar težko prebrati kajne?</p>
      <p>Čisto črna ozadja z belo pisavo ljudje načeloma težko beremo, nekaterim ljudem pa to povzroča celo motnje vida. Če dolgo časa gledamo v tako vsebino, lahko pride do poškodb vida in zato ni čudno, da moderna družba uporablja belo ozadje in črno ali sivo pisavo.</p>
      <p>»Dark Mode« je tipičen primer, ki lahko na daljši rok povzroči težave z očmi. Poleg vsega na določenih aplikacijah izgleda grdo in v času, ko se telefoni trudijo, da bi kupce prepričali s svojim dizajnom in estetiko, to zagotovo ni nekaj, kar bi lahko pozitivno vplivalo na »plus točke« pri uporabnikih. Če smo čisto pošteni, ni nekega bistvenega razloga, da vključimo »Dark Mode«, razen tega, da izstopamo iz množice.</p>
      <p>Ali je »temen način« grd, ali ne, je subjektivna ocena, vendar pa ostaja dejstvo, da nekateri primeri načina uporabe tega izgleda niso ravno najbolj estetsko dovršeni.</p>
      <p>
        <b>Dark Mode ni primeren za temnejša okolja</b>
      </p>
      <p>Eden glavnih razlogov za uporabo načina »Dark Mode« (ali izgovorov za njegov obstoj) je, da naj bi bil »Dark Mode« boljši za uporabo v temnem okolju, recimo v postelji, ko še zadnjič v dnevu pregledujemo Instagram ali kaj podobnega. Za tem stoji jasen odgovor: modra svetloba, ki jo oddajajo ekrani, je bila prepoznana kot škodljiva, saj jo možgani zamenjajo za dnevno svetlobo.</p>
      <p>Obstaja torej razlog za uporabo »temnega način«, vendar ni čisto vse tako enostavno. »Dark Mode« bi bil uporaben način zmanjšanja modre svetlobe, če za to ne bi obstajale druge funkcije.</p>
      <p>Številni telefoni imajo filtre za modro svetlobo, katere lahko nastavimo ob točno določenem času, recimo ponoči oz. pred spanjem – najbolj pogosto je to med 22. in 7. uro zjutraj. Nekateri pametni telefoni, kot so recimo Sonyjevi, imajo prav posebno rešitev na dolgi rok, ki uporabnikom omogoča nastavitev RGB barv, s katerimi si lahko po svoje nastavimo ekran glede na naše potrebe.</p>
      <p>»Dark Mode« je rešitev problema, ki je v bistvu že rešen – in ta »nova«, temna rešitev je bolj kot ne izguba časa za razvijalce, ki bi ta čas lahko namenili ostalim, bolj pomembnim projektom. Torej, še enkrat več potrjujemo tezo, da je »Dark Mode« bolj kot kajkoli drugega modna muha.</p>
      <p>
        <b>Dark Mode? Ne!</b>
      </p>
      <p>Ena od prednosti uporabe »Dark Mode« načina je med drugim tudi ta, da lahko z njim prihranimo nekaj baterije. Kljub temu pa je »Dark Mode« s strani razvijalcev precej težko razviti, kar pomeni, da bi lahko razvijalci ta čas posvetili delu na optimizaciji porabe baterije in s tem dosegli večje pozitivne učinke na dolgi rok.</p>
      <p>Še ena prednost »temnega načina« obstaja, in sicer bi naj od njega imeli koristi predvsem uporabniki, ki so občutljivi na svetlobo, ali imajo kakšno drugo težavo z vidom. Še enkrat več pa ponavljamo, da se vse to, kar omogoča »Dark Mode« v veliki meri da nastaviti tudi z nastavitvijo barv ekran v nastavitvah telefona.</p>
      <p>Razvijalci do danes te lastnosti niso oglaševali kot glavnega razloga, zakaj naj bi nekdo začel uporabljati »Dark Mode«. Pogosto se osredotočajo na estetiko in sam izgled ter v naslednji fazi tudi povečanje produktivnosti in ne toliko na pomoč uporabnikom s težavami z vidom. Seveda ja najbolj logičen odziv na »Dark Mode je slab« »ugasnite ga«. Odločitev o uporabi »temnega načina« prepuščamo vam, za konec pa še nekaj dodatnih informacij o tej problematiki.</p>
      <p>Še enkrat velja izpostaviti, da se bo čez čas pokazal problem pri razporeditvi razvijalcev po posameznih projektih. Ker si vse aplikacije želijo svoje »Dark Mode«, bo to vplivalo na ostale projekte, kar bi lahko posledično pomenilo manj aktualnih posodobitev ipd.</p>
      <p>Razvijalci operacijskih sistemov se trenutno borijo z večjimi težavami: Applov MacOS Catalina praktično uničuje vsak računalnik, ki se ga dotakne, Microsoftov Windows 10 se spotika na praktično vsako oviro itd. Tudi aplikacije in družbena omrežja se trenutno soočajo z večjimi težavami, predvsem kar se tiče uporabnosti: YouTube mora nujno popraviti algoritem, s katerim se ukvarjajo najbolj pomembni ustvarjalci vsebine; Twitter rabi čivke, ki jih lahko urejamo.</p>
      <p>Če na kratko zaključimo, razvijalci se soočajo z različnimi težavami in izzivi na svojih delovnih mestih in če bodo več časa namenjali ustvarjanju »temnih načinov« namesto reševanju teh problemov, potem lahko platforme počasi tonejo v še večje težave.                                                                                                                                                                                        </p>
      <p>                                                                                 </p>
      <footer>Povezave: <a href="http://www.techradar.com/news/the-dark-mode-craze-may-do-more-harm-than-good-this-is-why">TechRadar</a></footer>
    </article>
  </body>
</html>