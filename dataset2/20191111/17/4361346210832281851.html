<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ki-akarja-pihenni-magat-ezert-beperelte-az-egyik-rajongoja-madonnat/186363"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T17:00:00+00:00"/>
    <meta property="og:title" content="Ki akarja pihenni magát, ezért beperelte az egyik rajongója Madonnát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ki akarja pihenni magát, ezért beperelte az egyik rajongója Madonnát</mark>
      </h1>
      <address><time datetime="2019-11-11T17:00:00+00:00">11 Nov 2019, 17:00</time> by <a rel="author">Bors</a></address>
      <p>
        <b>Igencsak bizarr pert akasztottak a pop nagyasszonya nyakába. </b>
        <b>Igencsak bizarr pert akasztottak a pop nagyasszonya nyakába.</b>
      </p>
      <p>Olyan vádiratot kapott kézhez Madonna - valamint a koncertjeit szervező Live Nation - hogy alighanem jelenleg azt sem tudják, hogy nevessenek az ügyön, vagy sem. Az énekesnő egyik rajongója ugyanis azért fordult a bírósághoz, mert a Like a Virgin előadója túl későn kezdi a koncertjét.</p>
      <p>Nate Hollander három jegyet vett Madonna december 17-i, Miami Beach-i fellépésére. A buli eredetileg fél kilencre lett meghirdetve, Hollander azonban átverve érzi magát, mivel azóta a kezdés időpontját eltolták este fél tizenegyre - ő pedig korán kel, és így már nem tudná rendesen kipihenni magát a koncert után. Ráadásul a megváltozott időpont miatt szinte lehetetlen eladni a jegyeket - áll a vádiratban.</p>
      <figure>
        <img src="http://media.borsonline.hu/cikk/20/191937/big-lead/650x360/2020516_000-14n8ll.jpg"/>
        <figcaption>Madonna gyakran váratja meg a rajongóit. A 61 éves sztárt most emiatt - és egy koncert időpontjának megváltoztatása miatt - pereli egy rajongója © AFP</figcaption>
      </figure>
      <p>Hollander a november 4-én beadott papírokban azt is megjegyzi: Madonna notórius késő, így könnyen lehet, hogy a 10:30-as kezdés is csúszni fog, a szervezők pedig nem hajlandóak visszaadni neki a jegyek árát.</p>
      <p>Madonnát egyébként a napokban Las Vegasban alaposan kifütyülték, miután a meghirdetett fél 11-es kezdés helyett csak 12:30-kor lépett színpadra - írja az NBC News.</p>
    </article>
  </body>
</html>