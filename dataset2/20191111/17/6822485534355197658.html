<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820138.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T17:07:00+00:00"/>
    <meta property="og:title" content="اولین بازیگران «شاه رگ» معرفی شدند+ تصاویر"/>
    <meta property="og:description" content="به گزارش فارس، با اتمام 20 درصد از تصویربرداری سریال «شاه رگ» به کارگردانی سید جلال اشکذری و تهیه‌کنندگی محمدرضا شفیعی که مدتی پیش در شهر تهران کلید خورده بود، از اولین بازیگران این سریال 30 قسمتی که برای پخش از شبکه دو سیما تولید می‌شود، رونمایی شد."/>
  </head>
  <body>
    <article>
      <h1>اولین بازیگران «شاه رگ» معرفی شدند+ تصاویر</h1>
      <address>
        <time datetime="2019-11-11T17:07:00+00:00">11 Nov 2019, 17:07</time>
      </address>
      <p>با ادامه تصویربرداری سریال «شاهرگ» به کارگردانی سید جلال اشکذری، از تصاویر تعدادی از بازیگران این سریال رونمایی شد.</p>
      <p>به گزارش فارس، با اتمام 20 درصد از تصویربرداری سریال «شاه رگ» به کارگردانی سید جلال اشکذری و تهیه‌کنندگی محمدرضا شفیعی که مدتی پیش در شهر تهران کلید خورده بود، از اولین بازیگران این سریال 30 قسمتی که برای پخش از شبکه دو سیما تولید می‌شود، رونمایی شد.</p>
      <p>نیما رئیسی، عباس غزالی و مهدی سلوکی اولین بازیگرانی هستند که در این سریال که در حال و هوای دهه 60 روایت می شود و به قلم کریم لک زاده به نگارش درآمده است، به ایفای نقش می پردازند و اسامی سایر بازیگران این پروژه نیز به زودی اعلام خواهد شد.</p>
      <figure>
        <img src="https://media.farsnews.com/Uploaded/Files/Images/1398/08/20/13980820000949_Test_NewPhotoFree.jpg"/>
      </figure>
      <p>در خلاصه داستان «شاه رگ» آمده است: در سال های نا آرام پس از انقلاب در سال 60، گروه ویژه ای برای یک عملیات بزرگ فراخوانده شدند. این گروه مسئولیت بزرگی بر عهده دارند؛ چرا که عقربه های چندین بمب در تهران در حال حرکت است...</p>
      <p>سایر عوامل این سریال عبارتند از: از مدیر تصویر برداری: رضا شیخی، مدیرتولید: سامان شعشعه، مدیربرنامه ریزی: امیرسلیمانی، دستیار اول کارگردان: ماکان رضایی، صدابردار: فرشید احمدی، طراح گریم: مرتضی کهزادی، طراح صحنه: علی مربی، طراح لباس: مهناز نوروزی، عکاس: رز ارغوان، مشاور رسانه: زهرا دمزآبادی و مجری طرح: موسسه فرهنگی هنری وصف صبا.</p>
    </article>
  </body>
</html>