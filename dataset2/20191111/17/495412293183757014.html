<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/cinzia-paglini-scomparsa-cantante-a-pomeriggio-5-aveva-parlato-di-uno-stalker/1948061/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T17:05:16+00:00"/>
    <meta property="og:title" content="Cinzia Paglini, scomparsa cantante/ A Pomeriggio 5 aveva parlato di uno stalker"/>
    <meta property="og:description" content="Cinzia Paglini, scomparsa cantante da 4 giorni: a Pomeriggio 5 aveva parlato di uno stalker. Era perseguitata infatti da due anni da un fan."/>
  </head>
  <body>
    <article>
      <h1>Cinzia Paglini, scomparsa cantante/ A Pomeriggio 5 aveva parlato di uno stalker</h1>
      <h2>Cinzia Paglini, scomparsa cantante da 4 giorni: a Pomeriggio 5 aveva parlato di uno stalker. Era perseguitata infatti da due anni da un fan</h2>
      <address><time datetime="2019-11-11T17:05:16+00:00">11 Nov 2019, 17:05</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Dov’è <b>Cinzia Paglini</b>? La cantante napoletana è scomparsa da quattro giorni. <a href="https://www.ilsussidiario.net/news/cinzia-paglini-perseguitata-da-un-fan-ho-tentato-il-suicidio-mia-vita-e-un-incubo/1945738/"><b>Recentemente era stata ospite, insieme alla figlia, di Pomeriggio 5 per raccontare il suo incubo a Barbara D’Urso.</b></a> Da un paio di anni è infatti perseguitata da un fan ossessionato da lei. L’uomo è arrivato anche ad aggredirla dopo essersi appostato sotto casa. Un racconto drammatico durante il quale Cinzia Paglini aveva ammesso di aver tentato il suicidio perché esasperata dalla situazione. Stando a quanto riportato da Il Mattino, non si hanno più notizie della cantante 56enne, residente a <b>Fuorigrotta</b>, quartiere a ovest di <b>Napoli</b>, da venerdì. A denunciare la scomparsa è stata la figlia <b>Mariagrazia Imperatrice</b>, che ha lanciato diversi appelli sui canali social e in radio. La figlia è molto preoccupata dall’improvvisa scomparsa della mamma, infatti ha chiesto in tutti i modi aiuto per cercare la donna, soprattutto sui social. «<i>Chiedo a vuoi tutti di aiutarmi a ritrovare mia mamma sparita venerdì mattina da Fuorigrotta. Si chiama Cinzia Paglini con lei non ha nulla: documenti, borsa, soldi, telefoni, auto, è tutto a casa</i>», ha scritto su Facebook Mariagrazia.</p>
      <h4>CINZIA PAGLINI, SCOMPARSA CANTANTE: ERA PERSEGUITATA DA FAN</h4>
      <p>Sul gruppo Facebook “Cinzia Paglini Fan Club” è stato pubblicato un video in cui la ragazza spiega alcuni aspetti della vicenda dello stalker. «<i>Questa persona è stata messa agli arresti domiciliari, ma nemmeno questo è servito. Appena ci siamo sentiti più sereni, due giorni dopo il suo arresto, quest’uomo ha iniziato a inviarci foto degli interni della nostra casa, dove ci entrano solo le persone che conosciamo bene</i>», ha raccontato la figlia di <b>Cinzia Paglini</b>. Ma loro lo conoscono solo attraverso il web e per le denunce che hanno sporto contro di lui. «<i>Poi si è presentato a mia madre fisicamente, visto quello che ha combinato. Da lì questo pezzente ha iniziato a istigare odio contro mia madre e lei, essendo un personaggio pubblico, si è sentita intimorita, interrompendo anche il lavoro che stava facendo per una nuova canzone che doveva uscire questo mese</i>». Una storia inquietante, cominciata due anni fa dopo un’esibizione, e diventata un incubo.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/carcere-parma-agente-aggredito-da-detenuto-polizia-ormai-e-bollettino-di-guerra/1948106/"/>
        <a href="https://www.ilsussidiario.net/news/stato-mafia-berlusconi-non-risponde-ai-giudici-testimone-dellutri-le-stragi-e/1947882/"/>
        <a href="https://www.ilsussidiario.net/news/ex-ilva-conte-arcelormittal-condizioni-norma-renzi-su-scudo-penale-inguaia-governo/1947900/"/>
        <a href="https://www.ilsussidiario.net/news/lara-bombonati-condanna-a-2-anni-e-8-mesi-per-terrorismo-foreign-fighter-va-curata/1948059/"/>
        <a href="https://www.ilsussidiario.net/news/libero-foti-delitto-trieste-lamica-della-badante-lei-strana-lui-non-violento/1948046/"/>
        <a href="https://www.ilsussidiario.net/news/iraq-attentato-contro-militari-italiani-bomba-a-kirkuk-3-feriti-gravi-terrorismo/1947650/"/>
      </related>
    </article>
  </body>
</html>