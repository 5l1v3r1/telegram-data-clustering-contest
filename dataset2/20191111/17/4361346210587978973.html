<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/people-s-choice-awards-ikonna-valt-jennifer-aniston/186387"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T17:30:00+00:00"/>
    <meta property="og:title" content="People’s Choice Awards – Ikonná vált Jennifer Aniston"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>People’s Choice Awards – Ikonná vált Jennifer Aniston</mark>
      </h1>
      <address><time datetime="2019-11-11T17:30:00+00:00">11 Nov 2019, 17:30</time> by <a rel="author">H.P.</a></address>
      <p>
        <b>Egymilliárdan szavaztak az idei jelöltekre. </b>
        <b>Egymilliárdan szavaztak az idei jelöltekre.</b>
      </p>
      <p>Vasárnap este rendezték a kaliforniai Santa Monicában a 45. People’s Choice Awardsot. Ez az a díjátadó, ahol nem szakmai zsűri dönt az elismerésekről, hanem a nézők voksolnak kedvenceikre. Idén több mint egymilliárd szavazat érkezett. Az este folyamán negyvennél több díjat osztottak ki filmes, tévés, valamint zenei kategóriák­ban. A közönség idei kedvenc filmje a Bosszúállók: Végjáték lett, amely a legjobb akciófilm címet is megkapta, míg a legjobb tévésorozat díjával a Stranger Things című sci-fi-horrort jutalmazták. Két 50 éves szépség, Jennifer Aniston és Gwen Stefani énekesnő is óriási elismerésben részesült.</p>
      <figure>
        <img src="http://media.borsonline.hu/cikk/20/191963/big-lead/650x360/2021075_gettyimages-1186833450.jpg"/>
        <figcaption>© Gettyimages</figcaption>
      </figure>
      <p><b>Jennifer Aniston</b> teljesen elérzékenyült Adam Sandler beszédétől, amelyben a színész-komikus legjobb barátjának és igazi példaképnek nevezte a Jóbarátok sztárját. Az 50 éves színésznő a díjátadó egyik legnagyobb elismerését, a 2019-es Év ikonja díjat vehette át kollégájától, akivel idei közös filmje, a Gyagyás gyilkosság az év legjobb vígjátéka lett</p>
      <figure>
        <img src="http://media.borsonline.hu/cikk/20/191963/gallery-picture/645w/2021067_gettyimages-1186831644.jpg"/>
        <figcaption>© Gettyimages</figcaption>
      </figure>
      <p><b>Robert Downey Jr.</b> A Bosszúállók: Végjátékban nyújtott alakításáért vehette át az Év legjobb férfi filmsztárja díjat. A Vasembert alakító 54 éves színész a díj átvételekor beszédében elsősorban a Marvel-képregények tavaly novemberben elhunyt atyjának, Stan Lee-nek mondott köszönetet</p>
      <figure>
        <img src="http://media.borsonline.hu/cikk/20/191963/gallery-picture/645w/2021073_pink-afp.jpg"/>
        <figcaption>© AFP</figcaption>
      </figure>
      <p><b>Pink</b>et a People’s Champion nevű díjjal jutalmazták, amelyet karitatív munkája miatt érdemelt ki. A 40 esz­tendős énekesnő visszafogott ruhában, kétéves kisfiával, Jamesonnal fotózkodott</p>
      <figure>
        <img src="http://media.borsonline.hu/cikk/20/191963/gallery-picture/645w/2021069_gwen-stefani-afp.jpg"/>
        <figcaption>© AFP</figcaption>
      </figure>
      <p><b>Gwen Stefani</b>t választotta a közönség az idei Év divat­ikonjának. Az énekesnő be is bizonyította, hogy megérdemelte az elismerést: egy gyönyörű krémszínű, uszályos ruhában vonult végig a vörös szőnyegen, ami csodálatosan állt rajta</p>
      <figure>
        <img src="http://media.borsonline.hu/cikk/20/191963/gallery-picture/645w/2021071_kim-afp.jpg"/>
        <figcaption>Nem okozott nagy meglepetést, hogy a legjobb valóságshow-elismerést idén is a Kardashian család kapta. Képünkön balról jobbra Kris Jenner, Kourtney, Khloé és Kim Kardashian a díjátadón © AFP</figcaption>
      </figure>
    </article>
  </body>
</html>