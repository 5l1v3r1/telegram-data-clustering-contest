<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nevidomi-pograbuvali-budinok-advokata-na-kijivshchini-ta-pobili-chleniv-yogo-simji--639239.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T17:13:46+00:00"/>
    <meta property="og:title" content="Невідомі пограбували будинок адвоката на Київщині та побили членів його сім'ї"/>
    <meta property="og:description" content="Інцидент стався 8 листопада"/>
  </head>
  <body>
    <article>
      <h1>Невідомі пограбували будинок адвоката на Київщині та побили членів його сім'ї</h1>
      <address>
        <time datetime="2019-11-11T17:13:46+00:00">11 Nov 2019, 17:13</time>
      </address>
      <h4>Інцидент стався 8 листопада</h4>
      <p>Невідомі 8 листопада увірвалися в будинок адвоката Володимира Богатиря в Київській області, пограбували його і побили членів його сім'ї.</p>
      <p>Про це йдеться в повідомленні пресслужби Національної асоціації адвокатів (НААУ).</p>
      <p>Згідно з повідомленням, 8 листопада у приватний будинок на Київщині адвоката Богатиря увірвалася група невідомих у військовій формі, побила і зв'язала членів сім'ї, в тому числі дитину, і отримала доступ до досьє адвоката.</p>
      <p>За цим фактом слідчі Обухівського відділу поліції Київської області відкрили кримінальне провадження і розпочали активні розшукові дії, спрямовані на встановлення місцезнаходження та затримання підозрюваних.</p>
      <p>У повідомленні вказується, що метою злочинців було залякати адвоката, його сім'ю, отримати доступ до матеріалів адвокатських досьє та адвокатської таємниці.</p>
      <p>НААУ зазначає, що тиск на адвокатів, порушення їхніх прав і гарантій професійної діяльності не мають належної реакції з боку правоохоронних органів, що в умовах неконтрольованого обігу зброї та розгулу злочинності призводить до системного скоєння злочинів і створює суспільну небезпеку.</p>
      <p>Богатир є адвокатом колишнього депутата Верховної Ради Віталія Калюжного (Партія регіонів).</p>
      <p>Як повідомлялось, на Житомирщині <a href="https://glavcom.ua/country/criminal/na-zhitomirshchini-zastrelili-advokata-odnogo-z-pidozrjuvanih-u-spravi-voronenkova-zmi-639014.html">загинув адвокат Святослав Пархоменко</a>, який <a href="https://glavcom.ua/news/vbivstvo-advokata-u-spravi-voronenkova-policiya-povidomila-podrobici--639146.html">був захисником підозрюваного</a> у вбивстві ексдепутата Держдуми Дениса Вороненкова.</p>
      <p>Нагадаємо, раніше невідомі розстріляли адвоката з автоматів біля СІЗО в Кропивницькому.</p>
      <related>
        <a href="https://glavcom.ua/news/vbivstvo-advokata-u-spravi-voronenkova-policiya-povidomila-podrobici--639146.html"/>
        <a href="https://glavcom.ua/country/criminal/na-zhitomirshchini-zastrelili-advokata-odnogo-z-pidozrjuvanih-u-spravi-voronenkova-zmi-639014.html"/>
        <a href="https://glavcom.ua/news/jevropeyski-advokatski-asociaciji-mayut-namir-zaprovaditi-u-sebe-model-navchannya-ukrajinskih-advokativ-naau-638669.html"/>
      </related>
    </article>
  </body>
</html>