<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/ldquo-qui-abita-mohamed-qui-due-albanesi-qui-altri-immigrati-rdquo-due-218749.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T17:48:00+00:00"/>
    <meta property="og:title" content="Bologna, due esponenti di fratelli d'italia schedano gli stranieri nelle case popolari e arriva..."/>
    <meta property="og:description" content="“QUI ABITA MOHAMED, QUI DUE ALBANESI, QUI ALTRI IMMIGRATI” - DUE ESPONENTI DI FRATELLI D’ITALIA FANNO UNA SCHEDATURA SU FACEBOOK DELLE CASE POPOLARI DI BOLOGNA DOVE ABITANO GLI STRANIERI, CON NOMI E COGNOMI: DENUNCIATI AL GARANTE DELLA PRIVACY – IL “CENSIMENTO” POTREBBE COSTARE CARO A BIGNAMI E LISEI, CON POSSIBILI CONSEGUENZE LEGALI PER ISTIGAZIONE ALL’ODIO… – LE ACCUSE: &quot;COME I NAZISTI&quot; – VIDEO"/>
  </head>
  <body>
    <article>
      <h1>Bologna, due esponenti di fratelli d'italia schedano gli stranieri nelle case popolari e arriva...</h1>
      <address>
        <time datetime="2019-11-11T17:48:00+00:00">11 Nov 2019, 17:48</time>
      </address>
      <p>
        <b>“QUI ABITA MOHAMED, QUI DUE ALBANESI, QUI ALTRI IMMIGRATI” - DUE ESPONENTI DI FRATELLI D’ITALIA FANNO UNA SCHEDATURA SU FACEBOOK DELLE CASE POPOLARI DI BOLOGNA DOVE ABITANO GLI STRANIERI, CON NOMI E COGNOMI: DENUNCIATI AL GARANTE DELLA PRIVACY – IL “CENSIMENTO” POTREBBE COSTARE CARO A BIGNAMI E LISEI, CON POSSIBILI CONSEGUENZE LEGALI PER ISTIGAZIONE ALL’ODIO… – LE ACCUSE: "COME I NAZISTI" – VIDEO</b>
      </p>
      <hr/>
      <p>
        <b>&lt;iframe src="https://www.facebook.com/plugins/video.php?href=https%3A%2F%2Fwww.facebook.com%2FGaleazzoBignami%2Fvideos%2F440492793160440%2F&amp;show_text=0&amp;width=560" width="560" height="316" style="border:none;overflow:hidden" scrolling="no" frameborder="0" allowTransparency="true" allowFullScreen="true"&gt;&lt;/iframe&gt;</b>
      </p>
      <p>
        <b>Claudio Del Frate per <a href="http://www.corriere.it/">www.corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255174/1236763.htm">
          <img src="https://cdn-static.dagospia.com/img/foto/11-2019/marco-lisei-galeazzo-bignami-1236763.jpg"/>
        </a>
        <figcaption>marco lisei galeazzo bignami</figcaption>
      </figure>
      <p>«Qui abita Mohamed con la famiglia...qui due albanesi...in questa palazzina altri immigrati...»: in un video pubblicato su Facebook e in seguito rimosso due esponenti di Fratelli d’Italia di Bologna hanno effettuato una sorta di «schedatura» passando in rassegna citofoni e portoni e mostrando nomi e cognomi e indirizzi degli stranieri che occupano alloggi popolari del capoluogo emiliano.</p>
      <figure>
        <a href="https://www.dagospia.com/mediagallery/Dago_fotogallery-255174/1236762.htm">
          <img src="https://cdn-static.dagospia.com/img/foto/11-2019/galeazzo-bignami-giorgia-meloni-1236762.jpg"/>
        </a>
        <figcaption>galeazzo bignami giorgia meloni</figcaption>
      </figure>
      <p>Un modo - a loro dire - di denunciare come i criteri di assegnazioni delle case pubbliche penalizzino gli italiani. Ma i due ora dovranno fare i conti con una segnalazione al Garante della privacy e possibili conseguenze legali per istigazione all’odio.</p>
      <figure>
        <a href="https://www.dagospia.com/mediagallery/Dago_fotogallery-255174/1236766.htm">
          <img src="https://cdn-static.dagospia.com/img/foto/11-2019/galeazzo-bignami-1-1236766.jpg"/>
        </a>
        <figcaption>galeazzo bignami 1</figcaption>
      </figure>
      <p>
        <b>La privacy? «Non ce ne frega»</b>
      </p>
      <p>Protagonisti dell’iniziativa sono stati il deputato Galeazzo Bignami e il consigliere comunale Marco Lisei, entrambi appartenenti al partito di Giorgia Meloni. Sono stati passati in rassegna diversi fabbricati di alloggi popolari a Bologna: l’inquadratura mostra i nomi sui portoni e sui campanelli d’ingresso sottolineando in molti casi come la maggioranza degli inquilini siano immigrati.</p>
      <figure>
        <a href="https://www.dagospia.com/mediagallery/Dago_fotogallery-255174/1236767.htm">
          <img src="https://cdn-static.dagospia.com/img/foto/11-2019/marco-lisei-galeazzo-bignami-1236767.jpg"/>
        </a>
        <figcaption>marco lisei galeazzo bignami</figcaption>
      </figure>
      <p>Famiglie che occupano abusivamente quelle case? Che non sono in regola con il pagamento dei canoni? Il video non lo specifica, si limita a mettere in evidenza l’origine di chi vi abita per arrivare a dimostrare una «discriminazione» a danno degli italiani. E la riservatezza? «Ci diranno che stiamo violando la privacy - dice Bignami - ma non ce ne frega assolutamente nulla, perché se stai in un alloggio popolare e c’è il tuo nome sul campanello bisogna che ti metta nell’ottica che poi qualcuno può andare a vedere».</p>
      <figure>
        <a href="https://www.dagospia.com/mediagallery/Dago_fotogallery-255174/1236764.htm">
          <img src="https://cdn-static.dagospia.com/img/foto/11-2019/giorgia-meloni-galeazzo-bignami-1236764.jpg"/>
        </a>
        <figcaption>giorgia meloni galeazzo bignami</figcaption>
      </figure>
      <p>
        <b>La denuncia: «Come i nazisti»</b>
      </p>
      <p>L’intemerata non è passata inosservata: Cathy La Torre, avvocata bolognese e promotrice della campagna «Odiare ti costa» ha prima denunciato l’episodio su twitter e poi presentato un esposto al Garante della privacy . Si tratterebbe a suo avviso di un comportamento che viola le basilari norme della privacy (i dati sono stati diffusi senza il consenso degli interessati) ma non solo.</p>
      <figure>
        <a href="https://www.dagospia.com/mediagallery/Dago_fotogallery-255174/1236761.htm">
          <img src="https://cdn-static.dagospia.com/img/foto/11-2019/galeazzo-bignami-1236761.jpg"/>
        </a>
        <figcaption>galeazzo bignami</figcaption>
      </figure>
      <p>«Sulle case e i negozi degli ebrei i nazisti affiggevano cartelli che potessero agevolarne il riconoscimento. Oggi il censimento della razza che “ruba” agli ariani si fa con telecamera» scrive La Torre. «Quelle famiglie - prosegue - abitano in quelle case legittimamente, non le hanno rubate a nessuno, sono state assegnate loro per diritto. Quale sarebbe la loro colpa? Perché sottoporli a questa violenza? Ovviamente la loro colpa è essere stranieri, essere di un’altra “razza”, essere carne da macello elettorale».</p>
      <figure>
        <a href="https://www.dagospia.com/mediagallery/Dago_fotogallery-255174/1236760.htm">
          <img src="https://cdn-static.dagospia.com/img/foto/11-2019/marco-lisei-e-galeazzo-bignami-1236760.png"/>
        </a>
        <figcaption>marco lisei e galeazzo bignami</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255174/1236765.htm">
          <img src="https://cdn-static.dagospia.com/img/foto/11-2019/galeazzo-bignami-marco-lisei-1236765.jpg"/>
        </a>
        <figcaption>galeazzo bignami marco lisei</figcaption>
      </figure>
    </article>
  </body>
</html>