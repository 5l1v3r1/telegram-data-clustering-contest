<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/novyj-prokuror-donechchyny-rozpoviv-yak-vyrishuvatyme-problemy-regionu/"/>
    <meta property="og:site_name" content="Рубрика"/>
    <meta property="article:published_time" content="2019-11-11T17:52:50+00:00"/>
    <meta property="og:title" content="Новий прокурор Донеччини розповів, як вирішуватиме проблеми регіону"/>
    <meta property="og:description" content="Новий прокурор Донецької області Євген Білоусов розповів, як вирішуватиме проблеми регіону. Про це передає пресслужба ГПУ. Заступник Генерального прокурора Гюндуз Мамедов відзначив, що від нового очільника очікується налагодження ефективної координації роботи правоохоронних органів і забезпечення якості досудового розслідування для реалізації принципу невідворотності покарання. За його словами, особлива увага повинна приділятися розслідуванню і документуванню злочинів, вчинених […]"/>
  </head>
  <body>
    <article>
      <h1>Новий прокурор Донеччини розповів, як вирішуватиме проблеми регіону</h1>
      <address><time datetime="2019-11-11T17:52:50+00:00">11 Nov 2019, 17:52</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/05/6-620x420.jpg"/>
      </figure>
      <p>
        <b>
          <b>Новий прокурор Донецької області Євген Білоусов розповів, як вирішуватиме проблеми регіону.</b>
        </b>
      </p>
      <p>Про це <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=260951&amp;fbclid=IwAR2f5cGteFCAuycyKNxCYUHZMmxtMSa-5uBofUE6uB47-3BDlx7V1MpTBfM">передає</a> пресслужба ГПУ.</p>
      <p>Заступник Генерального прокурора Гюндуз Мамедов відзначив, що від нового очільника очікується налагодження ефективної координації роботи правоохоронних органів і забезпечення якості досудового розслідування для реалізації принципу невідворотності покарання. За його словами, особлива увага повинна приділятися розслідуванню і документуванню злочинів, вчинених в умовах збройного конфлікту – воєнних та проти людяності, з метою формування міцної доказової бази для Міжнародного кримінального суду та національних судів.</p>
      <p>У свою чергу, Білоусов окреслив пріоритетні напрямки роботи.</p>
      <p>“Воєнні злочини, злочини проти життя, проти національної безпеки. Звичайно, не залишаться поза увагою корупційні злочини, злочини в економічній, бюджетній та земельній сферах”, – пояснив він.</p>
      <p>Нагадаємо, що в<a href="https://rubryka.com/2019/11/11/u-donetskij-oblasti-pryznachyly-novogo-prokurora/"> Донецькій області призначили нового прокурора.</a></p>
    </article>
  </body>
</html>