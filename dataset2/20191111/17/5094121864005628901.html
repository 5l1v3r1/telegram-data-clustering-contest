<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/policie-ukoncila-vysetrovani-umyslneho-zapaleni-zamku-a-autobazaru-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T17:00:00+00:00"/>
    <meta property="og:title" content="Zapálení zámku a autobazaru? Policisté vyšetřování ukončili"/>
    <meta property="og:description" content="Kriminalisté na Vysočině ukončili vyšetřování úmyslného zapálení autobazaru v Humpolci a zámku Horním Maršově na Trutnovsku. Státní zástupce podal na konci minulého týdne obžalobu ke Krajskému soudu v Českých Budějovicích pobočka Tábor."/>
  </head>
  <body>
    <article>
      <h1>Zapálení zámku a autobazaru? Policisté vyšetřování ukončili</h1>
      <address><time datetime="2019-11-11T17:00:00+00:00">11 Nov 2019, 17:00</time> by <a rel="author">Roman Martínek</a></address>
      <p>Obvinění se týká šesti lidí, čtyři z nich jsou stíhány vazebně, další byl už během vyšetřování převeden do výkonu trestu pro jinou trestnou činnost, další je stíhán na svobodě.</p>
      <p>„Návrh na podání obžaloby obsahuje tři samostatné skutky - pět mužů je obviněno ze zločinu obecného ohrožení v případu požáru autobazaru v Humpolci. V případě odsouzení jim hrozí trest až na patnáct let, neboť se trestné činnosti dopustili jako organizovaná skupina. Pět mužů je obviněno ze zločinu obecného ohrožení v případě požáru zámku v Horním Maršově. I v tomto případě jim hrozí trest odnětí svobody v trvání až patnáct let,“ informovala krajská policejní mluvčí na Vysočině Dana Čírtková. Tři z obviněných mají na svědomí ještě loupež ve Švandově divadle v Praze. Za to jim hrozí až dvanáct let.</p>
      <figure>
        <img src="https://g.denik.cz/75/9c/kontrola-policie-alkohol_denik-150-3x2.jpg"/>
      </figure>
      <aside>
        <a href="https://pelhrimovsky.denik.cz/zlociny-a-soudy/jeden-ridil-opily-hned-rano-druhy-pro-zmenu-vecer-20191108.html">Jeden řídil opilý hned ráno, druhý pro změnu večer Přečíst článek ›</a>
      </aside>
    </article>
  </body>
</html>