<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/pri-hromadne-srazce-tri-aut-zemreli-ctyri-lide-k-vazne-nehode-vyrazil-vrtulnik-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T17:35:00+00:00"/>
    <meta property="og:title" content="Při tragické srážce tří aut na Znojemsku zemřeli čtyři lidé. Tři se zranili"/>
    <meta property="og:description" content="Čtyři lidé zemřeli při havárii tří osobních aut mezi Pavlicemi a Vranovskou Vsí, tři se zranili. Tragická nehoda se stala před pátou hodinou večer na hlavním tahu mezi Jihlavou a Znojmem. „Čtyři lidé zemřeli ještě před naším příjezdem. Jejich zranění byla neslučitelná se životem,&quot; informovala přímo z místa tragédie mluvčí záchranářů Michaela Bothová."/>
  </head>
  <body>
    <article>
      <h1>Při tragické srážce tří aut na Znojemsku zemřeli čtyři lidé. Tři se zranili</h1>
      <address><time datetime="2019-11-11T17:35:00+00:00">11 Nov 2019, 17:35</time> by <a rel="author">Petr Turek</a></address>
      <p>Její kolegové zachraňovali ještě další tři lidi. Dítě ve velmi vážném stavu přepravili vrtulníkem do Dětské nemocnice v Brně. "Ošetřovali jsme ženu s mnohočetnými poraněními, na řízené ventilaci jsme ji dopravili na urgentní příjem Fakultní nemocnice v brněnských Bohunicích," uvedla mluvčí záchranky.</p>
      <p>Lehce zraněného muže sanitka převezla do nemocnice ve Znojmě.</p>
      <figure>
        <img src="https://g.denik.cz/50/84/ejhb-kxwsaadapm_denik-630.jpg"/>
      </figure>
      <p>Na místě byli i hasiči. "Z vozidla audi s cizí registrační značkou hasiči vyprostili pomocí hydraulického vyprošťovacího zařízení spolujezdkyni. Další tři lidé utrpěli smrtelná zranění. Nezletilé dítě vyprostili z vozidla VW, jeho matka podlehla na místě zraněním neslučitelným se životem. Ve vozidle Škoda Fabia se zranil řidič," uvedl mluvčí jihomoravských hasičů Petr Příkaský.</p>
      <figure>
        <img src="https://g.denik.cz/63/f3/6816014-kradez-vloupani-do-auta-ponicene-vozidlo-brnenska-ulice-prostejov_denik-150-3x2.jpg"/>
      </figure>
      <aside>
        <a href="https://znojemsky.denik.cz/zlociny-a-soudy/z-auta-ukradl-i-ponornou-pilu-hrozi-mu-dva-roky-vezeni-20191111.html">Z auta ukradl i ponornou pilu. Hrozí mu dva roky vězení Přečíst článek ›</a>
      </aside>
      <p>Příčiny havárie vyšetřuje policie. "Policisté na místě zjistili, že řidič osobního vozidla Audi A6 jedoucí od Znojma přejel do protisměru, kde se čelně střetl s osobním vozidlem VW Passat. Následně došlo k nárazu do dalšího vozidla, které jelo za vozidlem VW směrem na Znojmo. Jednalo se o osobní auto Škoda Fabia," pospal policejní mluvčí Kamila Haraštová. </p>
      <p>V Audi zůstali po nárazu tři mrtví lidé a jedna zraněná žena. V protijedoucím voze zahynula řidička a se zraněné dítě. Za tímto autem jel ještě jeden vůz, v němž se zranil řidič. "Aktuálně zjišťujeme totožnost zemřelých a dalších účastníků nehody," řekla mluvčí policie.</p>
      <figure>
        <img src="https://g.denik.cz/69/a0/nehoda-smrt-pad-okno-policie-paska-clone_denik-150-3x2.jpg"/>
      </figure>
      <aside>
        <a href="https://znojemsky.denik.cz/nehody/muz-vypadl-ve-znojemske-vancurove-ulici-z-okna-pad-ze-sesteho-poschodi-neprezil-20191110.html">Muž vypadl ve znojemské Vančurově ulici z okna. Pád ze šestého poschodí nepřežil Přečíst článek ›</a>
      </aside>
      <p>Kvůli nehodě zůstala silnice na několik hodin uzavřená. Dopravu policie odkláněla po objízdných trasách. "Provoz se podařilo obnovit až po 22. hodině. Celá tragédie zůstává nadále v šetření," dodal Haraštová.</p>
      <figure>
        <img src="https://g.denik.cz/69/08/cats_denik-630.jpg"/>
      </figure>
    </article>
  </body>
</html>