<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/sprava-ukrayini-proti-rf-strategiya-rosiyi-ne-spracyuvala-oglyadach-329244_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T17:09:00+00:00"/>
    <meta property="og:title" content="Справа України проти РФ: Стратегія Росії не спрацювала – оглядач"/>
    <meta property="og:description" content="На реалізацію цієї стратегії працювала вся російська державна система."/>
  </head>
  <body>
    <article>
      <h1>Справа України проти РФ: Стратегія Росії не спрацювала – оглядач</h1>
      <h2>На реалізацію цієї стратегії працювала вся російська державна система.</h2>
      <address>
        <time datetime="2019-11-11T17:09:00+00:00">11 Nov 2019, 17:09</time>
      </address>
      <p>Міжнародний суд ООН в Гаазі оголосив про своє проміжне рішення за позовом України проти Росії про порушення останньої двох Конвенцій ООН про боротьбу з фінансуванням тероризму та ліквідації всіх форм расової дискримінації. І Москва була впевнена в успіху, а рішення Міжнародного суду щодо своєї юрисдикції по двох конвенціях перевершило найсміливіші очікування Києва, пише оглядач відділу міжнародної політики Володимир Кравченко у своїй статті для <b><a href="https://dt.ua/">DT.UA</a></b>.</p>
      <p>"Серед звинувачень, висунутих Києвом на адресу Москви за порушення Конвенції про боротьбу з фінансуванням тероризму — надання зброї та інших видів допомоги незаконним збройним формуванням (зокрема, мова йде про трагедію MH17), обстріл Маріуполя, Краматорська, Авдіївки і Волновахи, а також терористичні акти в Харкові, Одесі та Києві. Щодо Конвенції про ліквідацію всіх форм расової дискримінації мова йде про обмеження прав кримських татар і українців російськими окупаційними властями — заборона діяльності Меджлісу, нав'язування російського громадянства, обмеження освіти українською мовою", - пише Кравченко.</p>
      <p>Він зазначає, що Росія у своїй юридичній стратегії робила ставку на те, що суд відмовиться визнавати свою юрисдикцію по двох конвенціях.</p>
      <p>"Або, що було для російської делегації куди менш прийнятним, визнає юрисдикцію або тільки по конвенції про расову дискримінацію, або за деякими епізодами двох конвенцій. І Москва була впевнена в успіху: на реалізацію цієї стратегії працювала вся російська державна система", - додає оглядач.</p>
      <p>Детальніше про те, що Суд в Гаазі підтримав Україну в позові проти Росії, читайте в статті Володимира Кравченка "<b>Перемога права над силою</b>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>