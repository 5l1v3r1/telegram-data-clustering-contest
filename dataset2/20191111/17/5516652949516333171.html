<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425589/me-gallika-xrwmata-plhmmyrise-o-oyranos-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T17:30:01+00:00"/>
    <meta property="og:title" content="Με... γαλλικά χρώματα «πλημμύρισε» ο ουρανός της Ρόδου!"/>
    <meta property="og:description" content="Αεροσκάφη της Patrouille de France, της επίσημης ακροβατικής ομάδας της Γαλλικής Αεροπορίας, πέταξαν σήμερα στο Ροδίτικο ουρανό!"/>
  </head>
  <body>
    <article>
      <h1>Με... γαλλικά χρώματα «πλημμύρισε» ο ουρανός της Ρόδου!</h1>
      <h2>Εξαιρετικό θέαμα από την Patrouille de France</h2>
      <address>
        <time datetime="2019-11-11T17:30:01+00:00">11 Nov 2019, 17:30</time>
      </address>
      <p>
        <b>Αεροσκάφη της Patrouille de France, της επίσημης ακροβατικής ομάδας της Γαλλικής Αεροπορίας, πέταξαν σήμερα στο Ροδίτικο ουρανό!</b>
      </p>
      <p>Συγκεκριμένα, δέκα μικρά αεροσκάφη τύπου Aplha Jet και ένα αεροσκάφος τύπου Dassault Falcon 2000EX France - Air Force προσγειώθηκαν λίγο μετά τις 11 το πρωί στο αεροδρόμιο «Διαγόρας» της Ρόδου για ανεφοδιασμό.</p>
      <p>Το θέαμα για όσους βρίσκονταν εκεί και είχαν την ευκαιρία να τα δουν απολαυστικό, ενώ εξίσου εντυπωσιακό ήταν και το «πέταγμα» τους, αφού κατά την απογείωση τους από το αεροδρόμιο, αναχώρησαν με σχηματισμό, κάνοντας πολλά κεφάλια να κοιτάξουν ψηλά στον ουρανό!</p>
      <p>Οι Patrouille de France (πλήρες όνομα: Patrouille Acrobatique de France - Πατρουίγ Ακρομπατίκ ντε Φρανς, «Ακροβατική φρουρά της Γαλλίας») είναι το ακροβατικό αεροπορικό σμήνος επιδείξεων ακριβείας της Γαλλικής Πολεμικής Αεροπορίας. Με ιστορία που ξεκινά από το 1931, θεωρούνται μία από τις παλαιότερες και καλύτερες ακροβατικές ομάδες στον κόσμο[1]. Η ομάδα χρησιμοποιεί το Dassault-Breguet/Dornier Alpha Jet.</p>
      <p>Φωτογραφίες: Πέτρος Χειμωνέττος</p>
    </article>
  </body>
</html>