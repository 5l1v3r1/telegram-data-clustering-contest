<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/pobittya-veterana-ato-i-yogo-druzhini-zatrimanim-ogolosheno-pro-pidozru-novini-ukrajini-50052902.html"/>
    <meta property="og:site_name" content="НВ"/>
    <meta property="article:published_time" content="2019-11-11T17:22:00+00:00"/>
    <meta property="og:title" content="Побиття ветерана АТО і його дружини у Києві: сину потерпілої повідомили про підозру у замаху на вбивство"/>
    <meta property="og:description" content="Прокуратура Києва повідомила про підозру двом чоловіками, які намагалися вбити ветерана АТО Ігоря Панова з позивним Хан і його дружину Оксану."/>
  </head>
  <body>
    <article>
      <h1>Побиття ветерана АТО і його дружини у Києві: сину потерпілої повідомили про підозру у замаху на вбивство</h1>
      <h2>Прокуратура Києва повідомила про підозру двом чоловіками, які намагалися вбити ветерана АТО Ігоря Панова з позивним Хан і його дружину Оксану.</h2>
      <address>
        <time datetime="2019-11-11T17:22:00+00:00">11 Nov 2019, 17:22</time>
      </address>
      <p>Як <a href="https://www.facebook.com/kyiv.gp.gov.ua/photos/a.1069664709711557/2956550167689659/?type=3&amp;theater">повідомили</a> у наглядовому відомстві, затриманим — сину потерпілої та його товаришу — повідомлено про підозру за ч. 2 ст. 15 п.п.1,12 ч.2 ст. 115 (замах на умисне вбивство) Кримінального кодексу України.</p>
      <p>Слідчі з’ясували, що між сином та матір'ю був давній конфлікт. Аби його вирішити, він вирішив вбити матір. Під час замаху підозрювані підстерегли подружжя у під'їзді та побили їх битою та молотком. Важко травмованих чоловіка та жінку у несвідомому стані залишили помирати на сходах.</p>
      <p>За замах на вбивство їм загрожує позбавлення волі від десяти до 15 років або довічне позбавлення волі.</p>
      <p>Нагадаємо, що напад стався увечері 9 листопада у житловому будинку на вулиці Академіка Кіпріанова у Києві.</p>
      <p><a href="https://nv.ua/ukr/kyiv/u-kiyevi-napali-na-veterana-ato-ta-yogo-druzhinu-volonterka-novini-kiyeva-50052705.html">Ветерана бойових дій на Донбасі Ігоря Панова і його дружину Оксану</a> доставили до лікарні у важкому стані.</p>
    </article>
  </body>
</html>