<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T17:19:51+00:00"/>
    <meta property="og:title" content="Black Friday 2019, Unieuro: offerte e sconti/ Promozioni Amazon, boom in Cina!"/>
    <meta property="og:description" content="Black Friday 2019 da Unieuro in anticipo: sconti e offerte di oggi per la giornata &quot;11.11&quot;, scatta un meno 22%. Dati record dalla Cina."/>
  </head>
  <body>
    <article>
      <h1>Black Friday 2019, Unieuro: offerte e sconti/ Promozioni Amazon, boom in Cina!</h1>
      <h2>Black Friday 2019 da Unieuro in anticipo: sconti e offerte di oggi per la giornata “11.11”, scatta un meno 22%. Dati record dalla Cina.</h2>
      <address><time datetime="2019-11-11T17:19:51+00:00">11 Nov 2019, 17:19</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Dalla super promozione di <b>Unieuro</b> alle offerte di <b>Amazon</b>, altra giornata di <b>Black Friday 2019</b>: moltissimi consumatori stanno aderendo agli sconti speciali e ci si aspetta un boom di vendite. Le iniziative stanno funzionando in Italia, ma non solo: <b>Alibaba</b> in <b>Cina</b> ha registrato un vero e proprio boom. Come riporta la stampa asiatica, la versione cinese del Black Friday (Singles Day shopping festival) ha superato la quota di 30 miliardi di merci vendute, dato che ha abbattuto il record della scorsa edizione. Secondo una prima proiezione degli analisti, Alibaba potrebbe registrare un aumento inferiore al +27% del 2018, ma non ci sono dubbi sul fatto che siamo di fronte a un record enorme. Come evidenzia Rai News, dopo un’ora dal via erano state registrate vendite per 14,3 milioni di dollari. Cifre degne di nota raggiunte grazie alla mossa del colosso dell’e-commerce di aprire alla partecipazione di altre piattaforme come Jd e Suning. (Aggiornamento di Massimo Balsamo)</p>
      <h4>BLACK FRIDAY 2019, LE PROMOZIONI AMAZON</h4>
      <p>Il <b>Black Friday 2019</b> si avvicina, ma c’è chi ha deciso di anticipare sconti e offerte. Vi abbiamo parlato di <b>Unieuro</b>, che propone promozioni su tutto il catalogo con il -22 per cento, ma attenzione anche ad <b>Amazon</b>. Il colosso dell’e-commerce si sta preparando con un grande evento. Oggi ha annunciato l’apertura di “Speciale Tesori Nascosti”, grazie al quale i clienti possono usufruire di cinque giorni di offerte su prodotti unici di piccole imprese, top seller e start up innovative. Questo negozio sarà aperto fino al 12 novembre sul sito di Amazon. I prodotti inclusi nell’offerta sono quelli per rinnovare la propria casa, accessori da cucina, per il fitness, di moda ed elettronica. Inoltre, si ha accesso a buoni sconto, coupon digitali per risparmiare su una vasta gamma di prodotti. Si può usufruire anche delle offerte su AmazonBasics, cioè quei prodotti a marchio Amazon. C’è fino al 25 per cento di sconto su casa, elettronica, cucina, bagagli, prodotti per ufficio e altro ancora. Invece è fino al 20 per cento lo sconto sui prodotti per la casa e la cucina, viaggi, outdoor ed elettronica. (agg. di Silvana Palazzo)</p>
      <h4>BLACK FRIDAY 2019 IN ANTICIPO CON UNIEURO</h4>
      <p>All’inizio ufficiale del <a href="https://www.ilsussidiario.net/news/black-friday-2019-sconti-e-offerte-trony-anticipa-i-saldi-con-gli-sconti-da-re/1947597/"><b>Black Friday 2019</b></a> manca ancora qualche giorno ma ormai dalla scorsa settimana su molti e-commerce sono iniziate le anteprime di sconti e promozioni in attesa del grande giorno: venerdì 29 novembre. La giornata di oggi però è da segnare in calendario per coloro che sono a caccia di sconti ed offerte soprattutto nel settore tecnologico e dei piccoli e grandi elettrodomestici. Solo questo lunedì 11 novembre, infatti, a partire dalle ore 8.30 su <b>Unieuro</b> si rinnova la giornata <b>“11.11”</b> che permette di poter usufruire di uno sconto del 22% su tutti i prodotti presenti sia online che nei negozi fisici Unieuro. Si tratta cioè del taglio dell’Iva che però sarà applicato solo sui prodotti a partire da 299 euro. Chi, però, è intenzionato ad effettuare degli acquisti importanti, allora potrà usufruire degli sconti da capogiro. In primo piano subito nella home del noto e-commerce, spunta ad esempio un Tv Phiplips 4K Oled+ a 55 pollici con audio Bowers &amp; Wilkins al prezzo di 1.111 euro anziché 1.799. Qui si è voluto ribadire la data odierna “11.11” che ritorna nel prezzo finale del prodotto, solo per oggi in sconto del 38%.</p>
      <h4>BLACK FRIDAY 2019, UNIEURO OGGI -22% SU TUTTI I PRODOTTI</h4>
      <p>Se si sbircia con attenzione nel sito Unieuro, in attesa del <b>Black Friday 2019</b> sono <a href="https://www.ilsussidiario.net/news/black-friday-2019-offerte-e-sconti-super-promozioni-mediaworld-e-amazon/1947441/">numerose ed interessanti le altre offerte proposte</a> ogni giorno ai propri clienti. Queste si concentrano in modo particolare su Tv Ultra HD e Pc, sia portatili che desktop a prezzi strepitosi. Ovviamente sono proprio i prodotti tech a fare maggiore gola in concomitanza con i grandi sconti offerti annualmente dal Black Friday, ma non mancano offerte anche su grandi elettrodomestici come lavatrici e frigoriferi. Intanto, per poter sfruttare al massimo l’iniziativa di Unieuro con -22% su tutti i prodotti, questa sarà applicata direttamente in carrello su tutti i prodotti selezionati ma con una spesa minima di almeno 299 euro, quindi cumulabile con più acquisti, purché il totale sia pari almeno a quanto indicato. Dalla promo odierna però, Unieuro esclude i preorder e il TV Philips 55 OLED 903. Su tutto il resto, invece, ci si potrà sbizzarrire! Un esempio su tutti? Se siete a caccia di un <b>iPhone</b> (ad eccezione degli ultimi modelli non presenti sul sito), potrete valutare l’acquisto di un iPhone XR da 64GB bianco al prezzo iniziale di 739 euro. Una volta messo nel carrello però, vi ritroverete una piacevole sorpresa, ovvero il prodotto scontato di 162,58 euro, per un prezzo finale di 576,42 euro.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
        <a href="https://www.ilsussidiario.net/news/tiktok-anche-salvini-sbarca-sullapp-del-momento-social-ecco-i-primi-video/1948931/"/>
        <a href="https://www.ilsussidiario.net/news/black-friday-2019-offerte-e-sconti-amazon-e-i-buono-sconto-da-5-7-10-e-15-euro/1948650/"/>
        <a href="https://www.ilsussidiario.net/news/facebook-down-instagram-e-whatsapp-non-funzionano-problemi-in-italia-ma-non-solo/1948370/"/>
        <a href="https://www.ilsussidiario.net/news/dvb-t2-bonus-per-cambiare-tv-e-decoder-nuova-tecnologia-in-vigore-dal-2022/1948438/"/>
        <a href="https://www.ilsussidiario.net/news/black-friday-2019-sconti-e-offerte-da-amazon-a-unieuro-e-videogame-mania/1948191/"/>
      </related>
    </article>
  </body>
</html>