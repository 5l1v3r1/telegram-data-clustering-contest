<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-azamgarh-man-brought-bride-to-home-for-the-fifth-time-in-at-the-age-of-60-2844149.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T17:10:33+00:00"/>
    <meta property="og:title" content="आजमगढ़ में 60 की उम्र में पांचवीं बार शादी कर घर ले आया दुल्हन"/>
    <meta property="og:description" content="उत्तर प्रदेश में आजमगढ़ के अहरौला क्षेत्र के एक गांव की महिला ने पति पर पांचवीं बार शादी कर महिला को घर लाने परेशान होकर रविवार को अहरौला थाने में तहरीर दी। पुलिस ने आरोपी पति को पकड़ कर थाने में..."/>
  </head>
  <body>
    <article>
      <h1>आजमगढ़ में 60 की उम्र में पांचवीं बार शादी कर घर ले आया दुल्हन</h1>
      <address><time datetime="2019-11-11T17:10:33+00:00">11 Nov 2019, 17:10</time> by <a rel="author">हिन्दुस्तान संवाद,अहरौला आजमगढ़</a></address>
      <p>उत्तर प्रदेश में आजमगढ़ के अहरौला क्षेत्र के एक गांव की महिला ने पति पर पांचवीं बार शादी कर महिला को घर लाने परेशान होकर रविवार को अहरौला थाने में तहरीर दी। पुलिस ने आरोपी पति को पकड़ कर थाने में बंद कर दिया है। </p>
      <p>क्षेत्र के एक गांव के एक व्यक्ति की उम्र 60 साल हो गई है। पहली पत्नी का निधन हो जाने पर उसने दूसरी शादी की। दूसरी पत्नी के कहीं चले जाने के बाद उसने तीसरी के साथ शादी की और उसके साथ अनबन के चलते चौथी पत्नी को लाया। चौथी पत्नी कहीं चली गई। बहरहाल, तीसरी पत्नी ही बच्चों को लेकर घर रहती है। तीसरी पत्नी ने रविवार की शाम को 100 नंबर पर सूचना दी कि उसका पति पांचवीं बार शादीकर एक और औरत को घर पर लाया है और बच्चों सहित सभी को मारपीट कर भगा रहा है।</p>
      <p>पुलिस ने पति को पकड़कर थाने लाई। इस संबंध में पीड़िता ने पुलिस को तहरीर दी कि उसे नौ बच्चों का परवरिश करना पड़ता है। इसमें दो बच्चे तो पति के पहली और दूसरी पत्नी के हैं। अब पति एक और औरत से शादी कर घर रखने के चक्कर में बच्चों सहित मुझे मारपीट कर भगा रहा है। अहरौला थानाध्यक्ष मदन पटेल ने बताया कि सूचना मिलने पर 100 नंबर पुलिस मौके पर गई थी। आरोपी पति को थाने पर पूछताछ के लिए बैठाया गया है। पूछताछ जारी है। </p>
    </article>
  </body>
</html>