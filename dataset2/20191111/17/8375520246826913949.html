<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/merkel-i-putin-obgovorili-pitannya-vregulyuvannya-situaciji-v-ukrajini-639247.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T17:46:00+00:00"/>
    <meta property="og:title" content="Меркель і Путін обговорили питання врегулювання ситуації в Україні"/>
    <meta property="og:description" content="Розмова відбулася за ініціативи німецької сторони"/>
  </head>
  <body>
    <article>
      <h1>Меркель і Путін обговорили питання врегулювання ситуації в Україні</h1>
      <address>
        <time datetime="2019-11-11T17:46:00+00:00">11 Nov 2019, 17:46</time>
      </address>
      <h4>Розмова відбулася за ініціативи німецької сторони</h4>
      <p>Канцлер Німеччини Ангела Меркель і президент Російської Федерації Володимир Путін у ході телефоного дзвінка, який відбувся 11 листопада, обговорили питання врегулювання ситуації в Україні. Про це повідомляє <a href="http://kremlin.ru/events/president/news/62013">пресслужба Кремля</a>.</p>
      <p>Наголошується, що розмова відбулася за ініціативи німецької сторони.</p>
      <p>У ході бесіди було проведено ґрунтовне обговорення питань врегулювання ситуації в Україні, зокрема з урахуванням підписаної Тристоронньої контактною групою «формули Штайнмайера», а також розведення збройних сил та засобів на ділянках в районі населених пунктів Станиця Луганська і Золоте і початку цього процесу біля села Петрівське.</p>
      <p>Меркель і Путін відзначили важливість повного і неухильного дотримання мінського «Комплексу заходів» 2015 року та інших домовленостей, спрямованих на сприяння врегулюванню внутрішньоукраїнського конфлікту. Також сторони підкреслили необхідність закріплення особливого статусу Донбасу в законодавстві України.</p>
      <p>Також лідери підтвердили налаштованість на подальшу координацію зусиль РФ і Німеччини в «нормандської четвірці», в тому числі в плані підготовки можливого саміту в цьому форматі.</p>
      <p>Як повідомлялось, лідери України, Німеччини, Франції та Російської Федерації <a href="https://glavcom.ua/country/politics/stala-vidoma-data-zustrichi-normandskoji-chetvirki-639019.html">можуть провести спільну зустріч </a>24 чи 26 листопада.</p>
      <p>Нагадаємо, раніше президент України Володимир <a href="https://glavcom.ua/news/zelenskiy-zayaviv-shcho-u-petrivskomu-i-zolotomu-yde-pidgotovka-do-rozvedennya-sil-634815.html">Зеленський заявив, що зустріч «нормандської четвірки» відбудеться після розведення сил на Донбасі</a> на трьох ділянках.</p>
      <p>Раніше <a href="https://glavcom.ua/news/u-putina-vvazhayut-shcho-normandskoji-zustrichi-cogo-roku-ne-bude--637826.html">у Кремлі заявляли, що поки зарано говорити про проведення зустрічі лідерів «нормандської четвірки»</a> до кінця року.</p>
      <related>
        <a href="https://glavcom.ua/news/stalo-vidomo-pro-shcho-zelenskiy-rozmovlyav-iz-merkel-636591.html"/>
        <a href="https://glavcom.ua/news/zelenskiy-i-merkel-vshoste-pospilkuvalisya-po-telefonu-636548.html"/>
        <a href="https://glavcom.ua/news/merkel-i-putin-obgovorili-tranzit-gazu-v-jes-cherez-ukrajinu-635874.html"/>
      </related>
    </article>
  </body>
</html>