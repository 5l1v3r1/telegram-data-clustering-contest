<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/biznes-z-otochennya-ministra-ssha-otrimav-vigidnu-ugodu-v-ukrajini-ap-50052899.html"/>
    <meta property="og:site_name" content="НВ"/>
    <meta property="article:published_time" content="2019-11-11T17:05:00+00:00"/>
    <meta property="og:title" content="Після візиту Перрі на інавгурацію Зеленського його союзники уклали вигідну угоду в Україні - AP"/>
    <meta property="og:description" content="Американські бізнесмени, пов’язані з міністром енергетики США Ріком Перрі, отримали вигідний контракт в Україні після того, як Перрі запропонував одного з них в якості радника Володимиру Зеленському."/>
  </head>
  <body>
    <article>
      <h1>Після візиту Перрі на інавгурацію Зеленського його союзники уклали вигідну угоду в Україні - AP</h1>
      <h2>Американські бізнесмени, пов’язані з міністром енергетики США Ріком Перрі, отримали вигідний контракт в Україні після того, як Перрі запропонував одного з них в якості радника Володимиру Зеленському.</h2>
      <address>
        <time datetime="2019-11-11T17:05:00+00:00">11 Nov 2019, 17:05</time>
      </address>
      <p>Про це пише <a href="https://apnews.com/6d8ae551fb884371a2a592ed85a74426">AP.</a></p>
      <p>Український уряд уклав контракт з розвідки нафти і газу з соратниками Перрі через кілька тижнів після того, як міністр енергетики США взяв участь в інавгурації Зеленського. Під час візиту в Україну Перрі вручив українському президенту список рекомендованих консультантів з енергетичних питань. Одним з чотирьох претендентів на цю посаду був його давній політичний союзник Майкл Блейзер.</p>
      <p>Згідно з внутрішніми документами українського уряду, які є в розпорядженні AP, спільне підприємство Блейзера і його партнера Алекса Кранбера Ukrainian Energy отримало 50-річний контракт на освоєння Варвинського родовища, незважаючи на те, що вони запропонували на мільйони доларів менше, ніж їхній єдиний конкурент в конкурсі.</p>
      <p>За даними AP, урядова комісія пояснила свій вибір тим, що у них краща технічна експертиза і великі фінансові можливості.</p>
      <p>У прес-службі міністра енергетики США на запит AP відповіли, що Перрі відстоює інтереси американської енергетики в усьому світі, в тому числі в Україні.</p>
      <p>«Чого він не робив, так це не захищав ділові інтереси окремих осіб або компаній», — сказала Шейлін Хайнс, прес-секретар Міністерства енергетики США.</p>
      <p>Блейзер в коментарі AP також спростував повідомлення, що Перрі допоміг його фірмі отримати вигідний контракт в Україні.</p>
      <p>В Офісі президента Зеленського не відповіли на запит агентства.</p>
      <p>17 жовтня міністр енергетики США Рік Перрі оголосив, що <a href="https://nv.ua/ukr/ukraine/politics/glava-minenergo-ssha-rik-perri-podav-u-vidstavku-novini-svitu-50048448.html">покине свій пост до кінця 2019 року.</a></p>
      <p>За даними The New York Times, рішення може бути пов’язано з інформацією ЗМІ про роль Перрі в спробах <a href="https://nv.ua/ukr/biz/markets/golovne-z-rezonansnoji-statti-ap-hto-hotiv-zminiti-kerivnictvo-naftogazu-novini-ukrajini-50046669.html">змінити керівництво НАК Нафтогаз України</a> і телефонній розмові між Трампом і Зеленським, після якої в США ініціювали процедуру імпічменту президента.</p>
      <p>Заступник помічника держсекретаря США Джордж Кент <a href="https://nv.ua/ukr/world/geopolitics/biliy-dim-priznachiv-komandu-vidpovidalnu-za-ukrajinu-podrobici-50048115.html">назвав Перрі одним з «трьох аміго» в Білому домі,</a> яких призначили відповідальними за проведення політики щодо України.</p>
    </article>
  </body>
</html>