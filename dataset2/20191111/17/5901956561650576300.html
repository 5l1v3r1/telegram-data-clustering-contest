<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/kennedyja-je-zapeljala-audrey-hepburn-247304"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T17:44:00+00:00"/>
    <meta property="og:title" content="Kennedyja je zapeljala Audrey Hepburn"/>
    <meta property="og:description" content="V biografijah, avtoriziranih ali ne, je bil razgaljen že vsak košček njegovega življenja. Pa vendar zasebnost pokojnega ameriškega predsednika Johna F. Kennedyja še vedno buri duhove in zbuja za..."/>
  </head>
  <body>
    <article>
      <h1>Kennedyja je zapeljala Audrey Hepburn</h1>
      <h2>​Njegovi posteljni podvigi so postali že skoraj del ameriške mitologije, verjetno nihče natanko ne ve, kaj je res in kaj ne.</h2>
      <address><time datetime="2019-11-11T17:44:00+00:00">11 Nov 2019, 17:44</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/09/1519043.jpg"/>
          <figcaption>guliver/cover images Elegantna in eterična Audrey naj bi bila v intimi spalnice poredna in nagajiva. FOTO: GULIVER/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1519046.jpg"/>
          <figcaption>guliver/cover images Pri zapeljivi Sophio Loren je doživel nekaj, česar pri drugih ženskah ni – zavrnitev.</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1519045.jpg"/>
          <figcaption>guliver/cover images Seks z JFK-jem je bil za Angie Dickinson sedem najbolj vznemirljivih minut njenega življenja. FOTO: GULIVER/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1519041.jpg"/>
          <figcaption>wikipediaJackie je od tajnih agentov zahtevala, da se držijo čim dlje od njenih otrok. FOTO: Wikipedia</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1519039.jpg"/>
        </figure>
        <figure>
          <img src="https://www.slovenskenovice.si/images/slike/2019/11/09/1519038.jpg"/>
          <figcaption>V ponatisu knjige prihajajo na plan nove podrobnosti.</figcaption>
        </figure>
      </slideshow>
      <p>V biografijah, avtoriziranih ali ne, je bil razgaljen že vsak košček njegovega življenja. Pa vendar zasebnost pokojnega ameriškega predsednika <b>Johna F. Kennedyja</b> še vedno buri duhove in zbuja zanimanje, tudi ker, če verjamete ali ne, še desetletja po njegovem atentatu na plan curljajo nove podrobnosti in vselej nova razkritja, v prvi vrsti morda povezana z JFK-jevim nadvse razgibanim ljubezenskim življenjem. Med najbolj nedavnimi morda, da je bila na dolgem spisku njegovih skrivnih ljubimk tudi hollywoodska princeska <b>Audrey Hepburn</b>.<br/> </p>
      <h3>Uničujoča privlačnost</h3>
      <p>Ni skrivnost, da je rad pogledal za lepimi dekleti. In da njegovi vroči pogledi, namenjeni lepoticam, običajno niso ostali nedolžni, tudi še precej po tem, ko si je leta 1953 izmenjal poročni prstan z<b> Jacqueline Bouvier</b>. A čeprav je bil dolg seznam njegovih ljubic morda ena bolj znanih skrivnosti in da naj bi za vsaj del njih na tihem vedela tudi njegova žena Jackie, je pisec <b>Christopher Andersen </b>zdaj še dodatno osvetlil predsednikovo nenasitno slo.</p>
      <figure>
        <img src="https://www.slovenskenovice.si/images/slike/2019/11/09/1519045.jpg"/>
        <figcaption>Seks z JFK-jem je bil za Angie Dickinson sedem najbolj vznemirljivih minut njenega življenja. FOTO: GULIVER/cover images<cite>guliver/cover images </cite></figcaption>
      </figure>
      <p>Njegovi posteljni podvigi so postali že skoraj del ameriške mitologije, verjetno nihče natanko ne ve, kaj je res in kaj ne. Njegovemu slavnemu šarmu so se menda vdale <b>Marilyn Monroe</b>, <b>Mary Pinchot Meyer</b>, <b>Marlene Dietrich</b>, <b>Anita Ekberg</b>, <b>Gene Tierney</b>, pripravnica v Beli hiši <b>Mimi Alford</b> in Jackiejina tajnica za medije <b>Pamela Turnure</b>. Kar pa je komaj vrh ledene gore.</p>
      <figure>
        <img src="https://www.slovenskenovice.si/images/slike/2019/11/09/1519046.jpg"/>
        <figcaption>Pri zapeljivi Sophio Loren je doživel nekaj, česar pri drugih ženskah ni – zavrnitev.<cite>guliver/cover images </cite></figcaption>
      </figure>
      <p>Zadovoljitev v njegovem objemu naj bi našla tudi igralka <b>Angie Dickinson</b>, ki je posteljno gimnastiko z nekdanjim prvim možem ZDA opisala kot »najbolj vznemirljivih sedem minut mojega življenja«, predsednika pa označila za velikega Casanovo, ki je bil že uničujoče privlačen in šarmanten, »tip moškega, za kakšnega vsaka mati moli, da se njena hčerka z njim ne bi poročila«.<br/> </p>
      <h3>Boleča zavrnitev Sophie Loren</h3>
      <p>Čeprav njegovemu že nepojmljivemu šarmu navkljub vsaka vseeno ni padla v njegovo naročje kot zrela hruška, iz ust <b>Sophie Loren</b> naj bi slišal celo zavrnitev, česar pa menda ni najbolje sprejel. Italijanska seks bomba sedme umetnosti, tedaj stara komaj 24 let, je ravno zavrnila snubitev hollywoodskega žrebca <b>Caryja Granta</b>, ko je padla v oko <b>JFK-ju</b>. Sprva je k njej poslal prijatelja, senatorja <b>Georgea Smathersa</b>, ki jo je v predsednikovem imenu povabil na večerjo. Ko ga je zavrnila, je Kennedy svoje osvajalske napore še okrepil, jo izsledil in osebno povabil ven, a znova dobil košarico.</p>
      <blockquote>Zavrnitve preprosto ni sprejel in je vztrajal, dokler ni bilo po njegovo.</blockquote>
      <p>»To je bilo zanj nekaj povsem novega. Običajno je vse, kar je hotel, tudi dobil. Zavrnitve preprosto ni sprejel in je vztrajal, dokler ni bilo po njegovo,« je dejal Smathers, priča prijateljevemu morda prvemu porazu. Da ni sprejel zavrnitve, pa bi verjetno potrdila tudi britanska igralka <b>Jean Simmons</b>, po besedah katere je John s tečajev vrgel vrata njene hotelske sobe, da je nato od nje možato zahteval seks. A čeprav naj bi ga tisti večer zavrnila, se je menda, tako gre vsaj mit, pridružila vse širšemu krogu njegovih ljubic.<br/> </p>
      <h3>Pametna, načitana in zabavna</h3>
      <p>Za marsikatero se je vsaj tiho šepetalo, da jo je Kennedy premamil v svoj vroči objem. Toda imena Audrey Hepburn se z njim nikoli ni povezovalo. Čeprav – tako je v prihajajočem in z novimi dognanji dopolnjenem ponatisu knjige Jack in Jackie: Portret ameriškega zakona zdaj izdal Andersen – naj bi se zapletla v vroče ljubimkanje, ki se je odvijalo kar pod streho Bele hiše.</p>
      <blockquote>let je bila stara Sophia Loren, ko se je vanjo zagledal Kennedy.</blockquote>
      <p>»Spomnim se njenega prihoda v Belo hišo in kako je vse v pisarni v hipu prevzela. Bila je elegantna kot labod, v roki je imela rdeč dežnik,« je dejala ena od tajnic Bele hiše <b>Mary Gallagher</b> in dodala, da je v eleganci in slogu prekašala celo Jackie, ki še danes velja za brezčasno stilsko ikono. »Audrey je bila pametna, načitana, zabavna,« čeprav niso bile te odlike tiste, s katerimi je JFK-ju spodnesla tla pod nogami. »Imela je tudi izjemno seksi in poredno plat, o kateri se javnosti sanjalo ni. Afero jima je uspelo skriti pred mediji in dejstvo, da je bila nadvse tajna, že strogo zaupna, jo je naredilo še toliko bolj vznemirljivo.«<br/><br/>Prihajajoči dopolnjeni ponatis, tokrat v obliki elektronske knjige, razkriva predsednikovo romanco s Hepburnovo, na dodanih straneh pa objavlja tudi izseke še nikoli videnih dopisov, ki jih je agent, zadolžen za varnost predsednikovih otrok, poslal vodji tajne službe<b> Jamesu J. Rowleyju</b>. Iz njih je razvidna Jackiejina želja, da bi <b>John F. Kennedy mlajši</b>, <b>Patrick </b>in <b>Caroline </b>imeli čim bolj normalno otroštvo. Zdelo se ji je namreč, da tajni agentje niso le njihovi varnostniki, ampak že skoraj služabniki, ki ustrežejo vsaki želji in muhi njenih otrok, s čimer jim delajo medvedjo uslugo. Zato je zahtevala, da se držijo čim bolj stran, tudi če gredo otroci plavat.</p>
      <blockquote>Angie Dickinson je posteljno gimnastiko z JFK-jem opisala kot »najbolj vznemirljivih sedem minut mojega življenja«.</blockquote>
      <p>»Skrb, da se ne utopijo, je moja. Pa tudi druge nesreče in nezgode, ki se jim lahko dogodijo med igro, niso njihova skrb,« naj bi zapisala. Seveda z dodatkom, da se mora nehati tudi to, da za njenima sinovoma in hčerko pobirajo igrače in obleke. »Drugače se nikoli ne bodo ničesar naučili in ne bodo odrasli v normalne ljudi.« </p>
    </article>
  </body>
</html>