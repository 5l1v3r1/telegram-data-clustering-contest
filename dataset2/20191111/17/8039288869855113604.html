<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/la-ce-modele-renunta-alfa-romeo-dupa-fuziunea-fca-psa/"/>
    <meta property="og:site_name" content="AutoExpert"/>
    <meta property="article:published_time" content="2019-11-11T17:07:10+00:00"/>
    <meta property="og:title" content="La ce modele renunță Alfa Romeo după fuziunea FCA-PSA?"/>
    <meta property="og:description" content="FCA și PSA vor păstra toate cele 13 brand-uri auto pe care le dețin împreună, dar pentru început, vor sacrifica o serie de modele Alfa Romeo."/>
  </head>
  <body>
    <article>
      <h1>La ce modele renunță Alfa Romeo după fuziunea FCA-PSA?</h1>
      <address><time datetime="2019-11-11T17:07:10+00:00">11 Nov 2019, 17:07</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/03/Alfa-Romeo-Tonale-11-830x467.jpg"/>
      </figure>
      <p>
        <b>și PSA vor păstra toate cele 13 brand-uri auto pe care le dețin împreună, dar vor sacrifica o serie de modele, pentru a eficientiza costurile. Alfa Romeo este primul brand de sacrificiu. Dispar din planurile italienilor două modele sport, un model compact </b>
        <b>și un SUV de clasă mare.</b>
      </p>
      <p>La ora actuală, portofoliul Alfa Romeo cuprinde modelele Giulia, Stelvio și Giuletta. Dispar din planurile companiei ceea ce trebuia să fie <a href="https://www.autoexpert.ro/alfa-romeo-confirma-supercar-ul-8c-si-giulia-gtv-coupe/">coupe-ul 8C cu peste 700 de cai putere, o limuzină sport cu peste 600 de cai putere</a>, acestea fiind pasate, cel mai probabil, brand-ului Maserati.</p>
      <p>Nici hatchback-ul Giuletta, pe piață din 2010, nu va mai avea viață lungă, după ce Alfa a renunțat la Mito și la coupe-ul și roadster-ul 4C, din cauza cifrelor de vânzări extrem de modeste, anunță Automotive News.</p>
      <p>Giulietta nu va avea mai avea succesor și astfel Giulia va rămâne singurul autoturism din gama Alfa Romeo.</p>
      <p>Și clienți chinezi, care așteptau versiunile cu ampatament lung ale modelelor Giulia și Stelvio, au primit o veste proastă. Acestea nu se vor mai construi.</p>
      <p>În schimb, în gama Alfa Romeo își vor face apariția un nou SUV compact în 2021, anticipat de <a href="https://www.autoexpert.ro/geneva-2019-noul-alfa-romeo-tonale-informatii-si-fotografii-oficiale/">conceptul Tonale, dezvăluit în primăvară, la Salonul Auto de la Geneva</a>, dar și un nou SUV de clasă mică în 2022.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2016/09/alfa-romeo-giulia-veloce-1.jpg"/>
      </figure>
      <p>Alfa trece un facelift în contul modelelor Giulia și Stelvio în 2021, care, cel puțin atunci, nu vor primi sisteme de propulsie electrificate, deși versiunea actualizată a platformei Giorgio permite acest lucru. Este un aspect de care va profita, în schimb, Maserati, care plănuiește dezvăluirea primelor sale modele electrice și hibride, pe listă aflându-se o mașină sport și un nou SUV.</p>
      <p>Compania vizează reducerea investițiilor pentru a face brand-ul profitabil. Planurile actuale sunt total opuse față de strategia dezvăluită de italieni în iunie 2018. Aceștia intenționau ca portofoliul Alfa Romeo să includă nu mai puțin de șapte modele până în 2022 și să ducă vânzările anuale la 400.000 de unități pe an. Dar cifrele de vânzări sunt în colaps. Doar 67.427 de unități au fost vândute în primele nouă luni ale acestui an, conform unui raport întocmit de JATO Dynamics. Piețele cheie pentru Alfa rămân Europa, care își adjudecă 42% din vânzări (41.464), Statele Unite și Canada, China și Japonia.</p>
      <p>Este necesară și apariția unor versiuni electrice și hibride, pentru a reduce media de emisii a gamei, astfel că viitorul SUV de clasă mică va primi și o versiune cu emisii zero, în timp ce SUV-ul compact le va da ocazia clienților să aleagă și un plug-in hybrid.</p>
    </article>
  </body>
</html>