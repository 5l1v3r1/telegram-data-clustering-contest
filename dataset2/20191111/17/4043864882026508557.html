<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231658/"/>
    <meta property="og:site_name" content="Українська правда"/>
    <meta property="article:published_time" content="2019-11-11T17:45:25+00:00"/>
    <meta property="og:title" content="Соціолог розповів, як опитували людей в ОРДЛО"/>
    <meta property="og:description" content="Директор “Нью-імідж маркетинг груп” Олег Синаюк розповів, як його компанія змогла опитати мешканців окупованих територій Луганської та Донецької областей."/>
  </head>
  <body>
    <article>
      <h1>Соціолог розповів, як опитували людей в ОРДЛО</h1>
      <address>
        <time datetime="2019-11-11T17:45:25+00:00">11 Nov 2019, 17:45</time>
      </address>
      <p>Директор "Нью-імідж маркетинг груп" Олег Синаюк розповів, як його компанія змогла опитати мешканців окупованих територій Луганської та Донецької областей.</p>
      <p><b>Джерело:</b> Українська правда</p>
      <p><b>Деталі:</b> Інтерв'юерів всього було приблизно два десятки. Вони їхали на Донбас по одному – з Харкова, Сум, Дніпра, Полтави. </p>
      <p>У кожного був свій маршрут. Анкети друкувалися на місцях.</p>
      <p>За словами Синаюка, в опитувачів була легенда "без прив'язки до будь-якої влади". Вона мала "максимально розслабляти" респондентів.</p>
      <p>На думку директора "Нью-імідж маркетинг груп", легенда спрацювала, бо взяти участь в опитуванні відмовилися лише 22% осіб.</p>
      <p>Найважче було в Луганську і Донецьку.</p>
      <p>Синаюк також відзначив, що ніхто з учасників проекту не помітив, щоб серед людей, які відповідали на питання, "була якась заляканість".</p>
      <p>Водночас, за його словами, інтерв'юери уникали "ветеранів війни" і людей, які, як їм здавалося, могли викликати міліцію. </p>
      <p><b>Що було раніше:</b> 9 листопада видання "Дзеркало тижня" оприлюднило спільне з Українським інститутом майбутнього дослідження громадської думки в ОРДЛО. Опитування проводила "Нью-імідж маркетинг груп" з 7 по 31 жовтня 2019 року.</p>
      <p>Методом face-to-face опитали 1606 респондентів: 800 – у непідконтрольної частині Луганської і 806 – в непідконтрольної частини Донецької областей.</p>
      <p>Зокрема, соціологи дізналися, якої думки мешканці окупованого Донбасу про президента України <a href="https://www.pravda.com.ua/news/2019/11/10/7231556/">Володимира Зеленського</a>.</p>
      <p>Також запитали, яким вони бачать <a href="https://www.pravda.com.ua/news/2019/11/10/7231553/">статус ДНР/ЛНР</a> і Донбасу в цілому.</p>
      <p><b>Детально про дослідження</b> в матеріалі УП: <i><b><a href="https://www.pravda.com.ua/articles/2019/11/11/7231657/">Хотіти в Росію та довіряти Путіну. Чи можна проводити опитування в умовах окупації</a></b></i></p>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231638/"/>
        <a href="https://www.pravda.com.ua/news/2019/11/11/7231636/"/>
        <a href="https://www.pravda.com.ua/news/2019/11/11/7231639/"/>
      </related>
    </article>
  </body>
</html>