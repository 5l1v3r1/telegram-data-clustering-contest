<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/iraq_isis_rivendica_attentato_a_italiani-6528439/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T17:01:00+00:00"/>
    <meta property="og:title" content="Isis rivendica attentato contro italiani, colpiti crociati"/>
    <meta property="og:description" content="L'Isis ha rivendicato l'attentato contro i militari italiani a Kirkuk, nel quale sono rimasti feriti in 5, di cui 3 in modo grave. Su Site, l'autoproclamato Stato Islamico ha parlato di un attacco con un Ied (ordigno improvvisato) contro &quot;forze crociate della coalizione&quot; e personale curdo del contro-terrorismo."/>
  </head>
  <body>
    <article>
      <h1>Isis rivendica attentato contro italiani, colpiti crociati</h1>
      <address><time datetime="2019-11-11T17:01:00+00:00">11 Nov 2019, 17:01</time> by <a rel="author">AGI - Agenzia Giornalistica Italia</a></address>
      <p>L'<b>Isis</b> ha rivendicato l'<b>attentato</b> contro i <b>militari italiani</b> a <b>Kirkuk</b>, nel quale sono rimasti feriti in 5, di cui 3 in modo grave. Su Site, l'autoproclamato <b>Stato Islamico</b> ha parlato di un attacco con un Ied (ordigno improvvisato) contro "forze crociate della coalizione" e personale curdo del contro-terrorismo.</p>
      <p>"Con l'aiuto di Dio, soldati del Califfato hanno colpito con un ordigno un veicolo blindato con a bordo esponenti della coalizione internazionale crociata ed esponenti dell'antiterrorismo peshmerga nella zona di Kifri, causando la sua distruzione e ferendo quattro crociati e quattro apostati", si legge nella rivendicazione affidata ad Amaq, l'organo di propaganda del <b>gruppo jihadista</b>.Â </p>
    </article>
  </body>
</html>