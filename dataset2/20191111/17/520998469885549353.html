<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/deputativ-u-chernivcyah-prosyat-dotrimuvatis-vimog-antidiskriminaciynogo-zakonodavstva-380142"/>
    <meta property="og:site_name" content="Погляд"/>
    <meta property="article:published_time" content="2019-11-11T17:26:00+00:00"/>
    <meta property="og:title" content="Депутатів у Чернівцях просять дотримуватись вимог антидискримінаційного законодавства"/>
    <meta property="og:description" content="Уповноважений ВРУ з прав людини просить чернівецьких депутатів дотримуватись вимог антидискримінаційного законодавства"/>
  </head>
  <body>
    <article>
      <h1>Депутатів у Чернівцях просять дотримуватись вимог антидискримінаційного законодавства</h1>
      <h2>На адресу міського голови Чернівців Олексія Каспрука надійшов лист</h2>
      <address>
        <time datetime="2019-11-11T17:26:00+00:00">11 Nov 2019, 17:26</time>
      </address>
      <p>На адресу Чернівецького міського голови Олексія Каспрука надійшов лист від Представника Уповноваженого з питань партнерства з інститутами громадянського суспільства А. Мамалиги з наступним текстом:</p>
      <p>«Під час моніторингу стану дотримання принципу недискримінації, здійснюваного Уповноваженим Верховної Ради України з прав людини на підставі статті 1 Закону України «Про засади запобігання та протидії дискримінації в Україні», в засобах масової інформації виявлено повідомлення щодо прийняття депутатами Чернівецької міської ради <a href="https://pogliad.ua/news/chernivtsi/u-chernivcyah-pidtrimali-peticiyu-pro-zaboronu-provedennya-zahodiv-lgbt-spilnoti-379615">рішення про заборону проведення у м. Чернівцях заходів ЛГБТ-спільноти</a>. Зазначене вище рішення суперечить вимогам статей 24, 39 Конституції України, статей 6, 12 Закону України «Про засади запобігання та протидії дискримінації в Україні», а також практиці Європейського суду з прав людини та міжнародним стандартам прав людини.</p>
      <p>Таким чином, керуючись статтею 101 Конституції України, статтями 13, 22 Закону України «Про Уповноваженого Верховної Ради України з прав людини», статтею 10 Закону України «Про засади запобігання та протидії дискримінації в Україні, прошу вжити заходів для усунення дискримінації і забезпечення рівних прав та можливостей при проведенні мирних зібрань». Про це повідомляють у пресслужбі міської ради Чернівців.</p>
      <p>Як відомо, мер Чернівців Олексій <a href="https://pogliad.ua/news/chernivtsi/o-kaspruk-skoristaetsya-pravom-veto-schodo-rishennya-pro-zaboronu-provedennya-zahodiv-lgbt-spilnot-u-chernivcyah-379806">Каспрук 4 листопада 2019 року своїм розпорядженням призупинив дію рішення</a> Чернівецької міської ради «Про розгляд електронної петиції №132 Гунька М.І. щодо внесення змін до Статуту територіальної громади міста Чернівців про заборону ЛГБТ-заходів в місті Чернівцях».</p>
      <related>
        <h4>Схожі записи</h4>
        <a href="https://pogliad.ua/news/chernivtsi/na-sesiyi-predstavniki-nackorpusu-zvinuvatili-mera-u-pidtrimci-lgbt-spilnoti-379945"/>
        <a href="https://pogliad.ua/news/chernivtsi/gelsinska-spilka-zaklikala-prezidenta-zasuditi-zaboronu-provedennya-lgbt-zahodiv-u-chernivcyah-379941"/>
        <a href="https://pogliad.ua/news/chernivtsi/o-kaspruk-skoristaetsya-pravom-veto-schodo-rishennya-pro-zaboronu-provedennya-zahodiv-lgbt-spilnot-u-chernivcyah-379806"/>
        <a href="https://pogliad.ua/news/chernivtsi/u-chernivcyah-pidtrimali-peticiyu-pro-zaboronu-provedennya-zahodiv-lgbt-spilnoti-379615"/>
      </related>
    </article>
  </body>
</html>