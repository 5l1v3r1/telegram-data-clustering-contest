<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/sports/ksexorise-o-rotsesti-ekane-tria-rammata-o-spanoulis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T20:14:50+00:00"/>
    <meta property="og:title" content="Ξεχώρισε ο Ρότσεστι, έκανε τρία ράμματα ο Σπανούλης"/>
    <meta property="og:description" content="Ο προπονητής του Ολυμπιακού είδε πράγματα, στον αγώνα προετοιμασίας με τον Ιωνικό Νίκαιας στο ΣΕΦ (93-63), είδε τον Ρότσεστι να βγάζει ενέργεια και ποιότητα, αλλά είδε δύο παίκτες να μένουν εκτός λόγω προβλημάτων τραυματισμού και τον Σπανούλη να φεύγει με… τρία ράμματα «προίκα»."/>
  </head>
  <body>
    <article>
      <h1>Ξεχώρισε ο Ρότσεστι, έκανε τρία ράμματα ο Σπανούλης</h1>
      <h2>Ο προπονητής του Ολυμπιακού είδε πράγματα, στον αγώνα προετοιμασίας με τον Ιωνικό Νίκαιας στο ΣΕΦ (93-63), είδε τον Ρότσεστι να βγάζει ενέργεια και ποιότητα, αλλά είδε δύο παίκτες να μένουν εκτός λόγω προβλημάτων τραυματισμού και τον Σπανούλη να φεύγει με… τρία ράμματα «προίκα». […]</h2>
      <address><time datetime="2019-11-11T20:14:50+00:00">11 Nov 2019, 20:14</time> by <a rel="author">ΤοΒΗΜΑ Team</a></address>
      <p>Ακόμα και τις… φιλικές νίκες δεν μπορεί να χαρεί ο Κεστούτις Κεμζούρα.</p>
      <p>Ο προπονητής του Ολυμπιακού είδε πράγματα, στον αγώνα προετοιμασίας με τον Ιωνικό Νίκαιας στο ΣΕΦ (93-63), είδε τον Ρότσεστι να βγάζει ενέργεια και ποιότητα, αλλά είδε δύο παίκτες να μένουν εκτός λόγω προβλημάτων τραυματισμού και τον Σπανούλη να φεύγει με… τρία ράμματα «προίκα».</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Ο Ουίλι Ριντ και ο Γιώργος Πρίντεζης έμειναν εκτός αγώνα.</p>
      <p>Ο Αμερικανός σέντερ αντιμετωπίζει πρόβλημα στον αχίλλειο τένοντα και υποβλήθηκε σε μαγνητική τομογραφία, ενώ ο Έλληνας φόργουορντ ταλαιπωρείται από τενοντίτιδα και δεν αγωνίστηκε προκειμένου να προφυλαχθεί, ενόψει του αγώνα της Παρασκευής με τη Ζαλγκίρις.</p>
      <p>Σε κάποια φάση της φιλικής αναμέτρησης, στο τρίτο δεκάλεπτο, Βασίλης Σπανούλης, δέχθηκε ακούσιο χτύπημα από αντίπαλό του και χρειάστηκε να κάνει τρία ράμματα πάνω από το δεξί του φρύδι.</p>
      <p>Στα… καλά νέα της ημέρας ήταν η επιστροφή του Κώστα Παπανικολάου, που έδειξε ότι ξεπέρασε πλήρως τον τραυματισμό του.</p>
      <p>Τα δεκάλεπτα: 15-24, 34-36, 60-46, 93-63.<br/>ΟΛΥΜΠΙΑΚΟΣ (Κεμζούρα): Πάντερ 7 (1τρ., 1 ριμπ., 1 κλ.), Ρότσεστι 18 (3 τρ., 3 ασ.), Πολ 6 (1τρ., 7 ριμπ., 1 ασ.), Κόνιαρης 6 (2 τρ., 2 ασ., 2 κοψ.), Σπανούλης 8 (1 ριμπ., 1 ασ.), Τσέρι 5 (1ριμπ., 2 ασ.), Μιλουτίνοφ 8 (8 ριμπ., 1 ασ.), Βεζένκοφ 11 (1τρ., 5 ριμπ., 2 ασ., 1 κοψ.), Παπανικολάου 13 (2 τρ., 4 ριμπ., 2 ασ., 2 κλ.), Ποκουσέφσκι, Ρούπιτ 11 (6 ριμπ., 1 ασ.).<br/>ΙΩΝΙΚΟΣ Ν. (Βετούλας): Τζόουνς 13 (1), Αντρονικασβίλι 2, Στιθ 5 (1), Κουντουράς, Χαραλαμπόπουλος 8 (2), Μπατής, Λόρενς 11 (2), Μαυροκεφαλίδης 15 (1), Σάφτενααρ, Κατούφας, Παπαδόπουλος 3 (1), Χατζηκυριάκος, Σχορτσανίτης, Δημάκος 4, Κώττας 2.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>