<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/S-aplodismenti-i-pita-posreshtnaha-kmeta-na-raion-Centralen-Georgi-Stamenov-912977"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T20:07:00+00:00"/>
    <meta property="og:title" content="С аплодисменти и пита посрещнаха кмета на район &quot;Централен“ Георги Стаменов"/>
    <meta property="og:description" content="Десетки служители посрещнаха с аплодисменти и пита  новия стар кмет на район &quot;Централен&quot; Георги Стам..."/>
  </head>
  <body>
    <article>
      <h1>С аплодисменти и пита посрещнаха кмета на район "Централен“ Георги Стаменов</h1>
      <address>
        <time datetime="2019-11-11T20:07:00+00:00">11 Nov 2019, 20:07</time>
      </address>
      <p>Десетки служители посрещнаха с аплодисменти и пита  новия стар кмет на район "Централен" Георги Стаменов. По време на скромната церемония днес заместник-кметът Тошо Пашов му връчи символично ключа на сградата на администрацията на ул. "Христо Г. Данов“№39.</p>
      <p>Районният кмет благодари на екипа си и обеща, че ще продължи да прави всичко в името на това жителите на район "Централен“ да живеят все по-добре.</p>
      <p>"Сигурен съм, че с енергията и упоритата работа на всички ни, ще успеем да постигнем още много положителни промени в района“, посочи Георги Стаменов.</p>
      <p>С пожелания за още повече реализирани проекти през следващите 4 години, той влезе в кабинета си, за да започне втория си мандат.</p>
    </article>
  </body>
</html>