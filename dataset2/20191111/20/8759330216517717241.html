<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903419/schrijvers-geeft-toe-dat-antwerp-fans-rol-speelde-in-nederlaag-uit-het-ritme-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T20:15:00+00:00"/>
    <meta property="og:title" content="Schrijvers geeft toe dat Antwerp-fans rol speelde in nederlaag: &quot;Uit het ritme&quot;"/>
    <meta property="og:description" content="Het moest er één keer van komen en zondag was het van dat, in de Jupiler Pro League verloor Club Brugge haar eerste match van het seizoen. Toch wil Siebe Schrijvers na de 2-1 nederlaag tegen Antwerp de uitslag niet dramatiseren."/>
  </head>
  <body>
    <article>
      <h1>Schrijvers geeft toe dat Antwerp-fans rol speelde in nederlaag: "Uit het ritme"</h1>
      <address>
        <time datetime="2019-11-11T20:15:00+00:00">11 Nov 2019, 20:15</time>
      </address>
      <p>
        <b>Het moest er één keer van komen en zondag was het van dat, in de Jupiler Pro League verloor Club Brugge haar eerste match van het seizoen. Toch wil Siebe Schrijvers na de 2-1 nederlaag tegen Antwerp de uitslag niet dramatiseren.</b>
      </p>
      <p>Schrijvers mocht nog eens aan de aftrap verschijnen en opende ook de score op de Bosuil. "We speelden een sterke eerste helft en die voorsprong gaf ons natuurlijk een goed gevoel aan de rust. In de tweede helft waren we misschien iets minder, maar hadden we ook nog goede momenten", aldus Schrijvers op de website van Club Brugge.</p>
      <p><b>Rol van Antwerp-fans</b><br/>Door het gedrag van de Antwerp-fans werd het duel even voor de rust tijdelijk gestaakt. "Het spel lag behoorlijk veel stil en dat bracht ons toch wat uit ons ritme. We moeten dit resultaat nu ook niet gaan dramatiseren, want we hebben al een heel mooie reeks neergezet."</p>
      <p>Club Brugge speelde dit seizoen al heel wat matchen. Dankzij de interlandbreak kunnen de troepen van Philippe Clement deels op adem komen. "De komende weken kunnen we nu wat fysiek herstellen en dan zullen we er weer staan", stelt Schrijvers nog.</p>
      <aside>Lees meer<br/><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content">VP 11: Gouden Kums in uitstekend Gent, KV Mechelen en Antwerp verrassen</a></aside>
    </article>
  </body>
</html>