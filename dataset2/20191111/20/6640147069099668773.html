<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-omaggi-regalo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T20:05:00+00:00"/>
    <meta property="og:title" content="Pokémon Spada e Scudo: gli omaggi in regalo"/>
    <meta property="og:description" content="The Pokémon Company ha recentemente annunciato alcuni contenuti che saranno resi disponibili per chi acquista Pokémon Spada e Scudo."/>
  </head>
  <body>
    <article>
      <h1>Pokémon Spada e Scudo: gli omaggi in regalo</h1>
      <address><time datetime="2019-11-11T20:05:00+00:00">11 Nov 2019, 20:05</time> by <a rel="author">Ivan Miralli</a></address>
      <p>Mancano ormai sempre meno giorni al lancio degli attesissimi <b>Pokémon Spada e Scudo</b>, la cui uscita è prevista per il prossimo 15 novembre, ovviamente in esclusiva per Nintendo Switch. Per celebrare il lancio di Pokémon Spada e Scudo, la compagnia Game Freak in collaborazione con <b>The Pokémon Company</b> rilascerà alcuni omaggi per chi acquisterà il gioco nei primi giorni dal lancio.</p>
      <p>Primo tra tutti, sarà possibile ottenere un <b>Meowth</b> capace di evolversi nella forma <b>Gigantamax</b>, con il termine ultimo fissato per il prossimo 15 gennaio 2020. Per i giocatori statunitensi, inoltre, sarà possibile ricevere gratuitamente un outfit per il proprio allenatore alter-ego.</p>
      <figure>
        <img src="https://www.tomshw.it/images/images/2019/11/pokemon-spada-e-pokemon-scudo-62205.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-niente-taglio-prezzi/">Nintendo Switch: niente taglio di prezzi a breve</a></p>
      <p>A partire dal 16 novembre e fino al 25 novembre, infatti, i giocatori americani potranno ricevere un codice download che darà accesso all’<b>outfit gratuito</b> per l’allenatore, presso i punti vendita <b>Walmart</b> aderenti. Aspettiamoci ovviamente altri omaggi nel corso delle prossime settimane, che saranno sicuramente dettagliati prossimamente da parte della stessa Game Freak.</p>
      <p>Ricordiamo infatti che Pokémon Spada e Scudo saranno i primi capitoli ufficiali della serie ad uscire per la prima volta su console casalinga, e introdurranno l’ottava e inedita generazione di Pokémon. Entrambi i titoli saranno ambientati all’interno della regione di <b>Galar</b>, e offriranno rispettivamente Pokémon esclusivi in base alla versione acquistata dal giocatore. E voi, quale versione acquisterete tra Pokémon Spada Pokémon Scudo? Fatecelo sapere qui sotto nei commenti!</p>
      <blockquote>Hai voglia di giocare alla ottava generazione di Pokémon su Nintendo Switch? Prenota subito allora Pokémon Spada e Scudo a questo <a href="https://toms.it/qKGBU">indirizzo</a>!</blockquote>
    </article>
  </body>
</html>