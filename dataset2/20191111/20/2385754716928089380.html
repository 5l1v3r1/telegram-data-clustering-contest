<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596878/kazani-pou-vrazei-i-paideiati-lene-sto-sigma-oelmekpsem"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T20:43:00+00:00"/>
    <meta property="og:title" content="Καζάνι που βράζει η Παιδεία-Τι λένε στο ΣΙΓΜΑ ΟΕΛΜΕΚ-ΠΣΕΜ"/>
    <meta property="og:description" content="Το «Όχι» που είπε η πλειοψηφία των καθηγητών–μελών της ΟΕΛΜΕΚ, οι οποίοι κλήθηκαν σήμερα να ψηφίσουν εάν συμφωνούν ή διαφωνούν στη διεξαγωγή απεργιών κατά..."/>
  </head>
  <body>
    <article>
      <h1>Καζάνι που βράζει η Παιδεία-Τι λένε στο ΣΙΓΜΑ ΟΕΛΜΕΚ-ΠΣΕΜ</h1>
      <address><time datetime="2019-11-11T20:43:00+00:00">11 Nov 2019, 20:43</time> by <a rel="author">SigmaLive</a></address>
      <p><b><a href="https://www.sigmalive.com/news/local/596790/eipan-oxi-stis-apergies-kata-ti-diarkeia-ton-eksetaseon-oi-kathigites">Το «Όχι» που είπε η πλειοψηφία των καθηγητών–μελών της ΟΕΛΜΕΚ, οι οποίοι κλήθηκαν σήμερα να ψηφίσουν εάν συμφωνούν ή διαφωνούν στη διεξαγωγή απεργιών κατά την διάρκεια της διεξαγωγής των εξετάσεων τετραμήνων,</a> κλήθηκαν να σχολιάσουν στις Τομές στα Γεγονότα ο Πρόεδρο της ΟΕΛΜΕΚ Κώστας Χατζησάββας και ο Πρόεδρος της ΠΣΕΜ, Γιάννης Λαπήθιος. <br/></b> <br/>Όπως ανέφερε ο κ. Χατζησάββας, τον Ιανουάριο του 2019 η ΟΕΛΜΕΚ κατέθεσε πρόταση, όμως δεν έγινε κανένας ουσιαστικός διάλογος με το Υπουργείο Παιδείας ή με την αρμόδια επιτροπή αξιολόγησης. <br/> <br/>Η νομοθεσία, τόνισε, κρίνεται από τις λεπτομέρειες και υπάρχουν τεράστιες ευθύνες στο Υπουργείο Παιδείας, καθώς εκείνο που έχει σημασία είναι η λεπτομέρεια εάν θέλουμε να επιτύχει. <br/> <br/>Μια εισήγηση που είναι προς την σωστή κατεύθυνση, ανέφερε, είναι να αρχίσει ο διάλογος εκπαιδευτικών, μαθητών, γονιών και Υπουργείου, για να βρεθεί μια σωστή πρόταση προς όφελος των παιδιών. <br/> <br/>Με καθαρό μυαλό μπορούμε να βαδίσουμε σε ένα διαφορετικό δρόμο και να βρούμε διαφορετικό τρόπο αξιολόγησης, σημείωσε.  <br/> <br/>Στην δική του τοποθέτηση, ο Πρόεδρος της ΠΣΕΜ επανέλαβε ότι η στάση των μαθητών είναι η αποχή από τα μαθήματα. <br/> <br/>Το 45% των καθηγητών που ψήφισε «Ναι» στο δημοψήφισμα της ΟΕΛΜΕΚ. Πρέπει να προβληματίσει το Υπουργείο, είπε. <br/> <br/>Κληθείς να σχολιάσει τις «φωνές» που κάνουν λόγο για υποκίνηση των μαθητών από συγκεκριμένη πολιτική παράταξη, ο Πρόεδρος της ΠΣΕΜ ανέφερε, «αυτό δεν ισχύει, το απορρίπτουμε». <br/> </p>
      <figure>
        <iframe src="https://www.youtube.com/embed/RW1VzJO3z0w" width="560" height="315" data-service="Youtube" scrolling="no"/>
      </figure>
    </article>
  </body>
</html>