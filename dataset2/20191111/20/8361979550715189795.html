<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/zatrimannya-golovi-rayffayzen-banku-aval-reakciya-gontarevoji-novini-ukrajini-50052931.html"/>
    <meta property="og:site_name" content="НВ"/>
    <meta property="article:published_time" content="2019-11-11T20:18:00+00:00"/>
    <meta property="og:title" content="«Терор міцнішає». Гонтарева відреагувала на візит НАБУ до глави Райффайзен Банку Аваль"/>
    <meta property="og:description" content="Колишня очільниця Національного банку України Валерія Гонтарева заявила, що можливе затримання голови правління Райффайзен Банку Аваль Олександра Писарука пов’язане з його роботою в НБУ."/>
  </head>
  <body>
    <article>
      <h1>«Терор міцнішає». Гонтарева відреагувала на візит НАБУ до глави Райффайзен Банку Аваль</h1>
      <h2>Колишня очільниця Національного банку України Валерія Гонтарева заявила, що можливе затримання голови правління Райффайзен Банку Аваль Олександра Писарука пов’язане з його роботою в НБУ.</h2>
      <address>
        <time datetime="2019-11-11T20:18:00+00:00">11 Nov 2019, 20:18</time>
      </address>
      <p>Про це вона сказала в коментарі журналісту НВ.</p>
      <p>«Ні з МВФ, ні з Райффайзеном ж [не пов’язано]. Він тільки вийшов на роботу туди. Терор міцнішає», — сказала вона.</p>
      <p>За словами Гонтаревої, під час роботи в Нацбанку Писарук відповідав за банківський нагляд.</p>
      <p>«Ми з ним і розчищали всі ці авгієві стайні», — зазначила екс-голова НБУ.</p>
      <p>Нагадаємо, увечері 11 листопада <a href="https://nv.ua/ukr/biz/finance/pisaruka-hoche-zatrimati-nabu-novini-ukrajini-50052926.html">співробітники НАБУ прийшли в офіс Райффайзен Банку Аваль,</a> щоб затримати главу правління Олександра Писарука.</p>
      <p>За даними інформованого джерела, Писаруку інкримінують привласнення, розтрату майна або заволодіння ним шляхом зловживання службовим становищем (ст. 191 Кримінального кодексу України).</p>
      <p>Писарук в 2014—2015 роках був першим заступником голови Національного банку Валерії Гонтаревої.</p>
    </article>
  </body>
</html>