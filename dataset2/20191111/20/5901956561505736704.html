<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/medijska-vojna-zaradi-krvave-fotografije-245956"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T20:48:00+00:00"/>
    <meta property="og:title" content="Medijska vojna zaradi krvave fotografije"/>
    <meta property="og:description" content="Vse se je začelo s krvavo fotografijo, ki jo je po britju na svojem profilu na facebooku objavil popotnik Tomaž Gorec in na katero se je odzval Zvone Šeruga, svetovni popotnik, novinar in fotograf...."/>
  </head>
  <body>
    <article>
      <h1>Medijska vojna zaradi krvave fotografije</h1>
      <h2>Zvonetu Šerugi je prekipelo zaradi fotografije, ki jo je objavil Tomaž Gorec. 63-letni popotnik je osupel, koliko všečkov je dobil njegov mlajši kolega.</h2>
      <address><time datetime="2019-11-11T20:48:00+00:00">11 Nov 2019, 20:48</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/05/1573729.jpg"/>
          <figcaption>Fotografija, ki je zmotila Zvoneta Šerugo.</figcaption>
        </figure>
        <figure>
          <img src="https://www.slovenskenovice.si/images/slike/2019/11/05/1573727.jpg"/>
          <figcaption>Zvone se kolegu ni opravičil, je pa nekoliko pomiril položaj. FOTOGRAFIJE: FACEBOOK</figcaption>
        </figure>
        <figure>
          <img src="https://www.slovenskenovice.si/images/slike/2019/11/05/1573728.jpg"/>
          <figcaption>Gorec je bil nad njegovim zapisom osupel.</figcaption>
        </figure>
      </slideshow>
      <p>Vse se je začelo s krvavo fotografijo, ki jo je po britju na svojem profilu na facebooku objavil popotnik<b> Tomaž Gorec</b> in na katero se je odzval <b>Zvone Šeruga</b>, svetovni popotnik, novinar in fotograf.</p>
      <figure>
        <img src="https://www.slovenskenovice.si/images/slike/2019/11/05/1573727.jpg"/>
        <figcaption>Zvone se kolegu ni opravičil, je pa nekoliko pomiril položaj. FOTOGRAFIJE: FACEBOOK</figcaption>
      </figure>
      <p>»Mirne duše me lahko obdolžite tudi nevoščljivosti, čeprav se trenutno počutim predvsem trapasto. V Etiopiji sem, jagam ter je*em se skozi najbolj bogu za ritjo kraje, spotoma pa fotografiram in z vami delim življenja in ljudi, za katere še sam komajda verjamem, da tudi v resnici obstajajo. Ampak obstajajo! In očitno mi veliko pomeni, da jih vsaj v drobnih delčkih doživljamo tudi skupaj. A se občasno – in zadnje čase vse pogosteje – sprašujem: zakaj, čemu, za koga? Ne vem, od kod se mi je pojavila objava intelektualca Tomaža Gorca. Kar je seveda lepo in hordi oboževalcev očitno hudo dopadljivo. Ampak človek se je zjutraj urezal pri britju, revež pač nima izkušenj. V redu, ni problema, naj svojo bolečino podeli s svetom, a od kod zaboga 250 komentarjev sožalja, podpore in ljubezni do groba na dveh profilih sicer menda tudi mojstra za spletne storitve? In kaj hudiča je narobe z mojimi objavami iz neke afriške je*e? Za katere dobim par komentarčkov in občasno celo kakšnih deset ali petnajst. Ljudje dragi, a si moram za slavo in uspeh dejansko ku*ca pripreti za vrata džipa in krvava dejstva podeliti s svetom v intelektualni razmislek in dve uri pozornosti? Moram res iz sebe delati kretena za kanček pozornosti in vaše komentarje? Je nekaj narobe z mano? Narobe z vami? Ker s Tomažem gotovo ni, on se je urezal in je bil velik frajer, dan je bil popoln in življenje je obdržalo svoj smisel,« se je na Gorčevo fotografijo odzval Šeruga, kar je njegovega kolega močno presenetilo, zato mu ni ostal dolžan.<br/><br/>Gorec je namreč svojim nekaj deset tisoč sledilcem potožil, da ga njegov idol Zvone Šeruga blati in žali po facebooku. Pravi, da ga občuduje že 30 let, da je prebral vse njegove knjige in da ga redno spremlja na družabnih omrežjih. Da sta se z Zvonetom pred slabim letom srečala, ko sta skupaj hodila na tečaj, in da sta prav prijetno klepetala. Tudi zato ga je njegova objava tako zbodla.</p>
      <figure>
        <img src="https://www.slovenskenovice.si/images/slike/2019/11/05/1573728.jpg"/>
        <figcaption>Gorec je bil nad njegovim zapisom osupel.</figcaption>
      </figure>
      <p>»Niti približno ne razumem, zakaj sem se mu zameril. Ne vem niti, ali se sploh zaveda, da je s tem zapisom žalil tudi tiste, ki mi sledijo na facebooku,« je zapisal. Ob tem je Zvoneta opozoril, da dela napako, saj se z objavo nikakor ni želel nikomur smiliti, še posebno ne sebi. »Jaz bi se v takem primeru vprašal, kaj delam narobe. Najin skupni prijatelj <b>Aleksander Pokovec</b> je na enem od svojih seminarjev rekel: 'Namesto da uspešnega človeka kritiziraš, ga povabi na pivo in ga vprašaj, kako mu je to uspelo. Zagotovo ti bo povedal.' Druga tvoja težava je tvoj ego. V prispevku si napisal, da se je*eš in jagaš po najbolj bogu za ritjo krajih, spotoma fotografiraš in z nami deliš življenja in ljudi. Glede na napisano imam občutek, da misliš, da je dolžnost tvojih sledilcev in vse Slovenije, da so ti za to hvaležni, ti ploskajo in te kujejo v zvezde. Jaz imam na to čisto drugačen pogled. Od sledilcev ne pričakujem, da moja potovanja spremljajo, všečkajo objave in jih komentirajo. To ni njihova dolžnost in tega ne pričakujem! Tistemu, ki mi sledi, mi kdaj napiše kakšen komentar, sem pa neizmerno hvaležen. Predlagam ti, da čim prej začneš razmišljati v smeri, da si ti tisti, ki moraš biti hvaležen sledilcem, ne oni tebi,« je kolegu še svetoval Gorec, Zvone pa se je očitno zamislil in se posul s pepelom. Pojasnil je, da nikakor ni šlo za zavist.<br/>Niti približno ne razumem, zakaj sem se mu zameril.<br/><br/><br/>»Vem, da se oba trudiva, le pri britju v bodoče pazi in zadrži zase, ko boš dobil mozolj na riti, lepo prosim. Hočeš nočeš pa sva s tem tudi midva postala dva prismojena cepca v komajda kaj drugačni Kmetiji (resničnostni šov, op. a.), od katere bo sčasoma, in tokrat ne govorim le o naju, ostala le še štala, v kateri bodo rigali osli in v dreku med prasci blejale ovce,« je položaj, ki ga je zakuhal, še miril Zvone. </p>
    </article>
  </body>
</html>