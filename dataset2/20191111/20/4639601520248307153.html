<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/koinoniko-merisma-xamiloteres-prosdokies-gia-ta-posa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T20:36:55+00:00"/>
    <meta property="og:title" content="Κοινωνικό μέρισμα : Χαμηλώνει ο πήχης των προσδοκιών για τα ποσά"/>
    <meta property="og:description" content="Τι θα κρίνει πότε και πώς θα δοθεί"/>
  </head>
  <body>
    <article>
      <h1>Κοινωνικό μέρισμα : Χαμηλώνει ο πήχης των προσδοκιών για τα ποσά</h1>
      <h2>Τι θα κρίνει πότε και πώς θα δοθεί</h2>
      <address><time datetime="2019-11-11T20:36:55+00:00">11 Nov 2019, 20:36</time> by <a rel="author">ΤοΒΗΜΑ Team</a></address>
      <p>Για νέο κύκλο παροχών ετοιμάζεται η κυβέρνηση με φόντο το υπερπλεόνασμα του προϋπολογισμού. Μετά τον ΕΝΦΙΑ, τις 120 δόσεις, το επίδομα θέρμανσης έρχεται και το κοινωνικό μέρισμα.</p>
      <p>Ο πρωθυπουργός Κυριάκος Μητσοτάκης προανήγγειλε διανομή του μερίσματος στο τέλος του έτους «στοχευμένα και με έμφαση στους πιο αδύναμους συμπολίτες μας».</p>
      <p>
        <a href="https://www.in.gr/2019/11/11/economy/anadromika-posa-lefta-prepei-na-perimenoun-oi-syntaksiouxoi/">Αναδρομικά : Πόσα λεφτά πρέπει να περιμένουν οι συνταξιούχοι</a>
      </p>
      <p>Όμως πηγές από το υπουργείο Οικονομικών εμφανίζονται συγκρατημένα αισιόδοξες για την πορεία των εσόδων. Η πλήρης εικόνα των εσόδων του Οκτωβρίου θα αποτυπωθεί στις πρώτες ανακοινώσεις του υπουργείου Οικονομικών για την εκτέλεση του προϋπολογισμού τις επόμενες ημέρες. Σύμφωνα πάντως με πληροφορίες τα έσοδα εμφανίζονται μειωμένα.</p>
      <h3>Το κοινωνικό μέρισμα</h3>
      <p>Αρμόδιοι παράγοντες χαμηλώνουν τον πήχη των μεγάλων προσδοκιών που καλλιεργήθηκαν ιδίως μετά την πρόβλεψη της Standard and Poor’s για πλεόνασμα 4,3% του ΑΕΠ φέτος. Η επιβεβαίωση μιας τέτοιας πρόβλεψης θα οδηγούσε σε υπερπλεόνασμα της τάξεως του 1,5 δισ. ευρώ, δίνοντας τη δυνατότητα διανομής μερίσματος ακόμα και 1 δισ. ευρώ.</p>
      <p>Το Γενικό Λογιστήριο του Κράτους επιμένει στην πρόβλεψη η οποία έχει εγγραφεί στον προσχέδιο προϋπολογισμού για πρωτογενές πλεόνασμα 3,7% του ΑΕΠ αν και η Κομισιόν εμφανίζεται πιο αισιόδοξη βάζοντας τον πήχη στο 3,8%. Τα μεγέθη αυτά υποδεικνύουν ένα εύρος δημοσιονομικού χώρου μεταξύ 350 εκατ. ευρώ και 550 εκατ. ευρώ αν και το προηγούμενο διάστημα υπήρχε αισιοδοξία για ακόμα καλύτερες επιδόσεις.</p>
      <p>Κατά συνέπεια θα υπάρξει ένας δημοσιονομικός χώρος της τάξεως των 500 εκατ. και το μέρισμα που θα δοθεί θα είναι 200 εκατ. ή και λίγο χαμηλότερα.</p>
      <p>Όπως είναι φυσικό τα ποσά που θα λάβουν οι δικαιούχοι, αλλά και ποιοι θα είναι δικαιούχοι θα εξαρτηθεί από το συνολικό ποσό που θα μοιράσει η κυβέρνηση ως κοινωνικό μέρισμα.</p>
      <p>Το υπουργείο Οικονομικών θα κάνει τις επόμενες ημέρες τους τελικούς λογαριασμούς για το πλεόνασμα καθώς οι όποιες αποφάσεις διανομής κοινωνικού μερίσματος θα ενσωματωθούν στον προϋπολογισμό του 2020, ο οποίος αναμένεται να κατατεθεί στη Βουλή στις 20 Νοεμβρίου.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/finance/oi-kerdismenoi-kai-oi-xamenoi-apo-tis-allages-sti-forologia/"/>
        <a href="https://www.tovima.gr/2019/11/10/society/koinoniko-merisma-kleidonei-i-katavoli-tou-oi-dikaiouxoi-ta-kritiria/"/>
        <a href="https://www.tovima.gr/2019/11/08/finance/forologiko-nomosxedio-oles-oi-allages-arthro-pros-arthro/"/>
        <a href="https://www.tovima.gr/2019/11/07/finance/ayto-einai-to-forologiko-nomosxedio-poies-elafrynseis-provlepei/"/>
        <a href="https://www.tovima.gr/2019/11/07/society/koinoniko-merisma-entos-noemvriou-i-apofasi-ti-prepei-na-kserete/"/>
        <a href="https://www.tovima.gr/2019/11/03/finance/pleonasma-o-ai-vasilis-erxetai-me-dora/"/>
        <a href="https://www.tovima.gr/2019/10/19/finance/epistrofi-foroustis-epixeiriseisepidoma-gia-ta-ftoxa-noikokyria/"/>
        <a href="https://www.tovima.gr/2019/10/19/politics/petsas-den-tha-meinei-kanenas-oikonomikos-metanastis-stin-ellada/"/>
        <a href="https://www.tovima.gr/2019/10/18/finance/pleonasma-kai-proapaitoumena-krinoun-tis-diapragmateyseis-athinas-thesmon/"/>
        <a href="https://www.tovima.gr/2019/10/17/opinions/ti-deixnoun-oi-protes-100-meres/"/>
        <a href="https://www.tovima.gr/2019/10/16/finance/one-channel-alaloum-me-ta-anadromika-ti-symvainei-me-tin-epidotisi-daneiou-protis-katoikias/"/>
        <a href="https://www.tovima.gr/2019/10/15/finance/mitarakis-anoixto-to-endexomeno-gia-mia-epipleon-syntaksi-sto-telos-tou-etous/"/>
        <a href="https://www.tovima.gr/2019/10/14/finance/anadromika-se-15-meres-kleidonei-i-a-dosi/"/>
        <a href="https://www.tovima.gr/2019/10/13/finance/staikouras-stoxos-mas-na-epanapatrisoume-oses-epixeiriseis-efygan-sto-eksoteriko/"/>
      </related>
    </article>
  </body>
</html>