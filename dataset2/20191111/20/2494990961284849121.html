<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/home/2019/11/11/news/lega-fratelli-ditalia-non-si-fermano-crescono-sondaggio-swg-trema-governo-conte-m5s-pd-di-maio-zingaretti-1238683/"/>
    <meta property="og:site_name" content="Il Tempo"/>
    <meta property="article:published_time" content="2019-11-11T20:52:00+00:00"/>
    <meta property="og:title" content="Lega e Meloni non si fermano più. Arriva il sondaggio che fa tremare il governo"/>
    <meta property="og:description" content="Centrodestra oltre il 50%. Calenda: &quot;Il piano per arginarlo è fallito&quot;"/>
  </head>
  <body>
    <article>
      <h6 class="kicker">VERSO IL TRIONFO</h6>
      <h1>Lega e Meloni non si fermano più. Arriva il sondaggio che fa tremare il governo</h1>
      <h2>Centrodestra oltre il 50%. Calenda: "Il piano per arginarlo è fallito"</h2>
      <address>
        <time datetime="2019-11-11T20:52:00+00:00">11 Nov 2019, 20:52</time>
      </address>
      <p>Lega e Fratelli d'Italia non si fermano più. I consensi per Salvini e Meloni continuano ad aumentare. Come viene confermato dall'ultimo sondaggio SWG in cui la Lega è al 34.5% (+0.4%) e Fratelli d'Italia cresce dello 0.6% toccando quota 9.5%. Se a questi numeri si somma il 6,2% di Forza Italia, si vede il centrodestra superare quota 50%. Parallelamente continua la caduta libera del M5s che perde l'1% e scivola al 15.8%. Nonostante il Pd guadagni l'1.1% e si attesti al 18.6%, per il governo Conte si tratta dell'ennesima doccia fredda. E chissà cosa accadrà dopo l'approvazione della Finanziaria. Caustico il commento su Instagram di Carlo Calenda che scrive: "Il centrodestra supera il 50%. Il machiavellico piano per arginarlo è fallito. Come diceva quello: "Potevano scegliere tra il disonore e la guerra: hanno scelto il disonore avranno la guerra". Forse sarebbe meglio iniziare a costruire due spitfire". </p>
      <related>
        <h4>Articoli Correlati</h4>
        <a href="https://www.iltempo.it/politica/2019/06/18/news/sondaggio-centrodestra-oltre-50-per-cento-lega-salvini-meloni-fdi-supera-forza-italia-berlusconi-1175377/"/>
        <a href="https://www.iltempo.it/politica/2019/05/10/news/sondaggi-europee-2019-elettorali-lega-m5s-pd-italia-salvini-francia-austria-germania-unione-europea-1151236/"/>
      </related>
    </article>
  </body>
</html>