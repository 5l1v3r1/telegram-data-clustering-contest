<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952269"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T20:04:25+00:00"/>
    <meta property="og:title" content="ఆఖరు క్షణంలో శివసేనకు ఊహించని షాకిచ్చిన సోనియా"/>
    <meta property="og:description" content="ADVT"/>
  </head>
  <body>
    <article>
      <h1>ఆఖరు క్షణంలో శివసేనకు ఊహించని షాకిచ్చిన సోనియా</h1>
      <address>
        <time datetime="2019-11-11T20:04:25+00:00">11 Nov 2019, 20:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ముంబై: మహారాష్ట్రలో 56 సీట్లే వచ్చినా సీఎం పీఠంపై కూర్చోవాలని కలలు కంటోన్న శివసేన పార్టీకి కాంగ్రెస్ పార్టీ ఊహించని షాకిచ్చింది. గవర్నర్‌ను కలిసేలోపుగా మద్దతుపై స్పష్టత ఇవ్వాలని కోరిన శివసేనకు హ్యాండిచ్చింది. ఏడున్నర దాటినా తేల్చకపోవడంతో మద్దతు లేఖ లేకుండానే శివసేన యువనేత ఆదిత్య థాకరే తన పార్టీ నేతలతో కలిసి గవర్నర్‌తో భేటీ అయ్యారు. తమ వద్ద సంఖ్యా బలం లేదని, ఎన్సీపీ, కాంగ్రెస్‌ మద్దతు కూడగట్టేందుకు మరో 48 గంటల సమయం కావాలని కోరారు. అయితే దీనిపై గవర్నర్ ఏమన్నారనేది తెలియరాలేదు.</p>
      <p> </p>
      <p>కాంగ్రెస్ పార్టీ మద్దతుతో సంకీర్ణ సర్కారు సాధ్యమేనని శివసేన కలలు కన్నది. అయితే కాంగ్రెస్ పార్టీ అధ్యక్షురాలు సోనియా గాంధీ శివసేనకు మద్దతుపై తమ పార్టీ సీనియర్ నేతలతో చర్చించారు. శరద్ పవార్‌కు ఫోన్ కూడా చేశారు. పవార్‌తో మరోసారి చర్చలు జరపాలని కాంగ్రెస్ పార్టీ నిర్ణయించినట్లు ఆ పార్టీ సీనియర్ నేత మల్లికార్జున్ ఖర్గే వెల్లడించారు. దీంతో శివసేన నేతలకు దిక్కుతోచడం లేదు. </p>
      <p> </p>
      <p>288 స్థానాలున్న మహారాష్ట్రలో అధికారం చేపట్టేందుకు 145 మంది ఎమ్మెల్యేల మద్దతు తప్పనిసరి. సేన(56)కు ఎన్సీపీ (54), కాంగ్రెస్ పార్టీ(44) ఎమ్మెల్యేలున్నారు. ఇతరులు 29 మంది ఉన్నారు.</p>
    </article>
  </body>
</html>