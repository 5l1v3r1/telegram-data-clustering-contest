<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/pompeo-nazvav-spravzhnyu-metu-ozbroyennya-ukrayiny-spoluchenymy-shtatamy/"/>
    <meta property="og:site_name" content="Рубрика"/>
    <meta property="article:published_time" content="2019-11-11T20:06:01+00:00"/>
    <meta property="og:title" content="Помпео назвав справжню мету озброєння України Сполученими Штатами"/>
    <meta property="og:description" content="Нинішня адміністрація США доклала чимало зусиль на підтримку України, у тому числі надавши зброю українському народу та підтримавши антикорупційні реформи в країні. Про це державний секретар США Майкл Помпео заявив в інтерв’ю телеканалу WCSC-TV, стенограму якого оприлюднив Державний департамент США. “Я був одним із причетних до американської політики в Україні. Ми були дуже чіткими. Ми […]"/>
  </head>
  <body>
    <article>
      <h1>Помпео назвав справжню мету озброєння України Сполученими Штатами</h1>
      <address><time datetime="2019-11-11T20:06:01+00:00">11 Nov 2019, 20:06</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/04/170126104008-mike-pompeo-0112-super-tease-620x420.jpg"/>
      </figure>
      <p>Фото CNN<br/><b><b>Нинішня адміністрація США доклала чимало зусиль на підтримку України, у тому числі надавши зброю українському народу та підтримавши антикорупційні реформи в країні.</b></b></p>
      <p>Про це державний секретар США Майкл Помпео заявив в інтерв’ю телеканалу <a href="https://www.state.gov/secretary-michael-r-pompeo-with-michal-higdon-of-wcsc-tv/">WCSC-TV</a>, стенограму якого оприлюднив Державний департамент США.</p>
      <p>“Я був одним із причетних до американської політики в Україні. Ми були дуже чіткими. Ми хотіли переконатися, що корупція, яка існувала в Україні дуже тривалий час, зменшилась, і президент Зеленський мав можливість це зробити”, – зауважив держсекретар США на прохання прокоментувати розслідування з імпічменту, пов’язане з питанням України.</p>
      <p>Водночас, зазначив Помпео, президент Трамп хотів також переконатися, “що Володимир Путін не зможе завдавати шкоди народу України”. Тому, за його словами, Сполучені Штати забезпечили поставки оборонних систем в Україну.</p>
      <p>Також Помпео підкреслив, що попередня адміністрація президента Обами не зробила цього для українського народу. “Вони прийняли рішення надати ковдри. Ми дали їм (українцям – ред.) справжню зброю, і вони могли воювати проти росіян. Я пишаюся тим, що зробила ця адміністрація в політиці щодо України”, – підкреслив державний секретар США.</p>
      <p>Раніше <a href="https://rubryka.com/2019/11/09/vindman-zayavyv-shho-stenograma-rozmovy-trampa-i-zelenskogo-bula-zminena-pered-oprylyudnennyam/">Віндман заявив, що стенограма розмови Трампа і Зеленського була змінена перед оприлюдненням.</a></p>
      <p>Нагадаємо, що <a href="https://rubryka.com/2019/11/08/u-ssha-pereviryayut-chy-zamorozhuvav-tramp-dopomogu-ukrayini/">у США перевіряють чи заморожував Трамп допомогу Україні.</a></p>
      <p>Тим часом <a href="https://rubryka.com/2019/11/08/tramp-gotovyj-opublikuvaty-stenogramu-shhe-odniyeyi-rozmovy-iz-zelenskym/">Трамп заявив, що готовий опублікувати стенограму ще однієї розмови із Зеленським.</a></p>
      <p>Зазначимо, <a href="https://rubryka.com/2019/11/07/tramp-hotiv-shhob-genprokuror-nazvav-jogo-rozmovu-iz-zelenskym-zakonnoyu/">Трамп хотів, щоб генпрокурор назвав його розмову із Зеленським законною.</a></p>
    </article>
  </body>
</html>