<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277607/pannaveldje-nijmegen-mag-blijven-maar-moet-s-avonds-en-in-weekend-dicht.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-11T20:57:39+00:00"/>
    <meta property="og:title" content="Pannaveldje Nijmegen mag blijven maar moet 's avonds en in weekend dicht"/>
    <meta property="og:description" content="De voorzieningenrechter schorst de dwangsom van gemeente Nijmegen. Basisschool De Buut moest onder dreiging van een dwangsom van de gemeente het speelveldje sluiten. De rechter heeft maandag bepaald dat het veldje voorlopig mag blijven, wel is extra onderzoek nodig en moet de school aanvullende maatregelen nemen om de geluidsoverlast te beperken."/>
  </head>
  <body>
    <article>
      <h1>Pannaveldje Nijmegen mag blijven maar moet 's avonds en in weekend dicht</h1>
      <address>
        <time datetime="2019-11-11T20:57:39+00:00">11 Nov 2019, 20:57</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/voetbal-hek-bon2019.jpg?itok=3mH0sBbd"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/voetbal-hek-bon2019.jpg?itok=3mH0sBbd"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Nijmegen/Arnhem - </b>De voorzieningenrechter schorst de dwangsom van gemeente Nijmegen. Basisschool De Buut moest onder dreiging van een dwangsom van de gemeente het speelveldje sluiten. De rechter heeft maandag bepaald dat het veldje voorlopig mag blijven, wel is extra onderzoek nodig en moet de school aanvullende maatregelen nemen om de geluidsoverlast te beperken.</p>
      <p><b>Nijmegen/Arnhem - </b>De voorzieningenrechter schorst de dwangsom van gemeente Nijmegen. Basisschool De Buut moest onder dreiging van een dwangsom van de gemeente het speelveldje sluiten. De rechter heeft maandag bepaald dat het veldje voorlopig mag blijven, wel is extra onderzoek nodig en moet de school aanvullende maatregelen nemen om de geluidsoverlast te beperken.</p>
      <h3>Geluidsoverlast</h3>
      <p>Bewoners van het nabijgelegen appartementencomplex ervaren geluidsoverlast als gevolg van spelende kinderen op het pannaveldje. De gemeente Nijmegen bepaalde toen dat het veldje verwijderd moet worden. De school en de ouders vonden de verwijdering te ver gaan.</p>
      <h3>Maximale geluidsniveau overschreden</h3>
      <p>De voorzieningenrechter stelt vast dat het maximale geluidsniveau wordt overschreden als er op het veldje gespeeld wordt. Dit blijkt uit metingen, berekeningen en de normen die in het Actualiteitenbesluit zijn vastgelegd. De gemeente mag hiertegen optreden. Het is wel de vraag op welke manier dit moet gebeuren. De beschikbare onderzoeken bieden hiervoor nog onvoldoende informatie.</p>
      <h3>Meer onderzoek nodig</h3>
      <p>Het is mogelijk dat meer onderzoek leidt tot de conclusie dat met specifieke maatregelen de geluidsoverlast kan worden teruggebracht. Dit moet zo snel mogelijk nader onderzocht worden. Verwijdering van het veldje op dit moment gaat te ver. Mocht het zo zijn dat de geluidshinder niet kan worden teruggebracht tot een aanvaardbaar niveau dan ontstaat een nieuwe situatie waar de rechter mogelijk opnieuw naar moet kijken. </p>
      <h3>Aanvullende maatregelen</h3>
      <p>In de tussentijd moet de school zo snel mogelijk de volgende aanvullende maatregelen nemen, zodat de geluidsoverlast beperkt blijft. Het aanwezige kunstgras moeten zij vervangen door hoogpolig kunstgras. De betonnen randen en de goaltjes moet de school verwijderen. De school moet het veldje ‘s avonds na 18.30 uur en in het weekend afsluiten.</p>
      <h3>Schouw</h3>
      <p>Soms wil een rechter precies weten hoe een plek eruit ziet om tot een goed oordeel te kunnen komen. Dan houdt hij een schouw, of officieel: een descente. De rechter gaat dan naar die plek toe, bekijkt de omgeving en stelt eventueel vragen aan de aanwezige partijen. Dit gebeurde ook vorige week: de rechter ging kijken bij het pannaveldje in Nijmegen. </p>
    </article>
  </body>
</html>