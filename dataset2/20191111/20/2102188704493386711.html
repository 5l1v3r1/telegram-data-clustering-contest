<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653591/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T20:04:00+00:00"/>
    <meta property="og:title" content="Роттердам+: суд заочно заарештував екс-чиновника Нацкомісії з тарифів"/>
    <meta property="og:description" content="Апеляційна палата Вищого антикорупційного суду задовольнила скаргу прокурора САП та заочно заарештувала Володимира Бутовського — колишнього заступника начальника управління енергоринку Національної комісії, що здійснює державне регулювання у сферах енергетики та комунальних послуг."/>
  </head>
  <body>
    <article>
      <h1>Роттердам+: суд заочно заарештував екс-чиновника Нацкомісії з тарифів</h1>
      <address>
        <time datetime="2019-11-11T20:04:00+00:00">11 Nov 2019, 20:04</time>
      </address>
      <p>Апеляційна палата Вищого антикорупційного суду задовольнила скаргу прокурора САП та заочно заарештувала Володимира Бутовського — колишнього заступника начальника управління енергоринку Національної комісії, що здійснює державне регулювання у сферах енергетики та комунальних послуг.<br/><br/>Про це повідомляє прес-служба <a href="https://www.facebook.com/sap.gov.ua/photos/a.836519139784604/1970499379719902/?type=3&amp;theater">Спеціалізованої антикорупційної прокуратури.</a><br/><br/>Таким чином, апеляційна палата ВАКС скасувала рішення суду першої інстанції, коли прокурорам САП та детективам НАБУ <a href="https://www.epravda.com.ua/news/2019/08/21/650830/">відмовили у задоволенні клопотання про заочний арешт.</a></p>
      <p><b>Нагадаємо</b>, <i>18 вересня 2019 року </i><i>Вищий антикорупційний суд </i><a href="https://www.epravda.com.ua/news/2019/09/18/651762/"><i>заочно дозволив затримати для приводу в суд</i></a><i> фігуранта справи "Роттердам+", екс-начальника відділу управління енергоринку НКРЕКП Володимира Бутовського.</i></p>
      <p>Економічна правда</p>
    </article>
  </body>
</html>