<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bivsh-diplomat-razkri-kak-gorbachov-e-prodal-gdr-na-khelmut-kol_news708716.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T20:13:00+00:00"/>
    <meta property="og:title" content="Бивш дипломат разкри как Горбачов е продал ГДР на Хелмут Кол"/>
    <meta property="og:description" content="Фьодоровски твърди, че в кулоарите на Кремъл се заговаря за падането на стената през пролетта на 1989 година"/>
  </head>
  <body>
    <article>
      <h1>Бивш дипломат разкри как Горбачов е продал ГДР на Хелмут Кол</h1>
      <h2>Фьодоровски твърди, че в кулоарите на Кремъл се заговаря за падането на стената през пролетта на 1989 година</h2>
      <address>
        <time datetime="2019-11-11T20:13:00+00:00">11 Nov 2019, 20:13</time>
      </address>
      <p>https://blitz.bg/svyat/bivsh-diplomat-razkri-kak-gorbachov-e-prodal-gdr-na-khelmut-kol_news708716.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573495340-lll.jpg"/>
      </figure>
      <p>
        <b>Френският писател и бивш съветски дипломат Владимир Фьодоровски заяви, че бившият съветски генерален секретар Михаил Горбачов през юни 1989 г. в Бон "просто е продал ГДР" на тогавашния германски канцлер Хелмут Кол.</b>
      </p>
      <p>Фьодоровски заяви, че в кулоарите на Кремъл се заговаря за падането на стената през пролетта на 1989 година. ГДР започва да предупреждава за това в началото на същата година. В СССР по това време има два лагера, които се застъпват за различни решения на проблема, пише "Поглед инфо". <br/><br/>Служителите на КГБ и военните настояват за военна намеса в ГДР, докато съветникът на Горбачов Александър Яковлев и министърът на външните работи на СССР Едуард Шеварнадзе са против, заяви Фьодоровски. <br/><br/><a href="https://blitz.bg/svyat/gorbachov-otgovori-dali-e-predal-iztochna-evropa_news708563.html"><b>Горбачов отговори дали е предал Източна Европа</b></a></p>
      <p>Западът в този момент, според бившия дипломат, се държи "изключително колебливо": френският президент Франсоа Митеран не иска обединението на Германия, а британският премиер Маргарет Тачър изпраща телеграми до Горбачов.</p>
      <p>Решението идва, след като Яковлев решава да представи своето виждане за проблема пред съпругата на генералния секретар Раиса Горбачова.</p>
      <p>“Яковлев заяви: ако въведем войски, ние ще станем заложници на КГБ и Перестройката ще приключи”, а Раиса продължи мисълта му в частна обстановка. На следващата сутрин Горбачов се завърна. Решено беше да не се въвеждат войски”, заяви Фьодоровски.<br/><br/><a href="https://blitz.bg/obshtestvo/kakv-beshe-zhivott-predi-10-noemvri-1989-g_news708434.html"><b>Какъв беше животът преди 10 ноември 1989 г.?</b></a></p>
      <p>През юни 1989 г., според него, Горбачов отива в Бон, “и просто продава ГДР на Хелмут Кол”. Това се случва на официална вечеря, на която има много алкохол.</p>
      <p>“Горбачов, подобно на Саркози, не може да понася алкохола, докато Кол вече беше изпил двете си бутилки вино. Кол излезе (той беше на “ти” с Горбачов) и каза: „Михаил, знаеш ли, обединението на Германия е поток като Рейн - не може да бъде спрян.“<br/><br/>В този момент той замълча и изрече съдбовна фраза: „Освен това ние сме готови да платим“. Следва миг мълчание, след което Горбачов, поставяйки точка по въпроса, попита: „Колко?”, спомня си Фьодоровски.</p>
      <p>Превод: В.Сергеев</p>
    </article>
  </body>
</html>