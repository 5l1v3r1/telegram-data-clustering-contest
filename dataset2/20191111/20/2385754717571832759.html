<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/tennis/596873/tsitsipasquoteinai-mia-apo-tis-pio-dyskoles-kai-pio-simantikes-mou-nikesquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T20:05:00+00:00"/>
    <meta property="og:title" content="Τσιτσιπάς:&quot;Είναι μια από τις πιο δύσκολες και πιο σημαντικές μου νίκες&quot;"/>
    <meta property="og:description" content="Χαμένα... από την χαρά του τα είχε ο Στέφανος Τσιτσιπάς μετά από το τέλος του αγώνα με τον Μεντβέντεφ στο Λονδίνο.    Ο Έλληνας κερδίζει για πρώτη..."/>
  </head>
  <body>
    <article>
      <h1>Τσιτσιπάς:"Είναι μια από τις πιο δύσκολες και πιο σημαντικές μου νίκες"</h1>
      <address><time datetime="2019-11-11T20:05:00+00:00">11 Nov 2019, 20:05</time> by <a rel="author">Sigmalive.Sports</a></address>
      <p>Χαμένα... από την χαρά του τα είχε ο Στέφανος Τσιτσιπάς μετά από το τέλος του αγώνα με τον Μεντβέντεφ στο Λονδίνο. <br/> <br/>Ο Έλληνας κερδίζει για πρώτη φορά τον Ρώσο αλλά κερδίζει και για πρώτη φορά σε ATP Finals! <br/> <br/>Φυσικά ήταν ενθουσιασμένος από τη νίκη του μετά από αυτή κατά του Ντανίλ, ενώ είπε πως ήταν ένα όνειρο του να είναι στο Λονδίνο από το 2010 που είχε δει πρώτη φορά το τουρνουά στην τηλεόραση. <br/> <br/>«Είναι μια από τις πιο δύσκολες και πιο σημαντικές μου νίκες. Έδωσα μια μεγάλη ώθηση στον εαυτό μου με αυτή την νίκη. Το τελευταίο γκέιμ ήταν από τα πιο δύσκολα που έχω παίξει. <br/> <br/>Δεν είναι εύκολο να παίζεις ένα παιχνίδι όταν ξέρεις πως έχεις χάσει 5 φορές από τον συγκεκριμένο αντίπαλο. Θα πάλευα μέχρι να κερδίσω. <br/> <br/>Ευχαριστώ τους θεατές για την βοήθεια. Ευχαριστώ τους Έλληνες, βλέπω ελληνικές σημαίες. Είμαι ευγνώμων σ' αυτούς που με έχουν βοηθήσει. Ανατριχιάζω μ' αυτή την νίκη. <br/> <br/>Παρακολούθησα το τουρνουά για πρώτη φορά το 2010 στην τηλεόραση και ήταν όνειρο μου να συμμετάσχω. Χρειάστηκαν πάρα πολλά να φτάσω ως εδώ. Είναι μεγάλη τιμή που είμαι εδώ σ' αυτό το γήπεδο σ' αυτό το τουρνουά», είπε ο Τσιτσιπάς.</p>
    </article>
  </body>
</html>