<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546581.html/%D8%A7%D9%82%D8%AA%D8%AF%D8%A7%D8%B1-%DA%A9%D8%B4%D9%88%D8%B1-%D8%AF%D8%B1-%DA%AF%D8%B1%D9%88-%D8%B1%D9%82%D8%A7%D8%A8%D8%AA-%D8%B3%D8%A7%D9%84%D9%85-%D8%A7%D8%AD%D8%B2%D8%A7%D8%A8--%D8%B3%D8%B1%D9%86%DA%AF%D9%88%D9%86%DB%8C-%D9%BE%D9%87%D9%BE%D8%A7%D8%AF%D9%87%D8%A7%DB%8C-%D9%81%D9%88%D9%82-%D9%BE%DB%8C%D8%B4%D8%B1%D9%81%D8%AA%D9%87-%D8%A2%D9%85%D8%B1%DB%8C%DA%A9%D8%A7-%D9%86%D9%85%D8%A7%D8%AF-%D8%A7%D9%82%D8%AA%D8%AF%D8%A7%D8%B1-%D9%BE%D8%AF%D8%A7%D9%81%D9%86%D8%AF-%D9%87%D9%88%D8%A7%DB%8C%DB%8C-%D8%A7%DB%8C%D8%B1%D8%A7%D9%86-%D8%A8%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T20:14:00+00:00"/>
    <meta property="og:title" content="اقتدار کشور در گرو رقابت سالم احزاب/ سرنگونی پهپادهای فوق پیشرفته آمریکا نماد اقتدار پدافند هوایی ایران بود"/>
    <meta property="og:description" content="رئیس جمهور گفت: ما باید درس اخلاق را از پیغمبر اسلام فرا بگیریم، درست است که رقابت در جای خود باید وجود داشته باشد اما احزاب و جناح ها نباید دائم با یک دیگر دعوا داشته باشند."/>
  </head>
  <body>
    <article>
      <h1>اقتدار کشور در گرو رقابت سالم احزاب/ سرنگونی پهپادهای فوق پیشرفته آمریکا نماد اقتدار پدافند هوایی ایران بود</h1>
      <h2>رئیس جمهور در آیین افتتاح طرح های معدنی و صنعتی سیرجان مطرح کرد؛</h2>
      <address>
        <time datetime="2019-11-11T20:14:00+00:00">11 Nov 2019, 20:14</time>
      </address>
      <p>رئیس جمهور گفت: ما باید درس اخلاق را از پیغمبر اسلام فرا بگیریم، درست است که رقابت در جای خود باید وجود داشته باشد اما احزاب و جناح ها نباید دائم با یک دیگر دعوا داشته باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://armanekerman.ir/">راه آرمان</a>، آیین افتتاح طرح های معدنی و صنعتی به ارزش بیش از 82 هزار میلیارد ریال در منطقه گل گهر سیرجان امشب با حضور رئیس جمهور در سالن پردیس شرکت گل گهر برگزار شد.</p>
      <p>در این مراسم حسن روحانی، رئیس جمهور اظهار داشت: در ابتدای انقلاب اسلامی ما توانایی سد سازی نداشتیم اما اکنون بعد از گذشت 40 سال به این نقطه رسیده ایم که در منطقه و جهان صاحب سبک شدیم.</p>
      <p>وی ابراز داشت: در گذشته ما نیازمند ورود تجهیزات برقی به کشور بودیم اما امروز در سطح منطقه و کشور نیروگاه احداث می کنیم همچنین در صنعت فولاد توانایی ساخت کارخانه های متعدد را داریم و تولید کننده هستیم.</p>
      <p>
        <b>سرنگونی پهپادهای فوق پیشرفته آمریکا نماد اقتدار پدافند هوایی جمهوری اسلامی ایران</b>
      </p>
      <p>روحانی افزود: در زمان جنگ توانایی ساخت موشک های کارآمد را نداشتیم اما اکنون پدافند هوایی ما در جایگاهی از اقتدار قرار گرفته که پهپادهای فوق پیشرفته آمریکایی را سرنگون می کنند.</p>
      <p>رئیس جمهور تصریح کرد: امروزه در صنعت برق خود کفا شدیم و توانایی صادرات آن به کشور های مختلف را داریم از این رو نباید نا شکری کنیم و سپاس گذار خدا و جوانان کشور باشیم.</p>
      <p>وی ادامه داد: با وجود تمام تلاش هایی که در حوزه صنعت و معدن صورت می گیرد اگر با فناوری روز آشنا نباشیم از دنیا عقب می مانیم.</p>
      <p>روحانی مطرح کرد: اساسا جهان به سمت دیگری در حال حرکت است اگه عقب بمانیم دیگر حرفی برای گفتن در منطقه نداریم.</p>
      <p>رئیس جمهور بیان داشت: ما باید درس اخلاق را از پیغمبر اسلام فرا بگیریم، درست است که رقابت در جای خود باید وجود داشته باشد اما احزاب و جناح ها نباید دائم با یک دیگر دعوا داشته باشند.</p>
      <p>روحانی با بیان مثالی افزود: زمانی که فردی پیروز انتخابات می شود، احزاب باید رقابت را کنار گذاشته و به کمک فرد پیروز بشتابند.</p>
      <p>وی یادآور شد: اگر اخلاق نداشته باشیم هم قدرت را از بین می رود و هم آبروی خودمان را می بریم در نتیجه قدرت کشور را کم می کنیم.</p>
      <p>روحانی در پایان تاکید کرد: جناح چپ راست نداریم اگر شنیدید یک مسلمان از تو کمک خواست جواب ندهی مسلمان نیستید از این رو باید پیامبر الگوی ما باشد و پیرو راه ایشان باشیم.</p>
      <p>انتهای پیام/</p>
    </article>
  </body>
</html>