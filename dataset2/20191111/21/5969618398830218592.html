<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panathinaikos/panathhnaikos-to-90lepto-toy-dwnh.5637741.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-11T21:41:00+00:00"/>
    <meta property="og:title" content="Παναθηναϊκός: Το 90λεπτο του Δώνη"/>
    <meta property="og:description" content="Ο Γιώργος Δώνης είδε το ντέρμπι από το μπουθ, αλλά το έζησε έντονα σε όλη την διάρκεια του αγώνα. Στο ημίχρονο έβλεπε την ανατροπή και βγήκε στο γήπεδο ό,τι είπε μέσω μηνυμάτων."/>
  </head>
  <body>
    <article>
      <h1>Παναθηναϊκός: Το 90λεπτο του Δώνη</h1>
      <h2>Ο Γιώργος Δώνης είδε το ντέρμπι από το μπουθ, αλλά το έζησε έντονα σε όλη την διάρκεια του αγώνα. Στο ημίχρονο έβλεπε την ανατροπή και βγήκε στο γήπεδο ό,τι είπε μέσω μηνυμάτων.</h2>
      <address><time datetime="2019-11-11T21:41:00+00:00">11 Nov 2019, 21:41</time> by <a rel="author">Τάσος Νικολογιάννης</a></address>
      <p>Ο <b>Γιώργος Δώνης</b> ήταν τιμωρημένος <a href="https://www.sport24.gr/football/ellada/SuperLeague/panathhnaikos-aek-3-2-trifulli-apo-ta-palia-se-ntermpara-sto-oaka.5636800.html">και είδε το παιχνίδι με την ΑΕΚ από το μπουθ</a>, αλλά η συμμετοχή του βοήθησε την ομάδα να φθάσει σε μία μεγάλη ανατροπή.</p>
      <p>Σε όλη τη διάρκεια του αγώνα είχε επαφή με τον πάγκο μέσω του Γιώργου Γεωργιάδη που καθόταν δίπλα του, ο οποίος και μετέφερε τα μηνύματα του Ελληνα τεχνικού προς τους συνεργάτες του, Μάκη Αγγελίνα και Μένταν, που βρίσκοταν στον πάγκο. Ο προπονητής ασχολήθηκε με κάθε λεπτομέρεια προκειμένου να έρθει η πρώτη νίκη σε ντέρμπι μετά από δύο χρόνια.</p>
      <h3>ΕΣΤΕΙΛΕ ΜΗΝΥΜΑ ΑΝΑΤΡΟΠΗΣ ΣΤΟ ΗΜΙΧΡΟΝΟ</h3>
      <p>Στο ημίχρονο έστειλε μήνυμα ανατροπής στους παίκτες μέσω των συνεργατών του. Ο προπονητής του Παναθηναϊκού τους μετέφερε ότι το 0-2 δεν αντικατοπτρίζει την εικόνα του πρώτου ημιχρόνου και τους τόνισε ότι μπορούν να φθάσουν στην ανατροπή στο δεύτερο μέρος και να κερδίσουν το ματς! Κάτι που έλεγαν και οι παίκτες στα αποδυτήρια φωνάζοντας, λίγο πριν βγουν στο δεύτερο ημίχρονο, <i>"πάμε να το γυρίσουμε"</i>.</p>
      <p>Δύο αλλαγές έγιναν στο δεύτερο ημίχρονο για συγκεκριμένους λόγους. Ο Ινσούα, επειδή είχε προβλήματα με τον Βέρντε και ήταν σε κακή βραδιά και ο Περέα, για να δώσει βοήθειες στον Μακέντα, που ήταν εγκλωβισμένος ανάμεσα στα στόπερ της ΑΕΚ. Ο Χατζηθεοδωρίδης πήγε καλά με τον Βέρντε και ο Περέα και ενέργεια έδωσε και γκολ έβαλε.</p>
      <h3>ΟΙ ΑΛΛΑΓΕΣ ΣΤΗΝ ΕΠΙΘΕΣΗ ΚΑΙ Η ΤΕΛΕΥΤΑΙΑ ΕΝΤΟΛΗ</h3>
      <p>Στο 65' ο Δώνης ζήτησε να έρθει δεξιά ο Χατζηγιοβάνης, να πάει αριστερά ο Μακέντα και να περάσει φορ ο Περέα, έτσι ώστε να "χτυπήσει" από τα άκρα ο Παναθηναϊκό, όπως έγινε στα δύο γκολ. και λίγο πριν το τέλος ήρθε και η αλλαγή Κολοβέτσιου με στόχο να "ψηλώσει" η ομάδα για τα στημένα και με το τρίτο στόπερ να έχει μία μεγαλύτερη αμυντική σιγουριά. Και έτσι ήρθε το 3-2.</p>
      <p>Τελευταία του εντολή; Στις καθυστερήσεις μετέφερε στους παίκτες όταν αμύνονται να παίζουν 5-4-1 και όχι 3-5-2, που ήταν η τακτική, όταν η ομάδα ήταν στην επίθεση. Μ' αυτό τον τρόπο ήθελε να κλείσει καλά τους χώρους, για να μην κινδυνεύσει με τρίτο γκολ, όπως και έγινε.</p>
      <p>
        <u>ΔΙΑΒΑΣΤΕ ΑΚΟΜΗ:</u>
      </p>
      <h4>
        <a href="https://www.sport24.gr/football/ellada/SuperLeague/panathhnaikos-aek-3-2-trifulli-apo-ta-palia-se-ntermpara-sto-oaka.5636800.html">Παναθηναϊκός - ΑΕΚ 3-2: Τριφύλλι από τα παλιά σε ντερμπάρα στο ΟΑΚΑ</a>
      </h4>
      <h4>
        <a href="https://www.sport24.gr/football/ellada/SuperLeague/panathhnaikos-aek-o-kolovetsios-den-panhgurise-to-nikhthrio-gkol.5636872.html">Παναθηναϊκός - ΑΕΚ: Ο Κολοβέτσιος δεν πανηγύρισε το νικητήριο γκολ</a>
      </h4>
      <h4>
        <a href="https://www.sport24.gr/football/ellada/SuperLeague/panathhnaikos-aek-3-2-h-metadosh-twn-gkol-apo-ton-sport24-radio-103-3.5636916.html">Παναθηναϊκός - ΑΕΚ 3-2: Η μετάδοση των γκολ από τον Sport24 Radio 103.3</a>
      </h4>
      <h4>
        <a href="https://www.sport24.gr/football/omades/Panathinaikos/kolovetsios-apo-to-poios-egw-prin-mpei-allagh-sto-gkol-ths-anatrophs.5637272.html">Κολοβέτσιος: Από το "ποιος, εγώ;" πριν μπει αλλαγή, στο γκολ της ανατροπής!</a>
      </h4>
    </article>
  </body>
</html>