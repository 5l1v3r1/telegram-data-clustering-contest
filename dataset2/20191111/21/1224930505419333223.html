<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/5-nezaminnih-porad-yaki-polegshat-zhittya-vodiyiv-vzimku_n169426"/>
    <meta property="og:site_name" content="Радіо Максимум"/>
    <meta property="article:published_time" content="2019-11-11T21:50:00+00:00"/>
    <meta property="og:title" content="Новий графік"/>
    <meta property="og:description" content="Погода в Україні настільки непередбачувана, що завжди потрібно бути готовими до того, що завтра випаде сніг. Саме з цієї причини Радіо МАКСИМУМ ділиться п'ятьма незамінними порадами, які допоможуть отримувати задоволення від керування автомобілем взимку (або під час підступної осені)."/>
  </head>
  <body>
    <article>
      <h1>Новий графік</h1>
      <address><time datetime="2019-11-11T21:50:00+00:00">11 Nov 2019, 21:50</time> by <a rel="author">Лазур Назарій</a></address>
      <p>
        <b>Погода в Україні настільки непередбачувана, що завжди потрібно бути готовими до того, що завтра випаде сніг. Саме з цієї причини Радіо МАКСИМУМ ділиться п'ятьма незамінними порадами, які допоможуть отримувати задоволення від керування автомобілем взимку (або під час підступної осені).</b>
      </p>
      <p>Зима – пора року, багата на ДТП і неприємності, з якими можуть стикатися водії. Аби мінімізувати негаразди та примножити задоволення від керування автомобілем ми розповімо вам про кілька секретів, які однозначно полегшать ваше життя!</p>
      <related>
        <h4>Вам знадобиться:</h4>
        <a href="https://maximum.fm/poradi-dlya-vodiyiv-yak-pravilno-zberigati-shini-ta-diski_n169039%C2%A0"/>
      </related>
      <p>Взимку наполегливо рекомендуємо прокидатися на 15-20 хвилин раніше, ніж ви це робите зазвичай. Це правило поширюється на тих, чий автомобіль "відпочиває" біля будинку. Якщо ж до нього потрібно дібратися – додайте ще час, витрачений на дорогу до гаража, до прикладу.</p>
      <p>Навіщо ж прокидатися раніше? А для того, аби прогріти автомобіль. Це необхідно зробити для того, щоб пічка почала обігрівати лобове скло. Також прогрівання машини полегшить роботу двигуна, адже "мороженим" деталям буде значно складніше справлятися з поставленим перед ними завданням.</p>
      <p>Перші кілька кілометрів їдьте на порівняно невисокій швидкості. Це дозволить не перевантажувати двигун вашої "ластівки".</p>
      <figure>
        <img src="https://maximum.fm/uploads/640w_DIR/media_news/2019/11/5dc99c629a717247070227.jpg"/>
        <figcaption>Прокиньтесь раніше, ніж зазвичай</figcaption>
      </figure>
      <h3>Зимова пастка</h3>
      <p>Іноді вибратися з місця паркування не так уже й просто. Часто не вдається обійтися без лопати, яка допоможе відгорнути зайвий сніг, яким притрусило ваш улюблений автомобіль. Тому не забудьте поставити її до багажника! Як же ж виїхати, якщо довкола ожеледиця? Для цього рекомендуємо обережно натискати на педаль газу, тримаючи невисокі обороти та даючи колесам прокручуватися. Тертя, що виникло, дозволить автівці виїхати з льодового полону. Якщо це зробити не вдається – не соромтесь покликати когось на допомогу.</p>
      <h3>Стиль їзди</h3>
      <p>Якщо ви звикли "лихачити" – забудьте про таку манеру на цілу зиму! Не забувайте, що в холод зчеплення гуми автівки з дорогою змінюється, що може вплинути на керованість транспортного засобу.</p>
      <p>Не забувайте про низьку швидкість. Саме вона дозволить вам вчасно загальмувати, якщо виникне така необхідність.</p>
      <figure>
        <img src="https://maximum.fm/uploads/640w_DIR/media_news/2019/11/5dc99cb269515354884975.jpg"/>
        <figcaption>Перегляньте свій звичний стиль їзди</figcaption>
      </figure>
      <h3>Передбачаємо ситуацію</h3>
      <p>Кожний поважний водій повинен бути бодай на краплинку екстрасенсом. Ви зобов'язані "прикинути", на якій ділянці дороги буде слизько, а яка дозволить вам з комфортом пересуватися замороженим містом. До прикладу, експерти рекомендують гальмувати перед світлофорами. Воно й не дивно, адже лід обожнює накопичуватися в цій зоні через те, що тепло від автівок розтоплює сніг, перетворюючи його на воду.</p>
      <p>Не варто забувати й про пішоходів. Іноді вони можуть падати посеред дороги через ожеледицю. Тому ми не рекомендуємо поспішати з рухом, поки ви не переконаєтесь, що ні на кого не наїдете.</p>
      <p>Пам'ятайте, що взимку гальмівний шлях значно довший!</p>
      <h3>Більше практики</h3>
      <p>Якщо ви хочете бути справжнім профі на зимових дорогах – не уникайте їзди взимку. Для початку тренуйтесь на порожніх паркінгах. Це дозволить вам краще відчувати автомобіль в непередбачуваних погодних умовах!</p>
      <figure>
        <img src="https://maximum.fm/uploads/640w_DIR/media_news/2019/11/5dc99ce1adf75924971662.jpg"/>
        <figcaption>Не забувайте про практику</figcaption>
      </figure>
      <p>Бережіть себе та свою "ластівку", а також не забувайте слухати справжні хіти на Радіо МАКСИМУМ!</p>
      <related>
        <h4>Читайте також:</h4>
        <a href="https://maximum.fm/na-zamitku-vodiyam-mifi-pro-shipovani-shini-v-yaki-varto-perestati-viriti_n169029"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/5-rechej-vazhlivishih-za-seks-u-stosunkah-_n169474"/>
        <a href="https://maximum.fm/modeli-90-h-yak-zminilasya-idealna-karli-kloss-18-_n169244"/>
        <a href="https://maximum.fm/test-perevir-naskilki-dobre-ti-znayesh-pravila-dorozhnogo-ruhu_n169044"/>
      </related>
    </article>
  </body>
</html>