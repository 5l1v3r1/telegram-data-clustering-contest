<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/formulauno/2019/11/11/news/schumi_jr_vorrei_ma_non_e_realistico_andare_in_f1_l_anno_prossimo_-240882809/"/>
    <meta property="og:site_name" content="Repubblica.it"/>
    <meta property="article:published_time" content="2019-11-11T21:16:00+00:00"/>
    <meta property="og:title" content="Mick Schumacher: &quot;In F1 nel 2020? Vorrei, ma non è realistico&quot;"/>
    <meta property="og:description" content="Il figlio del sette volte campione del mondo ha ricevuto il premio per &quot;umanità, correttezza e impegno&quot;: &quot;E' un onore per"/>
  </head>
  <body>
    <article>
      <h1>Mick Schumacher: "In F1 nel 2020? Vorrei, ma non è realistico"</h1>
      <h2>Il figlio del sette volte campione del mondo ha ricevuto il premio per "umanità, correttezza e impegno": "E' un onore per me. E' sempre stato un sogno per me sedermi in macchina come mio padre, proprio come negli anni 2000. F1? Se ne avessi la possibilità, la prenderei"</h2>
      <address>
        <time datetime="2019-11-11T21:16:00+00:00">11 Nov 2019, 21:16</time>
      </address>
      <p><b>FRANCOFORTE</b> -  "Se ne avessi la possibilità, la prenderei. Ma sfortunatamente, non sembra realistico andare in Formula 1 l'anno prossimo". Sono le parole di Mick Schumacher, figlio del sette volte campione del mondo di Formula 1 Michael, in occasione della consegna del premio come "atleta con il cuore" da parte della stampa sportiva a Francoforte.</p>
      <h3>"Grande emozione"</h3>
      <p>Il giovane pilota, che era accompagnato da mamma Corinna, ha ricevuto il premio per "umanità, correttezza e impegno". "E' un onore per me. Non ci sono abituato. Sono anche un po' nervoso", ha detto un emozionato Mick Schumacher ricevendo il premio che era stato assegnato a papà Michael nel 2012. "E' stato molto emozionante. E' sempre stato un sogno per me sedermi in macchina, proprio come negli anni 2000. Mi è stato permesso di guidare entrambe quest'anno. Ero sopraffatto. Ho anche guidato al suo posto. Stranamente, mi inserisco perfettamente" ha aggiunto Mick al quotidiano tedesco "Kolner Express" parlando della possibilità avuta di girare con la Ferrari del 2002. Schumi jr., infine, commentando la sua stagione in F2, ha riconosciuto: "Non è stata una stagione facile. Ma impari dalle battute d'arresto e cresci. Ho imparato a non mollare mai" ha concluso il pilota della scuderia Prema e della Ferrari Driver Accademy.</p>
    </article>
  </body>
</html>