<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596883/diplo-sti-larisa-i-lamia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T21:28:00+00:00"/>
    <meta property="og:title" content="Διπλό στη Λάρισα η Λαμία"/>
    <meta property="og:description" content="  Εξαιρετικό φεγγάρι διανύει η ομάδα της Φθιώτιδας. Το συγκρότημα του Άκη Μάντζιου πήρε φόρα έπειτα από την παρθενική νίκη στο φετινό πρωτάθλημα την..."/>
  </head>
  <body>
    <article>
      <h1>Διπλό στη Λάρισα η Λαμία</h1>
      <address><time datetime="2019-11-11T21:28:00+00:00">11 Nov 2019, 21:28</time> by <a rel="author">Sigmalive.Sports</a></address>
      <p> <br/>Εξαιρετικό φεγγάρι διανύει η ομάδα της Φθιώτιδας. Το συγκρότημα του Άκη Μάντζιου πήρε φόρα έπειτα από την παρθενική νίκη στο φετινό πρωτάθλημα την περασμένη αγωνιστική και πέτυχε νέα θεαματική εκτός έδρας νίκη (3-0) κόντρα στη φορμαρισμένη ΑΕΛ που μετρούσε έξι ματς αήττητη – Δύο γκολ ο Σκόνδρας (64΄- 72΄) κι ένα ο Τουράμ (39΄) για τους φιλοξενούμενους.<br/>Με τον…αέρα των έξι αγώνων χωρίς ήττα (4 νίκες – 2 ισοπαλίες) παρατάχθηκαν στο παιχνίδι οι γηπεδούχοι και με στόχο το «τρίποντο» που θα τους έφερνε στην τρίτη θέση της βαθμολογίας έπειτα από τις γκέλες της ΑΕΚ, της Ξάνθης και του ΟΦΗ.Στην αντίπερα όχθη η Λαμία έπειτα από την παρθενική νίκη επί του Βόλου την περασμένη αγωνιστική, ήθελε να συνεχίσει να κινείται σε τροχιά θετικών αποτελεσμάτων.   </p>
    </article>
  </body>
</html>