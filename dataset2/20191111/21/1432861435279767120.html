<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/legenda-na-levski-sysipa-kapitana-na-tima-pravi-napuk-na-petyr-hubchev-1405237.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T21:42:00+00:00"/>
    <meta property="og:title" content="Легенда на Левски съсипа капитана на тима: Прави напук на Петър Хубчев"/>
    <meta property="og:description" content="3-ата загуба на Левски през сезона в българската Първа лига даде повод за сериозна порция критики към отбора, а особено гласен се оказа легендарният нападател на сините Петър Курдов Той обаче насочи своето недоволство най-вече към капита на Левски Живко Миланов, като според него десният бек е с основна заслуга за поражението в Пловдив от Ботев"/>
  </head>
  <body>
    <article>
      <h1>Легенда на Левски съсипа капитана на тима: Прави напук на Петър Хубчев</h1>
      <address><time datetime="2019-11-11T21:42:00+00:00">11 Nov 2019, 21:42</time> by <a rel="author">Sportlive.bg</a></address>
      <p>3-ата загуба на Левски през сезона в българската Първа лига даде повод за сериозна порция критики към отбора, а особено гласен се оказа легендарният нападател на "сините" Петър Курдов. Той обаче насочи своето недоволство най-вече към капита на <b><a href="https://www.sportlive.bg/bgfootball/levski">Левски </a></b>Живко Миланов, като според него десният бек е с основна "заслуга" за поражението в Пловдив от Ботев. </p>
      <p>"Попитайте Живко Миланов дясно крило ли играе или е догонващ, както при гола на Александър Тонев. Нашият защитник, който е и капитан, трябва да бъде за пример на другите около него", сподели Курдов в интервю пред "Блиц". </p>
      <p>Той е уверен, че Миланов прави напук на своя треньор Петър Хубчев и не е на необходимото ниво, за да играе за "сините" и да е лидер на този тим.</p>
      <p>"Вчера имах чувството, че нарочно го прави. Дясната зона на защитата, където трябваше да бъде, беше все свободна. От там дойдоха всички опасности, които играчите на Ботев създадоха. Чувам, че Миланов го правел напук.</p>
      <p>Това не е мое мнение, но чувам, че просто Миланов прави напук на Хубчев. Не видяхте ли в мача с Дунав, когато го смени в края, че недоволстваше относно решението на треньора си. Виждам отстъпление в играта му. Не искам да го обвинявам, опитен футболист е, може да играе, но вчера не го направи. Беше много недоволен, когато го извадиха от мача с Дунав. Това му изваждане беше показно и Миланов може би се засегна. Не е този Живко, който познаваме. Не искам да го набеждавам момчето и да хвърлям вина, но има сериозно отстъпление", сподели още Курдов. <b><a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html">На какво отдава загубата Петър Хубчев четете в този материал</a></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/botevpd/Fero-razkri-kak-Botev-(Pd)-nadvi-Levski-i-kak-uspq-da-vdigne-kanarchetata-1404864.html"/>
        <a href="https://www.sportlive.bg/bgfootball/botevpd/Botev-(Plovdiv)-sprq-pobednata-seriq-na-Levski-1404797.html"/>
        <a href="https://www.sportlive.bg/bgfootball/levski/Vmesto-v-Levski-bylgarski-napadatel-shte-se-ozove-v-cSKA-1404365.html"/>
        <a href="https://www.sportlive.bg/bgfootball/levski/V-blizkite-dni-Levski-prepodpisva-s-oshte-dvama-titulqri-1388874.html"/>
        <a href="https://www.sportlive.bg/bgfootball/levski/Fenove-na-Botev-(Pd)-atakuvaha-rasistki-Hali-Tiam-ot-Levski-1404868.html"/>
      </related>
    </article>
  </body>
</html>