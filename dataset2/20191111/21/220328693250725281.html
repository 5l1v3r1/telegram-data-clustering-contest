<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dyadoto-na-magi-khalvadzhiyan-spasyava-levski-ot-falit-406491.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T21:08:57+00:00"/>
    <meta property="og:title" content="Дядото на Маги Халваджиян спасява „Левски” от фалит"/>
    <meta property="og:description" content="Става един от първите спонсори в историята на футбола"/>
  </head>
  <body>
    <article>
      <h1>Дядото на Маги Халваджиян спасява „Левски” от фалит</h1>
      <address><time datetime="2019-11-11T21:08:57+00:00">11 Nov 2019, 21:08</time> by <a rel="author">"Стандарт"</a></address>
      <p>Един от първите футболни спонсори в историята на родния футбол е дядото на братя Халваджиян.  Преди години той пренаписва историята на един спортните тимове у нас, като го вдига на крака и го спасява от сигурен фалит. Магърдич — старши имал фабрика за сладки и халва в Плевен.</p>
      <p>Фабриката носи името „Свобода” и една от най-печелившите по онова време. Той и съпругата му се заселват в България, след като започва геноцида в Армения. Бизнесменът и съпругата му попадат в Плевен, където местните им помагат да си построят къща буквално от нищото, пише „България днес”.</p>
      <p>Минават години и арменецът намира начин да се отблагодари на града, който става негов втори дом. Местният отбор по футбол „Левски” почти е фалирал и никой не се нагърбва с тежката задача да ги издържам. Магърдич — старши обаче взима нещата в свои ръце. Налива купища пари в отбора, купува им екипи и дори става президент на тима. Когато има свободно време дори рита с играчите.</p>
      <p>И макар да не блести с талант, компенсира с ентусиазъм и упоритост. Любовта му към футбола се предава в семейството поколения наред. Маги и Джуди не пропускат мач на любимия си „Милан” и са сред най-запалените фенове. Синът на Маги — Бебо Халваджиян пък редовно се събира с приятели, за да ритат заедно. Той дори си има тим, в който участват всякакви звезди — актьори, музиканти и други.</p>
      <p> </p>
    </article>
  </body>
</html>