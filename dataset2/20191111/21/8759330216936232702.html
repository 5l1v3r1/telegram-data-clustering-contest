<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903427/degryse-is-verbaasd-over-de-reacties-bij-club-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T21:36:00+00:00"/>
    <meta property="og:title" content="Degryse is verbaasd over de reacties bij Club Brugge"/>
    <meta property="og:description" content="De naam van Mbaye Diagne ging de laatste dagen vaak over de lippen. Ook Marc Degryse keek naar het incident met de aanvaller op het veld van PSG. Degryse vond de reacties van Brugse kant opmerkelijk."/>
  </head>
  <body>
    <article>
      <h1>Degryse is verbaasd over de reacties bij Club Brugge</h1>
      <address>
        <time datetime="2019-11-11T21:36:00+00:00">11 Nov 2019, 21:36</time>
      </address>
      <p>
        <b>De naam van Mbaye Diagne ging de laatste dagen vaak over de lippen. Ook Marc Degryse keek naar het incident met de aanvaller op het veld van PSG. Degryse vond de reacties van Brugse kant opmerkelijk.</b>
      </p>
      <p>"Wat ik bizar vond, was hoe pissig Club reageerde op de commentaren van de buitenwereld. De spelers waren kwaad, de trainer was kwaad, terwijl de verantwoordelijke wel één van hen was. Ze moeten in de spiegel blijven kijken", stelt Degryse bij <i>Het Laatste Nieuws</i>.</p>
      <p>Ook de Brugse reacties na de nederlaag deden bij Degryse de wenkbrauwen fronsen. "Als ik Vormer op Antwerp hoorde, dan overdreef hij met zijn analyse dat Club de beste ploeg was. Clement had het over de haat en de weerstand die hij voelde. Club moet toch leren omgaan met hun nieuwe status als nummer één — dan krijg je vanzelf meer weerstand. Dat is nu eenmaal de harde wet van het topvoetbal", is Degryse van mening.</p>
      <aside>Lees meer<br/><a href="https://www.voetbalprimeur.be/nieuws/903245/vormer-vindt-zege-van-antwerp-onverdiend-zij-hadden-niks-te-vertellen-.html?itm_source=www.voetbalprimeur.be&amp;itm_medium=highlighted-content">Vormer na nederlaag tegen Antwerp: "Hier lopen een paar gekkies rond"</a></aside>
    </article>
  </body>
</html>