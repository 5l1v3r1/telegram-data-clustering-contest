<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653586/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T21:00:00+00:00"/>
    <meta property="og:title" content="Новини 11 листопада: референдум Зеленського, ФОПи і &quot;погані&quot; кредити"/>
    <meta property="og:description" content="Про що всі говорили сьогодні?"/>
  </head>
  <body>
    <article>
      <h1>Новини 11 листопада: референдум Зеленського, ФОПи і "погані" кредити</h1>
      <address>
        <time datetime="2019-11-11T21:00:00+00:00">11 Nov 2019, 21:00</time>
      </address>
      <p><b>Про референдум Зеленського.</b> Президент Володимир Зеленський заявив, що у законопроєкт "Про ринок земель" будуть внесені правки, згідно з якими купувати та продавати землю зможуть лише українські громадяни, а іноземці зможуть отримати це право, <a href="https://www.epravda.com.ua/news/2019/11/11/653559/">якщо таке рішення приймуть на всеукраїнському референдумі.</a></p>
      <p><b>Про ФОПи і касові апарати</b>. У Податковій пояснили, що підприємцю не треба використовувати касові апарати (РРО), якщо розрахунки за придбаний товар (послугу) оплачуються <a href="https://www.epravda.com.ua/news/2019/11/11/653572/">з рахунку на рахунок без платіжних карток</a> — як безготівково, так і через касу банку.</p>
      <p><b>Про "погані" кредити. </b>Верховна Рада може <a href="https://www.epravda.com.ua/news/2019/11/11/653547/">надати право державним банкам продавати непрацюючі кредити на прозорих аукціонах</a> зі знижкою, як це роблять Фонд гарантування вкладів фізичних осіб та комерційні банки.</p>
      <p><b>Про мораторій на ринок землі. </b>77,6% українців взяли б участь у референдумі щодо скасування мораторію на купівлю-продаж землі сільськогосподарського призначення, якби він відбувався найближчої неділі. <a href="https://www.epravda.com.ua/news/2019/11/11/653574/">68,3% з них проголосували б за продовження мораторію</a>.</p>
      <p><b>Про Газпром. </b>"Нафтогаз" домігся арешту рахунків компанії,<a href="https://www.epravda.com.ua/news/2019/11/11/653550/"> яка випустила облігації для "Газпрому"</a></p>
      <h3>Ви хочете дізнатися більше?</h3>
      <p>
        <a href="https://www.epravda.com.ua/publications/2019/11/11/653557/">"Ні" — сучасному рабству для українців</a>
      </p>
      <p>Справжня загроза для землі — не іноземці чи аграрні холдинги, а корумповані чиновники та політики, які зберігають мораторій, аби заробляти на ньому.</p>
      <p>
        <a href="https://www.epravda.com.ua/publications/2019/11/11/653413/">Як заробляти на повітрі: історія українського стартапу Carbominer</a>
      </p>
      <p>Газ, який є однією з головних причин посилення парникового ефекту, можна просто "видалити" з повітря. Як працює технологія, у чому її унікальність, де планують реалізовувати газ українські "стартапери".</p>
      <p>Економічна правда</p>
    </article>
  </body>
</html>