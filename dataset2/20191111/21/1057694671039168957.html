<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2031299/epithesi-me-macheri-se-meli-thiasou-sti-saoudiki-aravia.html"/>
    <meta property="og:site_name" content="News.gr"/>
    <meta property="article:published_time" content="2019-11-11T21:47:00+00:00"/>
    <meta property="og:title" content="Επίθεση με μαχαίρι σε μέλη θιάσου στη Σαουδική Αραβία"/>
    <meta property="og:description" content="Κατά τη διάρκεια παράστασης που προωθούσε ψυχαγωγικά θεάματα"/>
  </head>
  <body>
    <article>
      <h1>Επίθεση με μαχαίρι σε μέλη θιάσου στη Σαουδική Αραβία</h1>
      <address>
        <time datetime="2019-11-11T21:47:00+00:00">11 Nov 2019, 21:47</time>
      </address>
      <h3>Κατά τη διάρκεια παράστασης που προωθούσε ψυχαγωγικά θεάματα</h3>
      <p>Τρεις άνθρωποι τραυματίστηκαν απόψε όταν ένας άνδρας τους επιτέθηκε με μαχαίρι στο Ριάντ, ενώ συμμετείχαν σε μια θεατρική παράσταση, μετέδωσε η κρατική τηλεόραση της <a href="https://www.news.gr/tag/saoydikh-aravia"><b>Σαουδικής Αραβίας</b></a>.</p>
      <p>Ο δράστης μαχαίρωσε δύο άνδρες και μια γυναίκα, μέλη του θιάσου που έδινε παράσταση στο Πάρκο Βασιλιά Αμπντάλα, σύμφωνα με το κανάλι Αλ-Εχμπαρίγια. Η κατάσταση και των τριών τραυματιών κρίνεται σταθερή.</p>
      <p>Σύμφωνα με το Αθηναϊκό Πρακτορείο Ειδήσεων, η αστυνομία συνέλαβε έναν «Άραβα κάτοικο», τα κίνητρα του οποίου παραμένουν αδιευκρίνιστα.</p>
      <p>Ένα βίντεο που αναρτήθηκε σε ιστοτόπους κοινωνικής δικτύωσης, η αυθεντικότητα του οποίου δεν είναι δυνατόν να επαληθευτεί, δείχνει ανθρώπους να φεύγουν τρέχοντας από το πάρκο, το οποίο εκκενώθηκε. Σε άλλο βίντεο που μετέδωσε μέσω του Twitter το τηλεοπτικό κανάλι διακρίνεται ένας άνδρας να ορμά στη σκηνή και κατόπιν να πέφτει στο έδαφος, καθώς κάποιος άλλος τον καταδίωκε.</p>
      <p>Η παράσταση αυτή δινόταν στο πλαίσιο του διμηνιαίου φεστιβάλ «Εποχή του Ριάντ» που οργανώθηκε στην προσπάθεια της σαουδαραβικής κυβέρνησης για «άνοιγμα» στη σαουδαραβική κοινωνία με την προώθηση ψυχαγωγικών θεαμάτων που μέχρι πρότινος απαγορεύονταν στο συντηρητικό σουνιτικό βασίλειο.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2021434/termatismos-tis-sirraxis-kivernisis-aftonomiston-stin-iemeni.html"/>
        <a href="https://www.news.gr/kosmos/article/1989623/saoudiki-aravia-polinekro-trocheo-me-35-nekrous-proskinites-pou-pigenan-sti-mekka.html"/>
        <a href="https://www.news.gr/kosmos/article/1981837/i-ipa-stelnoun-3-000-stratiotes-sti-saoudiki-aravia.html"/>
      </related>
    </article>
  </body>
</html>