<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/bing-cocuk-pornosu-sorunu-cozulmus-degil_84994.html"/>
    <meta property="og:site_name" content="CHIP Online"/>
    <meta property="article:published_time" content="2019-11-11T21:02:00+00:00"/>
    <meta property="og:title" content="Bing'de Çocuk Pornosu Sorunu Çözülmüş Değil"/>
    <meta property="og:description" content="Yeni bir rapor, arama motoru Bing'deki çocuk pornosu sorununun halen devam ettiğini ortaya çıkardı!"/>
  </head>
  <body>
    <article>
      <h1>Bing'de Çocuk Pornosu Sorunu Çözülmüş Değil</h1>
      <h2>Yeni bir rapor, arama motoru Bing'deki çocuk pornosu sorununun halen devam ettiğini ortaya çıkardı!</h2>
      <address><time datetime="2019-11-11T21:02:00+00:00">11 Nov 2019, 21:02</time> by <a rel="author">CHIP Online</a></address>
      <p>Microsoft'un arama motoru <b>Bing'in</b> arama sonuçlarında çocuk pornosu görünmesi sorununu hala çözemediği ortaya çıktı.</p>
      <p>New York Times'ın raporuna göre Bing, Microsoft'un sorunu çözmesinin yaklaşık bir sene ardından yine çocuk pornosu içeriğini engellemeyi başaramadı. Ocak ayında yaşanan sorun sonrasında Microsoft, bu tür materyalleri takip etmek için büyük çaba sarf ettiğini söylemişti. Ancak eski bir Microsoft yöneticisi, Times'a yaptığı açıklamada Microsoft'un kendi araçlarını kullanamadığını söyledi.</p>
      <p>Times'ın geliştirdiği bir program, üç düzineden fazla arama terimini arama motorlarında arattı ve sonuçlarda çocuk pornosunun yer alıp almadığını kontrol etti. Bu tür materyalleri görüntülemek yasa dışı olduğundan program, bulduğu resimleri engelledi ancak resimlerin nereden geldiğini not ederek bunları <b>PhotoDNS</b> hizmeti üzerinden bilinen yasa dışı resimlerle karşılaştırdı.</p>
      <p>Microsoft'tan bir yetkili, New York Times'ın raporu üzerine yasa dışı resimleri algılayan algoritmada bazı sorunlar bulduklarını ve bunları onardıklarını söyledi.</p>
      <p>Times'ın raporu, teknoloji firmalarının platformlarındaki çocuk pornosuna karşı davranışlarının tutarsız olduğunu, genellikle gizli yürütüldüğünü, bunun pedofil ve diğer suçlulara fayda sağladığını söylüyor.</p>
    </article>
  </body>
</html>