<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76471-Muz-v-mekaci-dostal-caj-s-marihuanou-a-zdrogoval-sa-Tvrdil-ze-ju-nikdy-neuzil-a-tak-nevedel-ze-je-high"/>
    <meta property="og:site_name" content="REFRESHER"/>
    <meta property="article:published_time" content="2019-11-11T21:17:00+00:00"/>
    <meta property="og:title" content="Muž v mekáči dostal čaj s marihuanou a zdrogoval sa. Tvrdil, že ju nikdy neužil a tak nevedel, že je „high“"/>
    <meta property="og:description" content="Nie každý vyskúšal vo svojom živote marihuanu. Preto, keď sa s ňou človek náhodou dostane do „styku“, nemusí o tom ani vedieť."/>
  </head>
  <body>
    <article>
      <h1>Muž v mekáči dostal čaj s marihuanou a zdrogoval sa. Tvrdil, že ju nikdy neužil a tak nevedel, že je „high“</h1>
      <address><time datetime="2019-11-11T21:17:00+00:00">11 Nov 2019, 21:17</time> by <a rel="author">Vladimír Mičuda</a></address>
      <p>
        <b>Nie každý vyskúšal vo svojom živote marihuanu. Preto, keď sa s ňou človek náhodou dostane do „styku“, nemusí o tom ani vedieť.</b>
      </p>
      <p>Marihuana tak trochu rozdeľuje spoločnosť. Niektorí si myslia, že je to vstupná brána do sveta tvrdých drog, iní zas jej pozitívne účinky vyzdvihujú a tvrdia, že keď je to s mierou, tak to je v poriadku. Na Slovensku patrí medzi zakázané látky a o legalizácii sa nerozpráva. O tom, či je Slovensko pripravené na zlegalizovanie „trávy“, sme sa<a href="https://refresher.sk/66957-Na-legalizaciu-marihuany-Slovensko-nie-je-pripravene-hovori-primarka-kliniky-drogovych-zavislosti-Rozhovor"> rozprávali</a> aj s psychiatričkou Ivanou Dušekovou. </p>
      <related>
        <a href="https://refresher.sk/66957-Na-legalizaciu-marihuany-Slovensko-nie-je-pripravene-hovori-primarka-kliniky-drogovych-zavislosti-Rozhovor"/>
      </related>
      <p><i>„Vo vyspelej spoločnosti si to dokážem predstaviť, no nemyslím si, že sa v takej nachádzame,“</i> povedala primárka kliniky drogových závislostí v Psychiatrickej nemocnici Philippa Pinela v Pezinku.</p>
      <p>24-ročný Parrish Brown patrí práve medzi tých, ktorí marihuanu nikdy nevyskúšali. Nedávno sa s ňou ale stretol zoči-voči, no len čistou náhodou – v McDonalde si kúpil <b>ľadový čaj. Ten obsahoval zelenú rastlinu</b>, píše <a href="https://www.vice.com/en_us/article/gyzegx/man-claims-he-got-high-from-mcdonalds-tea-that-allegedly-had-weed-in-it">Vice</a> s odvolaním sa na<a href="https://www.islandpacket.com/news/local/crime/article237063389.html"> Island Packet</a>.</p>
      <related>
        <a href="https://refresher.sk/69587-Drogove-testy-slovenskych-policajtov-by-mohli-odhalit-marihuanu-aj-3-dni-po-poziti"/>
      </related>
      <p>Zašiel autom do mekáču v Južnej Karolíne a vypýtal si 10 nugetiek, dvojitý cheeseburger a sladký čaj s ľadom a extra citrónom. Pracovník, ktorý ho obsluhoval, zvláštnym hlasom zopakoval slová <i>extra citrón</i> a potom mu dal nápoj.</p>
      <figure>
        <img src="https://i.refresher.sk/public/vladimir-micuda/unsplash/andrew-herashchenko-YV5cUOfU1rI-unsplash.jpg"/>
        <figcaption>
          <cite>Unsplash/Andrew Herashchenko</cite>
        </figcaption>
      </figure>
      <p>Podľa Parrisha čaj chutil zvláštne, no keďže bol smädný, prekonal sa a pil ho ďalej. Keď si ho trochu premiešal, slamkou zachytil o jedno z troch vrecúšok trávy, čo mal v nápoji, a jemne ho natrhol. Možno aj preto sa mladík cítil zvláštne. Podľa jeho slov nikdy marihuanu neužil, preto<b> vôbec netušil, že to, čo cíti, je práve zelená rastlinka.</b></p>
      <p><i>„Začal som sa cítiť čudne, nápoj nechutil tak, ako obvykle,“</i> cituje Vice 24-ročného chlapca. Neskôr, keď sa pozrel do pohára, videl tam vrecúška a spanikáril. Zavolal otcovi, ten mu poradil, aby sa spýtal šéfa z práce a ten zas<b> odkázal na policajtov. Tí potvrdili, že v pohári bola marihuana.</b> Incident je momentálne prešetrovaný políciou. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52020-Diskusia-Mala-by-sa-na-Slovensku-legalizovat-marihuana"/>
        <a href="https://refresher.sk/76367-Ako-vyzera-bezny-den-revizora-v-Bratislave-Kontroluju-vzdy-vo-dvojiciach-maju-so-sebou-audiozaznam-aj-SBSkara-Rozhovor"/>
        <a href="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
        <a href="https://refresher.sk/76057-Papayovci-vrazdili-biele-kone-a-na-ulici-mlatili-okoloiducich-Policajti-mafianov-zdravili-a-radsej-sa-pozerali-bokom"/>
        <a href="https://refresher.sk/76213-Slovensky-psychiater-hodnoti-Jokera-V-mojej-ambulancii-sa-objavil-clovek-so-zbranou-Ziadal-veci-ktore-som-nemohol-splnit"/>
        <a href="https://refresher.sk/76393-Znamy-cesky-fotograf-splodil-dieta-s-vlastnou-dcerou-Prezidentom-oceneny-umelec-sa-k-incestu-sam-priznal"/>
        <a href="https://refresher.sk/76343-O-klitorise-sa-hovori-ze-jeho-jedinou-ulohou-je-zensky-orgazmus-Najnovsia-studia-vsak-tvrdi-ze-ma-este-jednu-dolezitu-funkciu"/>
        <a href="https://refresher.sk/76379-V-zralokovi-nasli-ludsku-ruku-Turista-ignoroval-zakaz-plavania"/>
      </related>
    </article>
  </body>
</html>