<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/iphone-12-iste-boyle-gorunebilir_84997.html"/>
    <meta property="og:site_name" content="CHIP Online"/>
    <meta property="article:published_time" content="2019-11-11T21:03:00+00:00"/>
    <meta property="og:title" content="iPhone 12, İşte Böyle Görünebilir!"/>
    <meta property="og:description" content="Apple'ın 2020 yılında çıkartacağı iPhone 12 hakkında bilinen her şey bir araya gelince, ortaya işte böyle bir telefon çıkıyor..."/>
  </head>
  <body>
    <article>
      <h1>iPhone 12, İşte Böyle Görünebilir!</h1>
      <h2>Apple'ın 2020 yılında çıkartacağı iPhone 12 hakkında bilinen her şey bir araya gelince, ortaya işte böyle bir telefon çıkıyor...</h2>
      <address><time datetime="2019-11-11T21:03:00+00:00">11 Nov 2019, 21:03</time> by <a rel="author">CHIP Online</a></address>
      <p>Apple, kısa bir süre önce çok tartışılan yeni telefonu iPhone 11'i tanıtmıştı. Bu kez <b>iPhone 11</b>, <b>iPhone 11 Max</b> ve <b>iPhone 11 Pro Max</b> olarak 3 farklı telefonla fanlarının karşısına çıkan Apple, özellikle "delikli" olarak anılmasına sebep olan kameralarıyla oldukça tartışılmıştı. Özellikle <b>Tripofobi</b>, yani "delik korkusu"nu tetikleyen bu kamera yerleşimi, çok sayıda Apple fanları tarafından bile yadırganmıştı. Ancak Apple bu konudaki fikrini değiştirmeyecek gibi görünüyor. Zira şimdiden ortaya çıkan <b>iPhone 12</b> görüntüleri, bunu gösteriyor.</p>
      <figure>
        <img src="https://cdn.chip.gen.tr/images/content/2019/11/11/2019111119161830285.jpg"/>
        <figcaption>Phone Arena</figcaption>
      </figure>
      <p>PhoneArena, iPhone 12 hakkında şu ana kadar ortaya çıkan ipuçlarını derleyerek, iPhone 12'nin nasıl görüneceğine ilişkin birtakım render görselleri hazırlamış. Hazırlanan görsellerde, iPhone 12'de <b>4 kamera</b> yer alındığı görünürken, Apple'ın yine telefonun arkasında dev "deliklere" yer vereceği de düşünülüyor.</p>
      <p>Öte yandan Apple analisti <b>Ming-Chi Kuo</b>, Apple'ın iPhone 11 Pro modelinin 2020 yılındaki versiyonunun ekran boyutunun, günümüz modeline göre daha küçük olacağını düşündüğünü ifade etmiş. Buna göre <b>iPhone 12 Pro</b> modeli, 5.8 inç değil, 5.4 inç olarak bekleniyor.</p>
      <figure>
        <img src="https://cdn.chip.gen.tr/images/content/2019/11/11/201911111916233785.jpg"/>
        <figcaption>Phone Arena</figcaption>
      </figure>
      <p>Hazırlanan iPhone 12 render çalışmalarının yanı sıra, elbette iPhone 12'de olması beklenen özellikler de derlenmiş. Bunlar arasında <b>5G desteği</b>, 120 Hz ekran tazeleme hızı ve time-of-flight kamera başı çekerken, artık Apple'ın yeni bir tasarıma gitmesi gerektiği de düşünülüyor.</p>
    </article>
  </body>
</html>