<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/ovako-nesto-niste-videli-argentinski-klub-spektakularnim-hologramom-obelezio-otvaranje-stadiona-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T21:03:35+00:00"/>
    <meta property="og:title" content="Ovako nešto niste videli: Argentinski klub spektakularnim hologramom obeležio otvaranje stadiona [VIDEO]"/>
    <meta property="og:description" content="Navijači argentinskog Estudijantesa punih 13 godina čekali su na otvaranje renoviranog stadiona „Horhe Luis Hirši“. Taj dan je došao, a klub je na spektakularan način učinio da on ostane zauvek u sećanju svih navijača koji su bili na svečanom otvaranju. Legendarni Huan Sebastijan Veron, sada predsednik Estudijantesa, najavio je početak trodnevnog slavlja pred oko 40.000 […]"/>
  </head>
  <body>
    <article>
      <h1>Ovako nešto niste videli: Argentinski klub spektakularnim hologramom obeležio otvaranje stadiona [VIDEO]</h1>
      <address><time datetime="2019-11-11T21:03:35+00:00">11 Nov 2019, 21:03</time> by <a rel="author">Zile</a></address>
      <p>Navijači argentinskog Estudijantesa punih 13 godina čekali su na otvaranje renoviranog stadiona „Horhe Luis Hirši“.</p>
      <p>Taj dan je došao, a klub je na spektakularan način učinio da on ostane zauvek u sećanju svih navijača koji su bili na svečanom otvaranju.</p>
      <p>Legendarni Huan Sebastijan Veron, sada predsednik Estudijantesa, najavio je početak trodnevnog slavlja pred oko 40.000 egzaltiranih navijača, koji nisu očekivali ono što će uslediti.</p>
      <p>Nakon nekoliko koncerata usledio je audio-vizuelni šou, a kulminacija večeri bio je spektakularan hologram lava koji se „prošetao“ krovom stadiona i terenom pre nego što je nestao.</p>
      <figure>
        <iframe src="https://www.youtube.com/embed/fsuofH_kk8g" width="560" height="315" data-service="Youtube" scrolling="no"/>
      </figure>
    </article>
  </body>
</html>