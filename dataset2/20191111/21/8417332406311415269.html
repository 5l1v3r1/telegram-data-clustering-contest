<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/11/Morales-f%C3%A5r-asyl-i-Mexico-20373759.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T21:25:50+00:00"/>
    <meta property="og:title" content="Morales får asyl i Mexico"/>
    <meta property="og:description" content="Bolivias avgåtte president Evo Morales har fått innvilget asyl i Mexico, opplyser den mexicanske utenriksministeren Marcelo Ebrard."/>
  </head>
  <body>
    <article>
      <h1>Morales får asyl i Mexico</h1>
      <address><time datetime="2019-11-11T21:25:50+00:00">11 Nov 2019, 21:25</time> by <a rel="author">(NTB) NTB- AFP-AP</a></address>
      <p>Bolivias avgåtte president Evo Morales har fått innvilget asyl i Mexico, opplyser den mexicanske utenriksministeren Marcelo Ebrard.</p>
      <aside><a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på e-post</a></aside>
      <p>Morales gikk av som president i Bolivia søndag etter omfattende protester i kjølvannet av presidentvalget da det ble konkludert med valgfusk.</p>
      <p>Det har blitt spekulert på hvor Morales hadde gjort av seg ettersom han ikke har blitt sett siden han søndag kunngjorde at han gikk av. Samme dag sa den mexicanske utenriksministeren at Morales kunne få asyl i Mexico dersom han ønsket det.</p>
      <p>Mandag kunngjorde Ebrard at Morales hadde bedt om å få asyl i Mexico og at søknaden var innvilget.</p>
      <p>– Jeg fikk en telefonsamtale fra tidligere president Evo Morales for flere minutter siden der han muntlig og formelt ba om politisk asyl i vårt land, sa Ebrard på en pressekonferanse i Mexico by.</p>
      <p>– Innenriksminister Olga Sanchez Cordero besluttet å innvilge ham asyl, sa Ebrard videre.</p>
      <p>(©NTB)</p>
    </article>
  </body>
</html>