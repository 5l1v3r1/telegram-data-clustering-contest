<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/chumak-z-ofisu-prezidenta-viluchili-shifrotelegrami-shchodo-ilovayskoji-tragediji-639273.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T21:26:39+00:00"/>
    <meta property="og:title" content="Чумак: з Офісу президента вилучили шифротелеграми щодо Іловайської трагедії"/>
    <meta property="og:description" content="У ГПУ запевняють, що розслідування Іловайської трагедії «йде дуже активно»"/>
  </head>
  <body>
    <article>
      <h1>Чумак: з Офісу президента вилучили шифротелеграми щодо Іловайської трагедії</h1>
      <address>
        <time datetime="2019-11-11T21:26:39+00:00">11 Nov 2019, 21:26</time>
      </address>
      <h4>У ГПУ запевняють, що розслідування Іловайської трагедії «йде дуже активно»</h4>
      <p>Заступник генпрокурора, головний військовий прокурор України Віктор Чумак розказав <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">в інтерв’ю «Главкому»</a>, чи має він намір надати стимулу розслідуванню Іловайської трагедії.</p>
      <p>«Воно йде дуже активно. Постійно перевіряються документи. З’являються нові дані, які потребують перевірки. Але все дуже непросто», - зазначив Чумак.</p>
      <p>Він також підтвердив, що у розслідуванні фігурують прізвища нинішнього начальника Генштабу Руслана Хомчака, а також колишнього військового командування – Віктора Муженка та Валерія Гелетея.</p>
      <p>«Дивіться, ці люди брали участь, командували військами в той час і тому ці прізвища згадуються в певному сенсі», - додав військовий прокурор, зазначивши, що свідчення у Хомчака, Муженка та Гелетея бралися «не один раз».</p>
      <p>«Якщо я буду говорити, які в мене враження, то розголошуватиму матеріали слідства. А я не маю на це права. Але слідство йде абсолютно активно. Було вилучення документів. Зокрема всіх необхідних шифротелеграм з Офісу президента. Їх потрібно вивчати, була проведена не одна експертиза. Є план проведення слідства. Ми маємо план слідчих дій, в якому все передбачено», - заявив Чумак.</p>
      <blockquote><b>Читайте також інтерв’ю:<br/></b>   •  <b><a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">Віктор Чумак: Після Матіоса нам дісталась прокуратура «сильна», «серйозна» – з надутими щоками</a></b></blockquote>
      <related>
        <a href="https://glavcom.ua/news/chumak-anonsuvav-nove-rozsliduvannya-ilovayskoji-tragediji-624833.html"/>
        <a href="https://glavcom.ua/columns/lubka/ilovaysk-2014-ce-spravzhnje-kino-623686.html"/>
        <a href="https://glavcom.ua/vinnytsia/news/ydut-murashki-slozi-kotyatsya-sami-u-vinnici-pokazali-film-pro-ilovaysk-621855.html"/>
      </related>
    </article>
  </body>
</html>