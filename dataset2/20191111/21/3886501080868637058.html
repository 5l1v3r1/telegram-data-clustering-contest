<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-kosovo/119179-taci-rekao-makronu-kosovo-spremno-za-mirovni-sporazum-sa-srbijom?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T21:25:04+00:00"/>
    <meta property="og:title" content="Tači rekao Makronu: 'Kosovo spremno za mirovni sporazum sa Srbijom'"/>
    <meta property="og:description" content="Predsednik Kosova Hašim Tači je danas tokom susreta s francuskim predsednikom Emanuelom Makronom izjavio da je &quot;Kosovo spremno za mirovni sporazum sa Srbijom&quot;.Tačijev kabinet u Prištini je saopštio da su on i Makron razgovarali o dijalogu Kosova i Srbije, i o evroatlantskoj perspektivi Kosova i Zapadnog Balkana.&quot;Spremni smo da nastavimo dijalog sa Srbijom i postignemo konačni mirovni sporazum koji će doneti obostrano priznanje i članstvo u Ujedinjenim nacijama&quot;, izjavio je kosovski predsednik.Po Tačiju, to znači i &quot;kompletiranje međunarodne konsolidacije Kosova&quot; i otvoriće put stranim ulaganjima.&quot;To znači razvoj za Kosovo. To znači više mogućnosti za prosperitet, za bolji život svih građana Kosova&quot;, rekao je Tači.Ponovio je da Kosovo ima samo jedan cilj: članstvo u NATO-u i EU.Predsednik Makron je, kako je saopšteno, &quot;izrazio podršku održivom miru i razvoju na Kosovu i u celom regionu&quot;."/>
  </head>
  <body>
    <article>
      <h1>Tači rekao Makronu: 'Kosovo spremno za mirovni sporazum sa Srbijom'</h1>
      <address>
        <time datetime="2019-11-11T21:25:04+00:00">11 Nov 2019, 21:25</time>
      </address>
      <p>Predsednik Kosova Hašim Tači je danas tokom susreta s francuskim predsednikom Emanuelom Makronom izjavio da je "Kosovo spremno za mirovni sporazum sa Srbijom".Tačijev kabinet u Prištini je saopštio da su on i Makron razgovarali o dijalogu Kosova i Srbije, i o evroatlantskoj perspektivi Kosova i Zapadnog Balkana.<br/><br/>"Spremni smo da nastavimo dijalog sa Srbijom i postignemo konačni mirovni sporazum koji će doneti obostrano priznanje i članstvo u Ujedinjenim nacijama", izjavio je kosovski predsednik.<br/><br/>Po Tačiju, to znači i "kompletiranje međunarodne konsolidacije Kosova" i otvoriće put stranim ulaganjima.<br/><br/>"To znači razvoj za Kosovo. To znači više mogućnosti za prosperitet, za bolji život svih građana Kosova", rekao je Tači.<br/><br/>Ponovio je da Kosovo ima samo jedan cilj: članstvo u NATO-u i EU.<br/><br/>Predsednik Makron je, kako je saopšteno, "izrazio podršku održivom miru i razvoju na Kosovu i u celom regionu".</p>
    </article>
  </body>
</html>