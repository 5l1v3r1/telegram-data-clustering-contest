<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820177.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T21:04:00+00:00"/>
    <meta property="og:title" content="کشف جسد سر بریده زن جوان در خانه‌ای در شرق تهران"/>
    <meta property="og:description" content="به گزارش تسنیم، حدود ساعت ۱۲:۳۰ ظهر امروز ساکنان یک منزل مسکونی در خیابان دماوند، خیابان منتظری در تماس با پلیس ۱۱۰ اعلام کردند اطمینان دارند زن جوانی داخل منزل مسکونی خود است اما جوابگوی همسایه‌ها نیست و از مأموران پلیس کمک خواستند."/>
  </head>
  <body>
    <article>
      <h1>کشف جسد سر بریده زن جوان در خانه‌ای در شرق تهران</h1>
      <address>
        <time datetime="2019-11-11T21:04:00+00:00">11 Nov 2019, 21:04</time>
      </address>
      <p>جسد زن جوانی که سرش بریده شده بود، در یک منزل در شرق تهران کشف شد.</p>
      <p>به گزارش تسنیم، حدود ساعت ۱۲:۳۰ ظهر امروز ساکنان یک منزل مسکونی در خیابان دماوند، خیابان منتظری در تماس با پلیس ۱۱۰ اعلام کردند اطمینان دارند زن جوانی داخل منزل مسکونی خود است اما جوابگوی همسایه‌ها نیست و از مأموران پلیس کمک خواستند.</p>
      <p>دقایقی بعد مأموران پلیس در محل حاضر شده و پس از گشودن در منزل مذکور، با جسد غرق در خون زنی جوان مواجه شدند.</p>
      <p>تحقیقات اولیه نشان داد یکی از همسایه‌های مقتول با اطمینان از حضور وی، مقابل منزل وی رفته اما به دلیل عدم پاسخگویی وی با پلیس تماس گرفته بود که در نهایت مأموران پس از گشودن در با جسد این زن هجده ساله درحالیکه سرش بریده شده بود، مواجه شدند.</p>
      <p>بررسی‌های بیشتر و ظواهر امر نشان داد که همسر ۲۶ ساله مقتول برای انجام کار، در منزل حضور ندارد که موضوع به وی نیز اطلاع داده شد و وی به محل جنایت مراجعت کرد.</p>
      <p>تحقیقات بیشتر حاکی از آن بود که آثار تخریب بر روی در منزل مقتول وجود ندارد و در نهایت جسد مقتول برای بررسی بیشتر با دستور بازپرس امور جنایی تهران به پزشکی قانونی انتقال یافت.</p>
      <p>بازپرس ویژه قتل پایتخت همچنین دستور بازداشت شوهر مقتول را صادر کرد و بررسی‌ها در این پرونده ادامه دارد.</p>
    </article>
  </body>
</html>