<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2031158/chiliades-agria-zoa-metakomizoun-exetias-tis-xirasias.html"/>
    <meta property="og:site_name" content="News.gr"/>
    <meta property="article:published_time" content="2019-11-11T21:22:44+00:00"/>
    <meta property="og:title" content="Χιλιάδες άγρια ζώα «μετακομίζουν» εξαιτίας της ξηρασίας"/>
    <meta property="og:description" content="Μεγάλη επιχείρηση μετακίνησης από το πάρκο Χουάνγκε επιχειρούν οι Αρχές της Ζιμπάμπουε"/>
  </head>
  <body>
    <article>
      <h1>Χιλιάδες άγρια ζώα «μετακομίζουν» εξαιτίας της ξηρασίας</h1>
      <address>
        <time datetime="2019-11-11T21:22:44+00:00">11 Nov 2019, 21:22</time>
      </address>
      <h3>Μεγάλη επιχείρηση μετακίνησης από το πάρκο Χουάνγκε επιχειρούν οι Αρχές της Ζιμπάμπουε</h3>
      <p>Η <a href="https://www.news.gr/tag/zimpampoue">Ζιμπάμπουε</a> ανακοίνωσε σήμερα, ότι διεξάγει μια άνευ προηγουμένου επιχείρηση «μετακόμισης», με στόχο να μεταφέρει εκατοντάδες άγρια ζώα, μεταξύ αυτών ελέφαντες, από ένα από τα μεγαλύτερα εθνικά πάρκα, καθώς απειλούνται από την καταστροφική <a href="https://www.news.gr/tag/xirasia">ξηρασία</a>, η οποία μαστίζει τη χώρα.</p>
      <p>Τους τελευταίους δύο μήνες τουλάχιστον 120 ελέφαντες πέθαναν από τη λειψυδρία και την έλλειψη τροφής στο πάρκο Χουάνγκε, το μεγαλύτερο της χώρας. «Θα μεταφέρουμε 600 ελέφαντες, δύο αγέλες από 5-10 λιοντάρια, αφρικανικά αγριόσκυλα, 50 βουβάλια, 40 καμηλοπαρδάλεις και 2.000 ιμπάλα» είπε στο Γαλλικό Πρακτορείο Ειδήσεων ο εκπρόσωπος τύπου της Αρχής διαχείρισης των εθνικών πάρκων Τινάσε Φαραουό.</p>
      <p>Τα ζώα θα μεταφερθούν από το πάρκο Save Conservancy, στο νοτιοανατολικό τμήμα της χώρας, σε τρία άλλα πάρκα. «Πρόκειται για τη μεγαλύτερη επιχείρηση μεταφοράς στην ιστορία μας» υπογράμμισε ο Φαραουό, ο οποίος πρόσθεσε ότι «θα ξεκινήσει στις αρχές της εποχής των βροχοπτώσεων (μέσα Νοεμβρίου) μόλις τα βοσκοτόπια και τα φυλλώματα αρχίσουν να φυτρώνουν».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2014370/apili-gia-ekatommiria-anthropous-i-xirasia-sti-notio-afriki.html"/>
        <a href="https://www.news.gr/kosmos/article/1997132/dekades-elefantes-pethanan-logo-protofanous-xirasias-sti-zimpampoue.html"/>
        <a href="https://www.news.gr/kosmos/article/1938656/zimpampoue-xeni-igetes-ke-ipostiriktes-tou-apocheretisan-ton-proin-proedro-mougkampe.html"/>
      </related>
    </article>
  </body>
</html>