<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119181-vucic-u-parizu-porucio-makronu-dragi-prijatelju-hvala-na-srdacnoj-dobrodoslici?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T21:50:04+00:00"/>
    <meta property="og:title" content="Vučić u Parizu poručio Makronu: 'Dragi prijatelju hvala na srdačnoj dobrodošlici'"/>
    <meta property="og:description" content=" Predsednik Srbije Aleksandar Vučić koji je od večeras u Parizu, zahvalio je svom francuskom kolegi Emanuelu Makronu na dobrodošlici.Ispod fotografije Vučića i Makrona na nalogu &quot;buducnostsrbijeav&quot; na Instagramu piše: &quot;Dragi prijatelju @emmanuelmacron hvala na srdačnoj dobrodošlici&quot;, a dalje i da &quot;predsednik Vučić prisustvuje večeri koju je predsednik Francuske Republike @emmanuelmacron priredio za šefove država, vlada i predstavnike međunarodnih organizacija&quot;.Tokom trodnevnog boravka u Parizu, saopštio je ranije njegov kabinet, Vučić će se u utorak sastati s Makronom i prisustvovati otvaranju Drugog pariskog foruma o miru.Vučić će učestvovati i u razgovoru o 75 godina Ujedinjenih nacija i na panelu &quot;Mišljenja mladih o multilateralizmu&quot;, u okviru 40. zasedanja Generalne konferencije Uneska i sastaće se s generalnom direktorkom Uneska Odre Azule i održati govor na 40. zasedanju Generalne konferencije Uneska."/>
  </head>
  <body>
    <article>
      <h1>Vučić u Parizu poručio Makronu: 'Dragi prijatelju hvala na srdačnoj dobrodošlici'</h1>
      <address>
        <time datetime="2019-11-11T21:50:04+00:00">11 Nov 2019, 21:50</time>
      </address>
      <p> Predsednik Srbije Aleksandar Vučić koji je od večeras u Parizu, zahvalio je svom francuskom kolegi Emanuelu Makronu na dobrodošlici.Ispod fotografije Vučića i Makrona na <a href="https://www.instagram.com/p/B4vNLU5pbBO/">nalogu "buducnostsrbijeav" na Instagramu</a> piše: "Dragi prijatelju @emmanuelmacron hvala na srdačnoj dobrodošlici", a dalje i da "predsednik Vučić prisustvuje večeri koju je predsednik Francuske Republike @emmanuelmacron priredio za šefove država, vlada i predstavnike međunarodnih organizacija".<br/><br/>Tokom trodnevnog boravka u Parizu, saopštio je ranije njegov kabinet, Vučić će se u utorak sastati s Makronom i prisustvovati otvaranju Drugog pariskog foruma o miru.<br/><br/>Vučić će učestvovati i u razgovoru o 75 godina Ujedinjenih nacija i na panelu "Mišljenja mladih o multilateralizmu", u okviru 40. zasedanja Generalne konferencije Uneska i sastaće se s generalnom direktorkom Uneska Odre Azule i održati govor na 40. zasedanju Generalne konferencije Uneska.</p>
    </article>
  </body>
</html>