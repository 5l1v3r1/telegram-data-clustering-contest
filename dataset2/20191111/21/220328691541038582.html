<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/vtb-izliza-ot-sstava-na-aktsionerite-na-vivakom-406492.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T21:20:57+00:00"/>
    <meta property="og:title" content="ВТБ излиза от състава на акционерите на Виваком"/>
    <meta property="og:description" content="Източници твърдят, че цената на цялата сделка е 1,2 млрд. евро"/>
  </head>
  <body>
    <article>
      <h1>ВТБ излиза от състава на акционерите на Виваком</h1>
      <address><time datetime="2019-11-11T21:20:57+00:00">11 Nov 2019, 21:20</time> by <a rel="author">"Стандарт"</a></address>
      <p>Изцяло  от състава на акционерите на българската телекомуникационна компания Виваком ще излезе руската инвестиционна банка ВТБ Капитал, част от групата компании ВТБ,, съобщи РБК, позовавайки се на пресслужбата на банката.</p>
      <p>Решението е взето във връзка със сделката по продажбата на българския оператор на компанията Юнайтед груп (United Group).</p>
      <p>ВТБ съобщи, че инвестиционното й подразделение ВТБ Капитал е продало целия си дял във Виваком на Юнайтед груп, информира Ройтерс.</p>
      <p>ВТБ капитал се присъедини към консорциума Ве Те Ел (VTL) през 2015 година, за да инвестира във Виваком.</p>
      <p>ВТБ Капитал, която се присъедини към консорциума VTL за инвестиране във "Виваком" през 2015 година, заяви, че "заедно със своите съинвеститори и новото управление на компанията успяхме значително да увеличат стойността на "Виваком" и да запазим водещите си позиции на българския пазар, което спомогна за генериране на силен интерес към активите на българския телеком".</p>
      <p>В изявлението на ВТБ Капитал също така се казва, че придобиването на "Виваком" от "Юнайтед груп" "още веднъж подчертава водещите пазарни позиции на българския оператор и обещаващи перспективи. Уверени сме, че компанията ще продължи своя устойчив растеж при новия собственик".</p>
      <p>ВТБ Капитал допълни, че собствената му инвестиция във "Виваком" е "още един пример за успешна сделка с частен капитал в региона".</p>
      <p>Продажбата на "Виваком" бе анонсирана миналата седмица и все още е на предварителен етап. Официално от ВТБ не са коментирали кога се очаква да бъде приключена сделката, както и условията по сделката с "Юнайтед груп".</p>
      <p>Ройтерс съобщи за сделката, като се позова на официални съобщения на "Виваком" и лондонския фонд "Би Си Партнърс", който е мажоритарен собственик на "Юнайтед Груп".  Източници на агенцията твърдят, че цената на цялата сделка е 1,2 млрд. евро.</p>
      <p> </p>
    </article>
  </body>
</html>