<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-yaki-temy-ne-vynosytymut-na-referendum-stefanchuk/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T21:24:23+00:00"/>
    <meta property="og:title" content="Які теми не виноситимуть на референдум – Стефанчук"/>
    <meta property="og:description" content="Перший заступник голови Верховної Ради Руслан Стефанчук пояснив, які теми не виноситимуть на референдум."/>
  </head>
  <body>
    <article>
      <h1>Які теми не виноситимуть на референдум – Стефанчук</h1>
      <address>
        <time datetime="2019-11-11T21:24:23+00:00">11 Nov 2019, 21:24</time>
      </address>
      <p>Перший заступник голови Верховної Ради Руслан Стефанчук пояснив, які теми не виноситимуть на референдум.</p>
      <p>В ефірі Свободи слова на ICTV перший заступник голови Верховної Ради Руслан Стефанчук розповів про основні напрямки народовладдя в Україні.</p>
      <blockquote>– Ми пішли від напрямку того, що референдум є єдиною формою народовладдя, що є абсолютно невірним. Ми проаналізували все, що є у світі, зібрали великий пакет матеріалів, які напрямки народовладдя існують у світі. Ми подивилися, що для України підходить п’ять основних напрямків. Разом з всеукраїнським рефередумом ми побачили, що потрібно віддати також увагу місцевим референдумам. Ми ставимо питання так званих народних ініціатив – як на законодавчому рівні, так і електронні петиції. Четвертим напрямком є так зване відкликання, це повинно стосуватися, як посадових осіб, так і рішень.<br/>Про народне вето, законодавче вето. Що коли, чи Верховна Рада, чи  місцева рада ухвалює рішення, яке не задовольняє народ України, то він має право, як і президент, накласти на нього вето, – пояснив Стефанчук.</blockquote>
      <p>Він додав, що референдум не може стосуватися тем бюджету, питань податків і питань амністії.</p>
      <blockquote>– Питання теріторіальної цілісності, суверенітету не повинні бути предметов всеукраїнського референдуму. Але ми зараз проходимо близько 11 винятків, що не може бути предметом референдуму, – каже Стефанчук.</blockquote>
      <figure>
        <iframe src="https://www.youtube.com/embed/2XM0AEIhHh0" width="560" height="315" data-service="Youtube" scrolling="no"/>
      </figure>
      <p>Нагадаємо, що 11 листопада президент Володимир Зеленський запропонував провести всеукраїнський референдум щодо ринку землі. Факти ICTV з’ясували, <a href="https://fakty.com.ua/ua/ukraine/20191111-referendumy-v-ukrayini-hto-pryznachaye-i-provodyt/">як призначають референдуми в Україні</a> і хто за них відповідає.</p>
    </article>
  </body>
</html>