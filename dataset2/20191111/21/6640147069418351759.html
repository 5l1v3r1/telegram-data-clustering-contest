<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-fallen-order-preload-origin/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T21:56:00+00:00"/>
    <meta property="og:title" content="Star Wars Jedi Fallen Order: disponibile il preload su Origin"/>
    <meta property="og:description" content="Nelle ultime ore è stato reso disponibile il preload di Star Wars Jedi Fallen Order sulla piattaforma."/>
  </head>
  <body>
    <article>
      <h1>Star Wars Jedi Fallen Order: disponibile il preload su Origin</h1>
      <address><time datetime="2019-11-11T21:56:00+00:00">11 Nov 2019, 21:56</time> by <a rel="author">Ivan Miralli</a></address>
      <p>Sono sempre meno i giorni che ci separano dall’esordio in tutto il mondo dell’attesissimo <b>Star Wars Jedi Fallen Order</b>, il nuovo titolo dedicato alla celeberrima saga di Guerre Stellari sviluppato dalla compagnia di sviluppo <b>Respawn Entertainment</b>, in uscita il prossimo <b>15 novembre</b> per PlayStation 4, Xbox One e ovviamente PC.</p>
      <p>In particolare, dopo il rilascio dei trofei della versione per PlayStation 4, nelle ultime ore abbiamo assistito ad alcune importanti novità per la versione PC: a partire dalla giornata di oggi, infatti, è disponibile il preload su <b>Origin</b>, la piattaforma digital delivery proprietaria di Electronic Arts, oltre che su Steam.</p>
      <figure>
        <img src="https://www.tomshw.it/images/images/2019/07/star-wars-jedi-fallen-order-44343.768x432.jpg"/>
      </figure>
      <p>Leggi anche: <a href="https://www.tomshw.it/videogioco/steam-electronic-arts-indizio-ritorno/">Steam, da Electronic Arts un possibile indizio sul suo ritorno</a></p>
      <p>Al contrario degli altri titoli precedentemente usciti, però, Star Wars Jedi Fallen Order non sarà disponibile in anticipo con il servizio <b>Origin Access Premier</b>, ma potrà essere fruito esclusivamente a partire dal giorno d’uscita.</p>
      <p>Vi ricordiamo che, a differenza dei precedenti titoli multiplayer basati sul franchise quali Star Wars Battlefront I e II, Star Wars Jedi Fallen Order sarà incentrato in toto sull’esperienza in single-player: vestiremo infatti i panni di <b>Cal Kestis</b>, un Jedi sopravvissuto al famoso <b>Ordine 66</b> voluto dai Sith. Non ci resta dunque che attendere impazientemente l’uscita di questo titolo: voi cosa ne pensate? Fatecelo sapere qui sotto nei commenti!</p>
      <blockquote>Hai voglia di giocare al nuovo action ambientato all’interno del mondo di Guerre Stellari? Prenota subito allora Star Wars Jedi Fallen Order a questo <a href="https://toms.it/fzJav">indirizzo</a>!</blockquote>
      <p> </p>
    </article>
  </body>
</html>