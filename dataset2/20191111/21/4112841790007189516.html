<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76482-Zahrame-si-MAFIA-IV-uz-v-roku-2021-Siria-sa-famy-ze-na-nej-maka-cele-studio"/>
    <meta property="og:site_name" content="REFRESHER"/>
    <meta property="article:published_time" content="2019-11-11T21:40:00+00:00"/>
    <meta property="og:title" content="Zahráme si MAFIA IV už v roku 2021? Šíria sa fámy, že na nej maká celé štúdio"/>
    <meta property="og:description" content="Ak si milovník série, želaj si, aby to bola pravda."/>
  </head>
  <body>
    <article>
      <h1>Zahráme si MAFIA IV už v roku 2021? Šíria sa fámy, že na nej maká celé štúdio</h1>
      <address><time datetime="2019-11-11T21:40:00+00:00">11 Nov 2019, 21:40</time> by <a rel="author">Vladimír Mičuda</a></address>
      <p>
        <b>Ak si milovník série, želaj si, aby to bola pravda.</b>
      </p>
      <p>Mafia a spolu s ňou Tommy Angelo zazreli svetlo sveta koncom roka 2002. Odvtedy už prešlo 17 rokov a dnes má už legendárny titul dve pokračovania. Dvojka kvalitatívne nepohorela a u mnohých má čestné miesto v pomyselnej vitrínke obľúbených hier. Trojka bola prepadák a pre milovníkov série obrovské sklamanie.</p>
      <related>
        <a href="https://refresher.sk/76262-Nadaval-na-FIFU-a-potom-oplul-sal-s-logom-EA-Profesionalny-hrac-za-to-dostal-ban-spolocnosti-dosla-trpezlivost"/>
      </related>
      <p><b>Preto sa čaká na štvrtý diel.</b> Na ňom sa začalo prakticky ihneď pracovať po vydaní posledného dielu série. Štúdio Hangar 13 ale vývoj hry zastavilo a chcelo sa venovať novej IP. Opäť sa ale hovorí o tom, že sa pracuje na pokračovaní Mafie. Dokonca celé štúdio Hangar 13. Človek aby sa z toho zbláznil.</p>
      <p>Nepotvrdené informácie, ktoré šíri užívateľ <a href="https://www.reddit.com/r/GamingLeaksAndRumours/comments/dud6d3/mafia_iv_massive_leak_mafia_ii_remaster/">Redditu</a> s odvolaním sa na neznámy zdroj z prostredia vývoja hry, hovoria o príbehu talianskeho mafiána „pôsobiaceho“ v Las Vegas. Celé sa to odohráva v 70. rokoch a hra má mať výrazný nádych mafiánskych filmov z dielne Scorseseho. Mafia IV nemá ignorovať trendy vo svete hier a chystá obrovskú, značne otvorenú mapu. Máme sa tiež tešiť na zaujímavé mechaniky, ako napríklad<b> budovanie vlastnej mafiánskej organizácie.</b></p>
      <related>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
      </related>
      <p>Hra má bežať na vylepšenom engine z predošlých dielov, no vyhnú sa veciam, na ktoré sa hráči sťažovali. Hra je údajne vo vývoji už 8 či 9 mesiacov a jej vydanie je naplánované na rok 2021. Údajne sa pracuje aj na remasteri hry Mafia II a tá vraj „príde čoskoro“. Nuž, uvidíme až časom, čo je pravda.</p>
      <figure>
        <img src="https://i.refresher.sk/public/vladimir-micuda/ostatne/maxresdefault_2.jpg"/>
        <figcaption>
          <cite>YT/GameMemories</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/27588-Dockali-jsme-se-Mafia-3-byla-oficialne-potvrzena"/>
        <a href="https://refresher.sk/27924-20-hernich-zajimavosti-a-faktu-o-kterych-jste-mozna-ani-nemeli-tuseni-Mafia-GTA-special"/>
        <a href="https://refresher.sk/76476-Zabanovany-placuci-Fortnite-streamer-musi-opustit-luxusnu-vilu-za-13-milionov-eur-Byval-v-nej-vdaka-hraniu"/>
        <a href="https://refresher.sk/76360-Placuceho-cheatera-vo-Fortnite-sa-zastal-najsledovanejsi-streamer-Ninja-Vraj-je-to-len-hlupe-dieta-a-ban-je-prisny"/>
        <a href="https://refresher.sk/76332-Cina-razne-zakroci-proti-PC-hram-maximalne-90-minut-denne-a-najneskor-do-2200-vecer"/>
        <a href="https://refresher.sk/76262-Nadaval-na-FIFU-a-potom-oplul-sal-s-logom-EA-Profesionalny-hrac-za-to-dostal-ban-spolocnosti-dosla-trpezlivost"/>
        <a href="https://refresher.sk/76249-Ma-Twitch-problem-Uz-od-neho-utiekol-CouRage-Shroud-aj-Ninja"/>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
      </related>
    </article>
  </body>
</html>