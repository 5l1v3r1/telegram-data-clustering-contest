<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820183.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T21:40:00+00:00"/>
    <meta property="og:title" content="چاووش اغلو: ترکیه در برابر تهدیدها تسلیم نمی‌شود"/>
    <meta property="og:description" content=" به گزارش فارس، وزیر خارجه ترکیه دوشنبه شب به وقت تهران در واکنش به تهدیدهای اتحادیه اروپا در تحریم این کشور، از ایستادگی مقابل هرگونه اعمال فشار خبر داد."/>
  </head>
  <body>
    <article>
      <h1>چاووش اغلو: ترکیه در برابر تهدیدها تسلیم نمی‌شود</h1>
      <address>
        <time datetime="2019-11-11T21:40:00+00:00">11 Nov 2019, 21:40</time>
      </address>
      <p>وزیر خارجه ترکیه در واکنش به ساز و کار تحریمی اتحادیه اروپا علیه کشورش گفت که آنکارا از حقوق خود در شرق مدیترانه نمی‌گذرد.</p>
      <p> به گزارش فارس، وزیر خارجه ترکیه دوشنبه شب به وقت تهران در واکنش به تهدیدهای اتحادیه اروپا در تحریم این کشور، از ایستادگی مقابل هرگونه اعمال فشار خبر داد.</p>
      <p>به گزارش وبگاه «ای ایچ آی» «مولود چاووش اغلو» وزیر خارجه ترکیه در این زمینه گفت، امید به اینکه ترکیه برابر تهدیدها تسلیم شده و از حقوق خود در شرق دریای مدیترانه کوتاه بیاید، انتظاری بیهوده است.</p>
      <p>بر اساس این گزارش، تنش‌ها در شرق  مدیترانه از سال گذشته و به دلیل عملیات اکتشاف و حفاری گاز ترکیه در این منطقه شدت یافته است.به دنبال شدت گرفتن این مسئله و بی توجهی ترکیه به هشدارها،  اتحادیه اروپا در جلسه دوشنبه خود  در «بروکسل» ساز و کار تحریم‌های احتمالی علیه ترکیه بابت عملیات حفاری این کشور در سواحل قبرس را تصویب کرد.</p>
      <p>به گزارش «آسوشیتدپرس» وزرای خارجه اتحادیه اروپا دوشنبه ساز و کاری را تصویب کردند که بر اساس آن اعمال تحریم علیه افراد، نهادهای مسئول یا فعال در عملیات حفاری غیرقانونی ترکیه در سواحل قبرس ممکن می‌شود. در این ساز و کار تاکنون مقام‌ها یا شرکت‌های ترکیه‌ای تحریم نشده‌اند. </p>
      <p>این در حالی است که وزارت خارجه ترکیه چندی قبل  طی بیانیه‌ای با اعتراض به اقدامات اخیر اتحادیه اروپا علیه آنکارا، اعلام کرد که در همکاری با این اتحادیه به صورت جدی تجدید نظر می‌کند.</p>
      <p>ترکیه از سال ۱۹۷۴ بخشی از خاک قبرس را به تصرف کرد واین کشور به دو قسمت ترکی و یونانی تقسیم شد. قبرس یونانی توسط جامعه جهانی به عنوان بخشی از اتحادیه اروپا شناخته می‌شود، اما بخش ترکی آن را فقط آنکارا به رسمیت می‌شناسد.</p>
    </article>
  </body>
</html>