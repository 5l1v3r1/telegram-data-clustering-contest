<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639478/%D9%87%D9%86%D8%AF-%D9%85%D8%A7%D9%86%D8%B9-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86-%D9%85%DB%8C%D9%84%D8%A7%D8%AF-%D9%BE%DB%8C%D8%A7%D9%85%D8%A8%D8%B1-%D8%B5-%D8%AF%D8%B1-%DA%A9%D8%B4%D9%85%DB%8C%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T16:44:00+00:00"/>
    <meta property="og:title" content="هند مانع برگزاری جشن میلاد پیامبر «ص» در کشمیر شد"/>
    <meta property="og:description" content="برای نخستین بار در تاریخ کشمیر مردم از برگزاری جشن میلاد پیامبر گرامی اسلام «ص» و هفته وحدت منع شدند و نظامیان هندی به سرکوب مردم پرداختند."/>
  </head>
  <body>
    <article>
      <h1>
        <a href="https://www.bultannews.com/fa/news/639478/%D9%87%D9%86%D8%AF-%D9%85%D8%A7%D9%86%D8%B9-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86-%D9%85%DB%8C%D9%84%D8%A7%D8%AF-%D9%BE%DB%8C%D8%A7%D9%85%D8%A8%D8%B1-%D8%B5-%D8%AF%D8%B1-%DA%A9%D8%B4%D9%85%DB%8C%D8%B1-%D8%B4%D8%AF">هند مانع برگزاری جشن میلاد پیامبر «ص» در کشمیر شد</a>
      </h1>
      <h2>برای نخستین بار در تاریخ کشمیر مردم از برگزاری جشن میلاد پیامبر گرامی اسلام «ص» و هفته وحدت منع شدند و نظامیان هندی به سرکوب مردم پرداختند.</h2>
      <address><time datetime="2019-11-11T16:44:00+00:00">11 Nov 2019, 16:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از کشمیر نامه، هر ساله هزاران نفر از مردم کشمیر از مناطق دور و نزدیک در آستانه میلاد پیامبر اکرم «ص» در مسجد حضرت بل گرد هم می آیند تا جشن بگیرند. مردم از شب قبل به دعا و راز و نیاز می پرداختند و بعد از نماز صبح در مراسمی که موی منتسب به حضرت رسول به نمایش گذاشته می شود شرکت می کردند و به دعا و نماز مشغول می شدند.</p>
      <p>ولی در سال جاری این مراسم نیز از طرف مقامات امنیتی ممنوع اعلام شد و نظامیان هندی مانع برگزاری این سنت قدیمی شدند. هند علت ممانعت از برگزاری این جشن را وضعیت ویژه کشمیر و حکومت نظامی اعلام کرده است.</p>
      <p>یکی از مقامات ارشد امنیتی در این خصوص اعلام کرده است: به کسی اجازه نخواهند داد که به سمت مسجد حرکت کند و شرایط امنیتی در سراسر شهر سرینگر از جمله مسجد و مناطق مجاور افزایش خواهد یافت.در طول سه ماه اخیر این چندمین بار است که مقامات امنیتی مانع از برگزاری مراسمات مذهبی در کشمیر می شوند.</p>
      <p>ممنوعیت مراسمات مذهبی در کشمیر از دهه نود میلادی آغاز شد. تا قبل از آن مسلمانان کشمیر در روز میلاد پیامبر (ص) از منطقه لال چوک و سایر مناطق دیگر به سمت مسجد حضرت بل راهپیمایی می‌کردند و در آنجا جشن میلاد پیامبر را برگزار می کردند. اما همزمان با ممنوعیت مراسم عزاداری شیعیان در روزهای 8 و 10 محرم این مراسم نیز ممنوع شد.</p>
      <p>گفتنی است حکومت نظامی در کشمیر از 98 روز پیش آغاز شده و سرکوب مردم توسط نظامیان هندی موجب کشته و زخمی شدن صدها نفر در این منطقه اشغالی شده است.</p>
      <p>هند طی 3 دهه اخیر بیش از 100 هزار کشمیری را کشته و باعث مفقودالاثر شدن 10 هزار نفر دیگر شده است.</p>
    </article>
  </body>
</html>