<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sivoho-rozpoviv-pro-informatoriv-z-ordlo-novini-ukrajini-50052892.html"/>
    <meta property="og:site_name" content="НВ"/>
    <meta property="article:published_time" content="2019-11-11T16:25:00+00:00"/>
    <meta property="og:title" content="«Особисті зв’язки»: Сівохо розповів, як отримує інформацію з окупованого Донбасу"/>
    <meta property="og:description" content="Радник секретаря Ради національної безпеки і оборони Сергій Сівохо привідкрив завісу щодо джерел інформації з тимчасово окупованих територій Донбасу."/>
  </head>
  <body>
    <article>
      <h1>«Особисті зв’язки»: Сівохо розповів, як отримує інформацію з окупованого Донбасу</h1>
      <h2>Радник секретаря Ради національної безпеки і оборони Сергій Сівохо привідкрив завісу щодо джерел інформації з тимчасово окупованих територій Донбасу.</h2>
      <address>
        <time datetime="2019-11-11T16:25:00+00:00">11 Nov 2019, 16:25</time>
      </address>
      <p>Інформацію про ситуацію на Донбасі він отримує «через особисті зв’язки» членів його команди — вихідців з окупованих територій Донецької області, передає <a href="https://www.ukrinform.ua/rubric-society/2815854-sivoho-rozpoviv-pro-svoih-informatoriv-na-okupovanomu-donbasi.html">Укрінформ.</a></p>
      <p>«Як я не раз вже казав, в моїй команді практично усі - вихідці з Донецька і Донецької області. Звісно, у всіх залишились зв’язки там, тому наша інформація — саме з таких особистих зв’язків. Звісно, ми спілкуємось не з чужими людьми, не просто з респондентами, ми отримуємо одні з найбільш правильних відповідей. Є позитивні зміни, звісно», — заявив Сівохо.</p>
      <p>Читайте також:<br/><a href="https://nv.ua/ukr/ukraine/politics/sivoho-ozvuchiv-krok-v-reintegraciji-donbasu-novini-ukrajini-50052878.html">&amp;nbspРеінтеграція Донбасу: Сівохо розповів, що має стати «першим кроком»</a></p>
      <p>Він також зауважив, що спілкувався з жителями підконтрольних та непідконтрольних територій під час візитів на Донбас: «Все це відбувалося на КПВВ, навколо КПВВ. Ви знаєте — це такий кордон між світами».</p>
      <p>Раніше Сергій Сівохо заявив, що українська сторона <a href="https://nv.ua/ukr/ukraine/politics/vibori-na-donbasi-elektoralne-doslidzhennya-novini-ukrajini-50050696.html">провела на тимчасово окупованих територіях Донбасу приблизне електоральне дослідження.</a></p>
      <p>При цьому він відмовився розповісти, як і хто проводив дослідження.</p>
    </article>
  </body>
</html>