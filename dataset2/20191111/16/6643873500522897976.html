<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/2GgAVy/jakob-ingebrigtsen-kaaret-til-maanedens-utoever"/>
    <meta property="og:site_name" content="Bergens Tidende"/>
    <meta property="article:published_time" content="2019-11-11T16:58:50+00:00"/>
    <meta property="og:title" content="Jakob Ingebrigtsen kåret til månedens utøver"/>
    <meta property="og:description" content="Jakob Ingebrigtsen er for tredje gang i 2019 kåret til månedens utøver i europeisk friidrett."/>
  </head>
  <body>
    <article>
      <h1>Jakob Ingebrigtsen kåret til månedens utøver</h1>
      <h2>Jakob Ingebrigtsen er for tredje gang i 2019 kåret til månedens utøver i europeisk friidrett.</h2>
      <address><time datetime="2019-11-11T16:58:50+00:00">11 Nov 2019, 16:58</time> by <a rel="author">NTB</a></address>
      <p>19-åringen vant oktoberavstemningen som den siste tiden er avholdt i regi av Det europeiske friidrettsforbundet.</p>
      <p>Prestasjonen som ga ham plass blant forrige måneds mest fremtredende utøvere kom under Hytteplanmila 19. oktober. Der knuste han konkurrentene med tiden 27.53 og satte ny norsk rekord på 10 kilometer gateløp. Tiden var også europeisk U20-rekord.</p>
      <p>
        <b>Den gamle norgesrekorden hadde Sondre Norstad Moen på 27.55.</b>
      </p>
      <p>Hytteplanmila var friidrettsprofilens siste løp som junior.</p>
      <p>Flere priser kan det også bli på Jakob Ingebrigtsen i tiden som kommer. Friidrettsprofilen er i det fem mann store finalefeltet som kjemper om å bli kåret til årets unge utøver av Det internasjonale friidrettsforbundet (IAAF).</p>
      <p>
        <a href="https://www.bt.no/sport/i/QoX3o8/jakob-ingebrigtsen-kjemper-mot-verdens-beste-om-aa-bli-aarets-unge-utoeve">Les også<br/>Jakob Ingebrigtsen kjemper mot verdens beste om å bli årets unge utøver<br/></a>
        <a href="https://www.bt.no/sport/i/VbXoBr/jakob-ingebrigtsen-19-kjoepte-nettopp-ny-leilighet-men-ingen-tjente">Les også<br/>Jakob Ingebrigtsen (19) kjøpte nettopp ny leilighet, men ingen tjente mer enn Gjert</a>
      </p>
      <p>Ingebrigtsen ble europamester på 3000 meter innendørs i sin første sesong på seniornivå. Han har de beste tidene oppnådd av en europeer under 20 år på både 1500 meter og en engelsk mil, og han har også europarekorden på 5000 meter.</p>
      <p>
        <b>Under VM i Doha ble det fjerdeplass på 1500 meter og femteplass på 5000 meter.</b>
      </p>
      <p>I kampen om IAAF-prisen får han blant annet tøff konkurranse fra to etiopiske medaljevinnere fra VM. Selemon Barega tok VM-sølv i Doha på 5000 meter, mens landsmannen Lamecha Girma tok sølvet på 3000 meter hinder.</p>
      <p>Vinneren kåres på IAAFs galla i Monaco 23. november.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/debatt/i/K3X2nX/fra-bryggen-til-vaagsallmenningen-floet-bosset-det-er-rett-og-slett-en"/>
        <a href="https://www.bt.no/btmeninger/debatt/i/qLx7Qe/vi-gjoer-nyankomne-elever-til-norge-en-bjoernetjeneste"/>
      </related>
      <ol>
        <li>
          <a href="https://www.bt.no/tag/Jakob_Ingebrigtsen">Jakob Ingebrigtsen</a>
        </li>
      </ol>
    </article>
  </body>
</html>