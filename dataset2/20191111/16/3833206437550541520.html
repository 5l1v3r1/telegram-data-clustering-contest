<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Uzhasni-podrobnosti-za-bratoubiistvoto-v-Troyan-truput-e-prestoyal-v-kushtata-nad-dve-sedmici-912951"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T16:56:00+00:00"/>
    <meta property="og:title" content="Ужасни подробности за братоубийството в Троян, трупът е престоял в къщата над две седмици"/>
    <meta property="og:description" content="Прокуратурата разследва убийството на 71-годишния от Троян, открит мъртъв в дома си. Пострадалият жи..."/>
  </head>
  <body>
    <article>
      <h1>Ужасни подробности за братоубийството в Троян, трупът е престоял в къщата над две седмици</h1>
      <address>
        <time datetime="2019-11-11T16:56:00+00:00">11 Nov 2019, 16:56</time>
      </address>
      <p>Прокуратурата разследва убийството на 71-годишния от Троян, открит мъртъв в дома си. Пострадалият живеел с брат си изолирано. Двамата не поддържали връзки с околните, а пострадалият страдал от психическо заболяване, съобщават от прокуратурата.</p>
      <p>В петък по сигнал на съседи била извършена проверка в дома на двамата братя. При огледа в една от стаите на къщата бил намерен трупът на 71-годишния мъж. По първоначални данни от огледа, смъртта е била причинена чрез удушаване. Трупът е престоял в къщата над две седмици. Назначена е съдебно-медицинска експертиза за установяване на непосредствената причина за смъртта.</p>
      <p>Като обвиняем е привлечен братът на пострадалия, мъж на 65 години от гр. Троян. С постановление на наблюдаващия прокурор, обвиняемият е задържан за срок от 72 часа. Назначена е съдебно-психиатрична експертиза за освидетелстване на извършителя.</p>
    </article>
  </body>
</html>