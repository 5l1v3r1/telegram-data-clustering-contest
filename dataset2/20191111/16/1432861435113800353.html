<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/emeri-zashtiti-igrachite-si-sled-zagubata-ot-lestyr-1405144.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T16:09:00+00:00"/>
    <meta property="og:title" content="Емери защити играчите си след загубата от Лестър"/>
    <meta property="og:description" content="В събота Арсенал допусна трето поражение за сезона в Премиър лийг от тима на Лестър Проблемът за играчите на Унай Емери обаче не беше самата загуба, а начинът, по-който „лисиците“ тотално надиграха „артилеристите“"/>
  </head>
  <body>
    <article>
      <h1>Емери защити играчите си след загубата от Лестър</h1>
      <address><time datetime="2019-11-11T16:09:00+00:00">11 Nov 2019, 16:09</time> by <a rel="author">Sportlive.bg</a></address>
      <p>В събота Арсенал допусна трето поражение за сезона в Премиър лийг от тима на <a href="https://www.sportlive.bg/tags/17016">Лестър</a>. Проблемът за играчите на <a href="https://www.sportlive.bg/tags/27503">Унай Емери</a> обаче не беше самата загуба, а начинът, по-който „лисиците“ тотално надиграха „артилеристите“. Поражението означава, че Арсенал са записали само една победа в изминалите си седем мача във всички турнири. Дова допълнително засили спекулациите за уволнението на Емери, но испанският наставник отказа да хвърли вината върху играчите си.</p>
      <p>„Искам да останем силни и да излезем от дупката. Имаме и млади играчи, които израстват при нас. Знам, че получаваме сериозни критики, но това ми се е случвало и преди и в крайна сметка излязохме от тежката ситуация. Приемам критиките, нормално е. Днес се справихме една идея по-добре в дефанзивен план. Разочаровани сме, но не от поведението на играчите, те спазиха тактическите указания. През второто полувреме създадохме няколко положения, но когато те отбелязаха, загубихме своите шансове“ каза Емери.</p>
      <p>Испанският наставник сподели, че топ 4 все още е реалистична цел, като допълни, че Манчестър Юнайтед и Тотнъм са дори по-назад в класирането. В момента <a href="https://www.sportlive.bg/tags/3848">Арсенал</a> се намира на 6-тото място в подреждането, като изостава на 8 точки от четвъртия Манчестър Сити.</p>
      <p>
        <i>
          <a href="https://www.sportlive.bg/worldfootball/england/Posledniqt-trenxor-izvel-Barselona-do-triumf-v-Shampionska-liga-mozhe-da-zameni-Emeri-1404817.html">А ето кой се спряга за евентуален заместник на Емери в Арсенал.</a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Dzhaka-obqvi-dali-smqta-da-napuska-Arsenal-sled-skandala-s-fenovete-1405143.html"/>
        <a href="https://www.sportlive.bg/worldfootball/england/Klyuchov-uikend-v-Premiyr-lijg-%E2%80%93-mozhe-li-top-4-da-byde-reshen-oshte-tazi-sedmica-1404631.html"/>
        <a href="https://www.sportlive.bg/worldfootball/england/Emeri-Mnogo-e-vazhno-za-nas-da-pobedim-Lestyr-1404475.html"/>
        <a href="https://www.sportlive.bg/worldfootball/england/Arsenal-maha-Dzhaka-prez-qnuari-1404438.html"/>
        <a href="https://www.sportlive.bg/worldfootball/england/Lestyr-izleze-vtori-sled-pobeda-nad-Arsenal-krizata-pri-topchiite-se-zadylbochava-1404702.html"/>
      </related>
    </article>
  </body>
</html>