<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/cina-gazu-naftogaz-pidvishchiv-cinu-gazu-dlya-naselennya-na-ponad-14-6-novini-ukrajini-50052891.html"/>
    <meta property="og:site_name" content="НВ"/>
    <meta property="article:published_time" content="2019-11-11T16:20:00+00:00"/>
    <meta property="og:title" content="Це врешті-решт мало статися. Нафтогаз підвищив ціни на газ для населення на 14,6%"/>
    <meta property="og:description" content="Ціна газу для населення у листопаді складе 4889 грн за тисячу кубометрів."/>
  </head>
  <body>
    <article>
      <h1>Це врешті-решт мало статися. Нафтогаз підвищив ціни на газ для населення на 14,6%</h1>
      <h2>Ціна газу для населення у листопаді складе 4889 грн за тисячу кубометрів.</h2>
      <address>
        <time datetime="2019-11-11T16:20:00+00:00">11 Nov 2019, 16:20</time>
      </address>
      <p><a href="https://nv.ua/tags/nak-naftohaz-ukrainy.html">Нафтогаз України</a> встановив на листопад 2019 року ціну на природний газ для потреб населення та інших споживачів, які отримують газ на регульованих умовах (ПСО) на рівні 4899 грн за тисячу кубометрів (без врахування ПДВ, націнки газзбутів та транспортних витрат), повідомили у компанії.</p>
      <p>Таким чином, у порівнянні з жовтнем ціна зросте на 14,65%.</p>
      <p>У компанії відзначили, що з 2016 року це — найнижча ціна на газ для населення в листопаді.</p>
      <p>«Цього місяця регульована ціна газу виявилася вищою, ніж ціна на умовах пропозиції від Нафтогазу <a href="https://nv.ua/biz/economics/naftogaz-predlozhil-ukraincam-zaranee-zakupit-gaz-na-otopitelnyy-sezon-novosti-ukrainy-50038661.html">Газовий запас</a> (4874,42 грн за тисячу кубометрів), тож споживачі, які скористались цією пропозицією, зекономлять свої кошти. Якщо споживач не використає за зимовий сезон весь передплачений обсяг, залишок коштів повернеться такому споживачу на його рахунок у повному обсязі», — додали у Нафтогазі.</p>
      <p>Нагадаємо, що для визначення ціни газу за ПСО Нафтогаз обирає найнижчий рівень серед чотирьох визначених урядом варіантів:</p>
      <p>— ціни Нафтогазу для комерційних споживачів за минулий місяць;</p>
      <p>— дані Мінекономрозвитку щодо середньої митної вартості газу за минулий місяць;</p>
      <p>— середньозваженої ціни на Українській енергетичній біржі;</p>
      <p>— ціни за урядовою постановою № 867 від 19 жовтня 2018 року.</p>
      <p>У листопаді 2019 року найменшою виявилась ціна Нафтогазу для комерційних споживачів на умовах передоплати.</p>
      <p>Раніше повідомлялося, що <a href="https://nv.ua/biz/markets/naftogaz-oproverg-feykovuyu-novost-o-postavkah-gaza-na-okkupirovannye-territorii-novosti-ukrainy-50049436.html">Нафтогаз спростував фейкові новини про постачання газу на тимчасово окуповані території Донецької та Луганської областей</a>.</p>
    </article>
  </body>
</html>