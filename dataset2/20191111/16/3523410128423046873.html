<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639464/%D8%AA%D8%B1%D8%A7%D9%85%D9%BE-%D9%82%D8%AF%D9%85%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%B1%D8%A7-%D8%B4%D9%85%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T16:06:00+00:00"/>
    <meta property="og:title" content="ترامپ قدم‌های ایران را شمرد!"/>
    <meta property="og:description" content="رئیس‌جمهوری آمریکا در پیامی توئیتری مدعی شد ایران همزمان می‌تواند ۲ قدم «خوب» و «بد» بردارد که اولی آزادی یک جاسوس آمریکایی است و..."/>
  </head>
  <body>
    <article>
      <h1>
        <a href="https://www.bultannews.com/fa/news/639464/%D8%AA%D8%B1%D8%A7%D9%85%D9%BE-%D9%82%D8%AF%D9%85%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%B1%D8%A7-%D8%B4%D9%85%D8%B1%D8%AF">ترامپ قدم‌های ایران را شمرد!</a>
      </h1>
      <h2>رئیس‌جمهوری آمریکا در پیامی توئیتری مدعی شد ایران همزمان می‌تواند ۲ قدم «خوب» و «بد» بردارد که اولی آزادی یک جاسوس آمریکایی است و...</h2>
      <address><time datetime="2019-11-11T16:06:00+00:00">11 Nov 2019, 16:06</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، دونالد <b>ترامپ</b> رئیس‌جمهوری <b>آمریکا</b> در پیامی توئیتری مدعی شد چنانچه ایران مامور سابق اف‌بی‌آی را که به زعم وی ربوده شده و حدود ۱۲ سال است که از وی خبری نیست، تحویل دهد؛ قدم بسیار مثبتی برداشته است.</p>
      <p>البته ترامپ به تازه‌ترین اقدام تهران در کاهش تعهدات هسته‌ای هم واکنش نشان داد و مدعی شد: همزمان، طبق شواهد و باور (ما)، ایران مشغول غنی‌سازی اورانیوم است که این می‌تواند قدم خیلی بدی باشد!</p>
      <p>ادعای ترامپ در حالی مطرح شد که چندی پیش، مایک پمپئو وزیر امور خارجه آمریکا مدعی شد ایران باید رابرت لوینسون را آزاد کند.</p>
      <p>این در حالی است که در دی ماه سال ۱۳۹۴ «جاش ارنست» سخنگوی وقت کاخ سفید اعلام کرده بود مقامات آن کشور اعتقاد دارند لوینسون دیگر در ایران نیست.</p>
      <p>ادعا می‌شود که لوینسون در جزیره کیش، مفقود شده است. جاش ارنست در آن زمان به خبرنگاران گفته بود دولت ایران در مورد جستجوی لوینسون اطمینان داده است.</p>
      <p>لوینسون در تاریخ ۹ مارس سال ۲۰۰۷ میلادی (اسفند ۱۳۸۵) ناپدید شد و مشخص نیست در حال حاضر کجا است. گزارش‌های گوناگونی در مورد فعالیت و ناپدید شدن او منتشر شده است؛ خبرگزاری آسوشیتدپرس پیش تر گفته بود او در مأموریتی تائید نشده برای سازمان اطلاعات مرکزی آمریکا (سیا) کار می‌کرده است.</p>
    </article>
  </body>
</html>