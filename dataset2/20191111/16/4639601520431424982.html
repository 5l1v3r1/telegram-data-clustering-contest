<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/sports/glitonei-tin-timoria-o-gkouardiola/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T16:30:52+00:00"/>
    <meta property="og:title" content="Γλιτώνει την τιμωρία ο Γκουαρδιόλα"/>
    <meta property="og:description" content="Καμία τιμωρία δεν θα επιβληθεί στον Πεπ Γκουαρδιόλα, παρά την… ειρωνική του χειραψία με τους διαιτητές στο τέλος της αναμέτρησης με τη Λίβερπουλ."/>
  </head>
  <body>
    <article>
      <h1>Γλιτώνει την τιμωρία ο Γκουαρδιόλα</h1>
      <h2>Καμία τιμωρία δεν θα επιβληθεί στον Πεπ Γκουαρδιόλα, παρά την… ειρωνική του χειραψία με τους διαιτητές στο τέλος της αναμέτρησης με τη Λίβερπουλ.</h2>
      <address><time datetime="2019-11-11T16:30:52+00:00">11 Nov 2019, 16:30</time> by <a rel="author">ΤοΒΗΜΑ Team</a></address>
      <p>Η Λίβερπουλ πήρε με εμφατικό τρόπο τη νίκη στο μεγάλο ντέρμπι απέναντι στη Μάντσεστερ Σίτι και αύξησε ακόμη περισσότερο τη διαφορά με τη βασική της αντίπαλο στην κούρσα του πρωταθλήματος (+9).</p>
      <p>Παρόλα αυτά, οι «πολίτες» είχαν έντονα παράπονα από τις διαιτητικές αποφάσεις του Όλιβερ, καθώς θεωρούν πως ο Άγγλος… έκλεισε τα μάτια σε δυο περιπτώσεις πέναλτι που θα μπορούσαν να είχαν καταλογιστεί υπέρ τους.</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Μάλιστα, μετά το τέλος του αγώνα ο Πεπ Γκουαρδιόλα κατευθύνθηκε προς το μέρος των ρέφερι και τους ευχαρίστησε με… εμφανώς ειρωνικό τρόπο, εκφράζοντας με αυτό τον τρόπο την έντονη δυσαρέσκειά του.</p>
      <p>Πάντως, ο Καταλανός φαίνεται πως δεν θα κληθεί σε απολογία για τη συγκεκριμένη ενέργεια και κατά συνέπεια δεν θα του επιβληθεί κάποια ποινή από την αγγλική Ποδοσφαιρική Ομοσπονδία, η οποία στο παρελθόν έχει εξαντλήσει την αυστηρότητά της πάνω σε παρόμοιες περιπτώσεις.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>