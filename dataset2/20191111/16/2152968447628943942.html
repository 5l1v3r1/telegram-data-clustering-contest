<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T16:22:00+00:00"/>
    <meta property="og:title" content="Манолова с &quot;14 класьора с доказателства&quot; за нарушения"/>
    <meta property="og:description" content="Тя и екипът &amp;#1117; внесоха искането за касиране на балотажа | Dnes.bg"/>
  </head>
  <body>
    <article>
      <h1>Манолова с "14 класьора с доказателства" за нарушения</h1>
      <h2>Тя и екипът ѝ внесоха искането за касиране на балотажа</h2>
      <address><time datetime="2019-11-11T16:22:00+00:00">11 Nov 2019, 16:22</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251735-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image2#photo">2</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image3#photo">3</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image4#photo">4</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image5#photo">5</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image6#photo">6</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image7#photo">7</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image8#photo">8</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image9#photo">9</a><a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268,image10#photo">10<br/></a>Както се и закани Мая Манолова, която остана втора в оспорваната битка за кметския стол в София, внесе искане за касиране на изборите. Според нея и екипа й има много нарушения на балотажа и това е основание да иска повторно преброяване на бюлетините.</p>
        <p>ЦИК оповести, че на втория тур на местния вот 45,13% от отишлите до урните са пуснали бюлетина за Манолова, а 49,98% за съперничката й от ГЕРБ Йорданка Фандъкова.</p>
        <p>Манолова и инициативният комитет, който е издигна за кандидат за столичен градоначалник, обявиха веднага след втория тур, че имат доказателства за груби нарушения на изборните правила.</p>
        <p>Така че днес Манолова и хората, които работиха с нея, внесоха "14 класьора с доказателства" за нарушения на вота заедно с жалбата с искане за касиране в Общинската избирателна комисия.</p>
        <p>Тя обясни, че целта на жалбата не е да пречи на работата на Столична община.</p>
        <p>"А заради справедливостта, заради множеството тежки нарушения и злоупотреби с изборните права на столичани. Не става дума за моя избор и моя глас, а за тежка злоупотреба с гласовете на хиляди столичани от изборната машина на ГЕРБ. Тя включи и направи съучастници и много граждани в купуването на вота, контролирането и продаването на гласове и т.н. Смятаме, че това не трябва да бъде оставено така, без последствие. Затова внасяме тази жалба. Въпросът е ще има ли кой да накаже изборната машина на ГЕРБ", коментира Манолова.</p>
        <p>Екипът на бившия омбудсман започва и петиция, с която да оспори резултата от вота и да поиска  законодателни промени, които да въведат машинното и електронното гласуване.</p>
        <p>Резултатите от изборите ще обжалват и кандидати за районни кметове на БСП - за кварталите "Искър", "Люлин" и "Красна поляна".</p>
        <related>
          <h4>Още по темата</h4>
          <a href="https://www.dnes.bg/mestni-izbori-19/2019/11/10/maia-manolova-vnasia-jalba-za-kasirane-na-izborite-v-sofiia.429150"/>
          <a href="https://www.dnes.bg/mestni-izbori-19/2019/11/04/bsp-zad-manolova-za-kasirane-na-vota-v-sofiia-a-ako-napravi-partiia.428522"/>
        </related>
      </anchor>
    </article>
  </body>
</html>