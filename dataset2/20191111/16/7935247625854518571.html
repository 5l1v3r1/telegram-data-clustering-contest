<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/dunya-ekonomisinde-hava-bozuyor-214837h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T16:00:25+00:00"/>
    <meta property="og:title" content="Dünya ekonomisinde hava bozuyor!"/>
    <meta property="og:description" content="Ifo Dünya Ekonomi İklimi Endeksi, yılın dördüncü çeyreğinde eksi 18,8 puana gerileyerek 2009'un ikinci çeyreğinden bu yana en düşük seviyesine indi."/>
  </head>
  <body>
    <article>
      <h1>Dünya ekonomisinde hava bozuyor!</h1>
      <h2>Ifo Dünya Ekonomi İklimi Endeksi, yılın dördüncü çeyreğinde eksi 18,8 puana gerileyerek 2009'un ikinci çeyreğinden bu yana en düşük seviyesine indi.</h2>
      <address>
        <time datetime="2019-11-11T16:00:25+00:00">11 Nov 2019, 16:00</time>
      </address>
      <p>Merkezi Münih'te bulunan Alman Ekonomi Araştırma Enstitüsü (Ifo), 117 ülkeden 2 bin 230 uzmanın katılımıyla gerçekleştirilen yılın dördüncü çeyreğine ilişkin Dünya Ekonomi Anketi'nin (WES) sonuçlarını açıkladı. Buna göre, yılın üçüncü çeyreğinde eksi 10,1 puan olan endeks, son çeyrekte eksi 18,8 puana indi. Böylece endeks, 2009'un ikinci çeyreğinden (eksi 35,8) bu yana en düşük seviyesine indi.</p>
      <p>Ifo Başkanı Clemens Fuest, konuya ilişkin değerlendirmesinde, küresel ekonominin soğumaya devam ettikçe hem mevcut durum hem de beklentilerde azalma olduğunu belirterek, ''Neredeyse tüm bölgelerde ekonomik iklimde bir bozulma oldu. Gelişmekte olan piyasalarda düşüş eğilimi çoğunlukla Asya'da gerçekleşirken, gelişmiş ekonomilerde ise ABD'de yoğunlaştı'' ifadelerini kullandı. Uzmanların, dünya genelinde özel tüketimin düşük kalmasını, daha düşük ticaret ve yatırım faaliyetleri beklediklerini aktaran Fuest, ''Bu yılın ilkbaharına kıyasla makroekonomik talebi ve inovasyonu yetersiz olarak değerlendiren uzmanların oranında belirgin bir artış oldu'' değerlendirmesinde bulundu.</p>
    </article>
  </body>
</html>