<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/pe-13-noiembrie-alro-slatina-si-grupul-sphera-isi-publica-rezultatele-la-noua-luni-din-2019-urmeaza-cea-mai-aglomerata-sedinta-pe-14-noiembrie-18569331"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T16:01:28+00:00"/>
    <meta property="og:title" content="Pe 13 noiembrie Alro Slatina şi grupul Sphera îşi publică rezultatele la nouă luni din 2019. Urmează cea mai aglomerată şedinţă pe 14 noiembrie"/>
    <meta property="og:description" content="Producătorul de aluminiu Alro Slatina (ALR) şi grupul Sphera (SFG), care operează în sistem de franciză restauranteole KFC şi Pizza Hut în România, îşi vor publica rezultatele financiare aferente primelor nouă luni din 2019 miercuri, 13 noiembrie."/>
  </head>
  <body>
    <article>
      <h1>Pe 13 noiembrie Alro Slatina şi grupul Sphera îşi publică rezultatele la nouă luni din 2019. Urmează cea mai aglomerată şedinţă pe 14 noiembrie</h1>
      <address><time datetime="2019-11-11T16:01:28+00:00">11 Nov 2019, 16:01</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Producătorul de aluminiu Alro Slatina (ALR) şi grupul Sphera (SFG), care operează în sistem de franciză restauranteole KFC şi Pizza Hut în România, îşi vor publica rezultatele financiare aferente primelor nouă luni din 2019 miercuri, 13 noiembrie.</p>
      <p>Alro Slatina a încheiat primele şase luni cu afaceri de 1,5 mld. lei, în scădere cu 3,7% faţă de S1/2018, şi un profit net de 79,8 mil. lei, minus 48%, în timp ce Sphera a raportat un profit net consolidat de 13,7 mil. lei în S1/2019, minus 27% faţă de S1/2018, la afaceri de 446 mil. lie, mai mari cu 27%.</p>
      <p>Până acum, trei companii şi-au anunţat rezultatele la nouă luni, respectiv OMV Petrom, BRD SocGen şi Bursa de Valori Bucureşti. Cea mai aglomerată şedinţă este cea din 14 noiembrie, când Conpet Ploieşti, Digi Communications, MedLife, Romgaz, Nuclearelectrica, Transgaz şi Banca Transilvania sunt programate pentru anunţarea rezultatelor, în timp ce pe 15 noiembrie, a doua cea mai aglomerată zi, este rândul Electrica, Fondul Proprietatea, Transelectrica şi Purcari.</p>
    </article>
  </body>
</html>