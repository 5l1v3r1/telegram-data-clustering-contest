<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/nuova-ondata-di-maltempo-scuole-chiuse-a-messina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T16:31:50+00:00"/>
    <meta property="og:title" content="Nuova ondata di maltempo, scuole chiuse a Messina. Unime sospende attività didattica"/>
    <meta property="og:description" content="Una nuova ondata di maltempo si è abbattuta sul tutta la Sicilia. Nel pomeriggio, la Protezione civile regionale ha emanato l’ allerta rossa e pochi minuti fa il sindaco di Messina Cateno De Luca ha firmato l’ordinanza di chiusura di tutte le scuole , di ogni ordine e grado, presenti sul territorio comunale. Domani, martedì […]"/>
  </head>
  <body>
    <article>
      <h1>Nuova ondata di maltempo, scuole chiuse a Messina. Unime sospende attività didattica</h1>
      <address><time datetime="2019-11-11T16:31:50+00:00">11 Nov 2019, 16:31</time> by <a rel="author" href="https://www.tempostretto.it/author/danila-la-torre" target="_blank">Danila La Torre</a></address>
      <p>Una nuova ondata di maltempo si è abbattuta sul tutta la Sicilia. Nel pomeriggio, la Protezione civile regionale ha emanato l’ allerta rossa e pochi minuti fa il sindaco di Messina <b>Cateno De Luca</b> ha firmato l’ordinanza di chiusura di tutte le scuole , di ogni ordine e grado, presenti sul territorio comunale.</p>
      <p><b>Domani, martedì 12 novembre</b>, i cancelli di tutti gli Istituti scolastici cittadini resteranno sbarrati, per via delle avverse condizioni meteorologiche.</p>
      <p>Il primo cittadino di Messina – così come hanno fatto i suoi colleghi dei comuni jonici e tirrenici – ha deciso di chiudere tutti plessi scolastici.</p>
      <p>“Le condizioni meteo previste – si legge nell’ordinanza firmata da De Luca- potrebbero comportare significativi disagi alla circolazione stradale ed al transito pedonale, con correlati rischi per l’incolumità della cittadinanza”.</p>
      <p>“Al fine di prevenire situazioni di disagio e/o pericolo si ritiene opportuno procedere alla sospensione delle attività di tutti gli istituti scolastici pubblici, privati e parificati di ogni ordine e grado, ivi comprese le strutture educative ed assistenziali (a gestione diretta ed indiretta) e le Università, nonché la chiusura di tutti i cimiteri cittadini”, si legge testualmente nel provvedimento di Palazzo Zanca.</p>
      <p>
        <b>LEGGI L’ORDINANZA INTEGRALE</b>
      </p>
      <figure>
        <img src="https://www.tempostretto.it/wp-content/uploads/2019/11/ordinanza-scuole.jpg"/>
      </figure>
      <figure>
        <img src="https://www.tempostretto.it/wp-content/uploads/2019/11/ordinanza-scuole-2.jpg"/>
      </figure>
      <h3>Sospensione attività didattica all’Unime</h3>
      <p>A causa dell’allerta meteo per le avverse condizioni atmosferiche previste per giorno 12 novembre e facendo seguito al provvedimento del Sindaco del Comune di Messina, è stata disposta la sospensione dell’attività didattica in tutti i Dipartimenti dell’Ateneo.</p>
      <h4>Articoli correlati</h4>
    </article>
  </body>
</html>