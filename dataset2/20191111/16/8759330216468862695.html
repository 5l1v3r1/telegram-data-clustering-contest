<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903395/kompany-over-moeilijke-2008-ik-leefde-echt-op-mijn-eentje-in-het-buitenland-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T16:20:00+00:00"/>
    <meta property="og:title" content="Kompany zat diep: &quot;Je hebt het gevoel dat je alles verliest waar je van houdt&quot;"/>
    <meta property="og:description" content="Vincent Kompany is meer dan een voetballer, dat is algemeen bekend. Buiten het voetbal heeft de speler van RSC Anderlecht nog heel wat projecten lopen en bovendien maakte hij persoonlijk ook al wat mee in zijn leven. Vooral het jaar 2008 blijkt in dat opzicht een scharnierpunt geweest te zijn, aldus Kompany zelf."/>
  </head>
  <body>
    <article>
      <h1>Kompany zat diep: "Je hebt het gevoel dat je alles verliest waar je van houdt"</h1>
      <address>
        <time datetime="2019-11-11T16:20:00+00:00">11 Nov 2019, 16:20</time>
      </address>
      <p>
        <b>Vincent Kompany is meer dan een voetballer, dat is algemeen bekend. Buiten het voetbal heeft de speler van RSC Anderlecht nog heel wat projecten lopen en bovendien maakte hij persoonlijk ook al wat mee in zijn leven. Vooral het jaar 2008 blijkt in dat opzicht een scharnierpunt geweest te zijn, aldus Kompany zelf.</b>
      </p>
      <p>In die periode zat Kompany bij Hamburg SV, waar hij geplaagd werd door pech. "Ik leefde in het buitenland. Ik was 20 tot 22 jaar en ik leefde echt op mijn eentje. Ik had letterlijk maar één vriend in die periode. Bovendien kreeg mijn zus kanker rond die periode, mijn moeder had ook al kanker. En zij woonden toen in Brussel ...", doet Kompany het verhaal bij <i>BBC Radio 5.</i></p>
      <aside>Lees meer<br/><a href="https://www.voetbalprimeur.be/nieuws/903326/mourinho-lacht-met-kompany-bij-liverpool-man-city-je-bedankte-mij-nooit-.html?itm_source=www.voetbalprimeur.be&amp;itm_medium=highlighted-content">Mourinho dolt met Kompany bij Liverpool-Man City: "Je bedankte mij nooit"</a></aside>
      <p>Alsof dat nog niet genoeg was, sloeg het noodlot nogmaals toe. "Ik had mijn pees afgescheurd, waardoor ik vaak alleen thuiszat en nadacht, nadacht, nadacht. Je hebt het gevoel dat je alles verliest waar je van houdt: voetbal, je familie, je moeder, je zus ... Aan de andere kant leerde ik dat jaar ook mijn vrouw kennen", onthoudt Kompany ook het positieve.</p>
      <p><b>Dood van zijn moeder</b><br/>"Toen mijn moeder overleed, zei ze zoveel waardevolle dingen tegen mij", omschrijft de aanvoerder van Anderlecht het belang van zijn moeder. "Die draag ik nu veel meer mee in mijn leven. Alle zaken die ik later verwezenlijkt heb, zoals mijn master diploma halen aan de universiteit van Manchester of terugkeren na al die blessures, heb ik bereikt dankzij mijn moeder."</p>
      <aside>Lees meer<br/><a href="https://www.voetbalprimeur.be/nieuws/903303/kompany-gelooft-nog-in-city-dit-is-geen-beslissende-nederlaag-.html?itm_source=www.voetbalprimeur.be&amp;itm_medium=highlighted-content">Kompany gelooft nog in de kansen van City: "Het was een goede prestatie"</a></aside>
      <p>"Ik probeer dus in te zien dat dat het lastigste jaar uit mijn leven was, maar tegelijk kwam ik erna uit bij de beste gebeurtenissen uit mijn leven, omdat ik nooit opgaf en mezelf niet toeliet om het slachtoffer te spelen van mijn situatie", sluit Kompany wijs af. Sinds de komst van Frank Vercauteren is het <a href="https://www.voetbalprimeur.be/nieuws/903198/kompany-laat-nog-eens-van-zich-horen-na-overwinning-van-anderlecht.html?utm_source=doorlink&amp;utm_medium=doorlink&amp;utm_campaign=%2F">bij Anderlecht erg stil rond de Brusselaar.</a></p>
      <figure>
        <iframe data-src="https://twitter.com/bbc5live/status/1193899933197361152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>