<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/diktyo-katagrafis-peristatikon-ratsistikis-vias-anisyxei-gia-tis-ksenofovikes-tou-antidraseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T16:43:30+00:00"/>
    <meta property="og:title" content="Δίκτυο Καταγραφής Περιστατικών Ρατσιστικής Βίας: Ανησυχεί για τις ξενοφοβικές του αντιδράσεις"/>
    <meta property="og:description" content="Το Δίκτυο καλεί την πολιτεία να εξασφαλίσει την ομαλή μετάβαση και ένταξη τους"/>
  </head>
  <body>
    <article>
      <h1>Δίκτυο Καταγραφής Περιστατικών Ρατσιστικής Βίας: Ανησυχεί για τις ξενοφοβικές του αντιδράσεις</h1>
      <h2>Το Δίκτυο καλεί την πολιτεία να εξασφαλίσει την ομαλή μετάβαση και ένταξη τους</h2>
      <address><time datetime="2019-11-11T16:43:30+00:00">11 Nov 2019, 16:43</time> by <a rel="author">ΤοΒΗΜΑ Team</a></address>
      <p>Την ανησυχία τους για τις ξενοφοβικές αντιδράσεις κατά προσφύγων εκφράζουν οι οργανώσεις του Δικτύου Καταγραφής Περιστατικών Ρατσιστικής Βίας.</p>
      <p>Όπως αναφέρεται σε σχετική ανακοίνωση, «τα περιστατικά αυτά προέρχονται από τοπικές μειοψηφικές ομάδες, ωστόσο η γενίκευσή τους, η συμμετοχή θεσμικών εκπροσώπων σε αυτά και ο οργανωμένος χαρακτήρας που φαίνεται να λαμβάνουν μας ανησυχούν ιδιαίτερα».</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Το Δίκτυο Καταγραφής Περιστατικών Ρατσιστικής Βίας, συνεχίζει η ανακοίνωση, «έχει πολλές φορές στο παρελθόν τονίσει τη διασύνδεση της ανόδου της ξενοφοβίας και των ρατσιστικών εκδηλώσεων τόσο με την έλλειψη μιας συνεκτικής μεταναστευτικής πολιτικής όσο και με την κατάσταση υπερσυγκέντρωσης πληθυσμού για μεγάλο διάστημα στα νησιά και σε μαζικές δομές φιλοξενίας».</p>
      <p>Το Δίκτυο καλεί τους εκπροσώπους της Πολιτείας, της τοπικής αυτοδιοίκησης, αλλά και των ΜΜΕ «να απόσχουν από την ξενοφοβική ρητορική που αναπαράγει αρνητικά στερεότυπα και ψευδείς ειδήσεις, και κανονικοποιεί ή ενίοτε και ενθαρρύνει ακραία ξενοφοβικές αντιδράσεις».</p>
      <p>Επίσης, καλεί την πολιτεία «να εξασφαλίσει την ομαλή μετάβαση και ένταξη των προσφύγων σε δομές φιλοξενίας, καθώς και να εφαρμόσει στο ακέραιο την αντιρατσιστική νομοθεσία, ενόψει και της διαδικασίας συγκρότησης του Εθνικού Συμβουλίου κατά του Ρατσισμού και της Μισαλλοδοξίας».</p>
      <p>Τέλος, ζητά να υπάρξει ειδική μέριμνα για την ενημέρωση και τη στήριξη των τοπικών κοινωνιών.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/08/society/eisaggeliki-paremvasi-gia-ta-gegonota-sta-vrasna/"/>
        <a href="https://www.tovima.gr/2019/11/06/society/epitethikan-se-prosfygopoulo-ekso-apo-sxoleio-sti-thessaloniki/"/>
        <a href="https://www.tovima.gr/2019/07/29/society/i-ratsistiki-via-ginetai-synitheia/"/>
        <a href="https://www.tovima.gr/2019/07/25/society/epitethikan-se-metanasti-konta-sto-panteio-panepistimio/"/>
        <a href="https://www.tovima.gr/2019/07/04/society/xeiropedes-ston-feromeno-os-arxigos-tis-ratsistikis-organosis-krypteia/"/>
        <a href="https://www.tovima.gr/2019/05/16/politics/ypopsifioi-eyrovouleytes-topothetountai-gia-tin-anodo-tis-akrodeksias-stin-eyropi/"/>
      </related>
    </article>
  </body>
</html>