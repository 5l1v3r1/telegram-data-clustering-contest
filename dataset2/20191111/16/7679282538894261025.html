<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-hassan-rouhani-trying-new-way-to-continue-iran-nuclear-deal-2844133.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T16:57:04+00:00"/>
    <meta property="og:title" content="परमाणु सौदे को बरकरार रखने के लिए हसन रूहानी की नई कोशिश"/>
    <meta property="og:description" content="ईरान के राष्ट्रपति ने वैश्विक ताकतों के साथ 2015 में हुए परमाणु सौदे को बचाए रखने के लिए एक नयी पेशकश की है जिसके तहत उसे अगले वर्ष से विदशों से हथियार खरीदने और दुनिया को हथियार बेचे जाने का मौका..."/>
  </head>
  <body>
    <article>
      <h1>परमाणु सौदे को बरकरार रखने के लिए हसन रूहानी की नई कोशिश</h1>
      <address><time datetime="2019-11-11T16:57:04+00:00">11 Nov 2019, 16:57</time> by <a rel="author">एपी,तेहरान</a></address>
      <p>ईरान के राष्ट्रपति ने वैश्विक ताकतों के साथ 2015 में हुए परमाणु सौदे को बचाए रखने के लिए एक नयी पेशकश की है जिसके तहत उसे अगले वर्ष से विदशों से हथियार खरीदने और दुनिया को हथियार बेचे जाने का मौका मिल सकता है। राष्ट्रपति हसन रूहानी ने ईरान के दक्षिण पश्चिम करमन प्रांत के रफसनजान में सोमवार को एक भाषण के दौरान ये टिप्पणियां की।</p>
      <p>रूहानी ने कहा, “अगर हम परमाणु सौदे को बचाए रखते हैं तो ईरान के हथियार प्रतिबंध को हटा लिया जाएगा और हम दुनिया से हथियार खरीद सकते हैं या उन्हें अपने हथियार बेच सकते हैं। यह सौदे के महत्त्वपूर्ण प्रभावों में से एक है।” हथियारों पर अमेरिका की ओर से लगाए गए प्रतिबंध पहले से ही ट्रंप प्रशासन के लिए चिंता का विषय बने हुए हैं।</p>
      <p>यह सब ऐसे समय में हो रहा है जब राष्ट्रपति डोनाल्ड ट्रंप ने पिछले साल एकपक्षीय तरीके से इस सौदे से अमेरिका को बाहर कर लिया था। उसके बाद से ही ईरान ने यूरोप पर दबाव बनाने के लिए सौदे के तहत लगी सीमाओं को तोड़ना शुरू कर दिया था।</p>
    </article>
  </body>
</html>