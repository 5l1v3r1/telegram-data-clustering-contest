<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741173"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:00:00+00:00"/>
    <meta property="og:title" content="แข่งเรือพายแชมป์ชิงแชมป์ งานนมัสการหลวงพ่อโสธร ปี62 "/>
    <meta property="og:description" content="รองผู้ว่าฯ ฉะเชิงเทรา เปิดกิจกรรมประเพณีแข่งเรือพายแชมป์ชิงแชมป์ เนื่องในงานนมัสการหลวงพ่อโสธรประจำปี 2562"/>
  </head>
  <body>
    <article>
      <h1>แข่งเรือพายแชมป์ชิงแชมป์ งานนมัสการหลวงพ่อโสธร ปี62 </h1>
      <address>
        <time datetime="2019-11-11T16:00:00+00:00">11 Nov 2019, 16:00</time>
      </address>
      <p>
        <b>รองผู้ว่าฯ ฉะเชิงเทรา เปิดกิจกรรมประเพณีแข่งเรือพายแชมป์ชิงแชมป์ เนื่องในงานนมัสการหลวงพ่อโสธรประจำปี 2562</b>
      </p>
      <p>เมื่อวันที่ 11 พ.ย. ที่บริเวณท่าน้ำวัดโสธรวรารามวรวิหาร อำเภอเมืองฉะเชิงเทรา นายสรายุทธ แก้วกุลปรีชา รองผู้ว่าราชการจังหวัดฉะเชิงเทรา เป็นประธานเปิดกิจกรรมประเพณีแข่งเรือพายแชมป์ชิงแชมป์ เนื่องในงานนมัสการหลวงพ่อโสธรประจำปี 2562 พร้อมมอบเกียรติบัตรแก่ผู้ให้การสนับสนุนการจัดกิจกรรมในครั้งนี้ พร้อมด้วย นายประโยชน์ โสรัจจกิจ ประธานหอการค้าจังหวัดฉะเชิงเทรา  กล่าวรายงาน และส่วนราชการที่เกี่ยวข้องร่วมพิธีเปิดฯ<br/>    <br/>ทั้งนี้กิจกรรมประเพณีแข่งเรือพายเป็นประเพณีปฏิบัติสืบทอดกันมาอย่างช้านานซึ่งจะจัดในวันเพ็ญเดือนสิบสอง ในงานนมัสการหลวงพ่อโสธรเป็นประจำทุกปี เพื่อจัดถวายหลวงพ่อโสธร โดยมีประชาชนทั้งใกล้และไกลส่งเรือเข้าร่วมการแข่งขันในประเภทต่างๆ อย่างต่อเนื่อง การจัดการแข่งขันในครั้งนี้หอการค้าจังหวัดฉะเชิงเทราจัดขึ้น เพื่ออนุรักษ์และสืบสานประเพณีแข่งเรือพายในงานนมัสการหลวงพ่อโสธรให้คงอยู่สืบไปก่อให้เกิดความรักความสามัคคีระหว่างกันของชาวจังหวัดฉะเชิงเทรา ถ่ายทอดประเพณีแข่งเรือพายให้ลูกหลานได้ซึมซับและรับนำไปอนุรักษ์สืบทอดต่อไป </p>
      <figure>
        <img src="https://www.dailynews.co.th/admin/upload/20191111/news_rVVJtAGuWf205730_533.jpg?v=20191111232?v=6145"/>
      </figure>
      <p>  <br/>โดยในปีนี้มีการแข่งขันเรือประเภทต่างๆ ประกอบด้วย เรือยาว 30 ฝีพาย เป็นการเชิญแชมป์แต่ละสนามมาประชัน เพื่อชิงแชมป์ที่สนามแห่งนี้ /เรือมาด 12 ฝีพาย /เรือมาด 9  ฝีพาย เรือมาเป็นเรือที่ชาวบ้านในพื้นที่เคยใช้ในการขนส่งข้าวและสิ่งของต่างๆ ในอดีต ซึ่งในครั้งนี้เป็นการเชิญแชมป์แต่ละสนามมาประชันเพื่อชิงแชมป์ที่สนามแห่งนี้ และเรือพลาสติก 2 ฝีพาย เพื่อสร้างสีสันให้กับการจัดงานครั้งนี้<br/><br/>เอนก วันทิพพา<br/>ผู้สื่อข่าวเว็บไซต์เดลินิวส์ออนไลน์ จ.ฉะเชิงเทรา</p>
    </article>
  </body>
</html>