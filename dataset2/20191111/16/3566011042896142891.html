<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546550.html/%D8%AD%D9%81%D8%B1---%D8%AD%D9%84%D9%82%D9%87-%DA%86%D8%A7%D9%87-%D8%A2%D8%A8-%D8%AF%D8%B1-%D9%BE%D9%84%D8%AF%D8%AE%D8%AA%D8%B1-%D9%88-%D9%85%D8%B9%D9%85%D9%88%D9%84%D8%A7%D9%86-%D8%AE%D8%B7%D9%88%D8%B7-%D9%85%D9%82%D8%A7%D9%88%D9%85-%D8%AC%D8%A7%DB%8C%DA%AF%D8%B2%DB%8C%D9%86-%D8%AE%D8%B7%D9%88%D8%B7-%D9%82%D8%A8%D9%84%DB%8C-%D8%A2%D8%A8-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T16:31:00+00:00"/>
    <meta property="og:title" content="حفر ۶ حلقه چاه آب در پلدختر و معمولان/خطوط مقاوم جایگزین خطوط قبلی آب می‌شود"/>
    <meta property="og:description" content="مدیر عامل آب و فاضلاب شهری لرستان با اشاره به حفر 6 حلقه چاه آب در پلدختر و معمولان گفت: خطوط مقاوم در برابر حوادث جایگزین خطوط قبلی آب می‌شود."/>
  </head>
  <body>
    <article>
      <h1>حفر ۶ حلقه چاه آب در پلدختر و معمولان/خطوط مقاوم جایگزین خطوط قبلی آب می‌شود</h1>
      <h2>مدیر عامل آب و فاضلاب شهری لرستان:</h2>
      <address>
        <time datetime="2019-11-11T16:31:00+00:00">11 Nov 2019, 16:31</time>
      </address>
      <p>مدیر عامل آب و فاضلاب شهری لرستان با اشاره به حفر 6 حلقه چاه آب در پلدختر و معمولان گفت: خطوط مقاوم در برابر حوادث جایگزین خطوط قبلی آب می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمیدرضا کرموند در گفت‌وگو با خبرنگار <a href="http://safiraflak.ir/?p=1500">سفیر افلاک</a> اظهار داشت: در سیلاب امسال مشکلاتی در حوزه آب شهرستان پلدختر و معمولان ایجاد شد به طوری که خط انتقال و تاسیسات آب معمولان تخریب و دچار خسارت شدند که هم اکنون خط جایگزین خط انتقال آب معمولان در حال اجراست.</p>
      <p>وی افزود: در همان روزهای اول پس از سیل، خطوط جایگزین انجام شد و هم اکنون نیز خطوط جایگزین موقت در حال انجام و تامین آب صورت می گیرد.</p>
      <p>مدیرعامل آب و فاضلاب شهری لرستان با تاکید بر این که باید خطوط نهایی را اجرایی کنیم افزود: با برنامه‌ریزی و اجرای پروژه‌ها باید خطوطی که در مقابل سیلاب و حوادث دیگر مقاوم باشد را جایگزین کرد.</p>
      <p>کرموند تصریح کرد: این پروژه از زیر رودخانه عبور کرده و خط انتقال پولادی ۲۵۰ است که از شمال شهر و منطقه مجاور تونل، تامین آب شهر معمولان را انجام می‌دهد و در پلدختر مرحله اجرایی و خط انتقال ترمیم و جایگزین قبلی می‌شود.</p>
      <p>وی بیان کرد: ۲ شهر پلدختر و معمولان از منابع منحصر به فردی تامین آب می‌شود که در معمولان چاه‌های شمال شهر با یک خط انتقال، ورودی شهر آب شهر را تامین می‌کند و در پلدختر نیز به این صورت است که در موازات کار اجرایی این پروژه‌ها پروژه ژئوفیزیک مناطق جنوبی پلدختر و معمولان را به منظور پیدا کردن منابع آب جدید انجام داده‌ایم.</p>
      <p>مدیر عامل آب و فاضلاب شهری لرستان گفت: در این دو منطقه به دلیل بافت زمین شناسایی، کیفیت آب مطلوب نیست و در این راستا چهار حلقه چاه در پلدختر و ۲ حلقه چاه در معمولان  حفر می‌شود که با شرکت‌ها منعقد کردیم و منابع جدید و با کیفیت را پیدا کنیم و در صورتی که منابع جدید پیدا شود خطوط انتقال اجرایی می‌شود.</p>
      <p>وی گفت: این اتفاق می‌افتد که آب مورد نیاز این دو شهر از دو منبع جداگانه تامین ‌شود و پایداری منابع آب در این شهر افزایش یابد تا شاهد نباشیم که با هر حادثه آب این دو شهر قطع شود.</p>
      <p>انتهای پیام/</p>
    </article>
  </body>
</html>