<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/vnimanie-trgovtsi-razkrikha-s-kakv-trik-mamyat-potrebiteli-che-przholata-e-pryasna_news708594.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T16:05:00+00:00"/>
    <meta property="og:title" content="Внимание! Търговци разкриха с какъв трик мамят потребители, че пържолата е прясна"/>
    <meta property="og:description" content="Нормалният цвят на узрялото свинско месо е розов, като отива към леко кафеникав"/>
  </head>
  <body>
    <article>
      <h1>Внимание! Търговци разкриха с какъв трик мамят потребители, че пържолата е прясна</h1>
      <h2>Нормалният цвят на узрялото свинско месо е розов, като отива към леко кафеникав</h2>
      <address>
        <time datetime="2019-11-11T16:05:00+00:00">11 Nov 2019, 16:05</time>
      </address>
      <p>https://blitz.bg/ikonomika/vnimanie-trgovtsi-razkrikha-s-kakv-trik-mamyat-potrebiteli-che-przholata-e-pryasna_news708594.html Blitz.bg</p>
      <figure>
        <img src="https://static.blitz.bg/documents/thumbnails/730/201708/1502365589-48384-660-370pagespeedcefrfayfiolr.jpg"/>
        <figcaption>Снимка: БГНЕС</figcaption>
      </figure>
      <p><b>Розовият цвят на пържолите и свинското по щандовете на търговските вериги се дължи на обработката им с дезинфектант. За това разказаха за "Телеграф" производители на свинско месо от Врачанско. </b><br/><br/>Нормалният цвят на узрялото свинско месо е розов, като отива към леко кафеникав. По това време може да се познае, че е прясно и не е внесено от другия край на планетата, коментираха търговци и производители. <br/><br/>В много случаи обаче, за да остане месото със свеж розов цвят, производителите използват калиев перманганат - вещество с червен цвят, популярно като дезифектант, както и с антигъбични свойства. Плюсът му е, че е безвкусен и не може да се засечен извън лаборатория. <br/><br/>По-възрастните клиенти лесно разпознават "освеженото" месо и го избягват, но масово хората предпочитат именно него, признаха търговци от унгарска верига с клон на пазара "Иван Вазов" в София. <br/><br/>Като цяло прясно произведено в България свинско месо може да се намери в повечето от малки бутикови магазини в страната. Те обикновено са на фермери, които са затворили цикъла на производство. <br/><br/>Повечето от тях са принудени да продават в собствени магазини, тъй като не могат да смогнат на огромните изисквания на търговските вериги.  Такъв производител сподели, че търговска верига им е поискала 5000 лв. годишно, за да продава месото им на щандовете си. Отказват се, защото не могат да издържат.</p>
    </article>
  </body>
</html>