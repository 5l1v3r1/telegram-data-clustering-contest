<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903398/rest-van-1b-gewaarschuwd-voor-oh-leuven-voor-het-eerst-geen-finalewedstrijden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T16:39:00+00:00"/>
    <meta property="og:title" content="Rest van 1B gewaarschuwd voor OH Leuven: &quot;Voor het eerst geen finalewedstrijden&quot;"/>
    <meta property="og:description" content="Oud-Heverlee Leuven kroonde zich vrijdagavond in een rechtstreeks duel met uitdager Excelsior Virton (0-1) tot eerste periodekampioen van Eerste Klasse B. Met het oog op de tweede periode zit de concurrentie evenzeer met een probleem, waarschuwt Karel Fraeye."/>
  </head>
  <body>
    <article>
      <h1>Rest van 1B gewaarschuwd voor OH Leuven: "Voor het eerst geen finalewedstrijden"</h1>
      <address>
        <time datetime="2019-11-11T16:39:00+00:00">11 Nov 2019, 16:39</time>
      </address>
      <p>
        <b>Oud-Heverlee Leuven kroonde zich vrijdagavond in een rechtstreeks duel met uitdager Excelsior Virton (0-1) tot eerste periodekampioen van Eerste Klasse B. Met het oog op de tweede periode zit de concurrentie evenzeer met een probleem, waarschuwt Karel Fraeye.</b>
      </p>
      <p>Fraeye kent 1B als zijn broekzak en analyseert de machtsverhoudingen. "Het OHL van dit seizoen speelt herkenbaar en bijzonder zakelijk: het kiest er zo goed als altijd voor om weinig tot geen risico’s te nemen in balbezit, zoekt vooral om balverlies of fouten van de tegenstrever af te straffen", klinkt het bij <a href="https://sporza.be/nl/2019/11/11/karel-fraeye-1b-terugblik-op-eerste-periode/"><i>Sporza</i></a>. "Met de klassespelers die het heeft lopen, hoeft het ook geen resem kansen af te dwingen om doelpunten te maken, efficiëntie is het codewoord. Het was niet anders vrijdagavond op Virton."</p>
      <aside>Lees meer<br/><a href="https://www.voetbalprimeur.be/nieuws/902022/oud-heverlee-leuven-komt-met-statement-na-gestaakte-match-tegen-union.html?itm_source=www.voetbalprimeur.be&amp;itm_medium=highlighted-content">Oud-Heverlee Leuven komt met update na gestaakte match tegen Union</a></aside>
      <p>"Doordat er geen uitsluitsel was over de stopgezette wedstrijd OHL-Union, had Virton geen keuze en moest het voluit voor de winst gaan", blikt Fraeye nog even terug op <a href="https://www.voetbalprimeur.be/nieuws/903013/oud-heverlee-leuven-kroont-zich-tot-periodekampioen-na-winst-tegen-virton.html?utm_source=doorlink&amp;utm_medium=doorlink&amp;utm_campaign=%2F">de wedstrijd van vrijda</a>g. "Het eiste het balbezit op, creëerde doelkansen, maar werd na een foute controle genadeloos afgestraft. Virton verzuimde een goal te scoren uit zijn vele kansen, OHL lukte één doelpunt uit een pak minder mogelijkheden: efficiëntie is geen schande, maar een kwaliteit."</p>
      <p><b>Op herhaling?</b><br/>Fraeye ziet OHL ook in de tweede periode bovenaan eindigen. "De druk bij OH Leuven kan er dan wel af zijn, maar toch blijf ik verwachten dat het dit jaar voor het eerst gebeurt dat er geen finalewedstrijden zullen worden afgewerkt worden. De kwaliteit in de kern is enorm, de honger is nog steeds groot en het vertrouwen moet nu immens zijn."</p>
      <p>"Belangrijk voor hen zal zijn om die tweede periode direct punten te pakken, iets wat de winnaars van de voorbije jaren niet lukte. Aan Euvrard om die focus op de tweede periodewinst te houden en geen decompressie toe te laten", geeft Fraeye de trainer van OHL een opdracht mee.</p>
    </article>
  </body>
</html>