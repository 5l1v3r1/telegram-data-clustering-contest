<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621015/%D8%B3%DB%8C%D8%AF-%D8%AD%D8%B3%D9%86-%D9%86%D8%B5%D8%B1%D8%A7%D9%84%D9%84%D9%87-%D8%AA%D8%B1%D8%A7%D9%85%D9%BE-%D8%A8%D8%A7-%D8%A7%D8%B1%D8%AA%D8%B4-%D8%AE%D9%88%D8%AF-%D9%87%D9%85%DA%86%D9%88%D9%86-%D8%A7%D8%B1%D8%AA%D8%B4-%D8%A7%D8%AC%DB%8C%D8%B1-%D8%B4%D8%AF%D9%87-%D8%B1%D9%81%D8%AA%D8%A7%D8%B1-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T16:55:00+00:00"/>
    <meta property="og:title" content="سید حسن نصرالله: ترامپ با ارتش خود همچون ارتش اجیر شده رفتار می‌کند"/>
    <meta property="og:description" content="سخنرانی دبیرکل حزب‌الله لبنان کمی پیشتر در جشنواره روز شهید حزب‌الله آغاز شد."/>
  </head>
  <body>
    <article>
      <h1>سید حسن نصرالله: ترامپ با ارتش خود همچون ارتش اجیر شده رفتار می‌کند</h1>
      <address>
        <time datetime="2019-11-11T16:55:00+00:00">11 Nov 2019, 16:55</time>
      </address>
      <p>
        <i>سخنرانی دبیرکل حزب‌الله لبنان کمی پیشتر در جشنواره روز شهید حزب‌الله آغاز شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>منابع در لبنان اعلام کرده‌اند که سخنرانی امروز سید حسن نصرالله، دبیرکل حزب الله لبنان نقشه راه را در خصوص بحران دولت در این کشور ترسیم خواهد کرد.</p>
      <p>به گزارش النشره، سید حسن نصرالله در آغاز این سخنرانی خاطرنشان کرد: مراسم امروز ما در خصوص روز شهید است. در روز یازدهم سال ۱۹۸۲، جوان شهادت‌طلب شهید احمد قصیر به مقر حاکم نظامی اسرائیلی اشغالگر در شهر صور با خودروی خود که پر از مواد منفجره بود، حمله کرد و دشمن اذعان کرد که طی آن بیش از ۱۰۰ افسر و سرباز کشته شدند. این عملیات بزرگی بود. با وجود عملیات استشهادی دیگر، اما این عملیات استشهادی احمد قصیر در درجه اول قرار دارد و ما از این رو، این روز را روز شهید نامیدیم.</p>
      <p>وی ادامه داد: به یاد داریم که در روز شهید، چگونه شارون به خاطر این شکستی که به ارتشش بعد از عملیات استشهادی احمد قصیر وارد شده بود، خوار شده و احساس شکست می‌کرد. روز شهید سالگرد هر یک از شهدای حزب‌الله است.</p>
      <p>سید حسن نصرالله خاطرنشان کرد: دونالد ترامپ، رئیس جمهوری آمریکا به گونه‌ای با ارتش آمریکا رفتار می‌کند که گویی ارتش اجیر شده است، به همین دلیل آنها تصور می‌کنند که همه مردم همچون خودشان هستند.</p>
    </article>
  </body>
</html>