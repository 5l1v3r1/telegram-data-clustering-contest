<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/polityka/dbr-pereviryaye-poroshenka-prychetnist-zaxoplennya-moryakiv-azovi"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T16:51:57+00:00"/>
    <meta property="og:title" content="ДБР перевіряє Порошенка на причетність до захоплення моряків в Азові"/>
    <meta property="og:description" content="Кримінальні провадження щодо дій моряків під час перетину Керченської протоки Держбюро розслідувань не відкривало."/>
  </head>
  <body>
    <article>
      <h1>ДБР перевіряє Порошенка на причетність до захоплення моряків в Азові</h1>
      <address>
        <time datetime="2019-11-11T16:51:57+00:00">11 Nov 2019, 16:51</time>
      </address>
      <p>
        <b>Кримінальні провадження щодо <a href="https://www.slovoidilo.ua/2019/10/01/novyna/polityka/incydent-kerchenskij-protoczi-op-vyluchyly-kopiyi-dokumentiv">дій моряків під час перетину Керченської протоки</a> Держбюро розслідувань не відкривало.</b>
      </p>
      <p>Про це в Telegram написав гголова бюро Роман Труба в понеділок, 11 листопада.</p>
      <p>Труба пояснив, що ДБР з'ясовує, чи були правопорушення в діях керівництва держави, які привели до ескалації конфлікту в Керченській протоці і подальшого запровадження воєнного стану.</p>
      <p>«<i>Спрощуючи: ми з'ясовуємо, чи навмисне керівництво держави направило наших моряків до Керченської протоки, розуміючи, в тому числі, високу ймовірність того, що вони потраплять в полон</i>», - написав Труба.</p>
      <p>За його словами, щоб встановити істину, співробітники Бюро проводять допити моряків, призначають експертизи і вилучають документи.</p>
      <p>Труба зазначив, що про хід слідства ніхто з його підлеглих не хотів говорити вголос, поки немає результатів провадження. Однак зараз доводиться давати коментарі через «ту брудну інформаційну війни, яку організовує Петро Порошенко».</p>
      <p>Він висловив жаль, що Порошенко «приносить на вівтар своєї війни спокій людей, які дев'ять місяців провели в полоні».</p>
      <p>Нагадаємо, <a href="https://www.slovoidilo.ua/2019/09/27/novyna/polityka/poroshenko-ne-zyavyvsya-dopyt-spravi-pro-incydent-kerchenskij-protoczi">Порошенко не з'явився на допит</a> у справі про інцидент в Керченській протоці.</p>
      <p>Як відомо, <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny">Росія затримала українські військові катери</a> «Нікополь», «Бердянськ» і буксир «Яни Капу» з українськими моряками 25 листопада 2018 року. 24 українських моряки були заарештовані за звинуваченням у «незаконному перетині кордону РФ», троє з них отримали поранення.</p>
      <p>А 7 вересня поточного року <a href="https://www.slovoidilo.ua/2019/09/07/novyna/polityka/prybuttya-zvilnenyx-ukrayincziv-boryspil-translyacziya">Україна та Росія провели обмін утримуваними особами</a> за формулою «35 на 35». В Україну повернулися 24 моряки і ще 11 осіб, які були в різні роки засуджені російськими судами.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/01/novyna/polityka/incydent-kerchenskij-protoczi-op-vyluchyly-kopiyi-dokumentiv"/>
        <a href="https://www.slovoidilo.ua/2019/09/27/novyna/polityka/poroshenko-ne-zyavyvsya-dopyt-spravi-pro-incydent-kerchenskij-protoczi"/>
        <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny"/>
        <a href="https://www.slovoidilo.ua/2019/09/07/novyna/polityka/prybuttya-zvilnenyx-ukrayincziv-boryspil-translyacziya"/>
      </related>
    </article>
  </body>
</html>