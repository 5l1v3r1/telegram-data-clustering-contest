<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741176"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:06:00+00:00"/>
    <meta property="og:title" content="ชาวสุราษฎร์ฯ แห่กฐินทางน้ำจากบึงขุนเลไปท่าน้ำวัดสมหวัง"/>
    <meta property="og:description" content="ชาวบ้านสุราษฎร์ธานีนับร้อย แห่กฐินทางน้ำจากบึงขุนเล ไปยังท่าน้ำวัดสมหวัง ดำรงไว้ซึ่งประเพณีทางพุทธศาสนาและร่วมสมทบทุนบูรณปฏิสังขรณ์ศาสนสถาน "/>
  </head>
  <body>
    <article>
      <h1>ชาวสุราษฎร์ฯ แห่กฐินทางน้ำจากบึงขุนเลไปท่าน้ำวัดสมหวัง</h1>
      <address>
        <time datetime="2019-11-11T16:06:00+00:00">11 Nov 2019, 16:06</time>
      </address>
      <p>
        <b>ชาวบ้านสุราษฎร์ธานีนับร้อย แห่กฐินทางน้ำจากบึงขุนเล ไปยังท่าน้ำวัดสมหวัง ดำรงไว้ซึ่งประเพณีทางพุทธศาสนาและร่วมสมทบทุนบูรณปฏิสังขรณ์ศาสนสถาน </b>
      </p>
      <p>เมื่อวันที่ 11 พ.ย. นายพงษ์ศํกดิ์ จ่าแก้ว อดีตนายกกำนันผู้ใหญ่บ้านตำบลกาญจนดิษฐ์ และนายนัฐพงษ์ เตียมังกรพันธุ์ สมาชิกสภาเทศบาลนครสุราษฎร์ธานี ร่วมกับชาวบ้านบึงขุนทะเลและพื้นที่ใกล้เคียงกว่า 100 คน ได้ลงเรือหางยาวแห่พุ่มกฐินจากบึงขุนทะเล ต.มะขามเตี้ย อ.เมือง จ.สุราษฎร์ธานี ไปยังท่าน้ำวัดสมหวัง ต.ประดู่ อ.เมือง เพื่อร่วมงานทอดกฐินที่วัดสมหวัง ที่ดำรงไว้ซึ่งประเพณีทางพุทธศาสนาและเป็นการร่วมสมทบทุนในการบูรณปฏิสังขรณ์ศาสนสถานและทำนุบำรุงพระพุทธศาสนาต่อไป<br/><br/>นายนัฐพงษ์ เตียมังกรพันธุ์ สมาชิกสภาเทศบาลนครสุราษฎร์ธานี กล่าวว่า ปีนี้ได้มีแนวคิดในการแห่พุ่มกฐินทางเรือ โดยได้ใช้เรือร่วม 10 ลำ มีคณะกลองยาวบรรเลงเพลงและมีนางรำยืนรำบนเรืออย่างสนุกสนานมีความสุข สร้างความแปลกตาให้นักบุญที่มาร่วมในงานทอดกฐินที่วัดสมหวัง ซึ่งหลังจากที่ขบวนกฐินเดินทางเข้ามาใกล้บริเวณท่าน้ำวัดสมหวังต่างมีชาวบ้านที่อยู่ในวัดเข้ามาต้อนรับและร่วมแห่กฐินเข้าไปยังภายในวัดด้วยกัน<br/><br/>สรเดช ส้มเกลี้ยง <br/>ผู้สื่อข่าวเว็บไซต์เดลินิวส์ออนไลน์ จ.สุราษฎร์ธานี</p>
      <figure>
        <img src="https://www.dailynews.co.th/admin/upload/20191111/news_ZjBsQbqpKk210329_533.jpg?v=20191112020?v=3727"/>
      </figure>
    </article>
  </body>
</html>