<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/banca-generali-raccolta-netta-a-367-milioni-in-ottobre/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-11T16:27:48+00:00"/>
    <meta property="og:title" content="Banca Generali: raccolta netta a 367 milioni in ottobre"/>
    <meta property="og:description" content="Banca Generali ha archiviato il mese di ottobre con una raccolta netta di 367 milioni (dai 309 milioni di settembre), che porta a oltre 4,1 miliardi il risultato da inizio anno. I nuovi flussi del mese – si legge in ua nota – si distinguono per la qualità nel mix di prodotto, con i nuovi comparti dell’innovativa SICAV LUX IM che hanno raccolto 194 milioni nel mese, consolidando cosi’ il trend di crescita da inizio anno (1,7 miliardi). Ad ottobre si è registrato anche un cambio di passo nel segmento assicurativo con la raccolta dei nuovi contenitori assicurativi ibridi di BG Stile Libero che hanno realizzato 106 milioni di nuovi flussi (332m da inizio anno). Prosegue poi il trend positivo nel risparmio amministrato (104 milioni di raccolta ad ottobre) complice il successo delle nuove emissioni di Certificates dalla piattaforma “BG Certificates Hub” che hanno contribuito per 86 milioni di euro (408 milioni da inizio anno). Le masse sotto consulenza evoluta (Advisory) sono ulteriormente cresciute raggiungendo i…"/>
  </head>
  <body>
    <article>
      <h1>Banca Generali: raccolta netta a 367 milioni in ottobre</h1>
      <address><time datetime="2019-11-11T16:27:48+00:00">11 Nov 2019, 16:27</time> by <a rel="author">Mariangela Tessa</a></address>
      <p><b>Banca Generali</b> ha archiviato il mese di ottobre con una raccolta netta di 367 milioni (dai 309 milioni di settembre), che porta a oltre 4,1 miliardi il risultato da inizio anno.</p>
      <p>I nuovi flussi del mese – si legge in ua nota – si distinguono per la qualità nel mix di prodotto, con i<b> nuovi comparti dell’innovativa SICAV LUX IM </b>che hanno raccolto 194 milioni nel mese, consolidando cosi’ il trend di crescita da inizio anno (1,7 miliardi).</p>
      <p>Ad ottobre si è registrato anche un cambio di passo nel <b>segmento assicurativo</b> con la raccolta dei nuovi contenitori assicurativi ibridi di BG Stile Libero che hanno realizzato 106 milioni di nuovi flussi (332m da inizio anno).</p>
      <p>Prosegue poi il trend positivo nel <b>risparmio amministrato</b> (104 milioni di raccolta ad ottobre) complice il successo delle nuove emissioni di Certificates dalla piattaforma “BG Certificates Hub” che hanno contribuito per 86 milioni di euro (408 milioni da inizio anno).</p>
      <p><b>Le masse sotto consulenza</b> evoluta (Advisory) sono ulteriormente cresciute raggiungendo i 4,5 miliardi, con una crescita di 100 milioni nel mese e 2,2 miliardi da inizio anno.</p>
      <blockquote>“Un altro mese all’insegna della forza della domanda e della qualita’ nel mix d’offerta proposto. Nonostante i miglioramenti delle Borse i risparmiatori chiedono protezione e la versatilità delle nostre soluzioni e il contributo della consulenza evoluta rappresentano la risposta più efficace al bisogno di pianificazione.<br/>La solidità dei flussi e l’interesse che ci giunge non solo da tanti imprenditori ma anche da professionisti d’esperienza, ci fanno guardare con grande ottimismo agli ultimi due mesi dell’anno” <b>ha commentato l’amministratore delegato Gian Maria Mossa.</b></blockquote>
    </article>
  </body>
</html>