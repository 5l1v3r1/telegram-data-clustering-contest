<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/lovitura-de-teatru-la-nici-doua-saptamani-de-la-investirea-guvernului-pnl-psd-se-pregateste-sa-preia-din-nou-puterea-pregatim-o-motiune-18569184"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T16:43:18+00:00"/>
    <meta property="og:title" content="Lovitură de teatru: La nici două săptămâni de la învestirea guvernului PNL, PSD se pregăteşte să preia din nou puterea. ”Pregătim o moţiune”"/>
    <meta property="og:description" content="Senatorul PSD Niculae Bădălău a anunţat că, împreună cu o echipă de colegi din partid, pregăteşte o moţiune de cenzură care va fi depusă în luna februarie, iar în acest fel este convins că social-democraţii vor prelua din nou guvernarea."/>
  </head>
  <body>
    <article>
      <h1>Lovitură de teatru: La nici două săptămâni de la învestirea guvernului PNL, PSD se pregăteşte să preia din nou puterea. ”Pregătim o moţiune”</h1>
      <address><time datetime="2019-11-11T16:43:18+00:00">11 Nov 2019, 16:43</time> by <a rel="author">Alexandru Costea, Mediafax</a></address>
      <p>Senatorul PSD Niculae Bădălău a anunţat că, împreună cu o echipă de colegi din partid, pregăteşte o moţiune de cenzură care va fi depusă în luna februarie, iar în acest fel este convins că social-democraţii vor prelua din nou guvernarea.</p>
      <p>"În momentul ăsta, cu o echipă de colegi pregătim moţiunea din februarie şi din februarie eu sunt convins că PSD va prelua guvernarea şi vom avea o guvernare în continuare pentru oameni", a declarat, luni la sediul PSD, Niculae Bădălău.</p>
      <p>La începutul săptămânii trecute, preşedintele Camerei Deputaţilor, Marcel Ciolacu, a declarat că PSD, care acum este în Opoziţie, va pregăti o moţiune de cenzură împotriva Guvernului Orban, însă îi lasă pe cei de la PNL „să treacă luna de miere”.</p>
      <p>„Acesta e rolul Opoziţiei, nu e normal să se să realizeze o moţiune de cenzură? Îi lăsăm să treacă luna de miere. Pe temele pe care ni le vor da dânşii ( realizarea moţiunii - n.r)”, a afirmat Marcel Ciolacu.</p>
    </article>
  </body>
</html>