<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/polityka/kremli-oczinyly-provedennya-samitu-normandskoyi-chetvirky-kincya-roku"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T16:34:19+00:00"/>
    <meta property="og:title" content="У Кремлі оцінили проведення саміту «нормандської четвірки» до кінця року"/>
    <meta property="og:description" content="Саміт лідерів нормандської четвірки може відбутися до кінця 2019 року, але конкретні дати поки не обговорювалися."/>
  </head>
  <body>
    <article>
      <h1>У Кремлі оцінили проведення саміту «нормандської четвірки» до кінця року</h1>
      <address>
        <time datetime="2019-11-11T16:34:19+00:00">11 Nov 2019, 16:34</time>
      </address>
      <p>
        <b><a href="https://www.slovoidilo.ua/2019/10/23/pogljad/polityka/normandska-zustrich-chomu-sytuacziya-ne-koryst-ukrayiny">Саміт лідерів «нормандської четвірки»</a> (РФ, ФРН, Франція, Україна) може відбутися до кінця 2019 року, але конкретні дати поки не обговорювалися.</b>
      </p>
      <p>Про це журналістам заявив у понеділок помічник президента РФ Юрій Ушаков, передає <a href="https://tass.ru/politika/7101418">ТАСС</a>.</p>
      <p>«<i>Я думаю, така можливість є</i>», - відповів представник Кремля на питання, чи можливо проведення саміту в 2019 році. Він зазначив, що є певні зрушення, пов'язані з підписанням «формули Штайнмаєра» і відведенням сил від лінії зіткнення, а також «погоджено проєкт підсумкового документа». «<i>Якісь зрушення є, вони будуть враховуватися при розгляді питання про проведення саміту</i>», - підкреслив представник Кремля.</p>
      <p>При цьому помічник президента РФ спростував повідомлення про те, що зустріч в Нормандському форматі може відбутися 24 або 26 листопада. «<i>Можу сказати, що 24 і 26 листопада не обговорювалися в якості можливих дат проведення саміту. Конкретні дати загалом не обговорювалися</i>», - сказав Ушаков.</p>
      <p>За його словами, «ніяких перешкод» для зустрічі лідерів у Нормандському форматі немає.</p>
      <p>«<i>Є просто бажання провести саміт так, щоб він дав новий позитивний результат, щоб не займатися виправленням тих чи інших документів, які раніше були узгоджені, а просуватися далі</i>», - пояснив Ушаков, зазначивши, що для цього потрібно здійснити «хоча б перші кроки» для реалізації колишніх домовленостей. Помічник президента РФ зробив висновок, що повинні скластися передумови для успішного проведення саміту, який би означав сигнал до просування вперед у врегулюванні. Він додав, що до зустрічі йде серйозна і грунтовна підготовка, ведуться активні переговори як між лідерами під час телефонних розмов, так і між їхніми помічниками.</p>
      <p>Нагадаємо, раніше <a href="https://www.slovoidilo.ua/2019/10/31/novyna/polityka/putin-zayavyv-pro-hotovnist-rf-zustrichi-normandskomu-formati">президент РФ Володимир Путін уже заявляв про готовність до зустрічей в Нормандському форматі</a>.</p>
      <p>Також міністр закордонних справ <a href="https://www.slovoidilo.ua/2019/10/31/novyna/polityka/prystajko-ozvuchyv-hrafik-pidhotovky-normandskoyi-zustrichi">Вадим Пристайко розповів</a>, за яким графіком йде підготовка до саміту, а також висловив надію, що в листопаді відбудеться зустріч в Нормандському форматі.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/polityka/ochilnyk-mzs-frn-rozpoviv-pro-zusyllya-zustrichi-normandskoyi-chetvirky-najblyzhchi-tyzhni"/>
        <a href="https://www.slovoidilo.ua/2019/11/04/novyna/polityka/kremli-zayavyly-pro-zaczikavlenist-putina-normandskomu-formati"/>
        <a href="https://www.slovoidilo.ua/2019/10/31/novyna/polityka/prystajko-ozvuchyv-hrafik-pidhotovky-normandskoyi-zustrichi"/>
        <a href="https://www.slovoidilo.ua/2019/10/31/novyna/polityka/putin-zayavyv-pro-hotovnist-rf-zustrichi-normandskomu-formati"/>
        <a href="https://www.slovoidilo.ua/2019/10/28/novyna/polityka/kremli-nazvaly-novi-umovy-zustrichi-normandskmu-formati"/>
        <a href="https://www.slovoidilo.ua/2019/10/23/novyna/polityka/kreml-vidpoviv-slova-zelenskoho-pro-vykonannya-umov-normandskoho-formatu"/>
        <a href="https://www.slovoidilo.ua/2019/10/23/pogljad/polityka/normandska-zustrich-chomu-sytuacziya-ne-koryst-ukrayiny"/>
      </related>
    </article>
  </body>
</html>