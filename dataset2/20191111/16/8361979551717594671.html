<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/moskva-siti-rodichi-asada-kupili-19-kvartir-u-moskvi-novini-svitu-50052888.html"/>
    <meta property="og:site_name" content="НВ"/>
    <meta property="article:published_time" content="2019-11-11T16:11:00+00:00"/>
    <meta property="og:title" content="Родичі Асада купили 19 елітних квартир у Москві за $40 мільйонів — ЗМІ"/>
    <meta property="og:description" content="Родичі президента Сирії Башара Асада купили мінімум 19 квартир в житлових комплексах на території Москва-Сіті, йдеться в розслідуванні Global Witness та Financial Times."/>
  </head>
  <body>
    <article>
      <h1>Родичі Асада купили 19 елітних квартир у Москві за $40 мільйонів — ЗМІ</h1>
      <h2>Родичі президента Сирії Башара Асада купили мінімум 19 квартир в житлових комплексах на території Москва-Сіті, йдеться в розслідуванні Global Witness та Financial Times.</h2>
      <address>
        <time datetime="2019-11-11T16:11:00+00:00">11 Nov 2019, 16:11</time>
      </address>
      <p>Ціна московської нерухомості родичів Асада оцінюється в $40 мільйонів.</p>
      <p>За даними розслідування, квартири в Москва-Сіті з 2013 року купували члени сім'ї дядька Башара Асада по материнській лінії - Мохаммада Махлуфа. 13 об'єктів знаходяться в особистій власності двоюрідного брата президента Сирії Хафіза Махлуфа (його звинувачували в тортурах в Сирії) або у власності підконтрольних йому компаній. Двома елітними квартирами володіє дружина іншого двоюрідного брата Асада - впливового сирійського бізнесмена Рамі Махлуфа. Ще три об'єкти в московських хмарочосах купили троє інших братів Махлуфа.</p>
      <p>Всі брати Асада, які володіють нерухомістю в Москві, знаходяться під санкціями країн ЄС та США.</p>
      <p>При цьому для покупки нерухомості як правило використовувалися офшорні компанії, які зареєстровані в Лівані.</p>
      <p>Також мінімум одній з компаній, що раніше належала Махлуфа (Briana SAL Offshore), надавав послуги Сбербанк.</p>
      <p>При цьому, за словами прессекретаря президента РФ Володимира Путіна Дмитра Пєскова, в Кремлі нічого не знають про ці покупки і їм «не повинно бути це відомо».</p>
      <p>«Росія - це абсолютно вільний ринок, дуже багато як громадян (РФ), так і громадян інших країн купують тут об'єкти нерухомості. Це нормальна широко поширена практика», - сказав він.</p>
    </article>
  </body>
</html>