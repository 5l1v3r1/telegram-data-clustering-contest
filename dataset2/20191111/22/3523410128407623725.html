<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639520/%D8%A8%D8%B1%DB%8C%D8%AF%D9%86-%D8%B3%D8%B1-%D8%B2%D9%86-%DB%B1%DB%B8-%D8%B3%D8%A7%D9%84%D9%87-%D8%AF%D8%B1-%D8%B4%D8%B1%D9%82-%D8%AA%D9%87%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T22:54:00+00:00"/>
    <meta property="og:title" content="بریدن سر زن ۱۸ ساله در شرق تهران"/>
    <meta property="og:description" content="ساعت ۱۲:۴۵ دقیقه ظهر امروز همسایه های خانه زن جوانی در تماس با پلیس و آتش نشانی ادعا کردند که زن همسایه صبح داخل خانه بوده و خارج نشده است"/>
  </head>
  <body>
    <article>
      <h1>
        <a href="https://www.bultannews.com/fa/news/639520/%D8%A8%D8%B1%DB%8C%D8%AF%D9%86-%D8%B3%D8%B1-%D8%B2%D9%86-%DB%B1%DB%B8-%D8%B3%D8%A7%D9%84%D9%87-%D8%AF%D8%B1-%D8%B4%D8%B1%D9%82-%D8%AA%D9%87%D8%B1%D8%A7%D9%86">بریدن سر زن ۱۸ ساله در شرق تهران</a>
      </h1>
      <h2>ساعت ۱۲:۴۵ دقیقه ظهر امروز همسایه های خانه زن جوانی در تماس با پلیس و آتش نشانی ادعا کردند که زن همسایه صبح داخل خانه بوده و خارج نشده است</h2>
      <address><time datetime="2019-11-11T22:54:00+00:00">11 Nov 2019, 22:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ساعت ۱۲:۴۵ دقیقه ظهر امروز همسایه های خانه زن جوانی در تماس با پلیس و آتش نشانی ادعا کردند که زن همسایه صبح داخل خانه بوده و خارج نشده است اما هرچه در خانه را به صدا در می‌آوریم کسی پاسخگو نیست و نگران او هستیم.</p>
      <p>بدین ترتیب تیمی از ماموران کلانتری ۱۲۸ تهران نو و تیم <b>آتش نشانی</b> به خیابان دماوند، خیابان منتظری اعزام شدند و پس از بررسی های ابتدایی عملیات باز کردن در انجام شد که ماموران با حضور در خانه زن ۱۸ ساله با صحنه هولناکی روبرو شدند.<br/>جسد زن جوان غرق خون و در حالیکه سرش بریده شده بود روی زمین افتاده بود و در ادامه تیمی از ماموران اداره ۱۰ پلیس آگاهی تهران برای تحقیقات فنی وارد عمل شدند.<br/>کارآگاهان در گام نخست شوهر قربانی جنایت را که یک نقاش ساختمان است هدف تحقیق قرار دادند و این مرد ۲۶ ساله به ماموران گفت: همسرم، دختر عمویم بود و هیچ اختلافی با هم نداشتیم و صبح برای کار نقاشی ساختمان به محل کارم رفتم که در تماس پلیس متوجه به قتل رسیدن همسرم شدم.<br/>بنا به این گزارش، جسد زن جوان به پزشکی قانونی منتقل شد و بازپرس پرونده دستور بازداشت شوهر این زن را به عنوان تنها مظنون پرونده صادر کرد</p>
    </article>
  </body>
</html>