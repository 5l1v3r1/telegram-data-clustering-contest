<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10670--turnaj-mistru-zverev-zacal-obhajobu-vyhrou-poprve-porazil-nadala"/>
    <meta property="og:site_name" content="Tenisový svět"/>
    <meta property="article:published_time" content="2019-11-11T22:46:00+00:00"/>
    <meta property="og:title" content="Turnaj mistrů: Zverev začal obhajobu výhrou. Poprvé porazil Nadala"/>
    <meta property="og:description" content="Prvně slavili úspěch. Alexander Zverev a Stefanos Tsitsipas poprvé v kariéře vyzráli na své pondělí soupeře, když porazili Rafaela Nadala, resp. Daniila Medveděva. Zverev tak do obhajoby titulu vstoupil úspěšně, Nadal ke všemu již nemá pozici světové jedničky ve svých rukou."/>
  </head>
  <body>
    <article>
      <h1>Turnaj mistrů: Zverev začal obhajobu výhrou. Poprvé porazil Nadala</h1>
      <address>
        <time datetime="2019-11-11T22:46:00+00:00">11 Nov 2019, 22:46</time>
      </address>
      <p>
        <b>Prvně slavili úspěch. Alexander Zverev a Stefanos Tsitsipas poprvé v kariéře vyzráli na své pondělí soupeře, když porazili Rafaela Nadala, resp. Daniila Medveděva. Zverev tak do obhajoby titulu vstoupil úspěšně, Nadal ke všemu již nemá pozici světové jedničky ve svých rukou.</b>
      </p>
      <p><b><b><b><b><b>Zverev začal obhajobu výhrou nad Nadalem</b><br/></b></b></b></b>Alexander Zverev (7.) se po loňském triumfu na Turnaji mistrů představil na letošním závěrečném podniku sezóny výhrou. Ve svém úvodním zápase na turnaji porazil Rafaela Nadala (1.) 6:2, 6:4.</p>
      <p>Úvodní čtyři hry si oba hráči na servisu pohlídali. Za stavu 2:2 a 2:4 si však Nadal přišel o servis, na returnu získal pouhé čtyři fiftýny.</p>
      <p>Španělovi se ke všemu nevydařil nástup do druhého setu, ve kterém potřetí v utkání ztratil podání. To se mohlo opakovat ještě o čtyři gemy později, v té chvíli brejkbol odvrátil. Při servisu protihráče si však za celý zápas nevypracoval jedinou šanci, což se od roku 2010 přihodilo teprve pošesté.</p>
      <figure>
        <iframe data-src="https://twitter.com/atptour/status/1194007297170853899?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pokud jeho rival Novak Djokovič vyhraje všechny zbývající zápasy na Turnaji mistrů, tak na konci roku bude světovou jedničkou Djokovič. </p>
      <p>Alexander Zverev naopak po méně vydařené sezóně zahájil letošní podnik na jedničku. V posledních třech zápasech na zdejším podniku porazil Rogera Federera, Novaka Djokoviče a Rafaela Nadala. </p>
      <p><b><b><b><b>Herbert s Mahutem porazili jedničky</b><br/></b></b></b>Pierre-Hugues Herbert a Nicolas Mahut si v základní skupině Turnaje mistrů připsali úvodní výhru. Ve svém prvním utkání vyzráli na nejvýše nasazený pár Juan Sebastián Cabal, Robert Farah 6:3, 7:5.</p>
      <p>Cabal s Farahem přitom začali duel na výbornou, hned v první hře získali brejk. Ve zbytku úvodní sady však dvakrát ztratili servis, prohráli pět gemů v řadě, což vedlo k jejich neúspěchu. Ve druhém dějství měli znovu navrch, vedli 3:1. Vzápětí ale přišli o servis, stejně jako v jedenáctém gemu. Na zvrat se již nevzmohli.</p>
      <p><b><b><b>Tsitsipas poprvé porazil Medveděva</b><br/></b></b>Stefanos Tsitsipas (6.) se na šestý pokus dočkal. Řecký mladík na Turnaji mistrů v Londýně dokázal najít recept na Daniila Medveděva (4.), se kterým si poradil 7:6(5), 6:4. V celém utkání byl k vidění jediný brejk.</p>
      <p>Před Turnajem mistrů došlo k pěti vzájemným střetnutím. Tsitsipas čtyřikrát dokázal uhrát jeden set, pouze letos v Šanghaji Medveděv vyhrál ve dvou sadách. Na závěrečném podniku sezóny se však vše změnilo. Ve chvíli, kdy se oba hráči kvalifikovali do Lodnýna poprvé.</p>
      <figure>
        <iframe data-src="https://twitter.com/atptour/status/1193922341836935168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Úvodní sada nabídla vyrovnaný průběh. Pouze Tsitsipas se ve druhé hře propracoval k brejkbolu, svůj úder však netrefil ideálně, a Medveděv tak mohl srovnat na 1:1. Sada se postupně dostala až do tiebreaku, ve kterém Tsitsipas dvakrát utekl o minibrejk. Ruský protihráč ještě dokázal svého konkurenta dotáhnout, po stavu 5:5 však Medveděv již neodpověděl. </p>
      <p>Prvních pět her druhé sady bylo o představení na podáních. Následně byly k vidění dvě shody, ani jeden z hráčů však na brejk nedosáhl. A to i přes to, že řecký hráč měl za stavu 3:3 dva brejkboly. O dva gemy později si ovšem dokázal připsat úvodní brejk zápasu, po kterém na podání nevaváhal.</p>
      <p><b><b>Krawietz s Miesem zahájil výhrou</b><br/></b>Kevin Krawietz a Andreas Mies zažili úspěšný začátek letošního Turnaje mistrů. Německá dvojice v pondělním zápase přehrála debl Jean-Julien Rojer, Horia Tecau 7:6(3), 4:6, 10:6.</p>
      <p>Třetí nasazený debl v úvodním setu prohrával 2:4, rychle se mu ale vydařil rebrejk. Vzápětí oba páry odvrátily brejkboly, a jelikož Rojer s Tecauem v závěru nevyužili setbol na returnu, tak nastala zkrácená hra. V té již zásluhou rychlého vedení 4:0 uspěli Němci.</p>
      <p>Ve druhém setu si však úspěšní hráči z prvního dějství ztratili hned servis. Ve čtvrté hře poté neproměnili dva brejkboly, což byly jejich poslední naděje na záchranu setu. Krawietz s Miesem ke všemu nezachytili úvod super tiebreaku, ve kterém prohrávali 1:3. Od té doby ale získali šest míčků v řadě, což jim vyneslo první bod do skupiny. </p>
      <p><u><b>Pondělní program</b></u><br/><b>Krawietz, Mies (oba GER)</b> – Roger (NED), Tecau (ROU) 7:6(3), 4:6, 10:6 <br/>Daniil Medveděv (RUS) – <b>Stefanos Tsitsipas (GRE)</b> 6:7(5), 4:6<br/>Cabal, Farah (oba COL) – <b>Herbert, Mahut (oba FRA)</b> 3:6, 5:7<br/>Rafael Nadal (ESP) – <b>Alexander Zverev (GER)</b> 2:6, 4:6</p>
      <footer>Filip Lefenda, Radek Štohl, foto: Twitter: ATP Tour</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10663--turnaj-mistru-thiem-znovu-porazil-federera-djokovic-radil"/>
      </related>
    </article>
  </body>
</html>