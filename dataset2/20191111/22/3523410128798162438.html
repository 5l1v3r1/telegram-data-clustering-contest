<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639530/%D8%AA%D8%A7%D9%85%DB%8C%D9%86-%DB%B2%DB%B4-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D8%A8%D8%B1%D8%A7%DB%8C-%D9%88%D8%A7%D8%B1%D8%AF%D8%A7%D8%AA-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%B3%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T22:57:00+00:00"/>
    <meta property="og:title" content="تامین ۲۴ میلیارد دلار برای واردات از ابتدای سال"/>
    <meta property="og:description" content="رئیس کل بانک مرکزی با بیان اینکه از ابتدای سال تاکنون بیش از ۲۴ میلیارد دلار برای واردات تامین کرده ایم، از رشد ۱.۸ درصد سرمایه واحدهای صنعتی بورسی..."/>
  </head>
  <body>
    <article>
      <h1>
        <a href="https://www.bultannews.com/fa/news/639530/%D8%AA%D8%A7%D9%85%DB%8C%D9%86-%DB%B2%DB%B4-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D8%A8%D8%B1%D8%A7%DB%8C-%D9%88%D8%A7%D8%B1%D8%AF%D8%A7%D8%AA-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%B3%D8%A7%D9%84">تامین ۲۴ میلیارد دلار برای واردات از ابتدای سال</a>
      </h1>
      <h2>رئیس کل بانک مرکزی با بیان اینکه از ابتدای سال تاکنون بیش از ۲۴ میلیارد دلار برای واردات تامین کرده ایم، از رشد ۱.۸ درصد سرمایه واحدهای صنعتی بورسی...</h2>
      <address><time datetime="2019-11-11T22:57:00+00:00">11 Nov 2019, 22:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی با انتشار پیامی در صفحه شخصی خود در فضای مجازی به نشست‌های امروز خود با اتاق های بازرگانی، تعاون و اصناف اشاره کرد.</p>
      <p>وی نوشت: به دلیل جلسات کارشناسی مداوم بین<b> بانک مرکزی</b> و بخش غیردولتی (اتاق های سه گانه)، در ماههای گذشته، حجم مواردی که مطرح شد، به حداقل خود رسیده بود که موجب خوشحالی و امیدواری بود.</p>
      <p>همتی افزود: هر سه اتاق در مورد تاثیر مثبت و تعیین کننده سیاست هاو اقدامات بانک مرکزی در اعاده ثبات اقتصادی بازارها و تلاش هایش برای رونق تولید، تاکید داشتند.</p>
      <p>رئیس کل بانک مرکزی همچنین گفت: اعلام کردم از ابتدای سال تاکنون بیش از ۲۴ میلیارد دلار برای واردات تامین کرده ایم. از نقش بخش غیردولتی در نیل به این نتیجه، در شرایط سخت تحریمی قدردانی کردم.</p>
      <p>همتی در بخش پایانی پیام خود نوشت: همچنین اعلام کردم رشد واحدهای صنعتی بورسی که ۵۰ درصد صنایع را تشکیل می دهند، در ادامه روند ماه قبل، در مهرماه نیز نسبت به شهریورماه ۱.۸ درصد رشد مثبت داشته اند، که به علت هم راستا بودن با روند کل صنعت، می تواند موید تداوم رشد غیرنفتی کشور باشد.</p>
    </article>
  </body>
</html>