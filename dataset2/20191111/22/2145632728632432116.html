<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18551832-insomnia-creste-riscul-accidentelor-vasculare-si-al-atacurilor-de-cord"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Insomnia creşte riscul accidentelor vasculare şi al atacurilor de cord"/>
    <meta property="og:description" content="Problemele legate de somn cresc riscul ca o persoană să sufere de un atac de cord sau de un accident vascular."/>
  </head>
  <body>
    <article>
      <h1>Insomnia creşte riscul accidentelor vasculare şi al atacurilor de cord</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18551832/1/insomnie-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Problemele legate de somn cresc riscul ca o persoană să sufere de un atac de cord sau de un accident vascular.</p>
      <p>Într-un studiu recent, cercetătorii au identificat o corelaţie între insomnie şi producerea accidentelor vasculare cerebrale (AVC) sau a atacurilor de cord (infarct miocradic), notează <a href="http://medicalxpress.com/news/2019-11-insomnia-symptoms-linked-heart.html?fbclid=IwAR0h7G3kUCX9CusTymrteeGOYQgMESp4v5ffmr8nA_emdiRf5P6TXRey7gg">Medicalxpress</a>.</p>
      <p>„Aceste rezultate sugerează că dacă putem identifica persoanele care au <a href="https://www.descopera.ro/dnews/10747432-suferi-de-insomnie-iata-cum-poti-sa-adormi-metoda-descoperita-de-10-studii-efectuate-pe-3-continente">probleme cu somnul</a> şi să le prescriem terapii comportamentale, este posibil să reducem numărul de cazuri de accident vascular cerebral, atac de cord şi alte boli ulterioare”, explică dr. Liming Li, de la Universitatea Peking din Beijing, China.</p>
      <p>În cadrul unui studiu desfăşurat de-a lungul a 10 ani, în care au participat 487.200 de persoane, cu o vârstă medie de 51 de ani şi care nu prezentau un istoric al problemelor <a href="https://www.descopera.ro/stiinta/17140038-40-la-suta-dintre-bolile-cardiovasculare-sunt-silentioase-cum-le-poti-detecta-care-sunt-riscurile-si-cum-le-poti-reduce">cardiovasculare, </a>au fost rugate să spună dacă suferă de simptome asociate insomniei precum: dificultatea de a adormi, trezitul prea devreme dimineaţa sau probleme de concentrare de-a lungul zilei din cauza oboselii, de cel puţin trei ori pe săptămână.</p>
      <p>Dintre participanţi, 11% au declarat că au probleme atunci când trebuie să adormă, 10% au explicat că se trezesc prea devreme şi 2% au fost de părere că au probleme de concentrare pe timpul zilei din cauza calităţii proaste a somnului.</p>
      <p>În decursul a 10 ani, dintre cei 487.200 de participanţi, 130.032 suferiseră <a href="https://www.descopera.ro/stiinta/14431917-creierul-imbatraneste-cu-opt-ani-dupa-un-singur-accident-vascular-cerebral">accidente vasculare cerebrale</a>, atacuri de cord sau alte afecţiuni asemănătoare. În urma comparării datelor obţinute la începutul studiului cu rata mortalităţii participanţilor, oamenii de ştiinţă au ajuns la concluzia că persoanele care suferă de insomnie prezintă un risc crescut de a avea probleme cardiovasculare. Trebuie făcută precizarea că cercetătorii au ajustat datele obţinute astfel încât să fie incluşi factori precum consumul de alcool sau activitatea fizică depusă.</p>
      <p>„Legătura dintre simptomele de insomnie şi aceste <a href="https://www.descopera.ro/stiinta/17092091-un-nou-medicament-poate-salva-nenumarate-vieti-reducand-inflamatia-la-pacientii-care-au-suferit-un-accident-vascular-cerebral">boli </a>a fost şi mai puternică la adulţii tineri şi la persoanele care nu au avut hipertensiune arterială la începutul studiului, astfel că cercetările viitoare ar trebui să se concentreze în special la detectarea timpurie şi la intervenţiile care vizează aceste grupuri ţintă”, a precizt dr. Li. Doctorul explică faptul că între insomnie şi aceste probleme există o corelaţie şi nu neapărat o cauzalitate.</p>
      <p>Studiul citat a fost publicat în jurnalul <i>Neurology</i> al American Academy of Neurology.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/15153985-cum-sa-scapi-de-insomnie-15-sfaturi-pentru-un-somn-odihnitor">Cum să scapi de insomnie. 15 sfaturi pentru un somn odihnitor</a>
        </b>
      </p>
      <p>
        <b>
          <a href="https://www.descopera.ro/stiinta/17372144-a-fost-descoperita-legatura-dintre-depresie-si-insomnie">A fost descoperită legătura dintre depresie şi insomnie</a>
        </b>
      </p>
      <p>
        <b>
          <a href="https://www.descopera.ro/dnews/18191793-cresterea-in-greutate-declansata-de-insomnie">Creşterea în greutate, declanşată de insomnie</a>
        </b>
      </p>
      <p>
        <b>
          <a href="https://www.descopera.ro/stiinta/16451971-un-studiu-scoate-la-iveala-ca-insomnia-nu-este-doar-o-conditie-psihologica-ci-are-si-o-cauza-genetica">Un studiu scoate la iveală că insomnia nu este doar o condiţie psihologică, ci are şi o cauză genetică</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18191793-cresterea-in-greutate-declansata-de-insomnie"/>
        <a href="https://www.descopera.ro/dnews/17540533-tipuri-de-insomnie-si-cauzele-tulburarii"/>
        <a href="https://www.descopera.ro/stiinta/17372144-a-fost-descoperita-legatura-dintre-depresie-si-insomnie"/>
        <a href="https://www.descopera.ro/dnews/12123751-adio-insomnie-cercetatorii-au-descoperit-comutatorul-care-induce-starea-de-somn"/>
      </related>
    </article>
  </body>
</html>