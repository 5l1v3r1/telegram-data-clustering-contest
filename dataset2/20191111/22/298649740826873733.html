<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/11/almeno-5mila-persone-alla-manifestazione-per-liliana-segre-pn_20191111_00308/"/>
    <meta property="og:site_name" content="Askanews"/>
    <meta property="article:published_time" content="2019-11-11T22:21:47+00:00"/>
    <meta property="og:title" content="Almeno 5mila persone alla manifestazione per Liliana Segre"/>
    <meta property="og:description" content="Milano, 11 nov. (askanews) – Sono almeno 5mila per persone che, nonostante la pioggia, si sono radunate nella serata di lunedì 11 novembre 2019 alla manifestazione di solidarietà per la senatrice a vita Liliana Segre, davanti Memoriale della Shoah nei pressi del binario 21 della Stazione centrale di Milano; il binario dal quale partirono i […]"/>
  </head>
  <body>
    <article>
      <h1>Almeno 5mila persone alla manifestazione per Liliana Segre</h1>
      <h2>La folla s'è radunata alla Stazione di Milano. Lei: sono commossa</h2>
      <address>
        <time datetime="2019-11-11T22:21:47+00:00">11 Nov 2019, 22:21</time>
      </address>
      <figure>
        <img src="http://www.askanews.it/wp-content/uploads/2019/11/20191111_232136_4202FCB6.jpg"/>
      </figure>
      <p>Milano, 11 nov. (askanews) – Sono almeno 5mila per persone che, nonostante la pioggia, si sono radunate nella serata di lunedì 11 novembre 2019 alla manifestazione di solidarietà per la senatrice a vita Liliana Segre, davanti Memoriale della Shoah nei pressi del binario 21 della Stazione centrale di Milano; il binario dal quale partirono i treni diretti ai campi di concentramento durante l’Olocausto e dal quale la stessa Liliana Segre partì verso Auschwitz a soli 14 anni.</p>
      <p>Il presidio “Milano non odia. Insieme per Liliana”! è stato ideato da “Bella Ciao Milano”, Anpi, Aned e Pd, con l’adesione di oltre cento di sigle dell’associazionismo e di diversi esponenti di ogni schieramento politico ma, su richiesta della stessa famiglia della senatrice, non c’erano bandiere di partito.</p>
      <p>Presenti i figli di Liliana Segre ma non lei che ha seguito la manifestazione da casa, dicendosi “commossa e contenta per la solidarietà dei milanesi”. C’erano anche consiglieri e assessori della giunta milanese.</p>
      <p>Le persone che hanno partecipato al presidio portavano dei gigli “simbolo – ha sottolineato il vicesindaco di Milano, Anna Scavuzzo – della vicinanza a Liliana che ci guida con la sua purezza di intenti e la determinazione per contrastare ogni forma di odio, che ha sperimentato sulla sua pelle”.</p>
      <p>I video e le immagini della folla radunatasi a Milano per la manifestazione hanno fatto in breve tempo il giro dei social con gli hastag #Segre e #MilanoNonOdia e su Facebook l’evento ha ottenuto migliaia adesioni.</p>
    </article>
  </body>
</html>