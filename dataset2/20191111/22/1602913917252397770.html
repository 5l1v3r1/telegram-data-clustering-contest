<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/alegerile-ciudate-nimeni-nu-a-prevestit-esecul-lui-barna-asa-cum-nimeni-nu-a-prevestit-succesul-lui-iohannis-acum-cinci-ani-18569841"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T22:07:00+00:00"/>
    <meta property="og:title" content="Alegerile ciudate: nimeni nu a prevestit eşecul lui Barna, aşa cum nimeni nu a prevestit succesul lui Iohannis acum cinci ani"/>
    <meta property="og:description" content="Klaus Iohannis (PNL) şi Viorica Dăncilă (PSD) se vor confrunta în turul al doilea al ale­gerilor prezidenţiale. Ni­cio­dată în istoria democrată a României fractura stânga/dreapta nu a fost mai vizibilă. Întrebarea care rămâne: unde este „centrul”, cel care susţine echilibrul?"/>
  </head>
  <body>
    <article>
      <h1>Alegerile ciudate: nimeni nu a prevestit eşecul lui Barna, aşa cum nimeni nu a prevestit succesul lui Iohannis acum cinci ani</h1>
      <address><time datetime="2019-11-11T22:07:00+00:00">11 Nov 2019, 22:07</time> by <a rel="author" href="https://www.zf.ro/autor/iulian-anghel" target="_blank">Iulian Anghel</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21333/18569841/1/vot-urna-604-liviu-chirica.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21333/18569841/2/3-voturi-alegeri.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21333/18569841/3/3-harta.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21333/18569841/4/3-prezenta-alegeri.jpg?width=620"/>
        </figure>
      </slideshow>
      <p>Klaus Iohannis (PNL) şi Viorica Dăncilă (PSD) se vor confrunta în turul al doilea al ale­gerilor prezidenţiale. Ni­cio­dată în istoria democrată a României fractura stânga/dreapta nu a fost mai vizibilă. Întrebarea care rămâne: unde este „centrul”, cel care susţine echilibrul?</p>
      <p>Lumea se amuză: datele oferite de Mediafax sunt hazoase: la categoria „Cum au votat bărbaţii“, Klaus Iohannis a obţinut 39,9% din voturi, Viorica Dăncilă - 21%, iar Dan Barna 17,4%. La categoria cum au votat femeile: femeile au votat în proporţie de 38% Klaus Iohannis, în timp ce Viorica Dăncilă 23,3%, iar Dan Barna 16,4%.</p>
      <figure>
        <img src="https://storage0.dms.mpinteractiv.ro/media/1/1481/21333/18569841/2/3-voturi-alegeri.jpg"/>
      </figure>
      <p>La categoria tineri, se amuză Mediafax, ca la şotron: cei mai mulţi tineri cu vârsta cuprinsă între 18 şi 30 de ani l-au votat pe actualul şef al statului, respectiv 39,5%. Iohannis este urmat la această categorie de Dan Barna - 31,9% şi de Viorica Dăncilă - 8,2% - spune Mediafax.</p>
      <p>Iar lista e lungă. Dar un lucru nu spune analiza Mediafax. De ce a pierdut Dan Barna când avea succesul în urmă?</p>
      <p>La grupa de vârstă 31-60 de ani clasamentul este următorul: Klaus Iohannis - 41,7%, Dan Barna - 18,8% şi Viorica Dăncilă - 16,4%.</p>
      <p>Candidatul PSD la prezidenţiale, Viorica Dăncilă, a câştigat cele mai multe voturi la grupa de vârstă 61 de ani şi peste, 40,7% din voturi, în timp ce Klaus Iohannis a obţinut 33,8%, iar Mircea Diaconu - 9,5%.</p>
      <p>Preşedintele Klaus Iohannis a câştigat, pe total, cele mai multe voturi şi în funcţie de studiile alegătorilor. Totodată, candidatul PNL a condus şi în topul preferinţelor urban/rural. În urban a obţinut 37,6%, faţă de 21,6% Dan Barna şi 17,6% Viorica Dăncilă, în timp ce în mediul rural a câştigat 40,7%, faţă de 27,7% Viorica Dăncilă şi 11% Dan Barna.</p>
      <p>Candidatul USR-PLUS a câştigat cele mai multe voturi în Bucureşti, 31,4%, faţă de 31,1% Klaus Iohannis şi 16% Viorica Dăncilă.</p>
      <p>Potrivit datelor provizorii, după numărarea a 100% dintre voturi din secţiile din ţară, Klaus Iohannis are 36,65% din voturi, Viorica Dăncilă - 23,79%, iar Dan Barna -13,99%, arată Mediafax.</p>
      <p>
        <b>Cum de au fost de trei ori mai puţini votanţi între orele 20.00 şi 21.00 la prezidenţiale decât la europarlamentare?</b>
      </p>
      <p>♦ Datele Biroului Electoral Central arată că între orele 20.00 şi 21.00 din ziua alegerilor, adică în ultima oră de vot, a fost pe 10 noiembrie o prezenţă de doar 150.000 de votanţi, faţă de 478.000 de votanţi la europarlamentarele din mai 2019.</p>
      <p>♦ De asemenea, în ora anterioară numărul de votanţi a fost de 322.000 la prezidenţiale, faţă de 644.000 la europarlamentare. Ca urmare, deşi prezenţa la ora 19,00 era mai bună la prezidenţiale, fiind la 45,17%, faţă de 42,87% la europarlamentare, iată că la ora 21.00 aceasta coboară la doar 47,66%, faţă de 49,02% la europarlamentare.</p>
      <p>♦ Prezenţa este cea mai proastă din istorie la prezidenţiale, în 2014 fiind de 53%, iar în rândurile anterioare de 60-70%.</p>
      <p>♦ Nu este clar ce s-a întâmplat duminică în intervalul 19.00 - 21.00, încât pur şi simplu aproape că s-a oprit votul. Este posibil ca lipsa unui moment dramatic ca cel de la europarlamentare, când românii din diaspora au protestat că nu pot vota, să fie explicaţia. ZF</p>
      <figure>
        <img src="https://storage0.dms.mpinteractiv.ro/media/1/1481/21333/18569841/4/3-prezenta-alegeri.jpg"/>
      </figure>
      <figure>
        <img src="https://storage0.dms.mpinteractiv.ro/media/1/1481/21333/18569841/3/3-harta.jpg"/>
      </figure>
    </article>
  </body>
</html>