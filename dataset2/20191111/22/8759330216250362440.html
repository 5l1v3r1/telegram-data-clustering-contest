<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903432/-verschaeren-en-sambi-lokonga-maken-grote-indruk-op-scout-van-inter-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T22:38:00+00:00"/>
    <meta property="og:title" content="'Inter-scout diep onder de indruk van Anderlecht-jonkies Verschaeren en Lokonga'"/>
    <meta property="og:description" content="RSC Anderlecht koos dit seizoen volop voor de jeugd. Met wisselend succes in de competitie, maar dat er veel jong talent rondloopt is de buitenlandse topclubs niet ontgaan. En dan al zeker Internazionale niet."/>
  </head>
  <body>
    <article>
      <h1>'Inter-scout diep onder de indruk van Anderlecht-jonkies Verschaeren en Lokonga'</h1>
      <address>
        <time datetime="2019-11-11T22:38:00+00:00">11 Nov 2019, 22:38</time>
      </address>
      <p>
        <b>RSC Anderlecht koos dit seizoen volop voor de jeugd. Met wisselend succes in de competitie, maar dat er veel jong talent rondloopt is de buitenlandse topclubs niet ontgaan. En dan al zeker Internazionale niet.</b>
      </p>
      <p>Zo was ook Internazionale één van de ploegen die vrijdag een mannetje stuurde naar het duel tussen Zulte Waregem en RSC Anderlecht. Ajax kwam voor <a href="https://www.voetbalprimeur.be/nieuws/903347/-ajax-gaat-scouten-bij-anderlecht-van-crombrugge-weer-op-verlanglijstje-.html?utm_source=doorlink&amp;utm_medium=doorlink&amp;utm_campaign=doorlink">Hendrik Van Crombrugge</a>, Glasgow Rangers deed dat voor <a href="https://www.voetbalprimeur.be/nieuws/903375/-scout-van-glasgow-rangers-voedt-geruchten-over-vertrek-van-roofe-bij-anderlecht-.html?utm_source=doorlink&amp;utm_medium=doorlink&amp;utm_campaign=doorlink">Kemar Roofe</a>, terwijl Internazionale vooral naar de jonge jongens op het middenveld van Anderlecht ging kijken.</p>
      <p>Bij <a href="https://sempreinter.com/2019/11/11/inter-scout-impressed-by-anderlecht-pair-verschaeren-lokonga/"><i>Sempre Inter</i></a> valt te lezen dat vooral Yari Verschaeren en Albert Sambi-Lokonga uitvoerig werden bekeken. Dat duo maakte naar verluidt ook heel wat indruk op de scout van de Italiaanse topclub.</p>
      <p>Een transfer lijkt echter moeilijk te worden voor Internazionale. Zo is Anderlecht nog lang niet van plan om het duo te laten gaan. Enkel een monsterbod zou hen nog kunnen weglokken bij <i>paars-wit</i>. Naast Verschaeren en Sambi-Lokonga blijft Internazionale ook <a href="https://www.voetbalprimeur.be/nieuws/903056/-inter-blijft-standard-sterkhouder-vanheusden-volgen-en-denkt-aan-transfer-.html?utm_source=doorlink&amp;utm_medium=doorlink&amp;utm_campaign=doorlink">Zinho Vanheusden</a> van Standard nog volgen.</p>
    </article>
  </body>
</html>