<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639504/%D8%A7%D8%B1%D8%B2-%D9%85%D8%B3%D8%A7%D9%81%D8%B1%D8%AA%DB%8C-%D8%B1%D8%A7-%D8%A7%D8%B2-%D8%B5%D8%B1%D8%A7%D9%81%DB%8C%E2%80%8C%D9%87%D8%A7-%D8%A8%D8%AE%D8%B1%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T22:13:00+00:00"/>
    <meta property="og:title" content="ارز مسافرتی را از صرافی‌ها بخرید"/>
    <meta property="og:description" content="در حالی‌که طی دو سه روز اخیر نرخ فروش ارزمسافرتی در بانک‌هادرحال نزدیک شدن به صرافی‌ها بود،امروز دوباره قیمت فروش یورو در بانک‌ها به روند سابق بازگشت."/>
  </head>
  <body>
    <article>
      <h1>
        <a href="https://www.bultannews.com/fa/news/639504/%D8%A7%D8%B1%D8%B2-%D9%85%D8%B3%D8%A7%D9%81%D8%B1%D8%AA%DB%8C-%D8%B1%D8%A7-%D8%A7%D8%B2-%D8%B5%D8%B1%D8%A7%D9%81%DB%8C%E2%80%8C%D9%87%D8%A7-%D8%A8%D8%AE%D8%B1%DB%8C%D8%AF">ارز مسافرتی را از صرافی‌ها بخرید</a>
      </h1>
      <h2>در حالی‌که طی دو سه روز اخیر نرخ فروش ارزمسافرتی در بانک‌هادرحال نزدیک شدن به صرافی‌ها بود،امروز دوباره قیمت فروش یورو در بانک‌ها به روند سابق بازگشت.</h2>
      <address><time datetime="2019-11-11T22:13:00+00:00">11 Nov 2019, 22:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در معاملات امروز (دوشنبه)،<b> قیمت ارز مسافرتی</b> در بانک‌ها با ۳۰۰ تومان افزایش به ۱۳ هزار تومان رسید و این در حالی است که قیمت آن در صرافی‌ها ۱۲ هزار و ۶۵۰ تومان بود.</p>
      <p>از سوی دیگر اما امروز قیمت خرید یورو و دلار در بانک‌ها کاهش داشت؛ به گونه‌ای که هر دلار ۱۱ هزار و ۷۰ تومان (۵۲ تومان کمتر از دیروز) و هر یورو ۱۲ هزار و ۲۰۰ تومان (۱۱۲ تومان کمتر از دیروز) از سوی بانکها خریداری شد.</p>
      <p>در صرافی‌های مجاز بانکی نیز هر دلار ۱۱ هزار و ۴۰۰ تومان فروخته و ۱۱ هزار و ۳۰۰ تومان خریداری شد. همچنین هر یورو ۱۲ هزار و ۵۵۰ تومان خریداری و ۱۲ هزار و ۶۵۰ تومان فروش می‌رود.</p>
      <p>قیمت سکه رو به افزایش گذاشت</p>
      <p>در ادامه روند صعودی قیمت سکه طی چند روز اخیر، قیمت سکه تمام بهار آزادی طرح جدید در بازار امروز (دوشنبه) با ۲۵ هزار تومان افزایش، به چهار میلیون و ۱۰ هزار تومان رسید. قیمت سکه تمام طرح قدیم نیز ۳۰ هزار تومان بالا رقت و به چهار میلیون تومان رسید.</p>
      <p>نیم سکه نیز افزایش ۲۰ هزار تومانی را تجربه کرد و دو میلیون و ۱۰۰ هزار تومان فروخته شد. ربع سکه یک میلیون و ۳۰۰ هزار تومان قیمت خورد که ۱۰ هزار تومان نسبت به دیروز گرانتر شده است. در این میان فقط سکه یک گرمی روند متفاوتی داشت و ۲۰ هزار تومان کاهش قیمت را تجربه کرد و ۸۴۰ هزار تومان داد و ستد شد. هر گرم طلای ۱۸ عیار نیز بدون تغییر قیمت ۴۰۷ هزار تومان در طلافروشی‌ها فروخته می‌شود.</p>
      <p>در بازارهای جهانی نیز آخرین قیمت هر اونس طلا با حدود دو دلار افزایش به ۱۴۶۱ دلار و ۵۶ سنت رسید.</p>
    </article>
  </body>
</html>