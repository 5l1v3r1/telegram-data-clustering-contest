<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/burgaskite-chengeta-spryakha-nyakolko-shofora-i-se-khvanakha-za-glavite_news708730.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T22:21:00+00:00"/>
    <meta property="og:title" content="Бургаските ченгета спряха няколко шофьора и се хванаха за главите"/>
    <meta property="og:description" content="Няколко пияни водачи са спипали служителите на реда в рамките часове"/>
  </head>
  <body>
    <article>
      <h1>Бургаските ченгета спряха няколко шофьора и се хванаха за главите</h1>
      <h2>Няколко пияни водачи са спипали служителите на реда в рамките часове</h2>
      <address>
        <time datetime="2019-11-11T22:21:00+00:00">11 Nov 2019, 22:21</time>
      </address>
      <p>https://blitz.bg/kriminalni/prestplenie/burgaskite-chengeta-spryakha-nyakolko-shofora-i-se-khvanakha-za-glavite_news708730.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573502061-157348626139077.jpg"/>
      </figure>
      <p><b>Няколко пияни шофьори спипаха служителите на ОДМВР в Бургас в рамките само на няколко часа. </b><br/><br/>В събота вечерта, около 23:20 часа полицаите от Второ районно управление спрели за проверка лек автомобил Рено "Меган" с великотърновска регистрация. Зад волана на возилото бил 42-годишен мъж от Горна Оряховица.<br/><br/>Още при отварянето на прозорците от колата се понесла миризмата на алкохол. Униформените веднага тествали шофьора, а дрегерът отчел 3,38 промила. Мъжът отказал да даде кръв за химичен анализ и ченгетата бързо го пратили в ареста за 24 часа, за да изтрезнее. По случая е образувано бързо полицейско производство, съобщава "Флагман".<br/><br/>На следващия ден, около 01 часа, полицаите от Малко Търново спрели за проверка ВАЗ-ка с бургаска регистрация. 53-годишният шофьор управлявал колата след солидна почерпка.<br/><br/>Дрегерът отчел 2,131 промила алкохол.  Водачът отказал да даде кръв за химичен анализ и е задържан е за срок до 24 часа. По случая е образувано бързо полицейско производство.<br/> </p>
    </article>
  </body>
</html>