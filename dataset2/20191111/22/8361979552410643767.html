<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rinok-zemli-sluga-narodu-rozglyane-zakonoproekti-pro-rinok-zemli-v-seredu-arahamiya-50052944.html"/>
    <meta property="og:site_name" content="НВ"/>
    <meta property="article:published_time" content="2019-11-11T22:05:00+00:00"/>
    <meta property="og:title" content="Слуга народу розгляне законопроекти про ринок землі на окремому засіданні фракції в середу — Арахамія"/>
    <meta property="og:description" content="У середу, 13 грудня, фракція Слуги народу проведе окреме засідання, присвячене законопроектам про створення ринку землі."/>
  </head>
  <body>
    <article>
      <h1>Слуга народу розгляне законопроекти про ринок землі на окремому засіданні фракції в середу — Арахамія</h1>
      <h2>У середу, 13 грудня, фракція Слуги народу проведе окреме засідання, присвячене законопроектам про створення ринку землі.</h2>
      <address>
        <time datetime="2019-11-11T22:05:00+00:00">11 Nov 2019, 22:05</time>
      </address>
      <p>Про це заявив глава парламентської фракції Давид Арахамія, повідомляє <a href="https://interfax.com.ua/news/general/624010.html">Інтерфакс-Україна</a>.</p>
      <p>«Розгляд закону про землю займе весь день. Про землю у нас буде окреме засідання фракції, думаю, післязавтра (13 листопада — ред)», — сказав він.</p>
      <p>Також Арахамія підтвердив, що <a href="https://nv.ua/ukr/ukraine/politics/rada-skasuvala-rozglyad-zakonoproektiv-pro-rinok-zemli-novini-ukrajini-50052919.html">з порядку денного Верховної Ради на вівторок, 12 листопада, виключили анонсовані раніше законопроекти щодо ринку землі</a>.</p>
      <p>«Завтра з порядку денного закон про землю, можливо, зняли. Адже завтра 11 або 12 важливих законопроектів. У зв’язку з цим, мабуть, і перенесли», — сказав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/718/original/5e569e3a6a51dd54b55fbec6bf7c168b.png?stamp=1&amp;q=85&amp;w=115"/>
      </figure>
      <p>Тимофій Милованов<br/>Яким буде ринок землі</p>
      <p>Нагадаємо, <a href="https://nv.ua/ukr/biz/economics/rinok-zemli-v-radu-vnesli-zakonoproekt-novini-ukrajini-50044824.html">урядовий законопроект про ринок землі</a> передбачає, що ринок сільськогосподарських земель буде відкритий з 1 жовтня. Набувати права власності на земельні ділянки сільськогосподарського призначення можуть громадяни України, українські юридичні особи, а також територіальні громади та держава.</p>
      <p>Законопроектом № 2178−10, одним з ініціаторів якого є глава комітету з питань аграрної та земельної політики Микола Сольський, пропонується передбачити, що іноземці та особи без громадянства <a href="https://nv.ua/ukr/biz/markets/prodazh-zemli-u-verhovniy-radi-zareyestruvali-onovleniy-zakonoproekt-pro-rinok-zemli-v-ukrajini-novini-ukrajini-50047339.html">не зможуть ставати власниками земель сільгосппризначення до 1 січня 2024</a> року.</p>
    </article>
  </body>
</html>