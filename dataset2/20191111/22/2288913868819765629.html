<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04711432"/>
    <meta property="og:site_name" content="De Standaard"/>
    <meta property="article:published_time" content="2019-11-11T22:59:00+00:00"/>
    <meta property="og:title" content="Meteen verrassing op ATP Finals: titelverdediger Alexander Zverev verslaat Rafael Nadal"/>
    <meta property="og:description" content="Alexander Zverev (ATP 7) is de ATP Finals in Londen (hard/9 miljoen dollar) gestart met een knappe zege. De 22-jarige Duitser klopte maandag in zijn eerste..."/>
  </head>
  <body>
    <article>
      <h1>Meteen verrassing op ATP Finals: titelverdediger Alexander Zverev verslaat Rafael Nadal</h1>
      <address>
        <time datetime="2019-11-11T22:59:00+00:00">11 Nov 2019, 22:59</time>
      </address>
      <p>
        <b>Alexander Zverev (ATP 7) is de ATP Finals in Londen (hard/9 miljoen dollar) gestart met een knappe zege. De 22-jarige Duitser klopte maandag in zijn eerste groepswedstrijd de Spanjaard Rafael Nadal (ATP 1) in twee sets: 6-2 en 6-4. De partij duurde 1 uur en 25 minuten.</b>
      </p>
      <p>Nadal moest zich ruim een week geleden voor de halve finale van het masterstoernooi in Parijs afmelden met een buikspierblessure. Zijn deelname in Londen was door een scheurtje in de buikspier enige tijd onzeker.</p>
      <p>Eerder maandag opende Stefanos Tsitsipas (ATP 6) in dezelfde groep André Agassi met winst tegen de Rus Daniil Medvedev (ATP 4). De Griek haalde het in twee sets: 7-6 (7/5) en 6-4.</p>
      <p>Zondag werden de eerste duels in de groep Björn Borg afgewerkt. De Serviër Novak Djokovic (ATP 2) haalde het met 6-2 en 6-1 van de Italiaan Matteo Berrettini (ATP 8), terwijl de Oostenrijker Dominic Thiem (ATP 5) met twee keer 7-5 won van de Zwitser Roger Federer (ATP 3). De eerste twee van elke groep plaatsen zich voor de halve finales.</p>
      <p>Zverev won het Londense toernooi vorig jaar na een zege in de finale tegen Djokovic.</p>
    </article>
  </body>
</html>