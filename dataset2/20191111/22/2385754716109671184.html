<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596888/aigyptios-ypeks-asteioi-oi-isxyrismoi-erntogan-gia-oikonomia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T22:14:00+00:00"/>
    <meta property="og:title" content="Αιγύπτιος ΥΠΕΞ: «Αστείοι» οι ισχυρισμοί Ερντογάν για οικονομία"/>
    <meta property="og:description" content="Συνεχίζει η Αίγυπτος να μην αφήνει αναπάντητες τις εναντίον της δηλώσεις του Τούρκου Προέδρου Ρετζέπ Ταγίπ Ερντογάν.   Έτσι, σε χθεσινή εκπομπή της..."/>
  </head>
  <body>
    <article>
      <h1>Αιγύπτιος ΥΠΕΞ: «Αστείοι» οι ισχυρισμοί Ερντογάν για οικονομία</h1>
      <address><time datetime="2019-11-11T22:14:00+00:00">11 Nov 2019, 22:14</time> by <a rel="author">SigmaLive</a></address>
      <p><b>Συνεχίζει η Αίγυπτος να μην αφήνει αναπάντητες τις εναντίον της δηλώσεις του Τούρκου Προέδρου Ρετζέπ Ταγίπ Ερντογάν.<br/></b> <br/>Έτσι, σε χθεσινή εκπομπή της αιγυπτιακής τηλεόρασης MBC, ο Υπουργός Εξωτερικών της Αιγύπτου Σάμεχ Σούκρι χαρακτήρισε «αστείους» τους ισχυρισμούς του Ερντογάν, σύμφωνα με τον οποίον «η Τουρκία δεν είναι σαν την Αίγυπτο» και ότι δήθεν «η αιγυπτιακή οικονομία συρρικνώνεται».<br/> <br/>Μιλώντας τηλεφωνικά στο αιγυπτιακό κανάλι, ο επικεφαλής της αιγυπτιακής διπλωματίας δικαιολόγησε την άποψή του αυτή, αναφερόμενος στα πολλά εθνικά έργα στη Χώρα του Νείλου αλλά και στις θετικές εκθέσεις διεθνών οικονομικών και πολιτικών θεσμών, καθώς επίσης και στην πτώση της τιμής του δολαρίου στις αιγυπτιακές τράπεζες, επισημαίνοντας ότι όλα αυτά τα στοιχεία αποδεικνύουν ότι οι ισχυρισμοί Ερντογάν είναι λανθασμένοι.<br/> <br/>Επίσης, ο Αιγύπτιος ΥΠΕΞ μίλησε για τη μείωση κατά οκτώ ποσοστιαίες μονάδες του ποσοστού ανεργίας στην Αίγυπτο αλλά και στη σημαντική οικονομική ανάπτυξη της χώρας κατά 5,8%, που αποτελούν θετικούς οικονομικούς δείκτες.<br/> <br/>Πηγή: ΚΥΠΕ</p>
    </article>
  </body>
</html>