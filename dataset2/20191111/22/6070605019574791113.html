<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/Pacte-Alemanya-apujar-pensio-minima_0_2342765759.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T22:31:06+00:00"/>
    <meta property="og:title" content="Pacte a Alemanya per apujar la pensió mínima"/>
    <meta property="og:description" content="El govern alemany ha anunciat que apujarà la pensió mínima a 1,5 milions de persones"/>
  </head>
  <body>
    <article>
      <h1>Pacte a Alemanya per apujar la pensió mínima</h1>
      <h2>El govern alemany ha anunciat que apujarà la pensió mínima a 1,5 milions de persones</h2>
      <address>
        <time datetime="2019-11-11T22:31:06+00:00">11 Nov 2019, 22:31</time>
      </address>
      <p>El govern alemany ha anunciat que apujarà la pensió mínima a 1,5 milions de persones. El govern, format per la coalició de CDU-CSU i l’SPD, va aprovar l’increment de la pensió per als ciutadans que, tot i haver treballat durant 35 anys, cobren una jubilació molt baixa, que a Alemanya equival a la renda mínima de 424 euros.</p>
      <p>L’acord dels partits de la coalició, que preveu també altres reformes en el sistema de pensions, tindrà un cost de 1.500 milions d’euros i beneficiarà sobretot el col·lectiu de dones jubilades. Tot i això, aquesta nova proposta, que forma part d’un ampli paquet de mesures econòmiques, haurà de ser ratificada pel Parlament.</p>
      <h3>Reclam europeu</h3>
      <p>L’aprovació d’aquesta mesura arriba després que organismes com la Comissió Europea, el BCE i l’FMI reclamessin a Berlín un augment de la despesa pública per impulsar l’economia. A Espanya, nombrosos grups de jubilats també van manifestar-se aquesta tardor per reclamar un augment de les pensions.</p>
    </article>
  </body>
</html>