<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820186.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T22:01:00+00:00"/>
    <meta property="og:title" content="میرزاده؛ مصوبه انتقال فرزندان هیات علمی دانشگاه آزاد لغو می شود"/>
    <meta property="og:description" content="حمایت میرزاده سخنگوی کمیسیون آموزش و تحقیقات مجلس در گفت‌وگو با مهر در تشریح جلسه امروز کمیسیون آموزش و تحقیقات مجلس، اظهارداشت: نشست امروز مربوط به بررسی نحوه پذیرش دانشجویان گروه پزشکی از سال تحصیلی ۱۳۹۶ تا کنون با حضور محمد مهدی طهرانچی رئیس دانشگاه آزاد اسلامی، محمدباقر لاریجانی معاون آموزشی وزیر بهداشت، ابراهیم خدایی رییس سازمان سنجش برگزار شد."/>
  </head>
  <body>
    <article>
      <h1>میرزاده؛ مصوبه انتقال فرزندان هیات علمی دانشگاه آزاد لغو می شود</h1>
      <address>
        <time datetime="2019-11-11T22:01:00+00:00">11 Nov 2019, 22:01</time>
      </address>
      <p>مصوبات در خصوص انتقال دانشجویان فرزندان هیات علمی در دانشگاه آزاد لغو می شود.</p>
      <p>حمایت میرزاده سخنگوی کمیسیون آموزش و تحقیقات مجلس در گفت‌وگو با مهر در تشریح جلسه امروز کمیسیون آموزش و تحقیقات مجلس، اظهارداشت: نشست امروز مربوط به بررسی نحوه پذیرش دانشجویان گروه پزشکی از سال تحصیلی ۱۳۹۶ تا کنون با حضور محمد مهدی طهرانچی رئیس دانشگاه آزاد اسلامی، محمدباقر لاریجانی معاون آموزشی وزیر بهداشت، ابراهیم خدایی رییس سازمان سنجش برگزار شد.</p>
      <p>نماینده مردم گرمی در مجلس شورای اسلامی افزود: بیشتر مباحث در خصوص پذیرش در دانشگاه علوم پزشکی دانشگاه آزاد مطرح شد که بر اساس گزارش مرکز پژوهش‌های مجلس، تخلف آشکاری در دانشگاه آزاد رخ داده که بر خلاف مصوبات و آیین نامه‌های موجود بوده است که بخشی از آن مربوط به انتقالی دانشجویان خارج از کشور و بخش دیگر مربوط به دانشجویان فرزندان هیأت علمی است که البته رئیس دانشگاه آزاد عنوان کرد از روزی که مسئولیت را به عهده گرفته این مصوبات را ملغی دانسته است.</p>
      <p>وی ادامه داد: نهایتا مقرر شد مصوبات در خصوص انتقال دانشجویان فرزندان هیأت علمی در دانشگاه آزاد لغو شود و افرادی که بر اساس این مصوبه نادرست در حال تحصیل هستند به شرایط قبل از تحصیل بازگردند. همچنین مقرر شد با مسببان و متخلفان در این حوزه به صورت جدی برخورد شود.</p>
    </article>
  </body>
</html>