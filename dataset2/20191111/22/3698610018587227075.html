<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/berluskoni-vidmovivsya-davati-svidchennya-v-sudah-u-spravi-pro-mafiyu-329281_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T22:17:00+00:00"/>
    <meta property="og:title" content="Берлусконі відмовився давати свідчення в судах у справі про мафію"/>
    <meta property="og:description" content="Екс-прем'єр Італії обрав тактику мовчання"/>
  </head>
  <body>
    <article>
      <h1>Берлусконі відмовився давати свідчення в судах у справі про мафію</h1>
      <h2>Екс-прем'єр Італії обрав тактику мовчання</h2>
      <address>
        <time datetime="2019-11-11T22:17:00+00:00">11 Nov 2019, 22:17</time>
      </address>
      <p>Екс-прем'єр Італії Сильвіо Берлусконі обрав тактику мовчання в судах по справах про мафію. Його адвокати переконали його, що мовчання у даному випадку буде більш вигідно.</p>
      <p>Колишній прем'єр-міністр Італії <b><a href="https://zn.ua/WORLD/v-krovi-umeprshey-svidetelnicy-po-delu-berluskoni-obnaruzhili-kadmiy-i-surmu-312173_.html">Сільвіо Берлусконі</a></b> відмовився давати показання в апеляційному суді над своїм давнім соратником, якого засудили за спробу стати контактною особою між мафією і політиками.</p>
      <p>Про це повідомляє "Європейська правда" з посиланням на <a href="https://apnews.com/">Associated Press.</a></p>
      <p>У понеділок Берлусконі заявив суду в сицилійському Палермо, що його адвокати порадили йому не відповідати на запитання. Він також не дозволив фотографувати його чи знімати в залі суду.</p>
      <p>Прокурори стверджують, що сицилійська мафіозна організація "Коза Ностра" прагнула вплинути на політиків, щоб переконати їх ухвалити менш жорсткі закони проти наркомафії.</p>
      <p>У 2018 році суд нижчої інстанції засудив близького до Берлусконі юриста Марчелло Делл'Утрі, колишнього сенатора від партії експрем'єра, у справі про змову між "Коза Нострою" і державними установами.</p>
      <p>Це сталося після смертельних вибухів у Флоренції, Римі та Мілані в 1993 році, які влаштувала мафія, щоб залякати політичних лідерів.</p>
      <p>Берлусконі вперше став прем'єр-міністром Італії в 1994 році.</p>
      <p>У липні 2015 року <a href="https://dt.ua/WORLD/berluskoni-zasudili-do-troh-rokiv-v-yaznici-za-habar-178326_.html"><b>Берлусконі засудили</b><b> до трьох років позбавлення волі за корупцію</b></a>.</p>
      <p>При цьому, ще в 2013 році суд Мілана засудив його <a href="https://dt.ua/WORLD/berluskoni-zasudili-do-semi-rokiv-v-yaznici-za-zv-yazok-iz-nepovnolitnoyu-124083_.html"><b>до семи років тюремного ув'язнення у скандальній "справі Рубі"</b></a>, в рамках якого політикв звинувачували в причетності до проституції неповнолітніх і зловживанні службовим становищем. Крім того, згідно з рішенням суду, Берлусконі довічно не міг займати державні посади. Але це рішення було скасоване апеляційним судом у 2014 році.</p>
      <p>Берлусконі відзначився низкою гучних заяв на підтримку президента Росії Володимира Путіна і публічно підтримав анексію Криму.</p>
      <p>У вересні 2015 року Берлускони відвідав окупований півострів, де зустрівся з Путіним. У зв'язку з цим Служба безпеки України <b><a href="https://dt.ua/POLITICS/sbu-zaboronila-v-yizd-v-ukrayinu-berluskoni-184955_.html">заборонила</a></b> італійському політику в'їзд на територію країни на три роки, а прокуратура відкрила проти нього кримінальне провадження.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy5ldXJvaW50ZWdyYXRpb24uY29tLnVhLw==">Європейська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>