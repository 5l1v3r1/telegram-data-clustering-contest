<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/semeen-skandal-vdigna-na-krak-tsyal-blok-i-dve-patrulki-v-krichim_news708736.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T22:36:00+00:00"/>
    <meta property="og:title" content="Семеен скандал вдигна на крак цял блок и две патрулки в Кричим"/>
    <meta property="og:description" content="Целият спектакъл се разиграл в пространството пред блока и на булевард &quot;Тракия&quot; в града"/>
  </head>
  <body>
    <article>
      <h1>Семеен скандал вдигна на крак цял блок и две патрулки в Кричим</h1>
      <h2>Целият спектакъл се разиграл в пространството пред блока и на булевард "Тракия" в града</h2>
      <address>
        <time datetime="2019-11-11T22:36:00+00:00">11 Nov 2019, 22:36</time>
      </address>
      <p>https://blitz.bg/obshtestvo/regioni/semeen-skandal-vdigna-na-krak-tsyal-blok-i-dve-patrulki-v-krichim_news708736.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573504512-semeen-skandal-vdigna-tsial-blok-i-dve-679.jpg"/>
      </figure>
      <p><b>Семеен скандал и подялбата на едно бебе вдигна на крака цял блок в Кричим. Драмата се разигра в събота, като започна в ранните часове на следобеда и приключи късно вечерта, на място бяха изпратени два полицейски патрула. </b><br/><br/>Униформените служители в продължение на часове се опитваха да успокоят ядосаните роднини. Според свидетели на разправиите, родителите на детето са разделени, а в съботния ден Гергана е отказала да даде дъщеря си да прекара уикенда с Иван.<br/><br/>В подкрепа на майката пристигнали нейни роднини от Перущица. За момент нещата ескалирали и полицаите се принудили да укротят бащата на детето като му сложат белезници, пише "<a href="https://trafficnews.bg/krimi/semeen-skandal-vdigna-tsial-blok-i-dve-patrulki-kraka-160205/">Трафик</a>".  <br/><br/>Иван и Гергана за заедно от около 3 години, дъщеричката им е на година, малко по- рано същата година през месец май двамата са сключили брак.<br/><br/>Преди около 3-4 месеца двойката се разделила, а момичето започнало нова връзка с друг. Той също присъствал на скандала. Целият спектакъл се разиграл в пространството пред блока и на булевард "Тракия" в Кричим. <br/><br/>Живущите в района коментират, че не са запознати с проблемите на младото семейство и ги описват като спокойна двойка, грижеща се за детето си.<br/><br/>„Те се взеха много млади и любовта им беше много бурна, омъжиха се, роди им се дете, като цяло бяха щастливо семейство, ние не сме чули да имат проблеми” – твърдят местни жители.<br/><br/>„Защо трябва да се стига до такава показност, проблемите в една къща, не бива да стават достояние на всички” – разказаха по-възрастните.</p>
    </article>
  </body>
</html>