<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/kakvo-se-sluchva-sys-salah-i-misterioznata-mu-kontuziq--1405245.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T22:19:00+00:00"/>
    <meta property="og:title" content="Какво се случва със Салах и мистериозната му контузия?"/>
    <meta property="og:description" content="Мохамед Салах сериозно притесни феновете на Ливърпул, след като по време на дербито с Манчестър Сити стъпи накриво и отново усложни проблемите с глезена, които го мъчат напоследък И се оказва, че състоянието му е доста сериозно, както самият Юрген Клоп"/>
  </head>
  <body>
    <article>
      <h1>Какво се случва със Салах и мистериозната му контузия?</h1>
      <address><time datetime="2019-11-11T22:19:00+00:00">11 Nov 2019, 22:19</time> by <a rel="author">Sportlive.bg</a></address>
      <p><b><a href="https://www.sportlive.bg/tags/35080">Мохамед Салах</a></b> сериозно притесни феновете на Ливърпул, след като по време на дербито с Манчестър Сити стъпи накриво и отново усложни проблемите с глезена, които го мъчат напоследък. И се оказва, че състоянието му е доста сериозно, както самият Юрген Клоп. </p>
      <p>Египтянинът явно има хроничен проблем в тази област, като в последния месец на няколко пъти е източвана течност от глезена му. Въпреки това той е решен да продължи да играе и дори замина за мачовете на Египет по време на паузата за мачове на националните отбори. Медицинският щаб е притеснен от контузията, като в клуба са настоявали той да получи почивка, но желанието за игра на Салах е много силно и той е отказал да почива. </p>
      <p>"Мисля, че за него е изключително досадно, че всяка седмица глезенът е подут и трябва да бъде изкарвана течност. За мен не е такъв проблем, но за него със сигурност не е добре", заяви Клоп след гръмката победа над Манчестър Сити. </p>
      <p>С Египет Салах ще играе на старта на квалификациите за Купата на африканските нации и, въпреки че мачовете са срещу преодолими съперници (Кения и Коморос), се очаква той да е титуляр и в Ливърпул се надяват да няма ново усложнение на травмата му. Въпреки контузията, настроението в клуба определено е приповдигнато след страхотния успех над шампиона Манчестър Сити, а <b><a href="https://www.sportlive.bg/worldfootball/england/Klop-Nuzhdaem-se-ot-vsqka-edna-tochka-prez-natovareniq-period-1405022.html">какво каза Клоп след срещата четете в тази статия</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Guardiola-Pokazahme-zashto-sme-shampioni-ne-sym-bil-po-gord-bqhme-neveroqtni-1405039.html"/>
        <a href="https://www.sportlive.bg/worldfootball/england/Salah-za-kritikite-Ne-me-interesuva-kakvo-ochakvat-horata-ot-men-1404339.html"/>
        <a href="https://www.sportlive.bg/worldfootball/england/Mane-prizna-za-nesyglasiq-sys-Salah-i-obqvi-syotbornik-za-svoj-brat-1402966.html"/>
        <a href="https://www.sportlive.bg/worldfootball/italy/Yuventus-e-nabelqzal-edin-ot-trioto-v-ataka-za-Livyrpul-1390040.html"/>
        <a href="https://www.sportlive.bg/worldfootball/england/11-mm-reshiha-titlata-v-Angliq-minaliq-sezon-21-sekundi-li-shte-q-reshat-sega-1405118.html"/>
      </related>
    </article>
  </body>
</html>