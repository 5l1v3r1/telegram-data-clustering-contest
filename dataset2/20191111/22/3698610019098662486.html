<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nabu-priyshlo-v-rayffayzen-bank-zmi-329280_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T22:22:00+00:00"/>
    <meta property="og:title" content="НАБУ прийшло в Райффайзен Банк — ЗМІ"/>
    <meta property="og:description" content="Співробітники проводять розслідування в рамках заволодіння коштами НБУ."/>
  </head>
  <body>
    <article>
      <h1>НАБУ прийшло в Райффайзен Банк — ЗМІ</h1>
      <h2>Співробітники проводять розслідування в рамках заволодіння коштами НБУ.</h2>
      <address>
        <time datetime="2019-11-11T22:22:00+00:00">11 Nov 2019, 22:22</time>
      </address>
      <p>Співробітники Національного антикорупційного бюро (НАБУ) прийшли в "Райффайзен Банк", щоб затримати голову правління <b><a href="https://dt.ua/ECONOMICS/soratnik-gontaryevoyi-yde-z-nbu-193607_.html">Олександра Писарука</a></b>. Про це передає <a href="https://www.rbc.ua/rus/news/sotrudniki-nabu-seychas-nahodyatsya-raffayzen-1573501546.html">РБК-Україна</a> з посиланням на джерело в правоохоронних органах.</p>
      <p>Обшуки проводяться в рамках справи VAB банку про ймовірне заволодіння рефінансуванням Національного банку на суму 12 млрд гривень. Писарука звинувачують за статтею 191 Кримінального кодексу України: привласнення, розтрата майна або заволодіння ним шляхом зловживання службовим становищем.</p>
      <p>Зазначимо, Олександр Писарук обіймав посаду першого заступника голови Національного банку України з липня 2014 року по грудень 2015 року. До цього, з жовтня 2010 року він був регіональним керівником ING Корпоративного банкінгу в Центральній і Східній Європі (Нідерланди).</p>
      <p>Раніше повідомлялося про те, що <b>Р<a href="https://dt.ua/ECONOMICS/privatbank-ye-naypributkovishim-ukrayinskim-bankom-nbu-329200_.html">айффайзен Банк Аваль посів друге місце</a></b> по прибутковості в Україні. Прибуток банку за січень-вересень склав3,504 млрд грн.</p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>