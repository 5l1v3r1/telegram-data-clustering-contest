<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/v-svirepa-bitka-reyndzhr-uspya-da-nadvie-krokodil-s-neveroyaten-podkhod_news708735.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T22:52:00+00:00"/>
    <meta property="og:title" content="В свирепа битка рейнджър успя да надвие крокодил с невероятен подход"/>
    <meta property="og:description" content="След като се освободил от влечугото, мъжът шофирал цял час, за да стигне до съседа си"/>
  </head>
  <body>
    <article>
      <h1>В свирепа битка рейнджър успя да надвие крокодил с невероятен подход</h1>
      <h2>След като се освободил от влечугото, мъжът шофирал цял час, за да стигне до съседа си</h2>
      <address>
        <time datetime="2019-11-11T22:52:00+00:00">11 Nov 2019, 22:52</time>
      </address>
      <p>https://blitz.bg/lyubopitno/v-svirepa-bitka-reyndzhr-uspya-da-nadvie-krokodil-s-neveroyaten-podkhod_news708735.html Blitz.bg</p>
      <figure>
        <img src="https://static.blitz.bg/documents/thumbnails/730/201707/1499070638-640-41b951c19c1a0430d2f307239b4c25f1.jpg"/>
        <figcaption>крокодил</figcaption>
      </figure>
      <p><b>Рейнджър се освободи от зъбите на крокодил в отдалечен район в Австралия, като му бръкна в окото. Крокодилът обаче е нанесъл тежки наранявания на ръцете и краката на 54-годишния мъж.</b><br/><br/>Той ловял риба сам, когато крокодилът изскочил от водата и го захапал за крака, а след това се вкопчил в ръката му. Тогава човекът се досетил да бръкне в окото на животното и така рейнджърът успява да надвие крокодила. <br/><br/>След като се освободил, мъжът шофирал цял час, за да стигне до съседа си.<br/><br/>С него пътувал още 45 минути до животновъдна ферма, откъдето го взел хеликоптер, за да го откара до болницата в Кеърнс.<br/><br/>Мъжът има сериозни рани на двете ръце и на двата крака.<br/><br/>„Няма много хора в Кеърнс, които да са попадали в подобна схватка с крокодил и да могат да разказват за това” - каза диспечерът на хеликоптерната служба Уорън Мартин.</p>
    </article>
  </body>
</html>