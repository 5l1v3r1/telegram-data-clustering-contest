<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/sports/sotirxos-perifanos-pou-evala-to-litharaki-mou-stin-aytokratoria-tou-olympiakou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T22:00:43+00:00"/>
    <meta property="og:title" content="Σωτήρχος: «Περήφανος που έβαλα το λιθαράκι μου στην αυτοκρατορία του Ολυμπιακού»"/>
    <meta property="og:description" content="Ο έμπειρος τεχνικός θυμήθηκε στιγμές από τα χρόνια που πέρασε στον Ολυμπιακό."/>
  </head>
  <body>
    <article>
      <h1>Σωτήρχος: «Περήφανος που έβαλα το λιθαράκι μου στην αυτοκρατορία του Ολυμπιακού»</h1>
      <h2>Ο έμπειρος τεχνικός θυμήθηκε στιγμές από τα χρόνια που πέρασε στον Ολυμπιακό.</h2>
      <address><time datetime="2019-11-11T22:00:43+00:00">11 Nov 2019, 22:00</time> by <a rel="author">ΤοΒΗΜΑ Team</a></address>
      <p>Στιγμές από το ένδοξο παρελθόν ξύπνησαν το απόγευμα της Κυριακής 10/11 στον Τέλη Σωτήρχο, ο οποίος βρέθηκε στο κλειστό γυμναστήριο «Μελίνα Μερκούρη» για να παρακολουθήσει την αναμέτρηση του Ολυμπιακού με τον ΠΑΟΚ και να βραβεύσει την MVP της 3ης αγωνιστικής Σάσκια Χίπε.</p>
      <p>Με προπονητή τον Τέλη Σωτήρχο τη σεζόν 2012-13, οι «ερυθρόλευκες» πανηγύρισαν το πρώτο τους πρωτάθλημα και στο τέλος της σεζόν έγραψαν ιστορία με το πρώτο τους νταμπλ, δημιουργώντας και τις συνθήκες για τα επόμενα χρόνια που κυριάρχησαν σε Ελλάδα αλλά και Ευρώπη.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Εμφανώς συγκινημένος για την επιλογή που ο Τέλης Σωτήρχος μίλησε στην επίσημη ιστοσελίδα της ομοσπονδίας μετά την βραβευση της Σάσκια Χίπε και θυμήθηκε στιγμές από τα χρόνια που πέρασε στον Ολυμπιακό.</p>
      <p>«Έχω περάσει έξι χρόνια στον Ολυμπιακό και ήταν σαν να έμπαινα σπίτι μου. Όταν μπήκα στο γήπεδο ειλικρινά ένιωσα λίγο περίεργα και μεγάλη συγκίνηση που επιλέχθηκα για την βράβευση και ευχαριστώ την ομοσπονδία και τον Ολυμπιακό για αυτή την τιμή.</p>
      <p>Χαίρομαι πάρα πολύ που έβαλα και εγώ από την μεριά μου ένα μικρό ληθαράκι με την κατάκτηση του νταμπλ, σεζόν που ξεκίνησε η αυτοκρατορία του Ολυμπιακού. Συγχαρητήρια στον σύλλογο που έφερε υψηλού επιπέδου ξένες αθλήτριες, μεταξύ αυτών και η Σάσκια Χίπε που είχα την χαρά να βραβεύσω.</p>
      <p>Η Χίπε βοήθησε πάρα πολύ στην Ελλάδα τον Ολυμπιακό, αλλά ιδιαίτερα στην Ευρώπη με την κατάκτηση του Challenge Cup το 2018».</p>
      <p>Για τις αναμνήσεις του: «Θυμάμαι όταν είχα συναντήσει τον κ. Κουντούρη πριν έξι χρόνια, ήταν και αυτός νέος στη διοίκηση του Ερασιτέχνη Ολυμπιακού. Αυτό που θυμάμαι είναι ότι είχαμε έναν κοινό στόχο σε εκείνα τα δύσκολα χρόνια.</p>
      <p>Να ανασυντάξουμε και να φτιάξουμε τον Ολυμπιακό. Κάναμε σωστές κινήσεις, βρήκαμε τα ταλέντα και σιγά σιγά δημιουργήθηκε αυτό που θαυμάζει τώρα όλη η Ελλάδα. Πήραμε νεαρές εξελίξιμες αθλήτριες όπως η Χριστοδούλου, η Γιώτα, η Λαμπρούση και η Κονόμι, οι οποίες πλέον είναι βασικές στον Ολυμπιακό και στην Εθνική ομάδα.</p>
      <p>Σε συνδυασμό με τις ξένες και τον κορμό Ελληνίδων αθλητριών έχει δημιουργηθεί αυτή η υπερομάδα. Ο Ολυμπιακός αυτή την στιγμή έχει δημιουργήσει μία αυτοκρατορία».</p>
      <p>Για το φετινό πρωτάθλημα: «Παρακαλουθώ τις εξελίξεις. Το Ελληνικό βόλεϊ χρειάζεται μεγάλες και εμπορικές ομάδες, όπως ο Ολυμπιακός, ο Παναθηναϊκός και ο ΠΑΟΚ.</p>
      <p>Η ΑΕΚ ελπίζω να πάρει την άνοδο για να ανέβει και άλλο ο ανταγωνισμός. Η Εθνική ομάδα πήγε πολύ καλά στο ευρωπαϊκό και θεωρώ ότι το βόλεϊ έχει μπει στον σωστό δρόμο».</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>