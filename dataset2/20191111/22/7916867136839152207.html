<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134543-po-pao-fiasko-graikijos-taureje-komandos-savininko-kirciai-zaidejams.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-11T22:25:00+00:00"/>
    <meta property="og:title" content="Po „Pao“ fiasko Graikijos taurėje – komandos savininko kirčiai žaidėjams"/>
    <meta property="og:description" content="Graikijos taurės ketvirtfinalio rungtynėse patirtas pralaimėjimas prieš Patrų „Promitheas“ įsiutino Atėnų „Panathinaikos“ savininką Dmitrį Giannakopoulos. Pirmadienį komandos treniruotėje pasirodęs Giannakopoulos negailėjo aštrios kritikos savo ekipos žaidėjams. „Mane labiausiai erzina tai, kad jūs neturite pakankamai drąsos atsiprašyti savo fanų ir organizacijos, – komandos žaidėjus mokė Giannakopoulos. – Jūs pralaimėjote ..."/>
  </head>
  <body>
    <article>
      <h1>Po „Pao“ fiasko Graikijos taurėje – komandos savininko kirčiai žaidėjams</h1>
      <address>
        <time datetime="2019-11-11T22:25:00+00:00">11 Nov 2019, 22:25</time>
      </address>
      <p>Nuotr.: Twitter</p>
      <figure>
        <a href="https://www.basketnews.lt/paveikslelis-161780-any1000x1000.jpg">
          <img src="https://www.basketnews.lt/paveikslelis-161780-any630x500.jpg"/>
        </a>
      </figure>
      <p>Nuotr. Twitter</p>
      <p>Graikijos taurės ketvirtfinalio rungtynėse patirtas pralaimėjimas prieš Patrų „Promitheas“ įsiutino Atėnų „Panathinaikos“ savininką Dmitrį Giannakopoulos.</p>
      <p>Pirmadienį komandos treniruotėje pasirodęs Giannakopoulos negailėjo aštrios kritikos savo ekipos žaidėjams.</p>
      <p>„Mane labiausiai erzina tai, kad jūs neturite pakankamai drąsos atsiprašyti savo fanų ir organizacijos, – komandos žaidėjus mokė Giannakopoulos. – Jūs pralaimėjote komandai, kurios biudžetas yra mažesnis nei kainuoja jūsų batai, tai yra gėda organizacijai, jūs privalote suprasti, kokioje komandoje rungtyniaujate.“</p>
      <p>Netrukus „Pao“ organizacija išplatino pranešimą, kuriame atsiprašė komandos prezidento ir sirgalių.</p>
      <p>„Toks ankstyvas pasitraukimas iš taurės turnyro nėra priimtinas ir stengsimės kuo greičiau reabilituotis“, – skelbė klubas.</p>
      <p>Nepaisant eliminacijos iš Graikijos taurės turnyro, pranešama, kad vyriausiojo ekipos trenerio Argirio Pedoulakio kėdė šiuo metu yra saugi ir jis vis dar turi klubo pasitikėjimą.</p>
      <p>Atėnų ekipa šiuo metu Graikijoje yra nepatyręs nė vienos nesėkmės ir žengia pirmas, tuo metu Eurolygoje su 4 pergalėmis ir 3 pralaimėjimais užima 7-ąją vietą.</p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-197264-any100x100.jpg"/>
      </figure>
      <p>70% 13,4</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/25-eurolyga/statistika.html">13,4</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">70,1%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">9</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82208-atenu-panathinaikos-belgrado-crvena-zvezda.html">20</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82891-atenu-panathinaikos-milano-ax-armani-exchange.html">9</a></li>
        <li>Daugiausia pataiko: <a href="https://www.basketnews.lt/zaidejai/8292-jimmer-fredette.html">Jimmer Fredette</a></li>
      </ul>
    </article>
  </body>
</html>