<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/739341"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T01:00:00+00:00"/>
    <meta property="og:title" content="พื้นที่แห่งอนาคต ส่งเสริมพัฒนาการไร้ขอบเขต"/>
    <meta property="og:description" content="ผู้เชี่ยวชาญด้านการพัฒนาสมองระบุว่ากว่า 90% ของสมองมนุษย์จะถูกพัฒนาในช่วงวัยตั้งแต่แรกเกิดจนถึงอายุประมาณ 5 ปี ซึ่งเป็นช่วงที่สำคัญมากสำหรับพ่อแม่ที่จะสร้าง ‘เวลาที่มีคุณภาพ’ ให้กับพวกเขา"/>
  </head>
  <body>
    <article>
      <h1>พื้นที่แห่งอนาคต ส่งเสริมพัฒนาการไร้ขอบเขต</h1>
      <address>
        <time datetime="2019-11-11T01:00:00+00:00">11 Nov 2019, 01:00</time>
      </address>
      <p>
        <b>ผู้เชี่ยวชาญด้านการพัฒนาสมองระบุว่ากว่า 90% ของสมองมนุษย์จะถูกพัฒนาในช่วงวัยตั้งแต่แรกเกิดจนถึงอายุประมาณ 5 ปี ซึ่งเป็นช่วงที่สำคัญมากสำหรับพ่อแม่ที่จะสร้าง ‘เวลาที่มีคุณภาพ’ ให้กับพวกเขา</b>
      </p>
      <p>ทุกวันนี้เราคงต้องยอมรับว่า<b>“เวลา”</b>เป็นสิ่งที่หาได้ยากจากครอบครัวสังคมเมืองสมัยใหม่ ภารกิจที่รัดตัวทำให้ลูกๆ เติบโต และเรียนรู้สิ่งต่างๆ รอบตัวจากแท็บเล็ตหรือหน้าจอสมาร์ทโฟน จนแทบทั้งชีวิตของเด็กๆต้องอยู่แต่ในห้องแอร์ ตึกสูง ส่งผลมาถึงพัฒนาการและระบบภูมิคุ้มกันต่างๆ ของพวกเขา</p>
      <figure>
        <img src="https://www.dailynews.co.th/admin/upload/20191031/news_dRuWnVwmHD174154_533.jpg?v=201911130410?v=3549"/>
      </figure>
      <p>แต่ก็มีอีกหนึ่งพื้นที่ในโลกที่ให้ความสำคัญกับการส่งเสริมการเรียนรู้ของเด็กๆที่เกิดขึ้นจริงในเมืองโตเกียว ประเทศญี่ปุ่นนั่นคือ <b>“โรงเรียนอนุบาลฟูจิ (Fuji Kindergarten)” </b>ที่มีแนวคิดการออกแบบโดยดึงเอาสภาพแวดล้อมภายนอกมาผสมผสานกับการออกแบบพื้นที่ รวบรวมความละเอียดอ่อนจากความเข้าใจในความเป็นเด็กเอาไว้ในทุกๆ องค์ประกอบ เน้นออกแบบให้เป็นพื้นที่เปิดเกือบทั้งหมด เพื่อเป็นการปลดปล่อยร่างกายของเด็กให้เป็นอิสระไม่จำเป็นต้องควบคุม หรือปกป้องพวกเขาจนมากเกินไป ทำให้สถานที่นี้ถูกยกย่องจาก The Royal Architectural Institute of Canada Foundation และเรย์มอนด์ โมริยามะ สถาปนิกชื่อดังชาวแคนาดา ให้เป็นสถาปัตยกรรมที่ส่งเสริมพัฒนาการของเด็กที่ดีที่สุดในโลก</p>
      <figure>
        <img src="https://www.dailynews.co.th/admin/upload/20191031/news_gMWdKhnWea174201_533.jpg?v=201911130410?v=9326"/>
      </figure>
      <p><b>นายวิทการ จันทวิมล</b> รองกรรมการผู้อำนวยการ สายงานกลยุทธ์องค์กรและการสร้างสรรค์ บมจ. เอพี (ไทยแลนด์) เผยว่า "จากตัวอย่างการสร้างสรรค์พื้นที่ที่ประสบความสำเร็จระดับโลกดังกล่าวนี้เอง เอพีได้ตั้งคำถามกับตนเองอยู่เสมอว่าจะทำอย่างไร ให้โครงการที่อยู่อาศัยที่เรากำลังพัฒนา รองรับการใช้งานของทุกกลุ่มทุกเจเนอเรชั่น รวมไปถึงเด็กๆ ที่อยู่อาศัยในโครงการด้วยจนนำมาสู่การผนวกเอา<b>"Pyramid of Learning" </b><br/><br/>โดย <b>Williams and Shellenberger</b> (1996) ที่เชื่อว่าการเรียนรู้ของเด็กแต่ละวัย และระยะห่างของพ่อแม่ที่เด็กต้องการแตกต่างกัน เข้ากับ <b>"ปรัชญาการใช้ชีวิตระดับโลก Shinrin-Yoku"</b> ที่ให้ความสำคัญกับการทำให้ร่างกายใกล้ชิดธรรมชาติยิ่งขึ้น พร้อมกับเปิดประสาทสัมผัสทั้งห้าเพื่อติดต่อกับธรรมชาติโดยตรง ถ่ายทอดสู่งานดีไซน์สเปซด้วยการออกแบบพื้นที่ทับซ้อนบนพื้นที่ส่วนกลางของคอนโดมิเนียมใจกลางเมือง พร้อมๆ กับการวางองค์ประกอบทางสถาปัตยกรรมที่ช่วยส่งเสริมคุณภาพชีวิตที่ดีร่วมกันของผู้อยู่อาศัย มุ่งให้เกิดเป็นพื้นที่สร้างพัฒนาการการเรียนรู้แบบไร้ขอบเขตของเด็กร่วมกับพ่อแม่ผู้ปกครองอย่างแท้จริง</p>
      <figure>
        <img src="https://www.dailynews.co.th/admin/upload/20191031/news_LlfkxqwNWh111610_533.jpg?v=201911130410?v=5981"/>
      </figure>
      <p>โดยพื้นที่ดังกล่าวถูกพัฒนาภายใต้แนวคิด <b>‘The Gated Community’</b> ให้ชีวิตเติบโตเคียงข้างสังคมคุณภาพ คอมมิวนิตี้ที่มีความเป็นส่วนตัว ให้ความปลอดภัย ออกแบบด้วยความใส่ใจ รองรับทุกความต้องการที่แตกต่าง ส่งเสริมพัฒนาการของเด็กๆ ซึ่งคอมมิวนิตี้นี้เปรียบเด็กเป็นเสมือนกระต่ายตัวน้อยบอบบางของพ่อแม่ โดยถ่ายทอดผ่านงานดีไซน์ทุกองค์ประกอบ คำนึงถึงความปลอดภัยเป็นหลัก ทั้งยังส่งมอบความเป็นส่วนตัว ด้วยการแบ่งแยกสัดส่วนของสเปซเพื่อการใช้งานให้กับผู้อยู่อาศัยอย่างชัดเจน ซึ่งอยู่ภายใน<b>โครงการ RHYTHM เจริญกรุง พาวิลเลี่ยน </b><br/><br/>โครงการคอนโดมิเนียมต้นแบบภายใต้แรงบันดาลใจในการพัฒนาพื้นที่ส่วนกลาง เพื่อส่งเสริมศักยภาพการเรียนรู้ที่ไม่รู้จบของเด็ก เพื่อให้เด็กๆ ทำกิจกรรมได้อย่างสนุกสนานตามแบบที่พวกเขาต้องการ สามารถ วิ่งเล่นได้อย่างอิสระและปลอดภัย โดยที่พ่อแม่ไม่ต้องเป็นกังวล ด้วยพื้นที่เปิดกว้างนั้นยังมีเลเยอร์ของพื้นที่ที่ถูกแบ่งชัดเจนเพื่อให้พ่อแม่ใช้ได้อย่างเป็นส่วนตัว ในขณะที่เห็นเด็กๆ อยู่ในสายตาถูกโอบล้อมไปด้วยต้นไม้นานาพันธุ์ภายในโครงการที่มีคุณสมบัติช่วยกรองอากาศและเขตแดนที่ถูกแบ่งด้วยต้นไม้ใหญ่ (Tree Boundary) เพื่อส่งเสริมให้พวกเขาใกล้ชิดธรรมชาติมากขึ้นอย่างแท้จริง</p>
      <figure>
        <img src="https://www.dailynews.co.th/admin/upload/20191031/news_WIcCiTTnXy174153_533.jpg?v=201911130410?v=1143"/>
      </figure>
      <p>นายวิทการ ยังย้ำด้วยว่า <b>“ทางเอพีหวังเป็นอย่างยิ่งว่าพื้นที่ที่เราตั้งใจสร้างขึ้น และการพัฒนาของพื้นที่ส่วนกลางต่างๆ ภายในโครงการแห่งนี้จะช่วยสร้างและต่อยอดแรงบันดาลใจให้กับครอบครัว และเด็กๆ ให้ชวนกันออกมาใช้ชีวิตกับธรรมชาติ และพื้นที่ที่ส่งเสริมพัฒนาการอย่างไร้ขอบเขตไปด้วยกัน”</b><br/><br/><b>สำหรับผู้ที่สนใจ “RHYTHM เจริญกรุง พาวิลเลี่ยน” พร้อมเปิดขายอย่างเป็นทางการเร็วๆ นี้ สอบถามข้อมูลเพิ่มเติม โทร.1623 หรือ <a href="https://www.apthai.com/">www.apthai.com<br/></a></b><br/> </p>
    </article>
  </body>
</html>