<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/nadal-rozehraje-turnaj-mistru-proti-obhajci-zverevovi/1819504?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T01:28:00+00:00"/>
    <meta property="og:title" content="Nadal rozehraje Turnaj mistrů proti obhájci Zverevovi"/>
    <meta property="og:description" content="Londýn - Do tenisového Turnaje mistrů dnes poprvé zasáhne světová jednička Rafael Nadal, nad jehož účastí visel kvůli nedávným potížím s břišním svalem otazník. Španělská hvězda rozehraje večer skupinu Andreho Agassiho utkáním s obhájcem titulu Němcem Alexanderem Zverevem. Před nimi se odpoledne v Londýně střetnou dva debutanti Rus Daniil Medveděv a Řek Stefanos Tsitsipas."/>
  </head>
  <body>
    <article>
      <h1>Nadal rozehraje Turnaj mistrů proti obhájci Zverevovi</h1>
      <address><time datetime="2019-11-11T01:28:00+00:00">11 Nov 2019, 01:28</time> by <a rel="author" href="http://www.ctk.cz/" target="_blank">ČTK</a></address>
      <p>Londýn - Do tenisového Turnaje mistrů dnes poprvé zasáhne světová jednička Rafael Nadal, nad jehož účastí visel kvůli nedávným potížím s břišním svalem otazník. Španělská hvězda rozehraje večer skupinu Andreho Agassiho utkáním s obhájcem titulu Němcem Alexanderem Zverevem. Před nimi se odpoledne v Londýně střetnou dva debutanti Rus Daniil Medveděv a Řek Stefanos Tsitsipas.</p>
      <slideshow>
        <figure>
          <img src="https://i3.cn.cz/6/1573424542_P201911100755401.jpg"/>
        </figure>
        <figure>
          <img src="https://i3.cn.cz/6/1573419813_P201911100704801.jpg"/>
        </figure>
        <figure>
          <img src="https://i3.cn.cz/6/1573419762_P201911100704001.jpg"/>
        </figure>
        <figure>
          <img src="https://i3.cn.cz/6/1573419795_P201911100704701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3376">Fotogalerie: Tenisový Turnaj mistrů 2019</a>
        </figcaption>
      </slideshow>
      <p>Nadal zahájí utkáním proti Zverevovi svou devátou účast na Turnaji mistrů, který se mu ještě nepovedlo vyhrát. Pouze v letech 2010 a 2013 byl ve finále.</p>
      <p>Devatenáctinásobný grandslamový šampion hraje v britské metropoli také o udržení postu světové jedničky. K tomu potřebuje postoupil alespoň ze skupiny. Jeho rival Srb Novak Djokovič musí dojít minimálně do finále, aby měl šanci Nadala předstihnout.</p>
      <h3>Tenisový Turnaj mistrů:</h3>
      <p>13:00 Krawietz, Mies (3-Něm.) - Rojer, Tecau (6-Niz./Rum.), 15:00 Medveděv (4-Rus.) - Tsitsipas (6-Řec.), 19:00 Cabal, Farah (1-Kol.) - Herbert, Mahut (7-Fr.), 21:00 Nadal (1-Šp.) - A. Zverev (7-Něm.).</p>
    </article>
  </body>
</html>