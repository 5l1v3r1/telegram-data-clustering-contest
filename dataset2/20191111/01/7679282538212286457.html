<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-now-pay-unpaid-electricity-bill-in-easy-installments-know-how-2842967.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T01:11:33+00:00"/>
    <meta property="og:title" content="आज से आसान किश्तों में जमा करें बिजली का बकाया बिल, जानें कैसे"/>
    <meta property="og:description" content="सोमवार से चार केवी तक के घरेलू उपभोक्ता अपने बकाए बिजली बिल का भुगता आसान किश्तों में कर सकेंगे। यह योजना 31 दिसंबर तक है। ग्रामीण उपभोक्ताओं को 24 किश्त और शहरी उपभोक्ताओं को 12 किश्तों में भुगतान..."/>
  </head>
  <body>
    <article>
      <h1>आज से आसान किश्तों में जमा करें बिजली का बकाया बिल, जानें कैसे</h1>
      <address><time datetime="2019-11-11T01:11:33+00:00">11 Nov 2019, 01:11</time> by <a rel="author">प्रमुख संवाददाता, लखनऊ।</a></address>
      <p>सोमवार से चार केवी तक के घरेलू उपभोक्ता अपने बकाए बिजली बिल का भुगता आसान किश्तों में कर सकेंगे। यह योजना 31 दिसंबर तक है। ग्रामीण उपभोक्ताओं को 24 किश्त और शहरी उपभोक्ताओं को 12 किश्तों में भुगतान करने का मौका पावर कॉरपोरेशन दे रहा है।</p>
      <p>प्रदेश के ऊर्जा मंत्री श्रीकांत शर्मा ने बताया है कि आसान किश्त योजना के तहत 11 नवंबर से 31 दिसंबर के बीच पंजीकरण कराना होगा। उपभोक्ता को कुल मूल बकाए का पांच फीसदी अथवा 1500 रुपये वर्तमान बिल साथ में जमा करना होगा। सभी किश्तों के साथ वर्तमान बिल समय से चुकाने पर 31 अक्टूबर 2019 तक का सरचार्ज माफ हो जाएगा।</p>
      <p>उपभोक्ता आसान किश्त योजना की जानकारी व बिल का भुगतान सभी विद्युत उपकेंद्रों, उपभोक्ता सेवा केंद्रों पर कर सकेंगे। भुगतान पर ऑनलाइन जनरेटेड रसीद मिलेगी। योजना की जानकारी टॉल फ्री नंबर 1912 पर भी प्राप्त की जा सकती है। तय अवधि में भुगतान करने पर उपभोक्ता का सरचार्ज भी माफ रहेगा।</p>
    </article>
  </body>
</html>