<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/09/novyna/bezpeka/zvedennya-oos-novi-obstrily-ye-poraneni"/>
    <meta property="og:site_name" content="Слово і Діло"/>
    <meta property="article:published_time" content="2019-11-09T08:16:01+00:00"/>
    <meta property="og:title" content="Зведення ООС: нові обстріли, є поранені"/>
    <meta property="og:description" content="Минулої доби, 8 листопада, внаслідок обстрілів, поранено одного військовослужбовця Об'єднаних сил. Також, від поранень отриманих напередодні, у лікувальному закладі помер ще один український воїн."/>
  </head>
  <body>
    <article>
      <h1>Зведення ООС: нові обстріли, є поранені</h1>
      <address>
        <time datetime="2019-11-09T08:16:01+00:00">09 Nov 2019, 08:16</time>
      </address>
      <p>
        <b>8 листопада збройні формування Російської Федерації 11 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із гармат БМП, гранатометів різних систем та стрілецької зброї, з великокаліберними кулеметами включно, інформує штаб ООС.</p>
      <related>
        <a href="https://www.slovoidilo.ua/2019/10/30/pogljad/bezpeka/rozvedennya-syl-donbasi-ta-dosvid-inshyx-krayin-yak-vchynyala-rf"/>
      </related>
      <p>У районі відповідальності оперативно-тактичного угруповання «Схід» противник здійснив 3 обстріли:</p>
      <ul>
        <li>неподалік Водяного, що на Приазов'ї – з ручних протитанкових гранатометів;</li>
        <li>біля Лебединського – зі стрілецької зброї та автоматичних гранатометів;</li>
        <li>поблизу Гнутового – з СПГ, великокаліберних кулеметів та іншої стрілецької зброї.</li>
      </ul>
      <p>8 обстрілів російські окупаційні війська здійснили в районі відповідальності оперативно-тактичного угруповання «Північ»:</p>
      <ul>
        <li>біля Оріхового – з озброєння БМП-2, станкових протитанкових та автоматичних гранатометів і стрілецької зброї;</li>
        <li>поблизу Луганського – з автоматичних гранатометів;</li>
        <li>у районі Золотого (поза межами ділянки розведення) – зі стрілецької зброї;</li>
        <li>біля Залізного – з великокаліберних кулеметів;</li>
        <li>двічі неподалік Зайцевого – з гранатометів різних систем і стрілецької зброї;</li>
        <li>неподалік Південного – з великокаліберних кулеметів та автоматичних гранатометів;</li>
        <li>біля Кримського – з гармат БМП-1 і БМП-2, станкових протитанкових гранатометів і стрілецької зброї, з великокаліберними кулеметами включно.</li>
      </ul>
      <p>Минулої доби, 8 листопада, внаслідок обстрілів, поранено одного військовослужбовця Об'єднаних сил. Також, від поранень отриманих напередодні, у лікувальному закладі помер ще один український воїн.</p>
      <p>З початку цієї доби російські окупаційні війська вогневої активності не проявляли. Втрат серед особового складу Об'єднаних сил не було.</p>
      <p>Нагадаємо, тристороння контактна група по врегулюванню ситуації на непідконтрольних територіях Донбасу прийняла рішення <a href="https://www.slovoidilo.ua/2019/11/08/novyna/bezpeka/datut-rozvedennya-vijsk-petrivskoho-perenesly-obsye">почати розведення сил і засобів поблизу Петрівського 9 листопада</a>.</p>
      <p>Раніше бойовики <a href="https://www.slovoidilo.ua/2019/11/08/novyna/bezpeka/bojovyky-zirvaly-rozvedennya-syl-petrivskomu-shtab-oos">відмовилися від розведення сил 8 листопада</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/bezpeka/bojovyky-zirvaly-rozvedennya-syl-petrivskomu-shtab-oos"/>
        <a href="https://www.slovoidilo.ua/2019/11/08/novyna/bezpeka/datut-rozvedennya-vijsk-petrivskoho-perenesly-obsye"/>
        <a href="https://www.slovoidilo.ua/2019/10/30/pogljad/bezpeka/rozvedennya-syl-donbasi-ta-dosvid-inshyx-krayin-yak-vchynyala-rf"/>
        <a href="https://www.slovoidilo.ua/2019/11/08/novyna/bezpeka/obsye-zafiksuvala-200-vybuxiv-donbasi"/>
      </related>
    </article>
  </body>
</html>