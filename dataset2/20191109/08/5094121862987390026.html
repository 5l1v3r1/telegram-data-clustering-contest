<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/zemrel-21lety-ridic-nezvladl-zatacku-a-narazil-do-stromu-20191109.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T08:50:00+00:00"/>
    <meta property="og:title" content="Zemřel 21letý řidič. Nezvládl zatáčku a narazil do stromu"/>
    <meta property="og:description" content="Jednašedesátou obětí letošních nehod na jihočeských silnicích je 21letý muž. Havaroval v noci na sobotu na Vodňansku."/>
  </head>
  <body>
    <article>
      <h1>Zemřel 21letý řidič. Nezvládl zatáčku a narazil do stromu</h1>
      <address><time datetime="2019-11-09T08:50:00+00:00">09 Nov 2019, 08:50</time> by <a rel="author">Martin Tröster</a></address>
      <p>Nehoda se stala v sobotu pár minut po jedné hodině ranní. Mluvčí jihočeské policie Milan Bajcura popsal, že 21letý řidič Opelu Corsa jel v lesním úseku po silnici od Vodňanských Svobodných Hor směrem na Pražák. "Při projíždění táhlé pravotočivé zatáčky nepřizpůsobil rychlost jízdy svým schopnostem a stavu silnice a vyjel vlevo mimo komunikaci do lesního porostu, kde narazil levou stranou vozidla do stromu," popsal Milan Bajcura.</p>
      <figure>
        <img src="https://g.denik.cz/50/8d/img-20191108-183741_denik-150-3x2.jpg"/>
      </figure>
      <aside>
        <a href="https://www.denik.cz/nehody/dve-nabourana-auta-a-pet-ranenych-starsi-ridic-nedal-prednost-v-jizde-20191108.html">Dvě nabouraná auta a pět raněných. Starší řidič nedal přednost v jízdě Přečíst článek ›</a>
      </aside>
      <p>Řidič na místě utrpěl zranění neslučitelná se životem. Na předním sedadle spolujezdce seděla ve voze 20letá dívka, kterou záchranáři převezli do nemocnice.</p>
      <p>Policisté, kteří přijeli na místo nehody, povolali koronera a pohřební službu. Po ohledání těla byla nařízena zdravotní pitva.</p>
      <p>Tragická nehoda se stala necelých 28 hodin po předešlém vážném karambolu na Písecku, kde u Olešné po nárazu auta do stromu zemřel 48letý muž.</p>
      <p>Letošní nehody v kraji mají 61 obětí, mrtvých je nyní už více než za celý loňský rok.</p>
    </article>
  </body>
</html>