<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/combattenti-e-reduci-festeggiano-il-centenario-con-un-evento-a-roccafiorita-e-antillo.html"/>
    <meta property="og:site_name" content="Tempostretto"/>
    <meta property="article:published_time" content="2019-11-09T08:54:53+00:00"/>
    <meta property="og:title" content="Combattenti e reduci festeggiano il centenario con un evento a Roccafiorita e Antillo"/>
    <meta property="og:description" content="Domenica 10 novembre nei due Comuni della Val d'Agrò la manifestazione organizzata dall'Associazione Nazionale Combattenti e Reduci"/>
  </head>
  <body>
    <article>
      <h1>Combattenti e reduci festeggiano il centenario con un evento a Roccafiorita e Antillo</h1>
      <address><time datetime="2019-11-09T08:54:53+00:00">09 Nov 2019, 08:54</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>L'Associazione Nazionale Combattenti e Reduci è stata fondata nel febbraio del 1919</i>
      </p>
      <p>ROCCAFIORITA – In occasione del centenario della fondazione dell’<b>Associazione Nazionale Combattenti e Reduci</b>, la federazione provinciale di Messina ha organizzato per <b>domenica 10 novembre</b> una manifestazione nella Valle d’Agrò.</p>
      <p>L’incontro si aprirà alle 9.30, nel Santuario Madonna dell’Aiuto di Roccafiorita, con la celebrazione di una Santa Messa. A seguire, raduno in piazza dell’Autonomia, visita guidata al museo “Madonna dell’Aiuto” e corteo con la deposizione di una corona di alloro al monumento ai Caduti.</p>
      <p>Alle 11.30 adunanza alla Campana della Pace di contrada Pizzo Monaco, ad Antillo. Qui si terrà l’alzabandiera e sarà eseguito l’inno d’Italia dalla Banda “Giuseppe Verdi” diretta dal maestro Carlo Curcuruto.</p>
      <p>Interverranno: il presidente regionale Ancr, <b>Leonardo Lo Monaco</b>; il presidente provinciale <b>Salvatore Brancatelli</b>; <b>Vincenzo Randazzo</b> dell’istituto Nastro Azzurro – Federazione di Messina; <b>Davide Paratore</b>, sindaco di Antillo; <b>Concetto Orlando</b>, sindaco di Roccafiorita; <b>Antonina Foti</b>, presidente dell’Osservatorio beni bulturali dell’Unione dei Comuni Valli Joniche.</p>
      <p>L’associazione nazionale Reduci e Combattenti fu fondata nel febbraio del 1919. Da allora in tutta Italia si costituirono numerose sezioni. Nel primo statuto associativo veniva proclamata l’assoluta indipendenza da ogni partito politico. Da allora, l’associazione <b>racchiude in sé la storia di diverse generazioni di italiani, unite dalla drammatica esperienza della guerra</b>.</p>
      <p>Oggi l’Ancr è un organismo che si propone di promuovere il culto della Patria, la memoria dei Caduti, il vissuto dei reduci, il ricordo degli orrori della guerra, la <b>difesa dei valori morali e delle istituzioni democratiche</b>, l’affermazione della giustizia e del mantenimento della pace tra i popoli.</p>
    </article>
  </body>
</html>