<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/koncno-razkrito-kdaj-bo-naprodaj-najboljsi-procesor-amd.html?RSSf01e204784612311e0fe0a0b68ac2a40"/>
    <meta property="og:site_name" content="Računalniške novice"/>
    <meta property="article:published_time" content="2019-11-09T08:30:00+00:00"/>
    <meta property="og:title" content="Končno razkrito, kdaj bo naprodaj najboljši procesor AMD!"/>
    <meta property="og:description" content="Nedavno smo se razpisali o nadvse zanimivem procesorju podjetja AMD, ki naj bi brez težav opravil tudi z najzmogljivejšimi procesorji konkurenčnega podjetja Intel."/>
  </head>
  <body>
    <article>
      <h1>Končno razkrito, kdaj bo naprodaj najboljši procesor AMD!</h1>
      <address>
        <time datetime="2019-11-09T08:30:00+00:00">09 Nov 2019, 08:30</time>
      </address>
      <p>Nedavno smo se razpisali o nadvse zanimivem procesorju podjetja AMD, ki naj bi brez težav opravil tudi z najzmogljivejšimi procesorji konkurenčnega podjetja Intel. Govorimo o procesorju Ryzen 9 3950X, ki bo za preračunavanje podatkov uporabljal kar 16 fizičnih procesorskih sredic oziroma 32 procesorskih niti. Procesorske sredice bodo seveda temeljile na osnovi zgradbe Zen 2 in bodo izdelane s pomočjo 7-nanometrske tehnologije, kar pomeni, da bodo ponujale večjo zmogljivost ob manjši porabi električne energije. Zmogljivost novosti naj bi bila napreč primerljiva z Intelovim procesorjem Core i9-9920X, pri polni obremenitvi pa bo porabil zgolj 105 vatov električne moči.</p>
      <p>Količina predpomnilnika pri procesorju AMD Ryzen 9 3950X znašala skupno kar 72 megabajtov (L2 + L3), zato ni bojazni, da bi novincu zmanjkalo moči pri najzahtevnejših nalogah. Tu je zagotovljena podpora za hitre sistemske pomnilnike DDR4-3200, osnovna frekvenca delovanja pa znaša 3,5 gigahercev. V pohitrenem načinu delovanja pa frekvenca znaša 4,7 gigahercev, kar pomeni, da bo novost zlahka kos tudi najzahtevnejšim opravilom.</p>
      <p>Čeprav bo procesor AMD Ryzen 9 3950X po zmogljivosti primerljiv z Intelovim procesorjem Core i9-9920X, bo njegova maloprodajna cena občutno nižja. Za nakup novosti bo namreč v Združenih državah Amerike treba odšteti preračunanih 680 evrov, medtem ko je maloprodajna cena Intelovega procesorja postavljena na kar preračunanih 1.090 evrov. Najboljši procesor AMD za osebne računalnike AMD Ryzen 9 3950X bo v Združenih državah Amerike mogoče kupiti od 25. novembra dalje, na evropski trg pa naj bi prispel še pred koncem letošnjega leta, kar je zagotovo odlična novica.</p>
      <figure>
        <iframe src="https://www.youtube.com/embed/WKB5stZkLUA" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.amd.com/en">AMD</a></footer>
    </article>
  </body>
</html>