<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursaya-nefes-aldiracak-projeler-214585h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T08:29:13+00:00"/>
    <meta property="og:title" content="Bursa'ya nefes aldıracak projeler!"/>
    <meta property="og:description" content="Çevre ve Şehircilik Bakanı Murat Kurum, Bursa ile ilgili çok önemli kararlar açıkladı."/>
  </head>
  <body>
    <article>
      <h1>Bursa'ya nefes aldıracak projeler!</h1>
      <h2>Çevre ve Şehircilik Bakanı Murat Kurum, Bursa ile ilgili çok önemli kararlar açıkladı.</h2>
      <address>
        <time datetime="2019-11-09T08:29:13+00:00">09 Nov 2019, 08:29</time>
      </address>
      <p>Çevre ve Şehircilik Bakanı Murat Kurum kısa süreye çok yoğun program sığdırdığı Bursa ziyaretinde çok önemli kararlar açıkladı.</p>
      <p>1999’dan beri konuşulan Hanlar Bölgesi’nin çevresi açılıp Çarşıbaşı Meydanı yapılacak. Doğanbey’in Fevzi Çakmak çıkışı meydan olacak. Kentsel dönüşüm sorunları çözülecek. Atatürk Stadyumu yerine yapılan Millet Bahçesi’ndede sürprizler var.</p>
      <p>Bakan Murat Kurum'un Bursa'ya dair yaptığı açıklamaları Olay Gazetesi Yazarı Ahmet Emin Yılmaz bugünkü köşesine taşıdı.<br/><br/><b>Bursa nefes alacak: Biri tarihe, biri modern kente iki meydan! </b></p>
      <p>1999 yerel seçimiydi… <b>DYP Büyükşehir Adayı</b> olarak sandık yarışına giren <b>Prof. Dr. İsmail Tatlıoğlu</b> iddialı bir projeyle <b>Bursalıların</b> karşısına çıktı:</p>
      <p>
        <b>“Çakırhamam’dan başlamak üzere Atatürk Caddesi ile Cumhuriyet Caddesi arasında sonradan yapılmış binaları yıkıp Hanlar Bölgesi’nin çevresini açacağız ve Bursa’nın tarihi değerini ortaya çıkaracağız.”</b>
      </p>
      <p>O seçimi…</p>
      <p><b>DSP Adayı Erdoğan Bilenser</b> kazandı, ama<b> İsmail Hoca’</b>nın <b>“Atatürk Caddesi’nden geçerken tarihi görme”</b> hayali de akıllarda kaldı.</p>
      <p>Sonrasında…</p>
      <figure>
        <img src="https://www.olay.com.tr/d/other/1yaziicin.jpg"/>
      </figure>
      <p> 2004 yerel seçimini <b>AK Parti Adayı</b> olarak kazanan rahmetli <b>Hikmet Şahin</b> kente dokunmaya karar verdiğinde <b>Tatlıoğlu’</b>yla bir araya geldi ve<b> “Hocam, şu Hanlar Bölgesi’ni açma projeni bir anlat. Biz bunu yapmak istiyoruz”</b> dedi.</p>
      <p>Söylemekle kalmadı, proje üzerinde <b>Büyükşehir</b> çalışmasını başlattı, açıklamalarında da sık sık dile getirdi ve <b>Bursa’</b>yı heyecanlandırdı.</p>
      <p>İşte…</p>
      <p>O proje <b>Çevre ve Şehircilik Bakanı Murat Kurum’</b>un yaptığı açıklamalarla ilk defa <b>uygulanabilir</b> noktaya geldi, <b>Bursalı için umut</b> oldu.</p>
      <p><b>Büyükşehir Belediye Başkanı Alinur Aktaş’</b>ın önerdiği <b>Hanlar Bölgesi</b> projesi çerçevesini, <b>Bakan Kurum</b> net bir şekilde çizdi:</p>
      <p>
        <b>“Çakırhamam’da Merkez Bankası’ndan başlamak üzere Bakırcılar Çarşısı yanında tarihi Çarşıbaşı Meydanı’nı açacağız.”</b>
      </p>
      <p>Proje için <b>kamulaştırmalar</b> yapılacağını, meydanın altının <b>otopark</b> olacağını söyledi. <b>Atatürk </b>ve <b>Cumhuriyet </b>caddeleri arasındaki bölgede 1960 sonrası yapılan binaların yıkılıp <b>Bursa’yı kötü görüntüden kurtaracaklarını</b> açıkladı.</p>
      <p>Kentin tarihi merkezindeki <b>Çarşıbaşı Meydanı’</b>nı önemsedik.</p>
      <p>İkincisi…</p>
      <p><b>Bursa’</b>nın modern kentleşmesini sembolize edecek bir meydanın daha müjdesini verdi:</p>
      <p><b>“Doğanbey’in Fevzi Çakmak Caddesi’ne açılan cephesinde, İller Bankası dahil çevredeki yapılar kamulaştırılıp modern bir meydan yapılacak.”</b><br/> </p>
      <p><b><a href="https://www.olay.com.tr/bursa-nefes-alacak-biri-tarihe-biri-modern-kente-iki-meydan-15551yy.htm">Ahmet Emin Yılmaz'ın yazısının tamamı için tıklayın...</a></b><br/> </p>
    </article>
  </body>
</html>