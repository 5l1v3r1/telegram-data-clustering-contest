<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/09/nuovo-galles-del-sud-incendi/"/>
    <meta property="og:site_name" content="Il Post"/>
    <meta property="article:published_time" content="2019-11-09T08:59:25+00:00"/>
    <meta property="og:title" content="Almeno tre persone sono morte per gli incendi nel Nuovo Galles del Sud, in Australia"/>
    <meta property="og:description" content="Almeno tre persone sono morte e molte altre risultano disperse per le conseguenze dei grandi incendi che da alcuni giorni vanno avanti in Australia, in particolare nel Nuovo Galles del Sud, lo stato di Sidney. Più di 150 abitazioni sono state distrutte dalle fiamme e alcune migliaia di persone sono state"/>
  </head>
  <body>
    <article>
      <h1>Almeno tre persone sono morte per gli incendi nel Nuovo Galles del Sud, in Australia</h1>
      <address>
        <time datetime="2019-11-09T08:59:25+00:00">09 Nov 2019, 08:59</time>
      </address>
      <p>Almeno tre persone <a href="https://apnews.com/6335207305b74bb1b65c3f6287dd4ecc">sono morte</a> e molte altre risultano disperse per le conseguenze dei grandi incendi che da alcuni giorni vanno avanti in Australia, in particolare nel Nuovo Galles del Sud, lo stato di Sidney. Più di 150 abitazioni sono state distrutte dalle fiamme e alcune migliaia di persone sono state evacuate. Gladys Berejiklian, la premier del Nuovo Galles del Sud, ha detto che con ogni probabilità il numero di morti aumenterà.</p>
      <figure>
        <iframe data-src="https://twitter.com/NSWRFS/status/1193038023027515392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Già venerdì le autorità australiane avevano parlato degli incendi in corso come di una un’emergenza «senza precedenti», e ne avevano individuati 15 altamente pericolosi. Molti degli incendi si sono sviluppati in zone che stanno attraversando un periodo di siccità e sono stati favoriti da forti venti e da temperature fino a 35°C. Allo spegnimento degli incendi stanno lavorando più di mille vigili del fuoco e si stanno utilizzando circa 70 aerei.</p>
      <p>Oltre che nel Nuovo Galles del Sud, ci sono incendi, seppur per ora meno numerosi e pericolosi, in altri stati australiani: in particolare nel Queensland e nell’Australia Occidentale.</p>
    </article>
  </body>
</html>