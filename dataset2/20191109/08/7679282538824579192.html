<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-huma-quresh-on-ayodhya-verdict-she-tweet-and-told-please-respect-the-supreme-court-verdict-on-ayodhya-case-2839938.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T08:06:10+00:00"/>
    <meta property="og:title" content="अयोध्या मामले को लेकर हुमा कुरैशी ने किया ट्वीट, बोलीं,'सुप्रीम कोर्ट के फैसले का सम्मान करें'"/>
    <meta property="og:description" content="अयोध्या विवाद पर सुप्रीम कोर्ट ने अपना ऐतिहासिक फैसला सुना दिया है। सुप्रीम कोर्ट ने विवादित जगह को रामलला का बताया। साथ ही कोर्ट ने कहा कि सुन्नी वक्फ बोर्ड को मस्जिद निर्माण के लिए वैकल्पिक जमीन दी..."/>
  </head>
  <body>
    <article>
      <h1>अयोध्या मामले को लेकर हुमा कुरैशी ने किया ट्वीट, बोलीं,'सुप्रीम कोर्ट के फैसले का सम्मान करें'</h1>
      <address><time datetime="2019-11-09T08:06:10+00:00">09 Nov 2019, 08:06</time> by <a rel="author">लाइव हिन्दुस्तान टीम,नई दिल्ली</a></address>
      <p>अयोध्या विवाद पर सुप्रीम कोर्ट ने अपना ऐतिहासिक फैसला सुना दिया है। सुप्रीम कोर्ट ने विवादित जगह को रामलला का बताया। साथ ही कोर्ट ने कहा कि सुन्नी वक्फ बोर्ड को मस्जिद निर्माण के लिए वैकल्पिक जमीन दी जाए। फैसला आने के बाद बॉलीवुड सितारे भी अपना रिएक्शन दे रहे हैं। इसी बीच   सोशल मीडिया पर काफी एक्टिव रहने वाली बॉलीवुड एक्ट्रेस हुमा कुरैशी ने ट्वीट किया है, जो सोशल मीडिया पर काफी वायरल हो रहा है। अकसर समसामयिक मुद्दे पर अपनी राय पेश करने वाली हुमा ने एक बार फिर अपने ट्वीट की वजह से सुर्खियों में आ गई हैं। </p>
      <p>हुमा ने ट्वीट करते हुए लिखा मेरे प्यारे भारतवासियों, आज #AyodhyaCase पर सुप्रीम कोर्ट के फैसले का सम्मान करें। हम सभी को एक साथ मिलकर एक राष्ट्र के रूप में आगे बढ़ने की जरूरत है। हुमा के इस ट्वीट पर लोग खूब कमेंट कर रहे हैं और अपनी प्रतिक्रिया दे रहे हैं। हुमा के ट्वीट को लेकर यह माना जा रहा है कि उन्होंने अयोध्या विवाद पर लोगों से  शांति बनाए रखने की अपील की है। </p>
      <p>आपको बता दें कि इस अयोध्या केस को लेकर विवेक ओवरॉय, अनुपम खेर, फरहान अख्तर ने भी ट्वीट कर लोगों को शांति बनाए रखने और एक साथ खड़े रहने की अपील की है।</p>
      <p>
        <a href="https://www.livehindustan.com/entertainment/story-ayodhya-verdict-live-updates-farhan-akhtar-tweet-on-ayodhya-case-and-told-please-respect-the-supreme-court-verdict-on-ayodhya-case-result-2839888.html">'अयोध्या केस' को लेकर फरहान अख्तर ने किया Tweet, हुआ वायरल</a>
      </p>
      <figure>
        <iframe data-src="https://twitter.com/humasqureshi/status/1193045711820120064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि राम जन्मभूमि-बाबरी मस्जिद जमीन विवाद  पर आज सुप्रीम कोर्ट का भी फैसला आ गया है। सुप्रीम कोर्ट ने अपने फैसले में कहा कि विवादित ढांचे  की जमीन हिंदुओं को दी जाए। 2.77 एकड़ ज़मीन हिन्दुओं के पक्ष में रहेगी। वहीं सुप्रीम कोर्ट ने केंद्र सरकार को यह निर्देश दिया है कि मस्जिद निर्माण के लिए सुन्नी वक्फ बोर्ड को 5 एकड़ का भूखण्ड आवंटित किया जाए। शीर्ष कोर्ट ने यह भी कहा कि राम मंदिर  के लिए केंद्र सरकार तीन महीने के अंदर ट्रस्ट बनाए। ट्रस्ट में निर्मोही अखाड़ा का प्रतिनिधि भी रहेगा।</p>
    </article>
  </body>
</html>