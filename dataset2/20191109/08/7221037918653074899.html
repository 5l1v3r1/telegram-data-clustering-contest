<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/pompeodan-macrona-cok-sert-yanit-natonun-devri-kapanabilir/926554"/>
    <meta property="og:site_name" content="medya faresi"/>
    <meta property="article:published_time" content="2019-11-09T08:47:00+00:00"/>
    <meta property="og:title" content="Pompeo’dan Macron’a çok sert yanıt: NATO’nun devri kapanabilir"/>
    <meta property="og:description" content="Fransa Cumhurbaşkanı Macron'un Türkiye'yi eleştirerek, &quot;NATO beyin ölümü yaşıyor&quot; açıklamasına tepkiler dinmiyor. Almanya Başbakanı Merkel ve NATO Genel Sekreteri Stoltenberg'in çıkışlarından sonra, ABD Dışişleri Bakanı Pompeo'dan da sert bir tepki geldi."/>
  </head>
  <body>
    <article>
      <h1>Pompeo’dan Macron’a çok sert yanıt: NATO’nun devri kapanabilir</h1>
      <h2>Fransa Cumhurbaşkanı Macron'un Türkiye'yi eleştirerek, "NATO beyin ölümü yaşıyor" açıklamasına tepkiler dinmiyor. Almanya Başbakanı Merkel ve NATO Genel Sekreteri Stoltenberg'in çıkışlarından sonra, ABD Dışişleri Bakanı Pompeo'dan da sert bir tepki geldi.</h2>
      <address>
        <time datetime="2019-11-09T08:47:00+00:00">09 Nov 2019, 08:47</time>
      </address>
      <p>Fransa Cumhurbaşkanı Macron'un Economist gazetesine verdiği röportajda Türkiye'nin sınır güvenliğini sağlamak ve terör koridorunu ortadan kaldırmak için başlattığı Barış Pınarı Harekâtı'nı eleştirerek, “NATO'nun beyin ölümü gerçekleşti” sözlerine sarf etmişti.</p>
      <p>Macron’un sözlerine ilk yanıt Almanya Başbakanı Merkel’den gelmişti. Merkel “Fransa Cumhurbaşkanı görüşlerini aktarmak için keskin ifadeler seçti. Ben NATO'daki ülkelerin ortaklığını bu şekilde görmüyorum. Bence NATO güvenliğimizin mihenk taşı olarak önemini koruyor” demişti.</p>
      <p>Stoltenberg ise NATO'nun geçmişte de zorluklardan geçtiğini dile getirerek, 1956'daki Süveyş Krizi ve 2003'teki Irak Savaşı'nı hatırlatmıştı.</p>
      <h3>EN SERT TEPKİ POMPEO’DAN</h3>
      <p>Macron’a tepki gösterenler arasında en sert ifadeler kullanan isim ise ABD Dışişleri Bakanı Mike Pompeo oldu.</p>
      <p>Macron’a katılmadığını söyleyen Pompeo, “70 yılın ardından NATO’nun büyümesi ve değişmesi gerek. Günümüzün gerçeklikleri ve zorluklarıyla yüzleşmesi gerek. Eğer uluslar NATO’nun ihtiyaç duyduğu kaynakları sağlamadan, sözlerini tutmadan NATO’nun savunma faydalarından yararlanabileceğini düşünürse, NATO etkisizleşebilir veya NATO’nun devri kapanabilir” diye konuştu.</p>
    </article>
  </body>
</html>