<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818017.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T08:56:00+00:00"/>
    <meta property="og:title" content="انتقاد بازیگر «ستایش» از فیلم‌های طنز سخیف"/>
    <meta property="og:description" content="هنرآنلاین نوشت: قربان نجفی در خصوص وضعیت اکران این فیلم بیان کرد: در حال حاضر فیلم &quot;فصل ماهی سفید&quot; در شورای نمایش است و منتظر صدور پروانه نمایش هستیم تا بتوانیم برای سال آینده برنامه اکرانش را هماهنگ کنیم. علاوه بر این فرم حضور در جشنواره فیلم فجر را نیز پر کرده‌ایم تا در صورت انتخاب در جشنواره نیز حضور داشته باشیم.بازیگر سریال &quot;ستایش&quot; درباره سایر فعالیت‌های خود نیز گفت: در حوزه بازی چند پیشنهاد دارم و در حال مذاکره هستیم، اما برای سال آینده درصدد هستم کار بعدی را کارگردانی کنم. حال و هوای فیلم نسبت به &quot;فصل ماهی سفید&quot; کاملاً متفاوت است. نویسنده کار عباس نادری است و امیدوارم که اتفاقاتی بیفتد تا بتوانیم آن را کار کنیم. این فیلم یک درام اجتماعی نوستالژیک است که مربوط به دهه‌های قبل است و به آدم‌ها و وابستگی‌هایشان در طول تاریخ و کمبودهای جامعه می‌پردازد. فکر می‌کنم دی‌ماه آماده پیش‌تولید شویم."/>
  </head>
  <body>
    <article>
      <h1>انتقاد بازیگر «ستایش» از فیلم‌های طنز سخیف</h1>
      <address>
        <time datetime="2019-11-09T08:56:00+00:00">09 Nov 2019, 08:56</time>
      </address>
      <p>قربان نجفی گفت: تصور من این است که فیلم‌های اجتماعی حتماً باید دیده شوند، چرا که سلیقه مردم را فیلم‌های طنز سخیف پایین آورده است و ما باید کمی به موضوعات جدی و مسائل و مشکلات جامعه نیز بپردازیم.</p>
      <p>هنرآنلاین نوشت: قربان نجفی در خصوص وضعیت اکران این فیلم بیان کرد: در حال حاضر فیلم "فصل ماهی سفید" در شورای نمایش است و منتظر صدور پروانه نمایش هستیم تا بتوانیم برای سال آینده برنامه اکرانش را هماهنگ کنیم. علاوه بر این فرم حضور در جشنواره فیلم فجر را نیز پر کرده‌ایم تا در صورت انتخاب در جشنواره نیز حضور داشته باشیم.بازیگر سریال "ستایش" درباره سایر فعالیت‌های خود نیز گفت: در حوزه بازی چند پیشنهاد دارم و در حال مذاکره هستیم، اما برای سال آینده درصدد هستم کار بعدی را کارگردانی کنم. حال و هوای فیلم نسبت به "فصل ماهی سفید" کاملاً متفاوت است. نویسنده کار عباس نادری است و امیدوارم که اتفاقاتی بیفتد تا بتوانیم آن را کار کنیم. این فیلم یک درام اجتماعی نوستالژیک است که مربوط به دهه‌های قبل است و به آدم‌ها و وابستگی‌هایشان در طول تاریخ و کمبودهای جامعه می‌پردازد. فکر می‌کنم دی‌ماه آماده پیش‌تولید شویم.</p>
      <p>نجفی در پاسخ به این سؤال که ارزیابی‌اش از وضعیت اکران فیلم‌های اجتماعی و موفقیت در گیشه چگونه است، اظهار کرد: تصور من این است که فیلم‌های اجتماعی حتماً باید دیده شوند، چرا که سلیقه مردم را فیلم‌های طنز سخیف پایین آورده است و ما باید کمی به موضوعات جدی و مسائل و مشکلات جامعه نیز بپردازیم. به نظر من فیلم‌های قصه‌محور مخاطب دارند و مخاطب خود را نیز پیدا می‌کنند. این در حالی است که فیلم‌های طنزی که این روزها به روی پرده می‌روند عمرشان به سر آمده است و دیگر جایی در گیشه و بحث اکران نخواهند داشت.</p>
    </article>
  </body>
</html>