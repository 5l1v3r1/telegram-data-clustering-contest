<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/boksszal-keszul-a-koncertjeire-ferenczi-gyorgy/186230"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T08:30:00+00:00"/>
    <meta property="og:title" content="Boksszal készül a koncertjeire Ferenczi György"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Boksszal készül a koncertjeire Ferenczi György</mark>
      </h1>
      <address><time datetime="2019-11-09T08:30:00+00:00">09 Nov 2019, 08:30</time> by <a rel="author">Gergely Gábor</a></address>
      <p>
        <b>Órákig fújja a szájharmonikáját a fellépéseken Ferenczi György, mégsem fogy el a levegője. Vajon honnan meríti a kifogyhatatlan energiáját a zenész? </b>
        <b>Órákig fújja a szájharmonikáját a fellépéseken Ferenczi György, mégsem fogy el a levegője. Vajon honnan meríti a kifogyhatatlan energiáját a zenész?</b>
      </p>
      <p>Ferenczi György szerint a magyar ember olyan, mint egy jó bunyós. Talán nem véletlenül említette a bokszot, hiszen kiderült, már évtizedek óta hódol ennek az igazán férfias sportágnak.</p>
      <figure>
        <img src="http://media.borsonline.hu/cikk/20/191798/big-lead/650x360/2018439_ferenczi-gyorgy-mti.jpg"/>
        <figcaption>Hetente háromszor jár bunyózni a zenész. Bal karjára Papp Lászlót tetováltatta © MTI</figcaption>
      </figure>
      <p>– Szerelmes vagyok az ökölvívásba – mesélte a Borsnak az idén Máté Péter-díjjal kitüntetett zenész – Húszegynéhány évesként, Tátrai Tibusz unszolására mentem le a KSI-be, aztán ott is ragadtam. Füzessy Zoli, a sokszoros magyar bajnok öklöző tanítványa voltam. Persze nem versenyekre készültem, hiszen akkor már a muzsika volt az első helyen az életemben. Viszont nagyon élveztem a bokszot, hiszen itt is, mint a zenében, óriási jelentősége van a ritmusnak, az ütemnek és persze a le­ve­gővételnek is.</p>
      <p>Ferenczi György általában ujjatlan pólóban lép színpadra. Művészi tetoválásai beborítják a karjait, mint mondta, a Papp Lászlót ábrázoló a kedvence.</p>
      <p>– Ki más kerülhetett volna a karomra, ha nem a világ legnagyobb ökölvívójának, a háromszoros olimpiai bajnok bombázónak a képe. Találkozhattam is néhányszor vele, és szerencsére a régi filmkockákon még láthattam is fantasztikus technikáját, lábmunkáját. Egyesek csodabogárnak tartanak, mert bu­nyózni járok. Nem igazán ér­dekel, mert az ökölvívásnak kö­szönhetően letettem a cigit, és olyan erőset tudok fújni, hogy már több szájherflimet is tönkre­tettem.</p>
    </article>
  </body>
</html>