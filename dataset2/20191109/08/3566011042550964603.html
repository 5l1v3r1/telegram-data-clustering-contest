<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545716.html/%D9%87%D8%B4%D8%AF%D8%A7%D8%B1-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86--%D8%A8%D8%A7%D8%B1%D8%B4-%D9%87%D8%A7%DB%8C-%D8%B4%D8%AF%DB%8C%D8%AF-%D9%88-%D9%84%D8%AD%D8%B8%D9%87-%D8%A7%DB%8C-%D9%87%D8%B1%D9%85%D8%B2%DA%AF%D8%A7%D9%86-%D8%B1%D8%A7-%D9%81%D8%B1%D8%A7-%D8%AE%D9%88%D8%A7%D9%87%D8%AF-%DA%AF%D8%B1%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T08:31:00+00:00"/>
    <meta property="og:title" content="هشدار مدیریت بحران/ بارش‌های شدید و لحظه‌ای هرمزگان را فرا خواهد گرفت"/>
    <meta property="og:description" content="مدیرکل مدیریت بحران استانداری هرمزگان گفت: با توجه به اخطاریه سازمان مدیریت بحران کشور و اداره کل هواشناسی استان، وزش بادهای گاهها شدید همراه با رگبار و رعد و برق و در برخی مناطق بارش تگرگ دور از انتظار نخواهد بود."/>
  </head>
  <body>
    <article>
      <h1>هشدار مدیریت بحران/ بارش‌های شدید و لحظه‌ای هرمزگان را فرا خواهد گرفت</h1>
      <address>
        <time datetime="2019-11-09T08:31:00+00:00">09 Nov 2019, 08:31</time>
      </address>
      <p>مدیرکل مدیریت بحران استانداری هرمزگان گفت: با توجه به اخطاریه سازمان مدیریت بحران کشور و اداره کل هواشناسی استان، وزش بادهای گاهها شدید همراه با رگبار و رعد و برق و در برخی مناطق بارش تگرگ دور از انتظار نخواهد بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ علیرضا صفاایسینی، مدیرکل مدیریت بحران استانداری هرمزگان ضمن اعلام این خبر افزود: با ورود این سامانه در روزهای شنبه و یکشنبه، آبگرفتگی معابر و اختلال در تردد جاده‌ها، سیلابی شدن رودخانه‌ها و مسیل‌های فصلی در پاره‌ای نقاط استان پیش بینی می‌شود به همین دلیل از فرمانداران، بخشداران، شهرداران، دهیاران و دستگاه های متولی استان انتظار می‌رود که تدابیر پیشگیرانه را اتخاذ نمایند.</p>
      <p>وی بر حفظ آمادگی اعضا شورای هماهنگی مدیریت بحران شهرستان‌ها به منظور مقابله با جاری شدن سیل، رعد و برق، وزش باد شدید و یا هرگونه حادثه احتمالی تاکید کرد.</p>
      <p>صفاایسینی خاطر نشان کرد: با توجه به پیش بینی بارش تگرگ به منظور جلوگیری از هر گونه خسارت احتمالی مردم از پارک کردن خودروهای خود در فضای باز خودداری کنند.</p>
      <p>وی با بیان اینکه مردم هرمزگان تمامی نکات ایمنی لازم را رعایت کنند، گفت: با توجه به ورود این سامانه بارشی به استان مردم حتی المقدور از تردد غیر ضروری و استقرار در مناطقی که احتمال آبگرفتگی دارند خودداری کنند.<br/>انتهای پیام/</p>
    </article>
  </body>
</html>