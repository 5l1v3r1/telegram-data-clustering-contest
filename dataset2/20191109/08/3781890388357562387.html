<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740807"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T08:58:00+00:00"/>
    <meta property="og:title" content="'สุริยะ' ดึงยักษ์จักรกลเกษตรฮอกไกโดลงทุนไทย"/>
    <meta property="og:description" content="รมว.อุตสาหกรรม ยกทัพบุกฮอกไกโดดึง IHI ลงทุนเครื่องจักรกลหวังเพิ่มศักยภาพเกษตรกรไทย"/>
  </head>
  <body>
    <article>
      <h1>'สุริยะ' ดึงยักษ์จักรกลเกษตรฮอกไกโดลงทุนไทย</h1>
      <address>
        <time datetime="2019-11-09T08:58:00+00:00">09 Nov 2019, 08:58</time>
      </address>
      <p>
        <b>รมว.อุตสาหกรรม ยกทัพบุกฮอกไกโดดึง IHI ลงทุนเครื่องจักรกลหวังเพิ่มศักยภาพเกษตรกรไทย</b>
      </p>
      <p>นายสุริยะ จึงรุ่งเรืองกิจ รมว.อุตสาหกรรม เปิดเผยภายหลังนำคณะผู้บริหารระดับสูงเยี่ยมชมและศึกษางานระบบเกษตรอัจฉริยะ ที่บริษัท IHI Agri-Tech Corporation ฮอกไกโด ประเทศญี่ปุ่น เมื่อวันที่ 9 พ.ย.62 ว่า ขณะนี้ประเทศไทยมีการทำการเกษตรเป็นจำนวนมาก แต่ยังขาดระบบการจัดการอย่างมีประสิทธิภาพ ทำให้ผลผลิตที่ได้ไม่ดีเท่าที่ควร จึงต้องการเชิญชวนให้บริษัท IHI เข้ามาร่วมลงทุนในประเทศไทย โดยเฉพาะอย่างยิ่งด้านเครื่องจักรกลแบบครบวงจร <br/><br/>นอกจากนี้กระทรวงอุตสาหกรรม ยังพร้อมร่วมมือกับ IHI เพื่อหาแนวทางในการพัฒนา ร่วมมือการแลกเปลี่ยนเทคโนโลยีการเพาะปลูกและระบบเกษตรกรรมอัจฉริยะ รวมถึงความร่วมมือในการนำเอานวัตกรรมด้านสารสนเทศมาใช้ในการจัดเก็บข้อมูลซึ่งจะทำให้ได้ข้อมูลที่แม่นยำ เพื่อไปใช้ในการปรับแก้ไขสำหรับกระบวนการผลิตในภาคอุตสาหกรรมการเกษตรต่อไป<br/><br/>ทั้งนี้กระทรวงอุตสาหกรรมพร้อมร่วมมือเพื่อหาแนวทางในการพัฒนา การแลกเปลี่ยนเทคโนโลยีการเพาะปลูกและระบบเกษตรกรรมอัจฉริยะ รวมถึงความร่วมมือในการนำเอานวัตกรรมด้านสารสนเทศมาใช้ในการจัดเก็บข้อมูลซึ่งจะทำให้ได้ข้อมูลที่แม่นยำ เพื่อไปใช้ในการปรับแก้ไขสำหรับกระบวนการผลิตในภาคอุตสาหกรรมการเกษตรต่อไป</p>
      <figure>
        <img src="https://www.dailynews.co.th/admin/upload/20191109/news_dZZqGBoogN155616_533.jpg?v=201911101510?v=7586"/>
      </figure>
      <p>นายสุริยะ กล่าวว่า บริษัท IHI Agri-Tech Corporationเป็นผู้ผลิตเครื่องจักรกลการเกษตรที่มีความหลากหลายและครอบคลุมในทุกประเภท ตั้งแต่การเพาะปลูกข้าว พืชผักต่างๆ รวมไปถึงการผสมพันธุ์สัตว์ โดยมีเครื่องจักรกลหลากหลายประเภท อาทิ การตัด หว่าน พรวน เก็บเกี่ยว บรรจุ และการกลบหญ้า ซึ่งถือเป็นผู้นำในด้านการผลิตในอุตสาหกรรมการเกษตร สามารถบริหารจัดการกระบวนการผลิตได้ตั้งแต่ขั้นตอนการเตรียมวัตถุดิบสำหรับการผลิตและรวบรวมตั้งแต่แปลงเพาะปลูก โดยศูนย์การผลิตจะอยู่ภายใต้การรับรองตามมาตรฐาน ไอเอสโอ 9001<br/><br/>ขณะที่การควบคุมการผลิต สามารถควบคุมได้ตั้งแต่กระบวนการผลิตจนถึงกระบวนการจำกัดของเสียด้วยระบบ Just in Time เพื่อให้สามารถวิเคราะห์อุปทานและอุปสงค์ของลูกค้าได้อย่างถูกต้อง บริษัทได้มีการควบคุมการทำงานของเครื่องจักรโดยใช้ระบบ KAIZEN ประหยัดต้นทุนและการใช้แรงงาน เพื่อให้เกิดประสิทธิภาพสูงสุด<br/> </p>
    </article>
  </body>
</html>