<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/splinter-cell-indizio-ritorno-serie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T08:50:00+00:00"/>
    <meta property="og:title" content="Splinter Cell, da Ubisoft un possibile indizio sul ritorno della serie"/>
    <meta property="og:description" content="La pagina Twitter spagnola di Ubisoft ha nelle scorse ore rilasciato un messaggio a dir poco enigmatico su Splinter Cell."/>
  </head>
  <body>
    <article>
      <h1>Splinter Cell, da Ubisoft un possibile indizio sul ritorno della serie</h1>
      <address><time datetime="2019-11-09T08:50:00+00:00">09 Nov 2019, 08:50</time> by <a rel="author">Giacomo Todeschini</a></address>
      <p>Tra le saghe un cui ritorno è attesissimo da migliaia di fan una delle più importanti è senza ombra di dubbio quella dedicata alle gesta di<b> Sam Fisher</b>, noto agente speciale protagonista della celeberrima serie <b>Splinter Cell</b>. Un ritorno, quello della saga stealth, atteso oramai da diversi anni ma che ad oggi non si è purtroppo ancora materializzato.</p>
      <p>Un post rilasciato dalla pagina <b>Twitter</b> spagnola di <b>Ubisoft</b>, publisher delle precedenti avventure di Sam Fisher, sembra però finalmente smuovere le acque e, seppur non annunciando direttamente nulla, lascia forse qualche indizio su <b>un possibile ritorno della serie.</b></p>
      <p>Leggi anche: <a href="https://www.tomshw.it/videogioco/call-of-duty-modern-warfare-record/">Call of Duty Modern Warfare infrange record su record: ecco i risultati straordinari dello sparatutto</a></p>
      <figure>
        <iframe data-src="https://twitter.com/Ubisoft_Spain/status/1192782150225072128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2018/12/splinter-cell-12836.768x432.jpg"/>
        </figure>
        <figure>
          <img src="https://www.tomshw.it/images/images/2018/12/splinter-cell-12835.768x432.jpg"/>
        </figure>
      </slideshow>
      <p>Come potete vedere comodamente nel tweet qui sopra il richiamo a<b> Splinter Cell</b> è decisamente evidente e la scritta che lo accompagna parecchio enigmatica. “<i>Per combattere l’oscurità è prima necessario conoscerla</i>” recita infatti il breve testo con tanto di punti di sospensione.</p>
      <p>Ad oggi tale post non è stato ripreso da nessun altro account nazionale di <b>Ubisoft</b> ma va però ad aggiungersi a tutta una lunga serie di indizi sul ritorno di <b>Splinter Cell</b> emersi negli ultimi tempi. <b>Julian Gerighty</b>, creative director di <b>Ubisoft</b>, qualche mese fa aveva ad esempio affermato di star lavorando sul progetto, salvo ritrattare poco dopo bollando il tutto come un semplice scherzo.</p>
      <p>Che ne pensate di questa notizia, secondo voi è davvero in arrivo un nuovo capitolo dell’apprezzatissima saga del publisher transalpino o si tratta invece solamente di un falso indizio? Vi piacerebbe immergervi in un nuovo episodio di <b>Splinter Cell</b> o questa saga non vi ha invece mai attirato più di tanto? Fateci sapere che ne pensate direttamente nei commenti!</p>
      <blockquote>Generi e ambientazioni diverse ma sempre di stealth si parla: se volete un buon esponente del genere potete recuperare <b>Thief</b> comodamente <a href="https://toms.it/WXT0m">a questo indirizzo!</a></blockquote>
    </article>
  </body>
</html>