<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/bloomberg_presidenziali-6516540/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T08:15:00+00:00"/>
    <meta property="og:title" content="Bloomberg è in corsa alle primarie dem in Alabama e Michigan"/>
    <meta property="og:description" content="L'ex sindaco di New York, tuttavia, non ha ancora ufficializzato la sua discesa in campo contro Trump "/>
  </head>
  <body>
    <article>
      <h1>Bloomberg è in corsa alle primarie dem in Alabama e Michigan</h1>
      <h2>L'ex sindaco di New York, tuttavia, non ha ancora ufficializzato la sua discesa in campo contro Trump </h2>
      <address><time datetime="2019-11-09T08:15:00+00:00">09 Nov 2019, 08:15</time> by <a rel="author">AGI - Agenzia Giornalistica Italia</a></address>
      <p>Michael <b>Bloomberg</b>, papabile sfidante di Donald Trump alle presidenziali del 2020, ha presentato la sua candidatura alle <b>primarie democratiche</b> non solo in <b>Alabama</b> ma anche in <b>Michigan</b>. Il termine ultimo scadeva venerdì alle 17 locali, le 24 in Italia.</p>
      <p>Il segretario di Stato di Lansing, Jocelyn Benson, ha pubblicato la lista dei candidati che si sono qualificati per le primarie che si svolgeranno in Michigan il prossimo 10 marzo e tra quelli democratici figura anche Bloomberg che tuttavia non ha ancora ufficializzato la sua discesa in campo.</p>
      <p>Quella dell'ex sindaco di New York sarebbe una candidatura di peso in grado di rimescolare le carte tra le file dei democratici. Tra i dem in corsa spiccano anche i nomi di Joe Biden e Bernie Sanders. </p>
    </article>
  </body>
</html>