<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/jokic-za-pobedu-sekund-pre-kraja-bogdanovic-i-bjelica-sipali-trojke-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T08:41:32+00:00"/>
    <meta property="og:title" content="Jokić za pobedu sekund pre kraja, Bogdanović i Bjelica „sipali“ trojke [VIDEO]"/>
    <meta property="og:description" content="Košarkaši Denvera savladali su Filadelfiju posle velikog preokreta, a junak meča bio je Nikola Jokić. Nagetsi su početkom četvrtine četvrtine imali 21 poen zaostatka, a onda je na scenu stupio srpski reprezentativac koji je ubacio 16 poena u poslednjoj deonici i ono što je najvažnije, koš za pobedu 1.2 sekunde pre kraja. Na kraju je […]"/>
  </head>
  <body>
    <article>
      <h1>Jokić za pobedu sekund pre kraja, Bogdanović i Bjelica „sipali“ trojke [VIDEO]</h1>
      <address><time datetime="2019-11-09T08:41:32+00:00">09 Nov 2019, 08:41</time> by <a rel="author">Zile</a></address>
      <p>Košarkaši Denvera savladali su Filadelfiju posle velikog preokreta, a junak meča bio je Nikola Jokić.</p>
      <p>Nagetsi su početkom četvrtine četvrtine imali 21 poen zaostatka, a onda je na scenu stupio srpski reprezentativac koji je ubacio 16 poena u poslednjoj deonici i ono što je najvažnije, koš za pobedu 1.2 sekunde pre kraja. Na kraju je imao učinak od 26 poena (7/13 za 2p, 2/9 za 3p), 10 skokova i 6 asistencija, a imao je i po 2 ukradene lopte i blokade. Pratio ga je Marej sa 22 poena i 11 asistencija, kao i Barton sa 20 poena. Kod Filadelfije Embid 19 poena, 15 skokova, Heris 13 poena i 10 skokova i Neto 13 poena.</p>
      <figure>
        <iframe src="https://www.youtube.com/embed/f8j5taFFF9s" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/mzEilNDSh-c" width="560" height="315" data-service="Youtube" scrolling="no"/>
      </figure>
      <p>Sjajan meč odigrao je i Bogdan Bogdanović koji je sa dve trojke u četvrtoj četvrtini pogurao Sakramento do pobede nad Atlantom, a ukupno je postigao 20 poena (5/6 za 3p, 1/3 za 2p), uz 4 skoka, 5 asistencija i po 1 ukradenu loptu i blokadu. Značajan doprinos pobedi dao je i Nemanja Bjelica sa 13 poena (3/4 trojke) i 3 asistencije.</p>
      <figure>
        <iframe src="https://www.youtube.com/embed/hIgF8NuV-TE" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/V0sDmvhhoJY" width="560" height="315" data-service="Youtube" scrolling="no"/>
      </figure>
      <p>Efikasniji od Bogdana bio je samo Hild sa 22 poena, Foks je dodao 17, Barns 16, a Ariza 14 poena. Kod Atlante sjajan je bio Jang sa 30 poena i 12 asistencija, dok je Parker ubacio 25 poena.</p>
      <p>Memfis je ubedljivo poražen od Orlanda, a Marko Gudurić je proveo na parketu 25 minuta uz učinak od 6 poena (2/3 trojke), 3 skoka i po 1 asistenciju i blokadu. Najefikasniji kod Grizlisa bio je Valančijunas sa 15 poena, dok je kod Orlanda Nikola Vučević bio najbolji sa 23 poena, 16 skokova i 6 asistencija.</p>
      <figure>
        <iframe src="https://www.youtube.com/embed/NkEYsXibumg" width="560" height="315" data-service="Youtube" scrolling="no"/>
      </figure>
      <p>Dalas je poražen od Njujorka, a 66 od 106 poena Maveriksa postigli su Dončić i Porzingis. Dončić je ostvario učinak karijere uz tripl-dabl od 38 poena, 14 skokova i 10 asistencija, dok je Porzingis u prvom meču protiv svog bivšeg kluba postigao 28 poena uz 9 skokova. Boban Marjanović nije dobio priliku na ovoj utakmici. Kod Njujorka Markus Moris je bio najefikasniji sa 29 poena, dok je Rendl postigao 21.</p>
      <p>
        <b>Orlando – Memfis 118:86</b>
        <br/>
        <b>Atlanta – Sakramento 109:121</b>
        <br/>
        <b>Dalas – Njujork 102:106</b>
        <br/>
        <b>Denver – Filadelfija 100:97</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/vece-karijere-lilarda-i-rasela-bojan-bogdanovic-brzi-od-sirene-video/"/>
        <a href="https://www.sportskacentrala.com/2019/11/07/bogdanovo-vece-sezone-nije-pomoglo-kingsima-previse-janisa-video/"/>
        <a href="https://www.sportskacentrala.com/2019/11/06/nba-top-5-kad-sparsi-upadnu-u-jangovu-vrtesku-video/"/>
        <a href="https://www.sportskacentrala.com/2019/11/06/jokic-jos-jedan-dan-na-poslu/"/>
        <a href="https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/"/>
        <a href="https://www.sportskacentrala.com/2019/11/04/nba-top-10-vetrenjaca-dearona-foksa-pa-svi-ostali-video/"/>
        <a href="https://www.sportskacentrala.com/2019/11/04/druga-pobeda-sakramenta-marjanovic-dokazao-da-zasluzuje-sansu/"/>
        <a href="https://www.sportskacentrala.com/2019/11/03/nba-top-10-janis-uzeo-tri-mesta-jokic-jedno-najbolji-je-korkmaz/"/>
        <a href="https://www.sportskacentrala.com/2019/11/03/jokic-imao-poseban-razgovor-sa-malounom/"/>
      </related>
    </article>
  </body>
</html>