<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f2bc573565355a3b/preturile-mondiale-la-alimente-au-urcat-in-octombrie-pentru-prima-data-in-ultimele-cinci-luni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T08:21:02+00:00"/>
    <meta property="og:title" content="Preţurile mondiale la alimente au urcat în octombrie, pentru prima dată în ultimele cinci luni"/>
    <meta property="og:description" content="Indicele global al preţurilor produselor alimentare a urcat în octombrie, pentru prima dată în ultimele cinci luni, în urma creşterii cotaţiilor la zahăr şi cereale, a anunţat joi Organizaţia Naţiunilor Unite pentru Alimentaţie şi Agricultură (FAO), transmit Reuters și Agerpres."/>
  </head>
  <body>
    <article>
      <h1>Preţurile mondiale la alimente au urcat în octombrie, pentru prima dată în ultimele cinci luni</h1>
      <address><time datetime="2019-11-09T08:21:02+00:00">09 Nov 2019, 08:21</time> by <a rel="author">Jurnal.md</a></address>
      <p>
        <b>Indicele global al preţurilor produselor alimentare a urcat în octombrie, pentru prima dată în ultimele cinci luni, în urma creşterii cotaţiilor la zahăr şi cereale, a anunţat joi Organizaţia Naţiunilor Unite pentru Alimentaţie şi Agricultură (FAO), transmit Reuters și Agerpres.</b>
      </p>
      <p>FAO publică lunar propriul său Food Price Index, care măsoară modificările de preţuri înregistrate la un coş de alimente format din cereale, uleiuri vegetale, lactate, carne şi zahăr. În octombrie, acest indice a avut o valoare de 172,7 puncte, în creştere cu 1,7% faţă de luna precedentă.</p>
      <p>Preţul la zahăr a urcat cu 5,8% comparativ cu septembrie, pe fondul perspectivelor privind reducerea livrărilor în acest sezon. De asemenea, preţul la cereale a crescut cu 4,2%, în timp ce preţul uleiurilor vegetale a urcat cu 0,5% în octombrie, atingând cel mai ridicat nivel din ultimele 13 luni, în timp ce carnea s-a scumpit cu 0,9%.</p>
      <p>În schimb, a scăzut preţul lactatelor cu 0,7% luna trecută.</p>
      <p>În paralel, FAO şi-a înrăutăţit joi estimările privind producţia mondială de cereale în 2019 cu aproximativ două milioane tone, până la 2,704 miliarde tone, dar încă în creştere cu 1,8% faţă de nivelul din 2018.</p>
      <p>Producţia globală de grâu ar urma să ajungă la 765 milioane de tone, în scădere cu aproape un milion de tone faţă de precedenta prognoză, dar în creştere cu 4,5% faţă de 2018.</p>
      <p>"Cele mai recente previziuni vin, în principal, în urma reducerii perspectivelor privind producţia globală de orez şi grâu, care nu compensează estimările privind majorarea producţiei de porumb", a subliniat organizaţia internaţională.</p>
    </article>
  </body>
</html>