<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/slovenija-ima-svetovna-prvak-v-stafeti-247273"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T16:30:00+00:00"/>
    <meta property="og:title" content="Slovenija ima svetovna prvaka v štafeti"/>
    <meta property="og:description" content="MERSIN – Finalni dan članskega svetovnega prvenstva v Turčiji je slovenskim balinarjem prinesel zlato in dve srebrni medalji. V Mersinu sta na najvišjo stopničko zmagovalnega odra stopila Aleš ..."/>
  </head>
  <body>
    <article>
      <h1>Slovenija ima svetovna prvaka v štafeti</h1>
      <h2>Aleš Borčnik in Anže Petrič sta balinarska svetovna prvaka.</h2>
      <address><time datetime="2019-11-09T16:30:00+00:00">09 Nov 2019, 16:30</time> by <a rel="author">Ma. M.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/09/1606366.jpg"/>
          <figcaption>Aleš Borčnik. FOTO: Balinarska zveza Slovenije</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1606367.jpg"/>
          <figcaption>Anže Petrič. FOTO: Balinarska zveza Slovenije</figcaption>
        </figure>
      </slideshow>
      <p>MERSIN – Finalni dan članskega svetovnega prvenstva v Turčiji je slovenskim balinarjem prinesel zlato in dve srebrni medalji. V Mersinu sta na najvišjo stopničko zmagovalnega odra stopila <b>Aleš Borčnik </b>in <b>Anže Petrič</b> v štafetnem zbijanju. <b>Davor Janžič </b>v natančnem zbijanju in <b>Dejan Tonejc</b> v igri v krog pa sta osvojila drugo mesto.<br/><br/>Borčnik in Petrič sta v finalu štafetnega zbijanja premagala Italijana <b>Maura Roggera</b> in <b>Emanueleja Ferrera</b>. »Končno nama je uspelo ponovno priti do zlata, na katero sva čakala od leta 2011. Nekajkrat se nama je izmuznila iz rok. Takšnega rezultata nisva pričakovala, saj se ne dosega vsak dan, še posebej v finalu. Očitno sva bila maksimalno zbrana in fizično pripravljena. Tudi maser <b>Rok Mihič</b> je poskrbel za to, da sva v finalu letela,« je dejal Petrič, Borčnik pa je dodal: »Vso tekmo sva dobro tekla in zadevala. Vesel sem, da nama je uspelo, saj že več kot desetletje nastopava skupaj. Finalni nastop je bil prava perfekcija.«</p>
      <figure>
        <img src="https://www.slovenskenovice.si/images/slike/2019/11/09/1606367.jpg"/>
        <figcaption>Anže Petrič. FOTO: Balinarska zveza Slovenije</figcaption>
      </figure>
      <p> </p>
    </article>
  </body>
</html>