<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/oliviya-kolman-ne-pomni-kak-e-spechelila-oskar-406288.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T16:08:55+00:00"/>
    <meta property="og:title" content="Оливия Колман не помни как е спечелила „Оскар“"/>
    <meta property="og:description" content="Принц Уилям е много чаровен и много мил, твърди актрисата"/>
  </head>
  <body>
    <article>
      <h1>Оливия Колман не помни как е спечелила „Оскар“</h1>
      <address><time datetime="2019-11-09T16:08:55+00:00">09 Nov 2019, 16:08</time> by <a rel="author">Агенция Стандарт</a></address>
      <p>Актрисата Оливия Колман признава, че не си спомня как е спечелила наградата „Оскар“, защото е била мъртво пияна и твърди, че срещата с принц Уилям не минала добре. Тя спечели наградата на Академията за най-добра женска роля за „Фаворитката“, през февруари. Оливия разкри, че не помни нищо, защото всички на събитието били фиркани до козирката. Говорейки откровено за получаването на „Оскар“-а в „Graham Norton Show“, 45-годишната Колман казва: „Всъщност не мога да си спомня“. „Най-готиното на„ Оскарите“ е, че има бар зад публиката, така че всички са там. Има стотици зяпачи, които само пълнят седалките, повечето от тях са в бара и се наливат! Оливия ще се появи в третия сезон на „Короната“, поемайки ролята на кралица Елизабет II от Клер Фой, въпреки че призна, че не е направила много за подготовката си преди сериала. Това, което е направила звездата от английския сериал „Peep Show“, е да се срещне с кралска особа, но дори и това не минало толкова добре, колкото тя е очаквала: „Не мина много добре. Срещнах се с принц Уилям на вечеря и той ме попита какво правя в момента, но преди да отговоря той бързо добави: "Всъщност знам какво правите". „Бях толкова развълнувана и го попитах „ Гледали ли сте го?“ Отговорът му беше безцеремонен и категоричен, че не е гледал нито една серия от „Короната“.  Но той беше много чаровен и много мил“.  Оливия се появи в токшоуто заедно със своята колежка Хелена Бонъм Картър, която ще играе принцеса Маргарет в сериала на Netflix. След като звездата от „Тиранозавър“ заяви, че не е направила нищо, за да влезе в ролята на кралицата, Хелена се пошегува: „Правя всичко, за да се подготвя ,а Оливия не прави нищо, но накрая тя се оказва блестяща и в супер форма“.</p>
    </article>
  </body>
</html>