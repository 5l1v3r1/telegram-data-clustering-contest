<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/eksperti-nazvali-golovnu-pomilku-pri-zbori-ruchnoyi-poklazhi_n169315"/>
    <meta property="og:site_name" content="Радіо Максимум"/>
    <meta property="article:published_time" content="2019-11-09T16:54:00+00:00"/>
    <meta property="og:title" content="Експерти назвали головну помилку при зборі ручної поклажі - Радіо Максимум"/>
    <meta property="og:description" content="Співробітники авіакомпанії Emirates дали практичні поради пасажирам, які допоможуть правильно зібрати ручну поклажу і головне – нічого не забути. Збережіть собі, аби скористатися ними під час наступної мандрівки!"/>
  </head>
  <body>
    <article>
      <h1>Експерти назвали головну помилку при зборі ручної поклажі - Радіо Максимум</h1>
      <address><time datetime="2019-11-09T16:54:00+00:00">09 Nov 2019, 16:54</time> by <a rel="author">Лазур Назарій</a></address>
      <p>
        <b>Співробітники авіакомпанії Emirates дали практичні поради пасажирам, які допоможуть правильно зібрати ручну поклажу і головне – нічого не забути. Збережіть собі, аби скористатися ними під час наступної мандрівки!</b>
      </p>
      <p>У переліку обов'язкових предметів, які потрібно взяти з собою в салон літака виявилися: бальзам для губ, маска для сну, зволожуючий крем, смартфон і навушники з шумопоглинання.</p>
      <related>
        <h4>Вам знадобиться:</h4>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
      </related>
      <p>Продовжує список тонік для обличчя, який допоможе освіжитися, хороший дорожній адаптер для зарядки та живлення електронних пристроїв. У літак фахівці порадили також <b>взяти пляшку води</b>. На їхню думку, достатнє пиття знижує ризик зневоднення, а також дозволяє легше перенести зміну часових поясів.</p>
      <p>Окрему увагу співробітники Emirates приділили наявності необхідного одягу. За їх словами, перед поїздкою слід <b>поцікавитися прогнозом погоди</b> та взяти до уваги час прибуття. Адже температура повітря вночі і вдень часто сильно відрізняється. Отримана інформація дозволяє вирішити, які предмети краще покласти в ручну поклажу, а які в багаж.</p>
      <figure>
        <img src="https://maximum.fm/uploads/640w_DIR/media_news/2019/11/5dc695ea639c9589743129.jpeg"/>
        <figcaption>Експерти рекомендують не брати з собою зайві речі</figcaption>
      </figure>
      <p>
        <b>Серед інших порад:</b>
      </p>
      <ul>
        <li>загортування одягу у валики, щоб не було складок,</li>
        <li>прибирати вбрання для особливих заходів в окрему сумку і перевозити його тільки в багажі.</li>
      </ul>
      <p>Крім цього, експерти рекомендують уникати в ручній поклажі громіздкого електронного обладнання. Це, на думку бортпровідників, дозволить полегшити проходження контролю безпеки.</p>
      <p>В авіакомпанії також порадили <b>відмовитися від книг і туристичних буклетів в багажі</b>, які часом займають багато місця і додають вагу. Замість цього краще взяти з собою гаджет або тонкий ноутбук, куди заздалегідь завантажити електронні версії.</p>
      <p>Найчастішою помилкою пасажирів при зборі ручної поклажі, співробітники Emirates назвали неефективне планування подорожі, через яке в сумці виявляється багато непотрібних речей.</p>
      <blockquote>Завжди заздалегідь обмірковуйте, що вам знадобиться під час рейсу, і головне, в якому порядку ви ці речі будете діставати. В іншому випадку, часто доведеться розпаковувати майже пів сумки, перш ніж дістатися до потрібної речі, – заявляють члени екіпажу.</blockquote>
      <related>
        <h4>Читайте також:</h4>
        <a href="https://maximum.fm/yak-zavantazhiti-dodatok-yakij-znaye-vsi-paroli-wi-fi-v-aeroportah-svitu_n168952"/>
      </related>
      <p>Джерело: <a href="https://www.thesun.co.uk/travel/10289689/emirates-plane-packing-essentials/">The Sun</a></p>
      <related>
        <h4>До теми</h4>
        <a href="https://maximum.fm/divchina-tizhnya-rozkuta-pornozirka-britaniya-razavi-yaka-zavodit-merezhu-apetitnimi-formami_n169336"/>
        <a href="https://maximum.fm/shahtar-dinamo-divitis-onlajn-translyaciyu-premyer-ligi-ukrayini_n169360"/>
        <a href="https://maximum.fm/den-holostyaka-11-listopada-najkrashchi-podarunki-dlya-sebe-kohanogo_n169343"/>
      </related>
    </article>
  </body>
</html>