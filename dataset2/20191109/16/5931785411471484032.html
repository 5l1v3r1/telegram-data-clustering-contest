<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/djokovic-rafa-je-u-boljoj-poziciji-od-mene/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T16:16:04+00:00"/>
    <meta property="og:title" content="Đoković: Rafa je u boljoj poziciji od mene"/>
    <meta property="og:description" content="Srpski teniser Novak Đoković nada se da će nakon Završnog turnira u Londonu, uspeti da se vrati na prvu poziciju na ATP listi. Rafael Nadal trenutno predvodi listu najboljih tenisera sveta sa 640 bodova više od Novaka Đokovića, a krajnji ishod finalnog mastersa u Londonu daće odgovor na pitanje ko će biti najbolji na kraju […]"/>
  </head>
  <body>
    <article>
      <h1>Đoković: Rafa je u boljoj poziciji od mene</h1>
      <address><time datetime="2019-11-09T16:16:04+00:00">09 Nov 2019, 16:16</time> by <a rel="author">Nemanja</a></address>
      <p>Srpski teniser Novak Đoković nada se da će nakon Završnog turnira u Londonu, uspeti da se vrati na prvu poziciju na ATP listi.</p>
      <p>Rafael Nadal trenutno predvodi listu najboljih tenisera sveta sa 640 bodova više od Novaka Đokovića, a krajnji ishod finalnog mastersa u Londonu daće odgovor na pitanje ko će biti najbolji na kraju 2019. godine.</p>
      <p><b> – Odlučiće Završni turnir. Rafa je u boljoj poziciji, ali posle osvajanja Pariza ni moja nije toliko loša. Naravno, ne zavisi sve od mene, već i od toga kakve rezultate on ostvari. U ovom trenutku meni su prioritet Gren slemovi i prvo mesto na kraju sezone</b> – rekao je Đoković i dodao da želi da se fokusira samo na svoje mečeve, te da mora da igra na vrhunskom nivou tokom celog turnira.</p>
      <p>Ono što je potrebno Novaku da ima šansu da se na kraju turnira nada da će preuzeti prvu poziciju jeste da ostvari barem dve pobede u grupnoj fazi. Osvajanjem turnira bi godinu završio kao najbolji, po šesti put u karijeri, čime bi se izjednačio sa Pitom Samprasom.</p>
      <p><b> – To je velika motivacija za mene naravno. Volim ovaj sport. Želim da budem najbolji što mogu, a to što imam priliku da ispišem istoriju je velika privilegija. Mogao bih da se izjednačim sa Federerom po broju titula osvojenih ovde i to je velika stvar. Ipak, ne bih nas poredio. Imamo drugačije puteve, ja samo želim da ostanem fokusiran na svoj</b> – istakao je Đoković.</p>
      <p>Najbolji srpski teniser će svoj prvi meč odigrati u nedelju od 15 sati protiv Matea Beretinija, a u sklopu grupe ,,Bjern Borg“ nalaze se još i Rodžer Federer i Dominik Tim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/08/nadal-spreman-ceka-se-ozvanicenje/"/>
        <a href="https://www.sportskacentrala.com/2019/11/05/obavljen-zreb-za-atp-finale-novak-u-grupi-sa-federerom/"/>
        <a href="https://www.sportskacentrala.com/2019/11/05/nadal-putuje-u-london-nastup-neizvestan/"/>
        <a href="https://www.sportskacentrala.com/2019/11/04/nadal-ceka-rezultate-od-ovoga-zavisi-nastup-u-londonu/"/>
        <a href="https://www.sportskacentrala.com/2019/11/04/novi-svetski-poredak-nadal-i-zvanicno-smenio-djokovica/"/>
        <a href="https://www.sportskacentrala.com/2019/11/03/djokovic-samouveren-evo-sta-je-potrebno-da-srbin-bude-prvi-na-kraju-godine/"/>
        <a href="https://www.sportskacentrala.com/2019/11/03/djokovic-po-peti-put-najbolji-u-pariskom-bersiju/"/>
        <a href="https://www.sportskacentrala.com/2019/11/03/live-novak-djokovic-denis-sapovalov-2/"/>
        <a href="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
      </related>
    </article>
  </body>
</html>