<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/tema/stenger-etter-dodsfall/71801085"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T16:41:45+00:00"/>
    <meta property="og:title" content="Stenger etter dødsfall"/>
    <meta property="og:description" content="Kinesiske myndigheter stenger to turistattraksjoner etter omfattende sikkerhetsundersøkelser."/>
  </head>
  <body>
    <article>
      <h1>Stenger etter dødsfall</h1>
      <h2>Kinesiske myndigheter stenger to turistattraksjoner etter omfattende sikkerhetsundersøkelser.</h2>
      <address><time datetime="2019-11-09T16:41:45+00:00">09 Nov 2019, 16:41</time> by <a rel="author">Marthe Ihle</a></address>
      <p>Den berømte glassbrua i Zhangijajie er blant de 32 turistattraksjonene som stenges i Hebei-provinsen. Saken er omtalt i flere internasjonale medier, blant annet <a href="https://www.theguardian.com/world/2019/oct/30/chinese-province-closes-its-glass-bridges-over-safety-fears">The Guardian</a> og <a href="https://www.bbc.com/news/world-asia-china-50230971">BBC</a>.</p>
      <p>
        <b>Felles for alle attraksjonene, er at de er laget av glass i en eller annen form.</b>
      </p>
      <figure>
        <img src="https://dbstatic.no/71801109.jpg?imageId=71801109&amp;width=1024&amp;height=615"/>
        <figcaption><b>POPULÆRT:</b> Glassbruer blir stadig mer populært i Kina. Foto: SIPA Asia/Shutterstock Vis mer</figcaption>
      </figure>
      <p>De stenges nå etter flere ulykker, der minst to av dem har endt med døden.</p>
      <p>Blant annet skal en turist ha omkommet og ytterligere seks blitt skadd etter å ha falt av en glassklie i Guangxi-provinsen. Regn skal ha gjort det ekstra glatt.</p>
      <p>Ifølge BBC er det hele 2300 glassbruer i Kina. Disse er laget som en spenningssøking for turister, og nettopp for å bidra til å utvikle turistnæringen i landet.</p>
      <p>Hongyagu-brua, som inntil mai i år var verdens lengste glassbru, er blant attraksjonene som er stengt.</p>
    </article>
  </body>
</html>