<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/09/stasera-tv-9-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-09T16:53:24+00:00"/>
    <meta property="og:title" content="Cosa c’è stasera in TV"/>
    <meta property="og:description" content="Intrattenimento, approfondimento, una commedia italiana e un paio di film interessanti"/>
  </head>
  <body>
    <article>
      <h1>Cosa c’è stasera in TV</h1>
      <h2>Intrattenimento, approfondimento, una commedia italiana e un paio di film interessanti</h2>
      <address>
        <time datetime="2019-11-09T16:53:24+00:00">09 Nov 2019, 16:53</time>
      </address>
      <p>Stasera in TV c’è una buona varietà di proposte: l’intrattenimento puro con <i>Tu si que vales, </i>il racconto e l’approfondimento su Rai 3 e La7, una commedia italiana su Rai 1, un film per bambini (ma di quelli che “non solo per bambini”) su Italia 1 e un paio di buoni film sui canali della Rai oltre il 3. In particolare l’apprezzato <i>Le vite degli altri</i>, sempre che abbiate ancora voglia – oggi – di sentir parlare di quello di cui parla.</p>
      <hr/>
      <p>
        <b>Rai 1</b>
      </p>
      <p><b>21.25 – <i>Questione di karma</i></b><br/>Sono finiti gli Ulisse di Alberto Angela, quindi stasera tocca a questa commedia del 2017 con Elio Germano e Fabio De Luigi.</p>
      <figure>
        <iframe src="https://www.youtube.com/embed/HUN0VxjMhG8" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai 2</b>
      </p>
      <p><b>21.05 – <i>N.C.I.S.</i></b><br/><i>N.C.I.S</i>. invece non finisce mai. Stasera va in onda il 22esimo episodio della sedicesima stagione.</p>
      <figure>
        <iframe src="https://www.youtube.com/embed/yyoXfVfpaaE" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai 3</b>
      </p>
      <p><b>21.30 – <i>Le ragazze</i></b><br/>È la terza edizione del programma condotto da Gloria Guida che racconta vite di donne italiane, famose e non solo, le cui storie dicono molto anche sulla storia del nostro paese e su come sono cambiati usi e costumi, come si dice. Quella di stasera è l’ultima puntata e il sito della Rai <a href="https://www.rai.it/ufficiostampa/articoli/2019/11/Le-Ragazze-ae740c09-a3f3-4ba3-9445-2d70e618c88c.html">spiega</a> che a raccontarsi in questa puntata saranno «sei nuove Ragazze che hanno vissuto la gioventù in epoche diverse, dagli anni Quaranta ai giorni nostri».</p>
      <figure>
        <iframe data-src="https://twitter.com/RaiTre/status/1193112944894267392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.30 – <i>Oliver Twist</i></b><br/>Film del 2005 diretto da Roman Polanski, tratto dall’omonimo libro di Charles Dickens sulle avventure di un orfano nella Londra vittoriana. Il protagonista è interpretato da Barney Clark, mentre nel ruolo del vecchio Fagin, il capo del gruppo di ladruncoli in cui Oliver entra a un certo punto della storia, c’è Ben Kingsley.</p>
      <figure>
        <iframe src="https://www.youtube.com/embed/Icymw_K_d3A" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.24 – <i>Tu si que vales</i></b><br/>Quarta puntata della quinta edizione del talent show in cui Maria De Filippi, Gerry Scotti, Rudy Zerbi e Teo Mammucari giudicano le esibizioni di aspiranti artisti in qualsiasi disciplina.</p>
      <figure>
        <iframe data-src="https://twitter.com/tusiquevales_it/status/1193136245867786240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Italia 1</b>
      </p>
      <p><b>21.20 – <i>Madagascar</i></b><br/>Il film del 2005 in cui un leone, una zebra una giraffa e un ippopotamo vengono messi in secondo piano da dei lemuri e dei pinguini.</p>
      <figure>
        <iframe src="https://www.youtube.com/embed/fq5zU9T_Hl4" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.15 – <i>Atlantide “Adolf Hitler”</i></b><br/>Nuova puntata del programma di approfondimento condotto da Andrea Purgatori. La puntata su Berlino e il Muro già l’hanno fatta.</p>
      <figure>
        <iframe data-src="https://twitter.com/La7tv/status/1192003617080909824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.29 – <i>Il Natale di Beth</i></b><br/>Un film natalizio la cui sinossi contiene le parole “amore”, “fiaba” e “magia del Natale”</p>
      <hr/>
      <p>
        <b>Rai 4</b>
      </p>
      <p><b>21.10 – <i>Escobar</i></b><br/>Il film del 2014 in cui il famoso narcotrafficante è interpretato da Benicio Del Toro.</p>
      <figure>
        <iframe src="https://www.youtube.com/embed/NvUXk3yVyKc" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – <i>Le vite degli altri</i></b><br/>Apprezzato film tedesco del 2006, che vinse il premio Oscar per il miglior film straniero e parla di Stasi, l’organo di spionaggio della Repubblica Democratica Tedesca.</p>
      <figure>
        <iframe src="https://www.youtube.com/embed/QQZWblskqXc" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.10 – <i>Duplicity</i><i><br/></i></b>Film del 2009 con protagonisti Julia Roberts e Clive Owen che interpretano due ex agenti dei servizi di sicurezza. Stanno insieme, lavorano entrambi per importanti società e decidono di rubare i brevetti di un nuovo prodotto, così da vivere ricchi per il resto della loro vita.</p>
      <figure>
        <iframe src="https://www.youtube.com/embed/CBVqI2P2L4A" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Action</b>
        <br/>
        <b>21.15 – <i>Jurassic World – Il regno distrutto</i></b>
      </p>
      <figure>
        <iframe src="https://www.youtube.com/embed/xoGgcdpIQ3I" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/09/urbanismo-tattico/"/>
        <a href="https://www.ilpost.it/2019/11/08/aerei-elettrici/"/>
        <a href="https://www.ilpost.it/2019/11/09/salvini-non-ha-incontrato-liliana-segre/"/>
      </related>
    </article>
  </body>
</html>