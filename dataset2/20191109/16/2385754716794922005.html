<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596539/kairos-peftei-i-thermokrasia-to-vrady"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T16:14:00+00:00"/>
    <meta property="og:title" content="Καιρός: Πέφτει η θερμοκρασία το βράδυ"/>
    <meta property="og:description" content="Θερμή αέρια μάζα επηρεάζει την περιοχή. Στα κατώτερα στρώματα της ατμόσφαιρας θα υπάρχει σκόνη που παροδικά θα πυκνώνει.   Απόψε o καιρός θα είναι..."/>
  </head>
  <body>
    <article>
      <h1>Καιρός: Πέφτει η θερμοκρασία το βράδυ</h1>
      <address><time datetime="2019-11-09T16:14:00+00:00">09 Nov 2019, 16:14</time> by <a rel="author">sigmalive</a></address>
      <p>Θερμή αέρια μάζα επηρεάζει την περιοχή. Στα κατώτερα στρώματα της ατμόσφαιρας θα υπάρχει σκόνη που παροδικά θα πυκνώνει.</p>
      <p>Απόψε o καιρός θα είναι κυρίως αίθριος. Οι άνεμοι θα πνέουν βορειοδυτικοί μέχρι βορειοανατολικοί ασθενείς, 2 με 3 μποφόρ και η θάλασσα θα είναι λίγο ταραγμένη. Η θερμοκρασία θα πέσει στους 16 βαθμούς στο εσωτερικό, γύρω στους 18 στα ανατολικά παράλια, γύρω στους 17 στα υπόλοιπα παράλια και στους 12 βαθμούς στα ψηλότερα ορεινά.</p>
      <p>Αύριο ο καιρός θα είναι κυρίως αίθριος με ψηλές νεφώσεις. Οι άνεμοι θα πνέουν γενικά βορειοανατολικοί ως νοτιοανατολικοί μέτριοι, 3 με 4 μποφόρ αλλά στα δυτικά παράλια θα είναι νοτιοδυτικοί μέχρι βορειοδυτικοί ασθενείς, 3 μποφόρ. Η θάλασσα θα είναι λίγο ταραγμένη. Η θερμοκρασία θα ανέλθει στους 29 βαθμούς στο εσωτερικό, τα νότια και ανατολικά παράλια, στους 27 στα δυτικά και βόρεια παράλια και στους 22 βαθμούς στα ψηλότερα ορεινά.</p>
      <p>Αύριο το βράδυ ο καιρός θα εξακολουθήσει να είναι κυρίως αίθριος με ψηλές νεφώσεις. Οι άνεμοι θα πνέουν βορειοανατολικοί ασθενείς, 2 με 3 μποφόρ και η θάλασσα θα είναι λίγο ταραγμένη αλλά στα ανατολικά θα είναι μέχρι μέτριοι, 4 μποφόρ και η θάλασσα θα είναι λίγο ταραγμένη μέχρι ταραγμένη.</p>
      <p>Την Δευτέρα ο καιρός θα είναι κυρίως αίθριος με μέσες και ψηλές νεφώσεις. Την Τρίτη και την Τετάρτη ο καιρός θα είναι κυρίως αίθριος. Η θερμοκρασία δεν θα παρουσιάσει αξιοσημείωτη μεταβολή για να παραμείνει στα ίδια, πολύ ψηλά για τα κανονικά της εποχής επίπεδα.</p>
    </article>
  </body>
</html>