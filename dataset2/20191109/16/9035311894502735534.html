<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/esad-avrupal-lar-erdogan-dan-nefret-ediyor-ama-ayn-zamanda-ondan-korkuyor"/>
    <meta property="og:site_name" content="euronews"/>
    <meta property="article:published_time" content="2019-11-09T16:02:09+00:00"/>
    <meta property="og:title" content="Esad: Avrupa ülkeleri Suriye'ye karşı ikiyüzlü davranıyor"/>
    <meta property="og:description" content="Suriye Devlet Başkanı Beşar Esad, “Avrupa ülkelerinin, Türkiye’nin göçmenleri gönderme tehdidinden korkarken, Suriye’deki terörizmi desteklemeyi sürdürmelerin ikiyüzlülük olduğunu” iddia etti."/>
  </head>
  <body>
    <article>
      <h1>Esad: Avrupa ülkeleri Suriye'ye karşı ikiyüzlü davranıyor</h1>
      <address><time datetime="2019-11-09T16:02:09+00:00">09 Nov 2019, 16:02</time> by <a rel="author">Euronews </a></address>
      <p>Suriye Devlet Başkanı Beşar Esad, “Avrupa ülkelerinin, Türkiye’nin göçmenleri gönderme tehdidinden korkarken, Suriye’deki terörizmi desteklemeyi sürdürmelerin ikiyüzlülük olduğunu” söyledi.</p>
      <p>Esad, Avrupa’nın ilk endişesinin Türkiye’nin göçmenleri kendisine göndermesi olmaması gerektiğini savundu.</p>
      <p>Esad, Avrupa’ya yönelik olarak, “Çoğunluğu ılımlı, çok azı terörist birkaç milyonundan korkarken, sayıları en az on binlerce belki de yüz binlerce olan sizin Suriye’de doğrudan desteklediğiniz teröristlerin bir gün ülkenize gelecek olmasından nasıl korkmuyorsunuz?” sorusunu yöneltti.</p>
      <p>Esad, Rus basınına verdiği <a href="https://www.rt.com/news/472999-assad-turkey-refugees-return/">demeçte</a>, AB ve Cumhurbaşkanı Recep Tayyip Erdoğan arasında, “iki yönlü bir ilişki yaşandığını” iddia etti ve “Avrupalılar hem Erdoğan’dan nefret ediyor, hem de onu istiyorlar, ne söylediğini dinlemek zorunda kalıyorlar” ifadesini kullandı.</p>
      <p>Türkiye'de yaşayan Suriyeli mültecilere de değinen Esad, "Türkiye'de yaşayan tüm mülteciler Suriyeli değil. Evet büyük bir çoğunluğu Suriyeli ama hepsi değil. Suriye'de terörizm olduğu için, teröristlerin bombardımanları nedeniyle Suriyeli mülteciler Türkiye'de yaşıyor." diye konuştu.</p>
      <p>Esad, Türkiye'nin Suriyeli mültecileri Avrupa ülkelerine gönderme girişimiyle ilgili olarak ise, bunun Avrupa ülkeleri tehlikeli olabileceğini ancak Avrupa ülkelerinin Suriye'de 'terörizmi desteklemesinin' asıl tehlike olduğunu iddia etti.</p>
      <ul>
        <li>
          <a href="https://tr.euronews.com/2019/10/22/idlib-i-ziyaret-eden-esad-erdogan-bir-hirsiz-ve-su-an-bizim-topraklarimizi-caliyor">İdlib'i ziyaret eden Esad: 'Erdoğan bir hırsız ve şu an bizim topraklarımızı çalıyor'</a>
        </li>
        <li>
          <a href="https://tr.euronews.com/2019/10/22/soci-sonrasi-putin-le-gorusen-esad-topraklarimizin-isgaline-izin-vermeyecegiz">Soçi sonrası Esad'dan Putin'e teşekkür: Sınır devriyelerimiz sevk edilmeye hazır</a>
        </li>
        <li>
          <a href="https://tr.euronews.com/2019/10/17/esad-turkiyenin-saldirilarina-suriye-nin-her-yerinde-karsilik-verecegiz-baris-pinari-sdg">Esad: Türkiye'nin saldırılarına Suriye'nin her yerinde karşılık vereceğiz</a>
        </li>
      </ul>
    </article>
  </body>
</html>