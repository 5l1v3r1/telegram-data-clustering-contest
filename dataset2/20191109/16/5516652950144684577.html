<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425460/sth-rodo-to-ethsio-synedrio-ths-panellhnias-omospondias-xenagwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T16:45:02+00:00"/>
    <meta property="og:title" content="Στη Ρόδο το ετήσιο συνέδριο της πανελλήνιας ομοσπονδίας ξεναγών"/>
    <meta property="og:description" content="Στη Ρόδο πραγματοποιείται το ετήσιο πανελλήνιο συνέδριο-επιμορφωτικό σεμινάριο της πανελλήνιας ομοσπονδίας ξεναγών με τη συμμετοχή διπλωματούχων ξεναγών από την Ελλάδα και την Κύπρο."/>
  </head>
  <body>
    <article>
      <h1>Στη Ρόδο το ετήσιο συνέδριο της πανελλήνιας ομοσπονδίας ξεναγών</h1>
      <address>
        <time datetime="2019-11-09T16:45:02+00:00">09 Nov 2019, 16:45</time>
      </address>
      <p>
        <b>Στη Ρόδο πραγματοποιείται το ετήσιο πανελλήνιο συνέδριο-επιμορφωτικό σεμινάριο της πανελλήνιας ομοσπονδίας ξεναγών με τη συμμετοχή διπλωματούχων ξεναγών από την Ελλάδα και την Κύπρο.</b>
      </p>
      <p>Το συνέδριο θα διαρκέσει μέχρι τις 12 Νοεμβρίου, ενώ στην τελετή έναρξης που πραγματοποιήθηκε στο δημοτικό θέατρο Ρόδου, παραβρέθηκε και χαιρέτισε ο περιφερειάρχης Γιώργος Χατζημάρκος.</p>
      <p>Στον χαιρετισμό που απηύθυνε ο Περιφερειάρχης, εξήρε το έργο των επαγγελματιών ξεναγών ως κρίσιμο και σημαντικό παράγοντα, τόσο στην εμπειρία που αποκομίζει ο επισκέπτης, όσο και στην ποιότητα που διαρκώς πρέπει να αναβαθμίζουμε, όσον αφορά τις παρεχόμενες προς τους επισκέπτες υπηρεσίες.</p>
      <p>Ειδικότερα, ο κ. Χατζημάρκος δήλωσε: "Είναι χαρά μας που φιλοξενούμε στη Ρόδο και τη Σύμη το 12ο Πανελλήνιο Συνέδριο - Σεμινάριο Ξεναγών, στην υλοποίηση του οποίου συμβάλαμε ως συνδιοργανωτές με τον Σύλλογο Ξεναγών Δωδεκανήσου. Για εμάς, στην Περιφέρεια Νοτίου Αιγαίου, οι επαγγελματίες ξεναγοί είναι σημαντικό κομμάτι της εμπειρίας του επισκέπτη μας και της ποιότητας που διαρκώς αναζητούμε"</p>
      <p>Το πρόγραμμα των υπόλοιπων ημερών έχει ως εξής:</p>
      <p><b>ΣΑΒΒΑΤΟ 9/11/2019<br/>ΕΚΔΡΟΜΗ ΜΙΣΗΣ ΜΕΡΑΣ<br/><br/>8.30 ΑΚΡΟΠΟΛΗ ΡΟΔΟΥ</b><br/>Ξενάγηση στα Νυμφαία της περιοχής της αρχαίας Ακρόπολης, καθώς και στο χώρο της Ακρόπολης από την αρχαιολόγο κα Μαρία Μιχαλάκη-Κόλλια.</p>
      <p>11.00 Επίσκεψη στο Αρχαιολογικό Μουσείο της Ρόδου και παρουσίαση από τον αρχαιολόγο κο Νίκο Χριστοδουλίδη.</p>
      <p>12.30 ΠΕΡΙΔΡΟΜΟΣ ΤΩΝ ΤΕΙΧΩΝ ΤΗΣ ΜΕΣΑΙΩΝΙΚΗΣ ΠΟΛΗΣ, με την αρχαιολόγο κα Κατερίνα Ντέλλα.</p>
      <p>ΟΜΙΛΙΕΣ ΤΟ ΝΕΣΤΟΡΙΔΕΙΟ ΜΕΛΑΘΡΟ</p>
      <p>17.00 ΕΛΛΗΝΙΣΤΙΚΗ ΡΟΔΟΣ- ΚΟΛΟΣΣΟΣ 0μιλητές: κος Σπύρος Σπυρόπουλος και κος Μαν. Στεφανάκης, καθηγητές Πανεπιστημίου Αιγαίου.</p>
      <p>18.00 ΜΗΧΑΝΙΣΜΟΣ ΤΩΝ ΑΝΤΙΚΥΘΗΡΩΝ ΤΟ ΠΡΩΤΟ TABLET ΚΑΙ ΗΛΙΑΚΟ ΡΟΛΟΪ Ομιλητής κος Μουσάς Ξενοφών καθηγητής Φυσικής του Διαστήματος.</p>
      <p>19.00 Η ΔΙΠΛΩΜΑΤΙΚΗ ΚΑΙ ΕΠΙΚΟΙΝΩΝΙΑΚΗ ΑΛΩΣΗ ΤΗΣ ΡΩΜΑΪΚΗΣ ΣΥΓΚΛΗΤΟΥ sine interprete: Η ελληνιστική Ρόδος ως παραγωγός Δικαίου και Πολιτικής. Ομιλητής κος Αν. Χαμουζάς, καθηγητής Νομικών-Πολιτικών Επιστημών Δ.Ε, Υπ. Διδάκτορας Πανεπιστημίου Αιγαίου.</p>
      <p><b>ΚΥΡΙΑΚΗ 10/11/2019<br/>ΟΛΟΗΜΕΡΗ ΕΚΔΡΟΜΗ ΣΤΟ ΝΗΣΙ ΤΗΣ ΣΥΜΗΣ</b><br/>Την εκδρομή θα συνοδεύσει η αρχαιολόγος υπεύθυνη για τη Σύμη, κα Ελένη Παπαβασιλείου</p>
      <p>8.00 Μεταφορά Συνέδρων με λεωφορεία στο Λιμάνι της Ακαντιάς</p>
      <p>9.00 Αναχώρηση για Σύμη</p>
      <p>10.30 Άφιξη στον Πανορμίτη και Ξενάγηση στη Μονή και το Εκκλησιαστικό Μουσείο</p>
      <p>12.30 Αναχώρηση για το Γυαλό.</p>
      <p>13.00 Επίσκεψη του οικισμού της Χώρας και του λαογραφικού Μουσείου</p>
      <p>14.00 Παράθεση γεύματος από το Δήμαρχο του νησιού</p>
      <p>16.30 Αναχώρηση από Γυαλό</p>
      <p>18.00 Επιστροφή στη Ρόδο και μεταφορά των Συνέδρων στα Ξενοδοχεία τους με λεωφορεία.</p>
      <p><b>ΔΕΥΤΕΡΑ 11/11/2019<br/>ΕΚΔΡΟΜΗ ΟΛΟΚΛΗΡΗΣ ΜΕΡΑΣ</b><br/>8.30 Αναχώρηση για Κάμιρο και ξενάγηση στο χώρο της αρχαίας πόλης από την υπεύθυνη αρχαιολόγο κα Βάσω Πατσιαδά.</p>
      <p>11.30 Αναχώρηση για το χωριό Απόλλωνα της Ρόδου. Επίσκεψη στο Συνεταιρισμό Γυναικών του χωριού για γνωριμία με τα παραδοσιακά τοπικά προϊόντα. Γεύμα στην παραδοσιακή Ταβέρνα «ΓΙΑΡΕΝΗΣ».</p>
      <p>15.00 Αναχώρηση για Προφήτη Ηλία και επίσκεψη των Ξενοδοχείων της εποχής της Ιταλοκρατίας ΕΛΑΦΟΣ ΚΑΙ ΕΛΑΦΙΝΑ.</p>
      <p>-Προβολή διαφανειών και ομιλία για τα κτήρια της περιοχής από τον αρχιτέκτονα κο Ανδρέα Μιχαηλίδη.</p>
      <p>-Ομιλία για τις Ορχιδέες και την Παιώνια της Ρόδου από τον Κο Παστρικό Γιώργο.</p>
      <p>18.30-19.00 Επιστροφή</p>
      <p><b>ΤΡΙΤΗ 12/11/2019<br/>ΕΚΔΡΟΜΗ ΜΙΣΗΣ ΜΕΡΑΣ ΚΑΛΛΙΘΕΑ-ΛΙΝΔΟΣ- ΑΡΧΑΓΓΕΛΟΣ</b><br/>8.30 Αναχώρηση με λεωφορεία</p>
      <p>9.00 Επίσκεψη στα λουτρά της Καλλιθέας</p>
      <p>10.00 Αναχώρηση για Λίνδο</p>
      <p>10.00 Άφιξη και επίσκεψη εκκλησίας της Κοίμησης της Θεοτόκου και της Αρχαίας Ακρόπολης με την υπεύθυνη αρχαιολόγο, κα Ελένη Τσακανίκα.</p>
      <p>12.30 Αναχώρηση και επίσκεψη στο χωριό Αρχάγγελος του πάρκου «Φαέθων», όπου προστατεύονται τα σπάνια και απειλούμενα με εξαφάνιση μικρόσωμα αλογάκια της Ρόδου. Υποδοχή και ξενάγηση από τον Πρόεδρο του Συλλόγου Προστασίας «Φαέθων».</p>
      <p>15.00 Επιστροφή στη Ρόδο</p>
      <p>17.00 ΠΡΟΒΟΛΗ ΤΑΙΝΙΑΣ 9D ΓΙΑ ΤΗΝ Ιστορία και τη Μυθολογία της Ρόδου</p>
      <p>21.00 ΑΠΟΧΑΙΡΕΤΙΣΤΗΡΙΟ ΔΕΙΠΝΟ ΚΑΙ ΧΟΡΟΣ ΣΤΟ CLUB «ELLI».</p>
    </article>
  </body>
</html>