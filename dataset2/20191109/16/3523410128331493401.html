<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639042/%D9%BE%D8%B1%D8%AF%D8%A7%D8%B2%D9%86%D8%AF%D9%87-%D8%AC%D8%AF%DB%8C%D8%AF-%DA%A9%D9%88%D8%A7%D9%84%DA%A9%D9%88%D9%85-%D8%B2%D9%88%D8%AF%D8%AA%D8%B1-%D8%A7%D8%B2-%D9%85%D9%88%D8%B9%D8%AF-%D9%85%D9%82%D8%B1%D8%B1-%D8%A7%D8%B2-%D8%B1%D8%A7%D9%87-%D9%85%DB%8C%E2%80%8C%D8%B1%D8%B3%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T16:05:00+00:00"/>
    <meta property="og:title" content="پردازنده جدید کوالکوم زودتر از موعد مقرر از راه می‌رسد"/>
    <meta property="og:description" content="شرکت کوالکوم از عرضه زودتر از موعد مقرر پردازنده تازه خود موسوم به اسنپ دراگون 865 خبر داده است."/>
  </head>
  <body>
    <article>
      <h1>
        <a href="https://www.bultannews.com/fa/news/639042/%D9%BE%D8%B1%D8%AF%D8%A7%D8%B2%D9%86%D8%AF%D9%87-%D8%AC%D8%AF%DB%8C%D8%AF-%DA%A9%D9%88%D8%A7%D9%84%DA%A9%D9%88%D9%85-%D8%B2%D9%88%D8%AF%D8%AA%D8%B1-%D8%A7%D8%B2-%D9%85%D9%88%D8%B9%D8%AF-%D9%85%D9%82%D8%B1%D8%B1-%D8%A7%D8%B2-%D8%B1%D8%A7%D9%87-%D9%85%DB%8C%E2%80%8C%D8%B1%D8%B3%D8%AF">پردازنده جدید کوالکوم زودتر از موعد مقرر از راه می‌رسد</a>
      </h1>
      <h2>شرکت کوالکوم از عرضه زودتر از موعد مقرر پردازنده تازه خود موسوم به اسنپ دراگون 865 خبر داده است.</h2>
      <address><time datetime="2019-11-09T16:05:00+00:00">09 Nov 2019, 16:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آسین ایچ، رونمایی از پردازنده جدید شرکت کوالکوم به نام اسنپ دراگون 865 در جریان برگزاری یک نشست فناوری در هاوایی از تاریخ سوم تا پنجم دسامبر رخ می دهد.</p>
      <p>کوالکوم مدعی است که این پردازنده از سرعت و قدرت پردازشی بیش از پردازنده های قبلی این شرکت برخوردار است، تولیدات این شرکت به علت نصب بر روی طیف گسترده ای از گوشی های هوشمند مجهز به سیستم عامل اندروید از شهرت زیادی برخوردار است.</p>
      <p>گفته می شود پردازنده های جدید مبتنی بر معماری 7 نانومتری بوده و از فناوری مخابراتی نسل پنجم پشتیبانی می کنند. در مورد مشخصات فنی پردازنده های مذکور اطلاعات بیشتری در دسترس نیست.</p>
      <p>این پردازنده ها هم از کارآیی بیشتری برخوردار بوده و هم مصرف برق آنها نسبت به پردازنده های قدیمی تر کمتر است. گفته می شود کوالکوم تولید پردازنده هایی با معماری 5 نانومتری را نیز در دستور کار خود قرار داده است، اما مشخص نیست این پردازنده ها چه زمانی در دسترس علاقمندان قرار می گیرند.</p>
    </article>
  </body>
</html>