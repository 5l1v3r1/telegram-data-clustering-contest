<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/baba-ot-momchilgrad-e-s-200-leva-pensiya-no-pecheli-stotitsi-levove-ot-video_news708328.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T16:00:00+00:00"/>
    <meta property="og:title" content="Баба от Момчилград е с 200 лева пенсия, но печели стотици левове от... ВИДЕО"/>
    <meta property="og:description" content="Превърнала се е в майстор на траханата, обяснява и здравословните ползи от консумацията й"/>
  </head>
  <body>
    <article>
      <h1>Баба от Момчилград е с 200 лева пенсия, но печели стотици левове от... ВИДЕО</h1>
      <h2>Превърнала се е в майстор на траханата, обяснява и здравословните ползи от консумацията й</h2>
      <address>
        <time datetime="2019-11-09T16:00:00+00:00">09 Nov 2019, 16:00</time>
      </address>
      <p>https://blitz.bg/obshtestvo/baba-ot-momchilgrad-e-s-200-leva-pensiya-no-pecheli-stotitsi-levove-ot-video_news708328.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573298684-1111.jpg"/>
      </figure>
      <p><b>200 лева пенсия, но допълнителен доход от стотици левове. Така се справя една 70-годишна родопчанка. Баба Селвер „изнася“ за цяла Европа… трахана. И печели пари към скромната си пенсийка. </b><br/><br/>Нейни клиенти са основно гурбетчии. Купуват килограми, а траханата й чрез тях достига до топ икономиките в Европейския съюз, съобщава 24.blogspot.com.   Един на пръв поглед обикновен пазарен ден в Момчилград. Изложено е всичко, което предлага този сезон от годината –  традиционните плодове и зеленчуци и още нещо… трахана.<br/><br/>В найлонови торбички от по килограм. „Домашна – сама си я правя от години, много я купуват“, казва 70-годишната Селвер от джебелското село Слънчоглед. А в това „много“ се съдържат стотици килограми, пътуващи към Западна Европа.<br/><br/>„Млади и стари, на когото му трябва взема. От района на Джебел и тука в Момчилград“, казва жената. На въпрос, купуват ли зад граница от автентичната за кърджалийска област трахана, отговаря: Много. От Германия, Австрия, Англия, Холандия, Белгия, навсякъде. От август месец досега съм продала над 300 килограма. Килото давам по пет лева.<br/><br/>А вътре слагам много неща: моркови, чушки, червен пипер, домати.<br/>  Произвежда я от години. Парите от този продукт са допълнителен доход, нужен, предвид скромната й пенсия от 200 лв. Превърнала се е в майстор на траханата, обяснява и здравословните ползи от консумацията й.<br/>  Само на метри от Селвер, се намира  друг търговец, производител на тикви. Не пожелава да каже името си, но пък рекламира стоката си доста оживено: Хубави тикви, сухи, чернобели и много корави…“.<br/>  Ето такава е атмосферата на пазара в Момчилград – жива и много автентична. Преливаща от призиви на различни търговци, техните раздумки и усмивки, а стоката им, много ценна, популярна дори в Западна Европа.</p>
    </article>
  </body>
</html>