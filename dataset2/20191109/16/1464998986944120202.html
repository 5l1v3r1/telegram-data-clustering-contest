<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/kummanam-rajasekharan-on-ayodhya-verdict"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T16:17:00+00:00"/>
    <meta property="og:title" content="സുപ്രീം കോടതിയുടെ വിധി വിശ്വാസത്തിന് മുൻതൂക്കം നൽകുന്നു; കുമ്മനം രാജശേഖരൻ"/>
    <meta property="og:description" content="തൃശൂർ: അയോധ്യ തര്‍ക്കക്കേസിലെ സുപ്രീംകോടതി വിധിയെ ഐക്യത്തോടെ സ്വീകരിച്ചത് സ്വാഗതാർഹമെന്ന് ബിജെപി നേതാവ് കുമ്മനം രാജശേഖരൻ. അഭ്യൂഹങ്ങളും കിംവതന്തികളും നമ്മെ മുന്നോട്ട് നയിക്കരുത്. അയോധ്യ വിധിയുടെ പശ്ചാത്തലത്തിൽ സംസാരിക്കുകയായിരുന്നു അദ്ദേഹം. സുപ്രീം കോടതിയുടെ വിധി..."/>
  </head>
  <body>
    <article>
      <h1>സുപ്രീം കോടതിയുടെ വിധി വിശ്വാസത്തിന് മുൻതൂക്കം നൽകുന്നു; കുമ്മനം രാജശേഖരൻ</h1>
      <address><time datetime="2019-11-09T16:17:00+00:00">09 Nov 2019, 16:17</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>തൃശൂർ: അയോധ്യ തര്‍ക്കക്കേസിലെ സുപ്രീംകോടതി വിധിയെ ഐക്യത്തോടെ സ്വീകരിച്ചത് സ്വാഗതാർഹമെന്ന് ബിജെപി നേതാവ് കുമ്മനം രാജശേഖരൻ. അഭ്യൂഹങ്ങളും കിംവതന്തികളും നമ്മെ മുന്നോട്ട് നയിക്കരുത്. അയോധ്യ വിധിയുടെ പശ്ചാത്തലത്തിൽ സംസാരിക്കുകയായിരുന്നു അദ്ദേഹം. സുപ്രീം കോടതിയുടെ വിധി വിശ്വാസത്തിന് മുൻതൂക്കം നൽകുന്നതാണ്. ഏവർക്കും സ്വീകാര്യമായ വിധിയാണെന്നും കുമ്മനം മാധ്യമങ്ങളോട് പറ‍ഞ്ഞു.</p>
      <p>അയോധ്യ വിധിക്കു പിന്നാലെ ഐക്യത്തിന്‍റെയും സമാധാനത്തിന്‍റെയും ആഹ്വാനവുമായി പ്രധാനമന്ത്രിയും ആര്‍എസ്എസും രംഗത്തെത്തി. ആരുടെയും വിജയമോ പരാജയമോ ആയി വിധിയെ കാണരുതെന്നായിരുന്നു ആര്‍എസ്എസ് മേധാവി മോഹന്‍ ഭാഗവതിന്‍റെ പ്രതികരണം. ഇന്ത്യന്‍ നീതിന്യായ വ്യവസ്ഥയുടെ വിജയമെന്നാണ് പ്രധാനമന്ത്രി വിധിയെ വിശേഷിപ്പിച്ചത്.<br/> </p>
    </article>
  </body>
</html>