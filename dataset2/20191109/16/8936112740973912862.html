<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/serie-a-allan-z-napoli-zostal-okradziony,984205.html"/>
    <meta property="og:site_name" content="TVN24"/>
    <meta property="article:published_time" content="2019-11-09T16:51:00+00:00"/>
    <meta property="og:title" content="Włamywacze zniszczyli mieszkanie piłkarza Napoli. Wszystko przez bunt"/>
    <meta property="og:description" content="Brazylijczyk Allan został okradziony. Piłkarz Napoli twierdzi, że włamanie do jego mieszkania nie było przypadkowe i jest konsekwencją ostatnich wydarzeń w klubie."/>
  </head>
  <body>
    <article>
      <h1>Włamywacze zniszczyli mieszkanie piłkarza Napoli. Wszystko przez bunt</h1>
      <address>
        <time datetime="2019-11-09T16:51:00+00:00">09 Nov 2019, 16:51</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/bcd973d7-104c-49d9-9d73-27d0934208c2.jpg?type=1&amp;srcmode=0&amp;srcx=0/1&amp;srcy=41/100&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3a97cc73-1f34-4a36-bd6b-7cce1074d970-480p.mp4"/>
          <figcaption>Napoli - Salzburg</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3f114f88-23c9-4776-9bfa-0b1acf7c191b-480p.mp4"/>
          <figcaption>FC Salzburg - SSC Napoli</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/1d3d608d-3bb7-4e27-991f-2480b445cbca-480p.mp4"/>
          <figcaption>SSC Napoli - Atalanta</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/224cd485-4689-4f3a-be75-358a9f97ee65-480p.mp4"/>
          <figcaption>Roma - Napoli 2:1</figcaption>
        </figure>
        <figcaption>Napoli zremisowało z Red Bull Salzburg 1:1 Foto: Getty Images | Video: Getty Images</figcaption>
      </slideshow>
      <h3>Brazylijczyk Allan został okradziony. Piłkarz Napoli twierdzi, że włamanie do jego mieszkania nie było przypadkowe i jest konsekwencją ostatnich wydarzeń w klubie.</h3>
      <related>
        <a href="https://eurosport.tvn24.pl/pilka-nozna,105/ronaldo-blizej-wygranej-w-sprawie-oskarzenia-o-gwalt,984035.html"/>
      </related>
      <p>Kilka dni temu Napoli tylko zremisowało (1:1) z Red Bull Salzburg w Lidze Mistrzów i wciąż nie może być pewne awansu do fazy pucharowej.</p>
      <h3>Bunt w szatni</h3>
      <p>Tuż po zakończeniu spotkania do szatni włoskiej drużyny wparował jej prezydent Aurelio De Laurentiis. Był wściekły, po czym nakazał piłkarzom, by udali się do klubowego autokaru i pojechali na karne zgrupowanie.</p>
      <p>Zawodnicy nie zamierzali jednak słuchać swojego przełożonego. Wyszli z szatni, wsiedli do swoich samochodów i rozjechali się do domów. Po ich stronie stanął również trener Carlo Ancelotti, który nie wyszedł na pomeczową konferencję prasową.</p>
      <h3>Nie oszczędzili nawet pokoju dzieci</h3>
      <p>Zdaniem włoskich mediów na czele niezadowolonych piłkarzy stał Allan. Sam zawodnik również podejrzewa, że włamanie jest niejako powiązane z ostatnimi wydarzeniami w klubie.</p>
      <p>"Allan był jednym z prowodyrów buntu i przekonał piłkarzy, by opowiedzieli się przeciwko decyzji Aurelio De Laurentiisa. Ten sam zawodnik wdał się wcześniej w ostrą sprzeczkę z wiceprezydentem Edo De Laurentiisem. Po wtorkowym meczu w szatni padło wiele mocnych słów między wspomnianą dwójką, a gdyby nie interwencja dyrektora Cristiano Giuntolego, mogło być gorzej" - czytamy w "La Gazzetta dello Sport"</p>
      <p>W czasie napadu nikogo nie było w domu. Złodzieje nie skupili się jednak na kradzieży, a bardziej zależało im na dokonywaniu zniszczeń. Nie oszczędzili nawet pokoju dzieci piłkarza.</p>
      <p>"Dziwne, bo złodzieje nie zabrali torebki, która jest warta 10 tysięcy euro. Chyba zależało im na czymś innym" – podkreślił włoski dziennik.</p>
      <p>W sobotę Napoli zagra z Genoą. Pomocnik neapolitańczyków nie znalazł się jednak w kadrze meczowej na to spotkanie – prawdopodobnie z powodów pozasportowych.</p>
      <p>Autor: Skrz\kwoj / Źródło: eurosport.pl</p>
    </article>
  </body>
</html>