<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134473-sarakausko-vedami-neptuno-dubleriai-iveike-jaunuosius-zalgiriecius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-09T16:48:00+00:00"/>
    <meta property="og:title" content="Šarakausko vedami „Neptūno“ dubleriai įveikė jaunuosius žalgiriečius"/>
    <meta property="og:description" content="Dviejų pralaimėjimų seriją VIKINGLOTTO-NKL nutraukė Klaipėdos „Neptūnas-Akvaservis“ (9-3). Tomo Gaidamavičiaus auklėtiniai savo aikštėje 77:64 (23:12, 18:22, 16:10, 20:20) įveikė Kauno „Žalgirio-2“ (6-5) ekipą. Savaitės rungtynių statusą turėjusi dvikova sėkmingiau prasidėjo „Neptūno“ dubleriams, kurie po pirmųjų 10 minučių jau turėjo dviženklę persvarą (23:12), o į pertrauką išėjo ilsėtis būdami priekyje 41:34. Trečiąjį ..."/>
  </head>
  <body>
    <article>
      <h1>Šarakausko vedami „Neptūno“ dubleriai įveikė jaunuosius žalgiriečius</h1>
      <address>
        <time datetime="2019-11-09T16:48:00+00:00">09 Nov 2019, 16:48</time>
      </address>
      <p>Nuotr.: M.Baranauskas</p>
      <figure>
        <a href="https://www.basketnews.lt/paveikslelis-202820-any1000x1000.jpg">
          <img src="https://www.basketnews.lt/paveikslelis-202820-any630x500.jpg"/>
        </a>
      </figure>
      <p>Nuotr. M.Baranauskas</p>
      <p>Dviejų pralaimėjimų seriją VIKINGLOTTO-NKL nutraukė Klaipėdos „Neptūnas-Akvaservis“ (9-3).</p>
      <p>Tomo Gaidamavičiaus auklėtiniai savo aikštėje <b>77:64</b> (23:12, 18:22, 16:10, 20:20) įveikė Kauno „Žalgirio-2“ (6-5) ekipą.</p>
      <p>Savaitės rungtynių statusą turėjusi dvikova sėkmingiau prasidėjo „Neptūno“ dubleriams, kurie po pirmųjų 10 minučių jau turėjo dviženklę persvarą (23:12), o į pertrauką išėjo ilsėtis būdami priekyje 41:34.</p>
      <p>Trečiąjį kėlinį klaipėdiečiai pradėjo atkarpa 12:4 (53:38) ir po šio smūgio Arvydo Gronskio auklėtiniai atsigauti nebesugebėjo.</p>
      <p>Rezultatyviausiai nugalėtojų gretose žaidė Vytautas Šarakauskas, pelnęs 20 taškų (6/9 dvit., 1/2 trit., 5/6 baud.). Veteranas per 27 minutes dar spėjo atkovoti 11 kamuolių, atlikti 4 rezultatyvius perdavimus ir surinkti 38 naudingumo balus. Šis rodiklis yra asmeninis krepšininko rekordas.</p>
      <p>Kauniečių ekipoje su 16 taškų (7/15 dvit., 2/2 baud.) ir 6 atkovotais kamuoliais išsiskyrė Erikas Venskus.</p>
      <p>
        <i>„Neptūnas-Akvaservis“: Vytautas Šarakauskas 20 (6/9 dvit., 11 atk. kam., 38 naud. bal.), Nojus Mineikis 14, Klaidas Metrikis 11, Lukas Kreišmontas 10.</i>
      </p>
      <p>
        <i>„Žalgiris-2“: Erikas Venskus 16 (7/16 dvit.), Justinas Ramanauskas 14 (5 rez. perd.), Karolis Babušis 9.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-177642-crop100x150.jpg"/>
      </figure>
      <p><a href="https://www.basketnews.lt/zaidejai/3957-vytautas-sarakauskas.html">Vytautas Šarakauskas</a> Taškai: 20 Naudingumas: 38 Baudų metimai: 83% 5/6 Atkovoti kamuoliai: 11</p>
    </article>
  </body>
</html>