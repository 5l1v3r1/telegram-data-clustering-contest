<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/09/novyna/bezpeka/shtabi-oos-nazvaly-umovy-skasuvannya-rozvedennya-syl"/>
    <meta property="og:site_name" content="Слово і Діло"/>
    <meta property="article:published_time" content="2019-11-09T16:48:01+00:00"/>
    <meta property="og:title" content="У штабі ООС назвали умови для скасування розведення сил"/>
    <meta property="og:description" content="За словами Бондаря, на розведення сил і засобів в районі Петрівського і Богданівки виділено три доби, потім почнеться розмінування, яке триватиме 25 діб."/>
  </head>
  <body>
    <article>
      <h1>У штабі ООС назвали умови для скасування розведення сил</h1>
      <address>
        <time datetime="2019-11-09T16:48:01+00:00">09 Nov 2019, 16:48</time>
      </address>
      <p>
        <b>У штабі ООС назвали умови для скасування <a href="https://www.slovoidilo.ua/2019/11/09/novyna/bezpeka/rozvedennya-vijsk-petrivskoho-vypustyly-bili-rakety">розведення сил на Донбасі</a>.</b>
      </p>
      <p>Про це на брифінгу в суботу, 9 листопада, заявив заступник командувача операції Об'єднаних сил, генерал-майор Богдан Бондар.</p>
      <p>За його інформацією, в разі, якщо противник на Донбасі порушуватиме взяті на себе зобов'язання, ЗСУ в стислі терміни повернуться на позиції, із яких пішли. Серед умов можливого повернення на позиції Бондар назвав активні обстріли і наступ противника.</p>
      <p>«<i>Коли ми побачимо, що будуть активні обстріли, коли ми побачимо, що зосереджуватимуться на цій ділянці війська противника, коли ми побачимо і будуть надані дані розвідки, що є загроза захоплення цієї ділянки, тоді відповідно командир підрозділу, що знаходиться на цій ділянці за погодженням командира бригади, займає смугу оборони, ухвалюють рішення, і займають знову оборону по певним рубежів і позицій</i>», - заявив він.</p>
      <p>За словами Бондаря, на розведення сил і засобів в районі Петрівського і Богданівки виділено три доби, потім почнеться розмінування, яке триватиме 25 діб.</p>
      <p>«<i>Якщо немає можливості розміновувати, відзначається все це на місцевості, з позначками «міни», для того, щоб на ці ділянки ніхто не міг потрапити з цивільних, військових, щоб не допустити підриву. Також будуть забиратися фортифікаційні споруди, які заважатимуть проїзду патрулів СММ ОБСЄ</i>», - сказав Бондар.</p>
      <p>За його словами, спостерігачі будуть здійснювати моніторинг між контрольованим і неконтрольованим ділянками <a href="https://www.slovoidilo.ua/2019/11/09/novyna/bezpeka/stalo-vidomo-koly-zavershytsya-rozvedennya-syl-petrivskoho">в районі розведення</a>.</p>
      <p>Нагадаємо, розведення військ поблизу населених пунктів Богданівка і Петрівське в Донецькій області <a href="https://www.slovoidilo.ua/2019/11/09/novyna/bezpeka/stalo-vidomo-koly-zavershytsya-rozvedennya-syl-petrivskoho">триватиме до 12 листопада</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/09/novyna/bezpeka/rozvedennya-vijsk-petrivskoho-pochnetsya-subotu"/>
        <a href="https://www.slovoidilo.ua/2019/11/08/novyna/bezpeka/bojovyky-zirvaly-rozvedennya-syl-petrivskomu-shtab-oos"/>
        <a href="https://www.slovoidilo.ua/2019/11/08/novyna/bezpeka/datut-rozvedennya-vijsk-petrivskoho-perenesly-obsye"/>
        <a href="https://www.slovoidilo.ua/2019/11/09/novyna/svit/pochalosya-rozvedennya-vijsk-petrivskoho-donbasi"/>
      </related>
    </article>
  </body>
</html>