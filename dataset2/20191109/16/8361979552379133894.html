<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vchenogo-v-sankt-peterburzi-pidozryuyut-u-vbivstvi-studentki-novini-rosiji-50052589.html"/>
    <meta property="og:site_name" content="НВ"/>
    <meta property="article:published_time" content="2019-11-09T16:39:00+00:00"/>
    <meta property="og:title" content="Відомого вченого з Санкт-Петербурга затримали за підозрою у вбивстві та розчленуванні студентки"/>
    <meta property="og:description" content="У Санкт-Петербурзі затримали члена наукової ради Російського військово-історичного товариства, доцента державного університету Олега Соколова за підозрою в скоєнні вбивства."/>
  </head>
  <body>
    <article>
      <h1>Відомого вченого з Санкт-Петербурга затримали за підозрою у вбивстві та розчленуванні студентки</h1>
      <h2>У Санкт-Петербурзі затримали члена наукової ради Російського військово-історичного товариства, доцента державного університету Олега Соколова за підозрою в скоєнні вбивства.</h2>
      <address>
        <time datetime="2019-11-09T16:39:00+00:00">09 Nov 2019, 16:39</time>
      </address>
      <p>Соколова затримали в міський Маріїнській лікарні, передає <a href="https://www.svoboda.org/a/30261422.html">Радіо Свобода</a>.</p>
      <p>Раніше російські ЗМІ повідомляли про те, що Соколова виявили в центрі Санкт-Петербурга з рюкзаком з відрубаними жіночими руками, а в його квартирі знайшли розчленоване тіло 24-річної дівчини.</p>
      <p>За попередньою інформацією, убита - колишня студентка Соколова. Ймовірно, у них були романтичні стосунки.</p>
      <p>Також повідомлялося, що Соколова виловили з річки Мойка о п'ятій ранку неподалік від будинку. Він намагався втопити рюкзак, в якому знаходилися фрагменти розчленованого тіла. Соколова госпіталізували з переохолодженням.</p>
      <p>63-річний Соколов заснував першу в Радянському Союзі групу військово-історичної реконструкції. Він очолює загальноросійський Військово-історичний рух, який проводить реконструкції військових битв періоду наполеонівських воєн. Соколов також має звання кавалера французького ордена Почесного легіону.</p>
    </article>
  </body>
</html>