<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/giappone_donne_occhiali_protesta_social-6519194/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T16:15:00+00:00"/>
    <meta property="og:title" content="Le donne in Giappone protestano contro il divieto di usare occhiali al lavoro"/>
    <meta property="og:description" content="Su Twitter sono diventati trending topic gli hashtag di chi definisce il tutto &quot;regole obsolete&quot; e chi qualifica come &quot;idioti&quot; i datori di lavoro"/>
  </head>
  <body>
    <article>
      <h1>Le donne in Giappone protestano contro il divieto di usare occhiali al lavoro</h1>
      <h2>Su Twitter sono diventati trending topic gli hashtag di chi definisce il tutto "regole obsolete" e chi qualifica come "idioti" i datori di lavoro</h2>
      <address><time datetime="2019-11-09T16:15:00+00:00">09 Nov 2019, 16:15</time> by <a rel="author">AGI - Agenzia Giornalistica Italia</a></address>
      <p>Le donne giapponesi protestano sui social: chiedono il diritto di indossare gli <b>occhiali</b> al lavoro. La mobilitazione virtuale contro l'ultima delle rigide regole estetiche a cui sono sottoposte le donne in Giappone arriva dopo un reportage televisivo che ha messo in luce i divieti. L'hashtag "gli occhiali sono vietati" - riporta il Guardian - è diventato trending topic su Twitter, tra chi le definisce "regole obsolete" e chi qualifica come "idioti" i datori di lavoro.</p>
      <p>Una donna impiegata nei ristoranti ha twittato che le è stato ripetutamente detto di non indossare gli occhiali perché segno di "maleducazione" e non sono in linea il suo tradizionale kimono. "Se le regole vietano solo alle donne di indossare gli occhiali, si tratta di una discriminazione", ha dichiarato alla Thomson Reuters Foundation, <b>Kanae Doi</b>, direttore di Human Rights Watch Giappone.</p>
      <figure>
        <iframe data-src="https://twitter.com/rumireports/status/1192746364783878144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>All'inizio di quest'anno era stato chiesto alle aziende giapponesi di smettere di costringere il personale femminile a indossare i tacchi alti. Più di 21 mila persone avevano firmato una petizione online avviata da un'attrice dando il via al movimento #<b>KuToo</b>.</p>
      <p>In risposta, un ministro giapponese aveva dichiarato che le aspettative del codice di abbigliamento erano "necessarie e appropriate" sul posto di lavoro. Il Giappone e' stato classificato 110esimo su 149 paesi nell'ultimo rapporto globale sul divario di genere del <b>World Economic Forum</b>, molto dopo altri Paesi sviluppati.  </p>
    </article>
  </body>
</html>