<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/kde-s-sofiya-kradtsite-obirat-nay-mnogo-zhilishcha-406286.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T16:00:00+00:00"/>
    <meta property="og:title" content="Къде в София крадците обират най-много жилища?"/>
    <meta property="og:description" content="Най-много обири на жилища в столицата стават в районите на Младост и Студентски град"/>
  </head>
  <body>
    <article>
      <h1>Къде в София крадците обират най-много жилища?</h1>
      <address><time datetime="2019-11-09T16:00:00+00:00">09 Nov 2019, 16:00</time> by <a rel="author">Редактори</a></address>
      <p>Най-много обири на жилища в столицата стават в районите на Младост и Студентски град, където само от началото на годината са регистрирани повече от 400 взломни кражби, съобщава "Телеграф".</p>
      <p>Конкуренция с 66 случая по-малко им правят Слатина и Изгрев, които са под охрана на Първо РПУ.</p>
      <p>Хората пропищяват най-вече от домовите крадци. Затова и взломните кражби са най-голям брой. Първи сред деветте района по извършване на този вид престъпление е Седмо РПУ (в Студентски град).</p>
      <p>"Населението на Младост и Студентски град е в пъти по-голямо от това на други квартали. Тук има повече автомобили, повече жилищни сгради, респективно и повече възможности за извършване на престъпления. Знаете, че по-младите хора разполагат с повече и по-нова техника, телефони, лаптопи. Освен това районът е близо до "Цариградско шосе" и Околовръстното. по което става по-бързото оттегляне", споделя шефката на Седмо РПУ Ани Петрова.</p>
      <p>Хората от по-богатите квартали на столицата, като Красно село, Борово и др. също са потърпевши от краджи, но се нареждат на трето място по взломни кражби с 346 случая.</p>
      <p>За последните 10 месеца в района на Шесто РПУ са откраднати 161 коли, имало е и 29 палежа, сочат данните на МВР.</p>
      <p>"Една от причините е, че под наша територия живеят най-състоятелните хора в столицата, тук са и южните квартали на София, където има големи и скъпи къщи и вили, което от своя страна предизвиква апетитит на престъпниците", коментира началникът на Седмо РПУ Милчо Милчов.</p>
      <p>Най-спокойно районно в столицата, що се отнася до битовата престъпност, е Осмо РПУ. Една от основните причини за това е, че там няма луксозни имоти, които да изкушават вандалите.</p>
    </article>
  </body>
</html>