<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/09/imbrattato-a-milano-il-giardino-dei-giusti-top10_20191109_171552/"/>
    <meta property="og:site_name" content="Askanews"/>
    <meta property="article:published_time" content="2019-11-09T16:15:52+00:00"/>
    <meta property="og:title" content="Imbrattato a Milano il Giardino dei giusti"/>
    <meta property="og:description" content="Milano, 9 nov. (askanews) – L’Auditorium del Giardino dei Giusti di Milano, inaugurato il 6 ottobre scorso alla presenza della senatrice Liliana Segre, è stato imbrattato con vernice rossa. Altre scritte sono comparse su un segnale del monte Stella. La denuncia arriva da Simone Zambelli, presidente del Municipio 8 del capoluogo lombardo, che sulla sua […]"/>
  </head>
  <body>
    <article>
      <h1>Imbrattato a Milano il Giardino dei giusti</h1>
      <h2>Il presidente del Municipio 8: "Mi fate schifo"</h2>
      <address>
        <time datetime="2019-11-09T16:15:52+00:00">09 Nov 2019, 16:15</time>
      </address>
      <figure>
        <img src="http://www.askanews.it/wp-content/uploads/2019/11/20191109_171546_FCF47295.jpg"/>
      </figure>
      <p>Milano, 9 nov. (askanews) – L’Auditorium del Giardino dei Giusti di Milano, inaugurato il 6 ottobre scorso alla presenza della senatrice Liliana Segre, è stato imbrattato con vernice rossa.</p>
      <p>Altre scritte sono comparse su un segnale del monte Stella. La denuncia arriva da Simone Zambelli, presidente del Municipio 8 del capoluogo lombardo, che sulla sua pagina Facebook ha anche postato alcune foto degli atti di vandalismo.</p>
      <p>“Questa mattina – scrive Zambelli – ho portato una cara amica fiorentina in visita a Milano a vedere il Giardino di Giusti. La bellezza è stata rovinata da qualcuno, che nella notte, ha scritto “fuori le ruspe dal monte Stella, sì agli alberoni” sulla segnaletica verticale. Ma ancor più grave è che la stessa mano ha deturpato le luci dell’Auditorium del Giardino dei Giusti appena inaugurato dalla nostra amata Senatrice Liliana Segre. Mi fate schifo. Come Municipio 8 – assicura Zambetti – faremo un esposto denuncia contro ignoti, la misura è colma”.</p>
      <p>fcz/Int2</p>
    </article>
  </body>
</html>