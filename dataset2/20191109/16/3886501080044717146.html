<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119106-janko-veselinovic-partnerstvo-sns-a-i-hdz-a-u-sludjivanju-naroda?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T16:25:04+00:00"/>
    <meta property="og:title" content="Janko Veselinović: Partnerstvo SNS-a i HDZ-a u sludjivanju naroda"/>
    <meta property="og:description" content="Predsednik Pokreta za preokret Janko Veselinović ocenio je danas da je najnovije zaoštravanje nacionalističke retorike predstavnika centralne vlasti u Hrvatskoj i Srbiji &quot;dobro isprobana metoda podizanja tenzija pred nastupajuće izbore&quot;.&quot;Oslobadjanje od odgovornosti lica koja su razbijala ćirilične table u Vukovaru, profašistička retorika i gestovi gradonačelnika Vukovara, člana HDZ-a (Hrvatske demokratske zajednice), nalaze na adekvatne odgovore režima u Srbiji kroz postavljanje spornih obeležja i druge manifestacije čime se gradjani odvraćaju od svakodnevnih životnih tema&quot;, naveo je Veselinović u saopštenju.Prema njegovim rečima, predsednici Srbije i Hrvatske, Aleksandar Vučić i Kolinda Grabar Kitarović nisu doneli nikakve pomake u rešenju spornih pitanja izmedju dve države i dva naroda, već su kroz nekoliko susreta &quot;pokazali sav amaterizam u rešavanju tako važnih pitanja&quot;.&quot;Svojim svakodnevnim činjenjem vuku oba naroda u mržnju i zajedničko propadanje&quot;, rekao je Veselinović i ocenio da je &quot;sve to dogovoreno&quot;.Veselinović…"/>
  </head>
  <body>
    <article>
      <h1>Janko Veselinović: Partnerstvo SNS-a i HDZ-a u sludjivanju naroda</h1>
      <address>
        <time datetime="2019-11-09T16:25:04+00:00">09 Nov 2019, 16:25</time>
      </address>
      <p><b>Predsednik Pokreta za preokret Janko Veselinović ocenio je danas da je najnovije zaoštravanje nacionalističke retorike predstavnika centralne vlasti u Hrvatskoj i Srbiji "dobro isprobana metoda podizanja tenzija pred nastupajuće izbore".</b><br/><br/>"Oslobadjanje od odgovornosti lica koja su razbijala ćirilične table u Vukovaru, profašistička retorika i gestovi gradonačelnika Vukovara, člana HDZ-a (Hrvatske demokratske zajednice), nalaze na adekvatne odgovore režima u Srbiji kroz postavljanje spornih obeležja i druge manifestacije čime se gradjani odvraćaju od svakodnevnih životnih tema", naveo je Veselinović u saopštenju.<br/><br/>Prema njegovim rečima, predsednici Srbije i Hrvatske, Aleksandar Vučić i Kolinda Grabar Kitarović nisu doneli nikakve pomake u rešenju spornih pitanja izmedju dve države i dva naroda, već su kroz nekoliko susreta "pokazali sav amaterizam u rešavanju tako važnih pitanja".<br/><br/>"Svojim svakodnevnim činjenjem vuku oba naroda u mržnju i zajedničko propadanje", rekao je Veselinović i ocenio da je "sve to dogovoreno".<br/><br/>Veselinović je rekao da je nacionalistička retorika predsednika dve zemlje samo "izborni manevar da osiromašene gradjane odvrate od tema kao što su propadanje države, ukidanje institucija i demokratije".</p>
    </article>
  </body>
</html>