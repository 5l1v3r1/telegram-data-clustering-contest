<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/mama-o-sinu-morilcu-vedno-je-bil-dober-sportnik-discipliniran-245063"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T16:40:00+00:00"/>
    <meta property="og:title" content="Mama o sinu morilcu: Vedno je bil dober, športnik, discipliniran"/>
    <meta property="og:description" content="SISAK – »Naš edinec je. Bil je prekrasen otrok, športnik, discipliniran. Potem pa, kot da se je v njem nekaj prelomilo, ga spremenilo in ga naredilo zlobnega,« je povedala mama trikratnega moril..."/>
  </head>
  <body>
    <article>
      <h1>Mama o sinu morilcu: Vedno je bil dober, športnik, discipliniran</h1>
      <h2>Trikratni morilec oziroma zver iz Siska, kot ga imenujejo mediji, se je v zaporu poročil z 20-letnico.</h2>
      <address><time datetime="2019-11-09T16:40:00+00:00">09 Nov 2019, 16:40</time> by <a rel="author">Ma. M.</a></address>
      <p>SISAK – »Naš edinec je. Bil je prekrasen otrok, športnik, discipliniran. Potem pa, kot da se je v njem nekaj prelomilo, ga spremenilo in ga naredilo zlobnega,« je povedala mama trikratnega morilca iz Siska <b>Srđan Mlađan </b>(38).<br/><br/>Kot je za <i>Večernji list</i> razkrila mama <b>Nediljka</b>, se je sin v zaporu poročil z 20-letnim dekletom. Spoznal naj bi jo prek pisem, a o teh ne ve prav nič, saj sin prestaja 27-letno zaporno kazen v samici. »Bil ji je všeč in odločila sta se, da se poročita. Javila se nam je <b>Elia</b> (žena morilca Elia<b> Molnar</b>, ki Srđana občuduje), a s sinom o tem ne govorimo veliko,« je še dodala.<br/><br/>Spomnimo, <a href="https://www.slovenskenovice.si/crni-scenarij/na-tujem/kristijanu-kameniku-v-zaporu-trojni-morilec-grozi-s-smrtjo">Srđan Mlađan je bil obsojen na 27 let zapora zaradi trojnega umora v Petrinji,</a> poskusa uboja ter ropa banke. »Ko zdaj govorim z njim, vidim, da se kesa. Da mu je jasno, da je sebi in drugim uničil življenje, a preteklosti se ne da popraviti. Naredil je nekaj najhujšega na svetu in zdaj je tu, kjer je. Mislim, da so na njega vplivali vojna, preganjanje in vse ostalo,« je še dejala mama zveri iz Siska.<br/><br/> </p>
    </article>
  </body>
</html>