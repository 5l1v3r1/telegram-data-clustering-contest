<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89109"/>
    <meta property="og:site_name" content="Denník politika"/>
    <meta property="article:published_time" content="2019-11-09T16:35:04+00:00"/>
    <meta property="og:title" content="Z frontu na východe Ukrajiny sťahujú svoje zložky proruskí separatisti aj armáda"/>
    <meta property="og:description" content="9.11.2019 (Webnoviny.sk) – Ukrajinská armáda a proruskí separatisti začali sťahovať svoje zložky a vybavenie z frontových pozícií na východe Ukrajiny. Odsun síl sa začal v sobotu na poludnie v oblasti pri obci Petrivske. Potvrdili to hovorca ukrajinskej armády Andrej Andrejev aj povstalecká tlačová agentúra DAN."/>
  </head>
  <body>
    <article>
      <h1>Z frontu na východe Ukrajiny sťahujú svoje zložky proruskí separatisti aj armáda</h1>
      <address><time datetime="2019-11-09T16:35:04+00:00">09 Nov 2019, 16:35</time> by <a rel="author">Webnoviny</a></address>
      <p>9.11.2019 (Webnoviny.sk) – Ukrajinská armáda a proruskí separatisti začali sťahovať svoje zložky a vybavenie z frontových pozícií na východe Ukrajiny. Odsun síl sa začal v sobotu na poludnie v oblasti pri obci Petrivske. Potvrdili to hovorca ukrajinskej armády Andrej Andrejev aj povstalecká tlačová agentúra DAN.</p>
      <p>Stiahnutiu síl z okolia obce Petrivske predchádzali dva podobné odsuny. Sobotňajší ústup sa mal pritom uskutočniť už minulý víkend, ale Ukrajina ho odvolala, pretože podľa nej separatisti porušili prímerie.</p>
      <p>Odsuny vojsk sú vnímané ako významný krok, ktorý by mohol viesť k summitu Ruska, Ukrajiny, Francúzska a Nemecka a následnému ukončeniu konfliktu na východe Ukrajiny. Ten si za päť rokov vyžiadal viac ako 13-tisíc mŕtvych.</p>
      <p>Viac k témam: <a href="https://www.webnoviny.sk/tag/proruski-separatisti/"><u>proruskí separatisti</u></a><br/>Zdroj: Webnoviny.sk – <a href="https://www.webnoviny.sk/z-frontu-na-vychode-ukrajiny-stahuju-svoje-zlozky-proruski-separatisti-aj-armada/"><u>Z frontu na východe Ukrajiny sťahujú svoje zložky proruskí separatisti aj armáda</u></a> © SITA Všetky práva vyhradené.</p>
    </article>
  </body>
</html>