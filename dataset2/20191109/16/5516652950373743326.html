<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425462/synanthsh-toy-xrhstoy-eystratioy-me-ton-eparxo-kai-ton-dhmarxo-kalymnoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T16:55:01+00:00"/>
    <meta property="og:title" content="Συνάντηση του Χρήστου Ευστρατίου με τον Έπαρχο και τον Δήμαρχο Καλύμνου"/>
    <meta property="og:description" content="Στην Κάλυμνο βρίσκεται ο χωρικός αντιπεριφερειάρχης Δωδεκανήσου Χρήστος Ευστρατίου, o οποίος είχε συνάντηση με τον έπαρχο Μανώλη Μουσελή και τον δήμαρχο Καλύμνου Δημήτρη Διακομιχάλη."/>
  </head>
  <body>
    <article>
      <h1>Συνάντηση του Χρήστου Ευστρατίου με τον Έπαρχο και τον Δήμαρχο Καλύμνου</h1>
      <address>
        <time datetime="2019-11-09T16:55:01+00:00">09 Nov 2019, 16:55</time>
      </address>
      <p>
        <b>Στην Κάλυμνο βρίσκεται ο χωρικός αντιπεριφερειάρχης Δωδεκανήσου Χρήστος Ευστρατίου, o οποίος είχε συνάντηση με τον έπαρχο Μανώλη Μουσελή και τον δήμαρχο Καλύμνου Δημήτρη Διακομιχάλη.</b>
      </p>
      <p>Στο επίκεντρο των συζητήσεων βρέθηκαν τα σοβαρά τεχνικά θέματα που χρόνια ταλανίζουν το νησί των σφουγγαράδων και δόθηκε προτεραιότητα στα έργα που θα ενταχθούν στο Τεχνικό πρόγραμμα της Περιφέρειας.</p>
      <p>Ακολούθως, ο αντιπεριφερειάρχης πραγματοποίησε αυτοψία στα έργα που εκτελούνται από την Περιφέρεια και είχε συζήτηση με τους εργολάβους, από τους οποίους ζήτησε να επιταχύνουν τις εργασίες, έτσι ώστε να παραδοθούν έγκαιρα στους δημότες.</p>
      <p>Λίγο αργότερα, ο κ. Ευστρατίου είχε συνάντηση με εθελοντικές ομάδες του νησιού, με τις οποίες είχε μία ανοικτή συζήτηση για τις ανάγκες τους, τον τρόπο δράσεων και συνεργασίας, υποσχόμενος ότι θα βοηθήσει στον βαθμό που του επιτρέπουν οι διαδικασίες και το νομικό πλαίσιο.</p>
      <p>Τέλος, ο αντιπεριφερειάρχης μετέβη στο Επαρχείο, όπου είχε συνάντηση εργασίας με τον έπαρχο Μανώλη Μουσελή για τα προβλήματα και των υπολοίπων νησιών, Λέρου, Λειψών, Πάτμου, Αστυπάλαιας, καθώς και των μικρότερων.</p>
    </article>
  </body>
</html>