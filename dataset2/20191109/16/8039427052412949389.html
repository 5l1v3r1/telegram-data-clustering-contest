<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950616"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T16:55:55+00:00"/>
    <meta property="og:title" content="కరసేవకుల త్యాగాలు వృధా కాలేదు: రాజ్ థాకరే"/>
    <meta property="og:description" content="ADVT"/>
  </head>
  <body>
    <article>
      <h1>కరసేవకుల త్యాగాలు వృధా కాలేదు: రాజ్ థాకరే</h1>
      <address>
        <time datetime="2019-11-09T16:55:55+00:00">09 Nov 2019, 16:55</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>రామమందిర నిర్మాణం కోసం ప్రాణాలు లెక్క చేయకుండా కరసేవకులు (ఆర్ఎస్ఎస్ కార్యకర్తలు) చేసిన త్యాగాలు వృధా కాలేదని మహారాష్ట్ర నవనిర్మాణ సేన అధ్యక్షుడు రాజ్ థాకరే అన్నారు. రామమందిర నిర్మాణానికి అనుకూలంగా సుప్రీం కోర్టు తీర్పు పట్ల ఆయన హర్షం వ్యక్తం చేశారు. అనంతరం ఆయన మీడియాతో మాట్లాడుతూ అప్పటి (బాబ్రీ కూల్చిన అనంతరం) నుంచి నేటి (అయోధ్యంపై శనివారం సుప్రీం ఇచ్చిన తీర్పు) వరకు రామమందిరం కోసం పోరాడిన నేపధ్యాన్ని గుర్తు చేసుకున్నారు.</p>
      <p> </p>
      <p>‘‘ఈరోజు నేనే చాలా సంతోషంగా ఉన్నాను. కరసేవకుల త్యాగాలు వృధా కాలేదు. రామమందిర నిర్మాణం కోసం చేసిన వారి పోరాటాలకు ఫలితం దక్కింది. త్వరలోనే రామమందిర నిర్మాణం జరుగుతుంది. రమమందిర నిర్మాణంతో పాటే రామరాజ్య స్థాపన కూడా జరగాలి. ఇది నా అభిప్రాయం మాత్రమే కాదు. దేశ ప్రజల ప్రగాఢ వాంచ’’ అని రాజ్ థాకరే అన్నారు.</p>
      <p> </p>
      <p>దశాబ్దాల కాలం పాటు వివాదాలు, న్యాయస్థానాల మధ్య నలిగిన రామజన్మభూమి, బాబ్రీ మసీదు వివాదంపై సుప్రీం కోర్టు చారిత్రాత్మకమైన తీర్పును వెల్లడించింది. అయోధ్యలోని వివాదాస్పద 2.77 ఎకరాల భూమిని రామజన్మభూమి న్యాస్‌కు అప్పగించాలని, అప్పటి వరకు ఇది కేంద్ర ప్రభుత్వ ఆధీనంలో ఉండాలని సంచలన తీర్పు ఇచ్చింది. ఈ క్రమంలో అయోధ్య యాక్ట్ కింద ట్రస్ట్ మూడు నెలల్లో ఏర్పాటు చేయాలని ఆదేశించింది.</p>
    </article>
  </body>
</html>