<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/zelenskyj-doruchyv-kabminu-rozrobyty-standarty-novyn-dlya-zmi/"/>
    <meta property="og:site_name" content="Рубрика"/>
    <meta property="article:published_time" content="2019-11-09T16:34:46+00:00"/>
    <meta property="og:title" content="Зеленський доручив Кабміну розробити стандарти новин для ЗМІ"/>
    <meta property="og:description" content="Президент Володимир Зеленський доручив Кабінету міністрів до кінця 2019 року розробити та внести на розгляд Верховної Ради законопроєкт щодо врегулювання діяльності медіа в Україні, де передбачити, зокрема, стандарти новин. Про це йдеться в указі президента №837/2019 “Про невідкладні заходи з проведення реформ та зміцнення держави” від 8 листопада, оприлюднений на сайті президента в суботу До 31 грудня […]"/>
  </head>
  <body>
    <article>
      <h1>Зеленський доручив Кабміну розробити стандарти новин для ЗМІ</h1>
      <address><time datetime="2019-11-09T16:34:46+00:00">09 Nov 2019, 16:34</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/2019-10-16T102554Z_690051025_RC1386FB1410_RTRMADP_3_LATVIA-UKRAINE-620x420-c-1.jpg"/>
      </figure>
      <p>Фото Reuters<br/><b><b>Президент Володимир Зеленський доручив Кабінету міністрів до кінця 2019 року розробити та внести на розгляд Верховної Ради законопроєкт щодо врегулювання діяльності медіа в Україні, де передбачити, зокрема, стандарти новин.</b></b></p>
      <p>Про це йдеться в указі президента №837/2019 “Про невідкладні заходи з проведення реформ та зміцнення держави” від 8 листопада, <a href="https://www.president.gov.ua/documents/8372019-30389">оприлюднений </a>на сайті президента в суботу</p>
      <p>До 31 грудня 2019 року Кабміну доручено розробити та внести на розгляд Верховної Ради законопроєкт щодо врегулювання діяльності медіа в Україні, “передбачивши, зокрема, положення щодо вимог та стандартів новин”.</p>
      <p>Також у законопроєкті мають бути передбачені механізми запобігання розповсюдженню недостовірної, викривленої інформації, її спростування, заборона фізичним та юридичним особам держави-агресора володіти або фінансувати медіа в Україні, а також посилення відповідальності за порушення законодавства про інформацію.</p>
    </article>
  </body>
</html>