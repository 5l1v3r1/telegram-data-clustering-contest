<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/bundesliga-ta-malliotravigmata-eginan-maskoforoi-xouligkan/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T16:00:05+00:00"/>
    <meta property="og:title" content="Bundesliga: Τα μαλλιοτραβήγματα έγιναν… μασκοφόροι χούλιγκαν"/>
    <meta property="og:description" content="Η γερμανική αστυνομία διέπραξε γκάφα εκδίδοντας δελτίο Τύπου για επίθεση μασκοφόρων χούλιγκαν στο Κολωνία-Χόφενχαϊμ, που στην πραγματικότητα ήταν ένας καυγάς μεταξύ δύο ζευγαριών…"/>
  </head>
  <body>
    <article>
      <h1>Bundesliga: Τα μαλλιοτραβήγματα έγιναν… μασκοφόροι χούλιγκαν</h1>
      <h2>Η γερμανική αστυνομία διέπραξε γκάφα εκδίδοντας δελτίο Τύπου για επίθεση μασκοφόρων χούλιγκαν στο Κολωνία-Χόφενχαϊμ, που στην πραγματικότητα ήταν ένας καυγάς μεταξύ δύο ζευγαριών…</h2>
      <address><time datetime="2019-11-09T16:00:05+00:00">09 Nov 2019, 16:00</time> by <a rel="author">ΤοΒΗΜΑ Team</a></address>
      <p>Το παιχνίδι της Κολωνίας και της Χόφενχαϊμ είχε… τρίτο ημίχρονο με αναφορές για τραυματίες οπαδούς. Δύο ήταν τα κύρια γεγονότα που σημάδεψαν την αναμέτρηση της Bundesliga.</p>
      <p>Στο πρώτο και πιο σημαντικό, ένας οπαδός της Κολωνίας, σε μία απόπειρα να επιτεθεί στους οπαδούς της Χόφενχαϊμ έπεσε από το δεύτερο διάζωμα του γηπέδου και τραυματίστηκε σοβαρά. Το ιατρικό προσωπικό του παρείχε τις πρώτες βοήθειες και έπειτα, ο οπαδός διακομίστηκε σε νοσοκομείο και νοσηλεύεται στη μονάδα εντατικής θεραπείας.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Το δεύτερο περιστατικό είχε τραυματισμούς, αλλά κυρίως ήταν κωμικοτραγικό… Η Αστυνομία της Κολωνίας εξέδωσε ανακοίνωση το βράδυ της Παρασκευής και ανέφερε ότι μασκοφορεμένοι χούλιγκαν χτύπησαν τέσσερις οπαδούς της Χόφενχαϊμ κατά την αποχώρηση τους από το γήπεδο.</p>
      <p>Όμως, η αλήθεια ήταν διαφορετική..Τι είχε συμβεί; Δύο ζευγάρια συνεπλάκησαν στο πάρκινγκ του γηπέδου και έφεραν ελαφρές εκδορές και αμυχές. Αυτό περιέγραψε δελτίο Τύπου της Αστυνομίας που εκδόθηκε αργότερα το ίδιο βράδυ…</p>
      <p>Όσο για τον αιτία της συμπλοκής των δύο ζευγαριών, η γερμανική αστυνομία δεν τον διευκρίνισε. Ίσως η μία να κοίταξε τον γκόμενο της άλλης, όπως χιουμοριστικά ανέφεραν κάποιοι Γερμανοί στο Twitter… Πάντως, πως ένας καυγάς μεταξύ ζευγαριών μετατράπηκε σε… μασκοφόρους χούλιγκαν, αυτό κανείς δεν το εξήγησε…</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>