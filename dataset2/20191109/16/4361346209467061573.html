<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/megtalaltak-napoleon-tabornokanak-maradvanyait/186210"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T16:30:00+00:00"/>
    <meta property="og:title" content="Megtalálták Napóleon tábornokának maradványait"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megtalálták Napóleon tábornokának maradványait</mark>
      </h1>
      <address><time datetime="2019-11-09T16:30:00+00:00">09 Nov 2019, 16:30</time> by <a rel="author">Bors</a></address>
      <p>Oroszországban bukkantak rá Napóleon kedvenc tábornokának földi maradványaira. Charles Étienne Gudint az 1812-es oroszországi hadjárat idején találta el egy ágyúgolyó.</p>
      <figure>
        <img src="http://media.borsonline.hu/cikk/20/191777/big-lead/650x360/2018227_c-charles-etienne-gudin-afp.jpg"/>
        <figcaption>© AFP</figcaption>
      </figure>
      <p>A lábát amputálták, ám sebe elfertőződött, és három napra rá meghalt. A szívét kivették, és Párizsban eltemették, de a holtteste egészen mostanáig nem került elő. Orosz és francia régészek júliusban Szmolenszk városának egyik parkjában, egy épület alapja alatt találtak egy fakoporsót, amelyben egy féllábú csontváz feküdt.</p>
      <p>A DNS-vizsgálatok most igazolták, hogy a koporsó Gudin maradványait rejtette, amelyeket Franciaországba küldenek, hogy a tábornok leszármazottai méltóképpen eltemethessék.</p>
    </article>
  </body>
</html>