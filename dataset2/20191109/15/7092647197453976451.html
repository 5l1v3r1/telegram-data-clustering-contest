<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39643/%D9%BE%DB%8C%D8%B4%D8%AA%D8%A7%D8%B2%D8%A8%D9%88%D8%AF%D9%86-%D8%B5%D9%86%D8%B9%D8%AA-%D8%A8%D8%B1%D9%82-%D8%AF%D8%B1-%D8%A7%D8%AC%D8%B1%D8%A7%DB%8C-%D8%B3%DB%8C%D8%A7%D8%B3%D8%AA%E2%80%8C%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%A8%D8%B1%D9%86%D8%A7%D9%85%D9%87%E2%80%8C%D9%87%D8%A7%DB%8C-%D8%AA%D9%88%D8%A7%D9%86%DB%8C%D8%B1%D8%AA%D8%A7-%D8%B3%D8%A7%D9%84-%DB%B1%DB%B4%DB%B0%DB%B0"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T15:23:00+00:00"/>
    <meta property="og:title" content="پیشتازبودن صنعت برق در اجرای سیاست‌های اقتصاد مقاومتی /برنامه‌های توانیرتا سال ۱۴۰۰"/>
    <meta property="og:description" content="مدیرعامل شرکت توانیر با تاکید بر پیشتازبودن صنعت برق دراجرای سیاست‌های اقتصاد مقاومتی گفت:طرح اصلاح الگوی مصرف برق درتابستان با پرداخت ۳۵۰ میلیارد تومان پاداش به مشترکان اجرا و صنعت برق را از ۶ هزارمیلیارد تومان هزینه خرید تضمینی برق از نیروگاه‌های جدید بی نیاز کرد."/>
  </head>
  <body>
    <article>
      <h1>پیشتازبودن صنعت برق در اجرای سیاست‌های اقتصاد مقاومتی /برنامه‌های توانیرتا سال ۱۴۰۰</h1>
      <address><time datetime="2019-11-09T15:23:00+00:00">09 Nov 2019, 15:23</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>مدیرعامل شرکت توانیر با تاکید بر پیشتازبودن صنعت برق دراجرای سیاست‌های اقتصاد مقاومتی گفت:طرح اصلاح الگوی مصرف برق درتابستان با پرداخت ۳۵۰ میلیارد تومان پاداش به مشترکان اجرا و صنعت برق را از ۶ هزارمیلیارد تومان هزینه خرید تضمینی برق از نیروگاه‌های جدید بی نیاز کرد.</i>
      </p>
      <figure>
        <img src="https://barghnews.com/files/fa/news/1398/8/18/83477_123.jpg"/>
      </figure>
      <p>به گزارش <a href="http://www.barghnews.com/">برق نیوز</a>، متولی زاده مدیرعامل شرکت توانیر، در اجلاس مدیران عامل صنعت برق کشور با اشاره به فرمایشات مقام معظم رهبری درخصوص اصلاح الگوی مصرف، کاهش پیک را یکی ازمهمترین شاخص‌های اصلاح الگوی مصرف برق ذکرکرد و با تاکید بر پرچمداری صنعت برق دراقتصاد مقاومتی، اظهارداشت: براساس آمار، طی تابستان امسال ۳۵۰ میلیارد تومان پاداش همکاری به صنایع، کشاورزی وسایرین برای همکاری در زمان‌های پیک شبکه پرداخت شد که صنعت برق را از ۶ هزارمیلیارد تومان هزینه خرید تضمینی برق ازنیروگاه‌ها بی نیازساخت. مدیرعامل توانیر استفاده ازظرفیت‌های جدید قانون بودجه برای تسویه حساب بیش از ۱۱ هزارمیلیارد تومان ازبدهی‌های صنعت برق و نزولی شدن روند بدهی صنعت برق برای نخستین بار در طی سالیان اخیر را ازدیگر افتخارات صنعت برق برشمرد که منجر به کسب رتبه اول و فاصله معنادار توانیر با سایردستگاه‌های اجرایی در استفاده از این ظرفیت قانون شد. وی با اشاره به موفقیت صنعت برق کشور در وصول بیش از یک میلیارد دلار از مطالبات خارجی با بهره گیری از ظرفیت‌های قانونی، یکی دیگر از اقدامات بسیار ارزشمند را حذف قبوض کاغذی برق و فواید اقتصادی وزیست محیطی آن برای کشور برشمرد.  متولی زاده عملکرد همکاران صنعت برق درسیل ابتدای سال جاری را که با قدردانی مردم و مسوولان کشور همراه بود، افتخارآمیز دانست. وی گذر از پیک تابستان امسال را که با تلاش مجموعه برق کشور واجرای برنامه‌های مدیریت مصرف وبدون خاموشی سپری شد را حاوی پیام‌های مهم دانست که نشان می‌دهد همکاران صنعت برق با انسجام وهماهنگی قادرند کار‌های بزرگی را به ثمربنشانند. مدیرعامل توانیر ثبت رکورد مدیریت مصرف وصادرات برق را ازدیگر موفقیت‌های سال جاری ذکرکرد. <br/><br/><b>کسب رتبه برتررضایتمندی مردم</b><br/><br/> متولی زاده کسب رتبه برتر رضایتمندی مردم ازدستگاه‌های اجرایی کشور از سوی شرکت توانیرکه در جشنواره شهید رجایی و براساس نظرسنجی ازمردم احرازشد را یکی از با ارزشترین خاطرات خود درطول دوران کاری برشمرد و کسب رتبه ممتازشاخص‌های فنی دراین جشنواره را ازدیگرافتخارات عنوان کرد.<br/><br/>مدیرعامل توانیربیشترین میزان رضایتمندی مردم ازصنعت برق درمیان تمام دستگاه‌های اجرایی کشورآنهم دربازه اوج مصرف شبکه سراسری را مایه افتخاردانست و ازمجموعه برق کشوربه ویژه شرکت‌های توزیع نیروی برق که بیشترین سهم را درجلب رضایت مردم دارند، تشکر کرد.<br/><br/><b>برنامه‌های توانیرتاسال ۱۴۰۰</b><br/><br/><br/>درادامه این نشست برنامه‌های شرکت مادرتخصصی توانیرتا سال ۱۴۰۰ ازسوی  متولی زاده تشریح شد.<br/>مدیرعامل توانیراین برنامه را شامل ۳ محور پاسخگویی بار، اصلاح اقتصاد برق و مباحث مرتبط با ساختار وحکمرانی شرکتی عنوان و برلزوم بهره گیری بیشتر ازا مکانات و ظرفیت‌های اقتصادی شرکت تاکید کرد. وی افزایش صادرات برق را به عنوان یک اولویت دربرنامه‌های توانیربرشمرد وبا تاکید برلزوم افزایش همکاری مشترکان برق با برنامه‌های مدیریت مصرف، ازهمکاری ۱۲۰ هزارمشترک درتابستان گذشته خبرداد که دراین بین حدود ۲۵ درصد ظرفیت بخش صنعتی کشوربه کارگرفته شده وباید درسال آینده این میزان مشارکت افزایش یابد.<br/><br/><b>هزارمگاوات کاهش پیک ۹۹ با مشارکت مردم</b> <br/><br/><br/> متولی زاده افزود:برای پیک تابستان ۹۹ به طورخاص استفاده از استارت آپ‌ها برای برقراری ارتباط مستقیم با مردم وکاهش هزارمگاوات ازمصرف پیک تابستان، مورد توجه قرارگرفته است. وی با اشاره به نتایج اثربخش استفاده ازکنتور‌های هوشمند برای مشترکان دیماندی، برلزوم سرعت بخشی به روند نصب این نوع کنتور برای مشترکان پرمصرف تاکید کرد. مدیرعامل توانیرانجام خرید‌های عمده شرکت‌های زیرمجموعه به طورمتمرکز را ازسیاست‌های توانیرذکرکرد که دراین خصوص تاکنون چند اقدام اساسی ازسوی شرکت‌های توزیع وبرق‌های منطقه‌ای انجام شده وضمن اینکه نقش به سزایی درکاهش قیمت تمام شده اقلام مورد نیاز شرکت‌ها دارد، بستر مناسبی را برای صادرات برق وافزایش درآمد‌های ارزی ایجاد می‌کند.  متولی زاده با اشاره به برقدارشدن سالانه ۱۵ هزارچاه کشاورزی درکشور، ازاختصاص منابع حاصل ازصرفه جویی دراین بخش به صنعت برق برای اولین بارازسوی وزارت نفت خبرداد وپیگیری جدی این اقدام راکه درجهت منافع مردم وکشوراست، خواستارشد. مدیرعامل توانیر سلامت اداری درصنعت برق را باعث افتخاردانست ودرعین حال توجه خاص مسوولان به این بخش وانجام کنترل‌های لازم ودقت زیاد برای جلوگیری ازبروزفساد درسازمان را مورد تاکید قرارداد. وی در ادامه از آغاز اقدامات درجهت تغییر ساختار صنعت برق با هدف افزایش اختیارات صنعت برق در استان‌ها خبرداد و برلزوم افزایش آمادگی صنعت برق درمباحث سایبری تاکید کرد.</p>
    </article>
  </body>
</html>