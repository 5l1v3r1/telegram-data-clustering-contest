<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-vittima-review-bombing/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T15:01:00+00:00"/>
    <meta property="og:title" content="Death Stranding vittima di review bombing"/>
    <meta property="og:description" content="Neanche l'attesissimo Death Stranding non è stato risparmiato, con il titolo di Hideo Kojima vittima di review bombing su Metacritic."/>
  </head>
  <body>
    <article>
      <h1>Death Stranding vittima di review bombing</h1>
      <address><time datetime="2019-11-09T15:01:00+00:00">09 Nov 2019, 15:01</time> by <a rel="author">Giacomo Todeschini</a></address>
      <p>Purtroppo neanche l’attesissimo<b> Death Stranding</b> è riuscito a salvarsi dalla piaga del review bombing, con il titolo di esordio di<b> Kojima Productions</b> che ha ricevuto su <b>Metacritic</b> in particolare una grande quantità di recensioni negative da parte dell’utenza.</p>
      <p>A fronte di un punteggio <b>Metacritic</b>, che altro non è che la media delle recensioni, della stampa specializzata di 83, infatti, quello riservato agli utenti del gioco è decisamente più basso e pari a 67. Su poco più di 2000 pareri in totale<b> ben 750 sono infatti sotto la soglia della sufficienza. </b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <img src="https://www.tomshw.it/images/images/2019/09/death-stranding-51187.jpg"/>
      </figure>
      <p>Anche <b>Death Stranding</b>, quindi, è entrato a far parte dell’oramai lunghissima lista di vittime di review bombing, ossia di quella meccanica sempre più diffusa in cui stuoli di giocatori si scagliano contro o a favore di un determinato titolo per qualche motivo in particolare.</p>
      <p>A dare particolarmente fastidio ai numerosi utenti che hanno lasciato una propria impressione sembra essere stato per molti il gameplay, definito dai vari giocatori in questione come eccessivamente lento e monotono. Tra i vari commenti troviamo infatti “un eccessivamente glorificato e oltremodo atteso simulatore di consegne” o, ancora, “dovrebbe essere un videogioco ma mi sembra un film”.</p>
      <p>Nonostante tali critiche Death Stranding è comunque un titolo assolutamente da provare. Come riporta anche la nostra recensione, che potete comodamente trovare <a href="https://www.tomshw.it/videogioco/death-stranding-recensione/">qui</a>, infatti: “<b>Death Stranding</b> è un gioco che lascia il segno. Hideo Kojima riserva nella storia e nel gameplay tutto il suo genio creativo, che dimostra di essere molto più audace di quanto, forse, si pensasse. La struttura di gioco, elementare e banale a una prima, superficiale occhiata, nasconde sotto di essa un sandbox efficace, vario, fantasticamente orchestrato; un game design letteralmente nuovo, inedito.”</p>
      <blockquote><b>Death Stranding</b> è un’esperienza veramente unica che merita assolutamente di essere provata. Se volete recuperare l’opera di <b>Hideo Kojima</b> con uno sconto già sostanzioso potete farlo fin da ora comodamente<a href="https://toms.it/7ZtrL"> a questo indirizzo.</a></blockquote>
    </article>
  </body>
</html>