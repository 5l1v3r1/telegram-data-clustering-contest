<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/09/ki-akart-rabolni-ket-sztarfutballistat-tiz-evet-kapott"/>
    <meta property="og:site_name" content="infostart"/>
    <meta property="article:published_time" content="2019-11-09T15:26:00+00:00"/>
    <meta property="og:title" content="Ki akart rabolni két sztárfutballistát – tíz évet kapott"/>
    <meta property="og:description" content="Egy londoni bíróság tízéves börtönbüntetésre ítélte a Mesut Özilt és Sead Kolasinacot megtámadó elkövetőt, Ashley Smith-t."/>
  </head>
  <body>
    <article>
      <h1>Ki akart rabolni két sztárfutballistát – tíz évet kapott</h1>
      <address><time datetime="2019-11-09T15:26:00+00:00">09 Nov 2019, 15:26</time> by <a rel="author">Infostart / MTI</a></address>
      <h3>Egy londoni bíróság tízéves börtönbüntetésre ítélte a Mesut Özilt és Sead Kolasinacot megtámadó elkövetőt, Ashley Smith-t.</h3>
      <p>A 30 éves Smith és a bűntársa Jordan Northover még a nyáron Londonban fegyverrel kényszerítette az Arsenal két játékosát autójuk elhagyására és értékeik átadására. A török-német középpályás berohant segítséget kérni egy közeli étterembe, a bosnyák védő felvette velük a harcot. A rablásban szerzett tárgyak értéke meghaladta a 230 ezer eurót (75 millió forint).</p>
      <p>Ian Borne bíró azt mondta, Smith profi, életvitelszerű bűnöző, akit jól ismert a rendőrség. A férfi 14 éves kora óta van az igazságszolgáltatás látókörében, 38 ügyben összesen hússzor ítélték el.</p>
      <p>A másik elkövetőt, Jordan Northovert később állítják bíróság elé. Az elkövetők csavarhúzót is használtak fegyverként, derült ki a peranyagból.</p>
    </article>
  </body>
</html>