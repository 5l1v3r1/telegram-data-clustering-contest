<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545903.html/%D8%B3%D8%B1%D8%A7%D9%86%D9%87-%D9%85%D8%B7%D8%A7%D9%84%D8%B9%D9%87-%DA%A9%D8%AA%D8%A7%D8%A8-%D8%AF%D8%B1-%DA%A9%D8%B4%D9%88%D8%B1-%D9%BE%D8%A7%DB%8C%DB%8C%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:00:00+00:00"/>
    <meta property="og:title" content="سرانه مطالعه کتاب در کشور پایین است"/>
    <meta property="og:description" content="مدیر ستاد هماهنگی کانونهای فرهنگی و هنری مساجد استان با اشاره به وجود کتابهای دیجیتال و اینترنت گفت: در جامعه امروز ما سرانه مطالعه بسیار پایین است."/>
  </head>
  <body>
    <article>
      <h1>سرانه مطالعه کتاب در کشور پایین است</h1>
      <h2>مدیر کانون‌های فرهنگی مساجد همدان:</h2>
      <address>
        <time datetime="2019-11-09T15:00:00+00:00">09 Nov 2019, 15:00</time>
      </address>
      <p>مدیر ستاد هماهنگی کانونهای فرهنگی و هنری مساجد استان با اشاره به وجود کتابهای دیجیتال و اینترنت گفت: در جامعه امروز ما سرانه مطالعه بسیار پایین است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/30749">عصر همدان</a>؛ حمیدرضا ناهیدی فر صبح امروز در جمع خبرنگاران اظهار داشت: به مناسبت بیست و هفتمین دوره هفته کتاب جمهوری اسلامی که از ۲۳ تا ۳۰ آبانماه با شعار “حال خوش خواندن” برگزار می شود ستادی تشکیل شده است و یکی از کارهای مهم این مجموعه پشتیبانی از کتابخانه های مساجد استان است.</p>
      <p>وی با اشاره به تاکید دین اسلام بر امر مطالعه افزود: زمانی که جامعه امروز را رصد می کنیم بیشتر فکرهای ناآرام ریشه در عدم مطالعه دارد و این سرشت انسان است و فهم غلط ریشه در عدم تفکر دارد.</p>
      <p>ناهیدی فرد اکثر پرونده هایی قضایی را عدم آگاهی افراد دانست و گفت: در بیشتر پرونده های قضایی ناآگاهی منجر به نزاع و اختلاف شده است .</p>
      <p>وی عنوان کرد: سرانه مطالعه در جامعه امروز بسیار پایین است و باید دقت کنیم گذشتگان چگونه با سختی موفق به علم و اگاهی می شدند.</p>
      <p>مدیر ستاد هماهنگی کانون های فرهنگی گفت: با رشد کتابهای دیجیتال و اینترنت در جامعه امروز باز هم شاهد سرانه کم مطالعه هستیم و باید در این راستا برنامه های جذاب و مورد پسند داشته باشیم.</p>
      <p>وی ادامه داد: جمع آوری کتابهای فرسوده از مساجد و طرح اهدا کتاب به کتابخانه های روستاها را داریم و نذر کتاب در مسجد است که افرادی که کتاب بلااستفاده دارند در اختیار افراد قرار می دهند و طرح کوله پشتی کتاب است که خانه به خانه انجام می شود و همچنین معرفی کتاب در مصلی نماز جمعه است.</p>
      <p>ناهیدی فر با اشاره به اجرای طرح سراسری شنبه های با کتاب گفت: قالب پویش مردمی شنبه های کتاب با ترویج کتاب و کتابخوانی پیگیری می شود در این طرح کانونهایی که اعلام آمادگی کردند خدماتی را به عموم محله ارائه می دهند و معرفی ماهانه یک‌کتاب در دو بخش خلاصه نویسی را داریم .</p>
      <p>انتهای پیام/</p>
    </article>
  </body>
</html>