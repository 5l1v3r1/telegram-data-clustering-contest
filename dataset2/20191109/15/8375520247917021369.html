<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/vikladach-rosijskogo-vuzu-namagavsja-vtopiti-v-richtsi-vidrubani-zhinochi-ruki-638875.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T15:02:10+00:00"/>
    <meta property="og:title" content="Викладач російського вузу намагався втопити в річці відрубані жіночі руки"/>
    <meta property="og:description" content="Жертвою петербурзького викладача виявилася його студентка"/>
  </head>
  <body>
    <article>
      <h1>Викладач російського вузу намагався втопити в річці відрубані жіночі руки</h1>
      <address>
        <time datetime="2019-11-09T15:02:10+00:00">09 Nov 2019, 15:02</time>
      </address>
      <h4>Жертвою петербурзького викладача виявилася його студентка</h4>
      <p>У Санкт-Петербурзі біля будинку на набережній річки Мийки затримали чоловіка, який намагався втопити в річці пакет з відрубаними жіночими руками. Про це в суботу, 9 листопада, повідомляє портал «<a href="https://nevnov.ru/741534-sredi-studentov-khodili-slukhi-o-blizkikh-otnosheniyakh-istorika-sokolova-i-ubitoi-devushki">Невські новини</a>».</p>
      <p>Чоловік привернув увагу поліцейських після того, як пірнув у річку для того, щоб втопити пакет, в який потрапило повітря. За даними Telegram-каналу «112», затриманим виявився доцент СПбДУ Олег Соколов. Чоловік перебував у неадекватному стані, його відвезли в лікарню з сильним переохолодженням. Також повідомляється, що в рюкзаку Соколова знайшли травматичний пістолет.</p>
      <p>У квартирі викладача виявлено тіло жінки. На місці працюють слідчі.</p>
      <p>За даними радіостанції «Говорить Москва», в 2008 році студентка СПбДУ скаржилася в поліцію на жорстоке побиття Соколовим. Тоді потерпіла заявила, що викладач погрожував її спотворити.</p>
      <p>Як з’ясувалося пізніше, жертвою доцента Санкт-Петербурзького державного університету Олега Соколова виявилася його 24-річна студентка.</p>
      <p>Разом з 63-річним Соколовим дівчина працювала над науковою працею про особу Наполеона. Викладач СПбДУ вбив і розчленував аспірантку</p>
      <p>Студенти вузу розповіли, що їх пов’язували романтичні відносини. «Хороший оповідач, досить експресивний мужик, горів своєю справою. Жорстко приймав іспити, був дуже вимогливим. Ексцентричний, не завжди етичний», – розповіли студенти.</p>
      <related>
        <a href="https://glavcom.ua/country/incidents/u-kremli-prokomentuvali-vidvedennja-sil-v-petrivskomu-638857.html"/>
        <a href="https://glavcom.ua/columns/srudenko/diletantstvo-zelenskogo-u-zovnishniy-i-vnutrishniy-politici-dorogo-obiydetsya-ukrajini-638744.html"/>
        <a href="https://glavcom.ua/country/criminal/meshkanec-dnipra-zarizav-tovarisha-i-pishov-gulyati-vuliceyu-mista-z-zakrivavlenim-nozhem-638850.html"/>
      </related>
    </article>
  </body>
</html>