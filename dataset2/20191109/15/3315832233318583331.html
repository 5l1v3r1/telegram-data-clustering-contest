<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f5c4678a25f858e2/sturza-influenta-lui-plahotniuc-ramane-foarte-mare-in-anumite-zone-din-rm-candu-si-pilip-au-fir-rosu-cu-el.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T15:49:59+00:00"/>
    <meta property="og:title" content="Sturza: Influența lui Plahotniuc rămâne foarte mare în anumite zone din RM; Candu și Pilip au „fir roșu” cu el"/>
    <meta property="og:description" content="Fostul premier Ion Sturza consideră că influența fostului lider al PD, Vladimir Plahotniuc, este „foarte mare” în anumite zone din Republica Moldova."/>
  </head>
  <body>
    <article>
      <h1>Sturza: Influența lui Plahotniuc rămâne foarte mare în anumite zone din RM; Candu și Pilip au „fir roșu” cu el</h1>
      <address><time datetime="2019-11-09T15:49:59+00:00">09 Nov 2019, 15:49</time> by <a rel="author">Jurnal.md</a></address>
      <p>
        <b>Fostul premier Ion Sturza consideră că influența fostului lider al PD, Vladimir Plahotniuc, este „foarte mare” în anumite zone din Republica Moldova.</b>
      </p>
      <p>„Domnii Candu și Pilip au „fir roșu” cu el. Ba se pare că l-au și vizitat în bârlog. Sponsorii externi, mă refer la UE și SUA, joacă tare. Dacă se destramă alianța, cei care vor veni vor fi declarați indezirabili, cu consecințe nebănuit de dure! Rusia și România nu fac parte din această ecuație. Dar dacă urmărim „influencerii” de peste Prut, unii în România doresc să cadă guvernul Sandu. Parțial, sincer - „să nu vină rușii”; parțial, în așteptarea banilor de la Plahtniuc”, a comentat Sturza într-o postare pe Facebook.</p>
      <p>În ceea ce privește pericolul demiterii Guvernului Sandu, Sturza consideră că un „compromis ar fi o listă scurtă de candidați la șefia procuraturii”.</p>
      <p>„Lista mea o reprezintă domnii Gribincea și Stoianoglo. Maia Sandu, personal, nu riscă nimic. Scapă de o grijă. Politică. Igor Dodon riscă enorm. Poate să-și piardă jobul de gunoier în Federația Rusă!”, a mai spus Sturza.</p>
    </article>
  </body>
</html>