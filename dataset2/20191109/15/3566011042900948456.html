<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545963.html/%D9%88%D8%A7%DA%A9%D9%86%D8%B4-%D9%85%D9%88%D8%B3%D9%88%DB%8C-%D8%A8%D9%87-%D8%AA%D8%B4%DA%A9%DB%8C%D9%84-%D8%A7%D8%A6%D8%AA%D9%84%D8%A7%D9%81-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:58:00+00:00"/>
    <meta property="og:title" content="واکنش موسوی به تشکیل ائتلاف آمریکایی در خلیج فارس"/>
    <meta property="og:description" content="سخنگوی وزارت خارجه ایران در واکنش به ائتلاف آمریکایی در خلیج فارس گفت:ائتلافهای آمریکایی تاکنون نه تنها امنیت ایجاد نکرده بلکه باعث ناامنی و بی ثباتی بیشتر در مناطق مختلف جهان شده است."/>
  </head>
  <body>
    <article>
      <h1>واکنش موسوی به تشکیل ائتلاف آمریکایی در خلیج فارس</h1>
      <address>
        <time datetime="2019-11-09T15:58:00+00:00">09 Nov 2019, 15:58</time>
      </address>
      <p>سخنگوی وزارت خارجه ایران در واکنش به ائتلاف آمریکایی در خلیج فارس گفت:ائتلافهای آمریکایی تاکنون نه تنها امنیت ایجاد نکرده بلکه باعث ناامنی و بی ثباتی بیشتر در مناطق مختلف جهان شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سید عباس موسوی سخنگوی وزارت امور خارجه ایران در واکنش به خبر تشکیل ائتلاف آمریکایی در خلیج فارس اظهار داشت: تاریخ نشان می دهد که ائتلافهای آمریکایی همواره جز اسمی بی مسمی نبوده و تاکنون نه تنها امنیت ایجاد نکرده بلکه باعث ناامنی و بی ثباتی بیشتر در مناطق مختلف جهان شده است. </p>
      <p>موسوی با اشاره به نیاز آمریکا به سوء استفاده از نام دیگر کشورها برای مشروع نشان دادن اقدامات یکجانبه خود افزود: این اقدام آمریکا که اهداف و مطامع خود را پشت نام معدود کشورهای دیگر پنهان می سازد نشانه ضعف و فقدان مشروعیت بین المللی است.    سخنگوی دستگاه دیپلماسی در خاتمه از کشورهای منطقه خواست تا با اتکاء به ظرفیت های خود و همسایگان در جهت امنیت پایدار و همه جانبه در منطقه گام بردارند.   وی افزود: جمهوری اسلامی ایران به عنوان کشوری که طولانی ترین سواحل را در خلیج فارس دارد همچنان با قدرت تمام به حفظ منافع اقتصادی و امنیتی خود از جمله امنیت و ایمنی کشتیرانی در این پهنه آبی ادامه خواهد داد.   منبع: فارس</p>
    </article>
  </body>
</html>