<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/09/la-miglior-fonte-possibile-ci-suggerisce-samsung-al-lavoro-un-galaxy-fotocamera-108-mp-680000/"/>
    <meta property="og:site_name" content="AndroidWorld"/>
    <meta property="article:published_time" content="2019-11-09T15:46:34+00:00"/>
    <meta property="og:title" content="La miglior fonte possibile ci suggerisce che Samsung è al lavoro su un Galaxy con fotocamera da 108 MP"/>
    <meta property="og:description" content="Samsung è l’unica azienda che produce sensori fotografici per smartphone da 108 MP, ma ad oggi non ha sfornato alcuno..."/>
  </head>
  <body>
    <article>
      <h1>La miglior fonte possibile ci suggerisce che Samsung è al lavoro su un Galaxy con fotocamera da 108 MP</h1>
      <address><time datetime="2019-11-09T15:46:34+00:00">09 Nov 2019, 15:46</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/samsung/">Samsung</a> è l’unica azienda che produce sensori fotografici per smartphone da <b>108 MP</b>, ma ad oggi non ha sfornato alcuno smartphone con questo sensore. Anzi, l’unica ad averlo usato è <a href="https://www.androidworld.it/tag/xiaomi/">Xiaomi</a> (per esempio sul nuovo <a href="https://www.androidworld.it/2019/11/06/xiaomi-mi-note-10-uscita-italia-678646/">Mi Note 10</a>).</p>
      <p>Come è facile intuire, <b>Samsung sta lavorando su uno smartphone con a bordo questa fotocamera</b>. A dircelo (anche se non esplicitamente) è una <b>fonte decisamente autorevole</b>: <b>l’app Camera</b> dell’azienda stessa.</p>
      <p>I colleghi di <a href="https://www.xda-developers.com/samsung-camera-galaxy-phone-108mp-camera/">XDA Developers hanno scavato</a> nel <b>codice</b> dell’app installata nella One UI 2.0 beta e hanno trovato delle <b>stringhe</b> che indicano l’aggiunta del supporto alla risoluzione di 108 MP.</p>
      <p>Lo si capisce anche dallo screenshot che trovate in galleria: la nuova risoluzione supportata è la <b>12.000 x 9.000 pixel</b>. Con un po’ di matematica si ottene un valore totale di 108 MP, ovvero lo stesso del nuovo sensore. Samsung <b>in passato ha aggiunto il supporto</b> ad una nuova risoluzione <b>solamente nel caso stesse lavorando ad un nuovo dispositivo</b>. Non è mai successo che venisse supportata una risoluzione non utilizzata da alcun nuovo smartphone Galaxy.</p>
      <p>Questo non significa assolutamente che sia in arrivo a breve un nuovo Galaxy con fotocamera da 108 MP (<a href="https://www.androidworld.it/2019/11/04/galaxy-s11-sara-primo-samsung-fotocamera-108-mp-677959/">potremmo dover aspettare Galaxy S11</a>), ma <b>per lo meno Samsung ci sta lavorando</b>.</p>
    </article>
  </body>
</html>