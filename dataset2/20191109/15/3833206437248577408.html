<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912474.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T15:39:00+00:00"/>
    <meta property="og:title" content="Академик направи лоша серия в НБЛ, стяга се за Балканската лига"/>
    <meta property="og:description" content="Академик Пловдив записа трета поредна загуба в шампионата на Националната баскетболна лига. Пловдивч..."/>
  </head>
  <body>
    <article>
      <h1>Академик направи лоша серия в НБЛ, стяга се за Балканската лига</h1>
      <address>
        <time datetime="2019-11-09T15:39:00+00:00">09 Nov 2019, 15:39</time>
      </address>
      <p>Академик Пловдив записа трета поредна загуба в шампионата на Националната баскетболна лига. Пловдивчани загубиха като гости на Рилски спортист с 68:91 /19:18, 18:25, 22:25, 9:23/ и вече имат 2 победи и 4 загуби. Отборът на Асен Николов започна силно и два пъти повеждаше с по 5 точки в първата четвърт, но не можа да се откъсне в резултата.</p>
      <p>Постепенно домакините наложиха превес и обърнаха резултата, а в последната четвърт направиха и разлика. Академик игра без контузения Василие Кнежевич и Алекс Лонг, но в тима предстои да бъде картотекиран американецът Седрик Боуен, който вече има един престой в пловдивския тим.</p>
      <p>Капитанът Васил Бачев бе най-резултатен за пловдивчани с 21 точки и 9 борби, Шакир Смит добави 17 точки и 6 борби. Мартин Сотиров се отчете с 9 точки. Във вторник от 18.30 часа в комплекс СИЛА Академик стартира участието си в Балканската лига с мач срещу косовския Раховеци.</p>
    </article>
  </body>
</html>