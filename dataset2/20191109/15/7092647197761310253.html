<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39644/%D8%A8%D8%B1%D9%86%D8%A7%D9%85%D9%87%E2%80%8C%D9%87%D8%A7%DB%8C-%D9%85%D8%AF%DB%8C%D8%B1%DB%8C%D8%AA-%D9%85%D8%B5%D8%B1%D9%81-%D9%BE%DB%8C%DA%A9-%DB%B9%DB%B9-%D8%A8%D9%87-%D8%B2%D9%88%D8%AF%DB%8C-%D8%A7%D8%A8%D9%84%D8%A7%D8%BA-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T15:38:00+00:00"/>
    <meta property="og:title" content="برنامه‌های مدیریت مصرف پیک ۹۹ به زودی ابلاغ می‌شود"/>
    <meta property="og:description" content="معاون وزیرنیرو در امور برق و انرژی در گردهمایی مدیران ارشد صنعت برق، آرایش متمرکز و هوشمندانه نیروی انسانی را درعبور از پیک تابستان گذشته تعیین کننده دانست و گفت:نظام نامه برنامه‌های مدیریت مصرف پیک ۹۹ به زودی به شرکت‌ها ابلاغ می‌شود."/>
  </head>
  <body>
    <article>
      <h1>برنامه‌های مدیریت مصرف پیک ۹۹ به زودی ابلاغ می‌شود</h1>
      <address><time datetime="2019-11-09T15:38:00+00:00">09 Nov 2019, 15:38</time> by <a rel="author">پایگاه خبری صنعت برق - برق نیوز BarghNews</a></address>
      <p><i>معاون وزیرنیرو در امور برق و انرژی در گردهمایی مدیران ارشد صنعت برق، آرایش متمرکز و هوشمندانه نیروی انسانی را درعبور از پیک تابستان گذشته تعیین کننده دانست و گفت:نظام نامه برنامه‌های مدیریت مصرف پیک ۹۹ به زودی به شرکت‌ها ابلاغ می‌شود. </i>به گزارش <a href="http://www.barghnews.com/">برق نیوز</a>، همایون حائری معاون وزیرنیرو در امور برق وانرژی در گردهمایی مدیران ارشد صنعت برق که با حضور متولی زاده مدیرعامل و معاونان و مدیران شرکت توانیر، شرکت مدیریت شبکه ومدیران عامل شرکت‌های تابعه برگزارشد، افتخارات صنعت برق درسال جاری ازجمله تلاش‌های شبانه روزی پرسنل صنعت برق درسیل ابتدای امسال، اجرای طرح قبض سبز، اجرای برنامه‌های مدیریت بارومصرف انرژی، گذرازپیک تابستان، کاهش تلفات شبکه وکاهش متوسط رشد سالانه پیک از ۵ درصد به ۱ درصد راحاصل هماهنگی، تمرکز و آرایش هوشمندانه نیروی انسانی عنوان کرد که حاکی ازارتقای شاخص هماهنگی بین کارکنان صنعت برق است.  حائری کارعملیاتی صنعت برق درتابستان امسال را کاری مطالعاتی ومبتنی برشاخص‌های مدیریت مصرف ومهندسی عنوان کرد که با ترکیب هوشمندانه‌ای ازآرایش نیروی انسانی، تفکررابه اقدام تبدیل ساخت وباید با نهادینه سازی، این کارارزشمند رابه خصیصه صنعت برق تبدیل کنیم. معاون وزیرنیرو، نهادینه سازی این دستاورد رامستلزم مستند سازی اقدامات انجام شده وارتقای دستاورد‌ها با انجام اقدامات جدید دانست ودراین ارتباط، لزوم اجرای نظام نامه برنامه‌های مدیریت مصرف درپیک ۹۹ که به زودی به شرکت‌ها ابلاغ می‌شود رامورد توجه قرارداد وبراهمیت نهادینه سازی این نظام نامه درشرکت‌های برق تاکید کرد. وی کاهش ۳۸۷۴ مگاواتی پیک تابستان ۹۸ درسمت مصرف رامعادل ۵۲۰۰ مگاوات ظرفیت جدید دربخش تولید ذکرکرد که احداث آن نیازمند سرمایه گذاری بسیاربالایی در صنعت برق است.  حائری تسویه بیش از ۱۱ هزارمیلیاردتومان ازبدهی‌های صنعت برق را اقدامی بسیارارزشمند توصیف کرد وبا اشاره به جایگاه محوری بهره برداری درصنعت برق، خواستاراولویت بندی برنامه‌های نگهداری وتعمیرات خطوط وتاسیسات همچنین پروژه‌های جدید شد.</p>
    </article>
  </body>
</html>