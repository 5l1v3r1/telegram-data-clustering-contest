<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/ales-borcnik-in-anze-petric-balinarska-svetovna-pr"/>
    <meta property="og:site_name" content="Primorske novice"/>
    <meta property="article:published_time" content="2019-11-09T15:46:03+00:00"/>
    <meta property="og:title" content="Aleš Borčnik in Anže Petrič balinarska svetovna prvaka v štafeti"/>
    <meta property="og:description" content="Zadnji slovenski nastop na svetovnem balinarskem prvenstvu v turškem Mersinu se je končal z zmagoslavjem Aleša Borčnika in Anžeta Petriča, ki sta v finalu štafetnega zbijanja premagala Italijana Maura Roggera in Emanuela Ferrera s 60:55 in osvojila naslov svetovnih prvakov."/>
  </head>
  <body>
    <article>
      <h1>Aleš Borčnik in Anže Petrič balinarska svetovna prvaka v štafeti</h1>
      <address><time datetime="2019-11-09T15:46:03+00:00">09 Nov 2019, 15:46</time> by <a rel="author">STA</a></address>
      <p>
        <b>Zadnji slovenski nastop na svetovnem balinarskem prvenstvu v turškem Mersinu se je končal z zmagoslavjem Aleša Borčnika in Anžeta Petriča, ki sta v finalu štafetnega zbijanja premagala Italijana Maura Roggera in Emanuela Ferrera s 60:55 in osvojila naslov svetovnih prvakov.</b>
      </p>
      <figure>
        <img src="https://static.primorske.si/foto/highres/gnweb/719026_258-borc.jpg"/>
        <figcaption>Zadnji slovenski nastop na svetovnem balinarskem prvenstvu v turškem Mersinu se je končal z zmagoslavjem Aleša Borčnika in Anžeta Petriča. Foto: Tomaž Primožič/FPA</figcaption>
      </figure>
      <p><b>MERSIN</b> &gt; V preostalih dveh finalih se našima ni izšlo po načrtih. <b>Davor Janžič</b> je izgubil dvoboj natančnega zbijanja z Italijanom <b>Metteom Mano</b> (18:23), <b>Dejan Tonejc</b> v bližanju in zbijanju ni bil kos Argentincu <b>Nikolasu Prettu</b> (26:29).</p>
      <p>Sicer je slovenska reprezentanca na letošnjem prvenstvu osvojila zlato in dve srebrni odličji. V treh disciplinah so Slovenci izpadli že v četrtfinalu. To je manj od pričakovanj, Slovenci so pod vodstvom novega selektorja Antona Kosarja izgubili primat v svetu, ki so ga imel vrsto let.</p>
      <p>Kolajne je osvojilo deset držav, najuspešnejši sta bili Argentina, Hrvaška, za njima pa Italija in Slovenija.</p>
    </article>
  </body>
</html>