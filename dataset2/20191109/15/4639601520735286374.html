<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/society/kypseli-pos-to-limeniko-eksarthrose-to-kykloma-diakinisis-profygon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T15:12:22+00:00"/>
    <meta property="og:title" content="Κυψέλη: Πώς το λιμενικό εξάρθρωσε το κύκλωμα διακίνησης προφύγων"/>
    <meta property="og:description" content="Το βίντεο από την επιχείρηση του Λιμενικού με σκοπό την εξάρθρωση κυκλώματος που διακινούσε μετανάστες σε χώρες της Ευρώπης και τους οποίους προμήθευε με πλαστά ταξιδιωτικά έγγραφα,"/>
  </head>
  <body>
    <article>
      <h1>Κυψέλη: Πώς το λιμενικό εξάρθρωσε το κύκλωμα διακίνησης προφύγων</h1>
      <h2>Το βίντεο από την επιχείρηση του Λιμενικού με σκοπό την εξάρθρωση κυκλώματος που διακινούσε μετανάστες σε χώρες της Ευρώπης και τους οποίους προμήθευε με πλαστά ταξιδιωτικά έγγραφα,</h2>
      <address><time datetime="2019-11-09T15:12:22+00:00">09 Nov 2019, 15:12</time> by <a rel="author">ΤοΒΗΜΑ Team</a></address>
      <p>Βίντεο από την επιχείρηση του Λιμενικού με σκοπό την εξάρθρωση κυκλώματος που διακινούσε μετανάστες σε χώρες της Ευρώπης και τους οποίους προμήθευε με πλαστά ταξιδιωτικά έγγραφα, δόθηκε στην δημοσιότητα.</p>
      <p>Ειδικότερα, όπως ανακοινώθηκε το βράδυ της Παρασκευής συνελήφθησαν 29 άτομα ασιατικής καταγωγής για παράβαση του νόμου Ν. 3386/05, που αφορά την είσοδο διαμονή και ένταξη υπηκόων τρίτων χωρών στην ελληνική επικράτεια, ενώ δύο από αυτούς ηλικίας 36 και 32 ετών αντίστοιχα, συνελήφθησαν για σύσταση εγκληματικής οργάνωσης και πλαστογραφία.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <h3>Τι εντόπισε το Λιμενικό</h3>
      <p>Επίσης, εντός ειδικά διαμορφωμένης οικίας (safe-house) με κάγκελα τοποθετημένα εντός και εκτός παράθυρων στην περιοχή της Κυψέλης, εντοπίστηκαν και συνελήφθησαν είκοσι επτά αλλοδαποί, οι οποίοι διέμεναν προσωρινά μέχρι να μεταφερθούν σε χώρες της Ευρώπης.</p>
      <p>Σε έρευνα που ακολούθησε στην οικία των συλληφθέντων, βρέθηκαν 17 παραποιημένα-πλαστά διαβατήρια, 3 ταυτότητες, πλήθος σφραγίδων-αριθμοσφραγίδων, καθώς και άλλα σύνεργα παραποίησης διαβατηρίων και χαρτονομίσματα διαφόρων χωρών.</p>
      <p>Πέραν αυτών, ανευρέθησαν έξι κάρτες κινητών τηλεφώνων, ένας φορητός υπολογιστής, ένα i-Pad καθώς και πέντε συσκευές κινητών τηλεφώνων τα οποία και κατασχέθηκαν.</p>
      <h3>Δείτε καρέ-καρέ την επιχείρηση του Λιμενικού</h3>
      <figure>
        <iframe src="https://www.youtube.com/embed/vgGnmaqHHqI" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>