<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639039/%D8%B1%D8%A8%D8%A7%D8%AA-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D9%85-%D8%A7%DB%8C-%D8%AA%DB%8C-%D9%85%D8%A7%D9%86%D9%86%D8%AF-%DB%8C%DA%A9-%DA%AF%DB%8C%D8%A7%D9%87-%D8%B1%D8%B4%D8%AF-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T15:44:00+00:00"/>
    <meta property="og:title" content="ربات دانشگاه «ام ای تی» مانند یک گیاه رشد می‌کند"/>
    <meta property="og:description" content="محققان دانشگاه ام آی تی ربات جدیدی را تولید کرده‌اند که دارای اندامی است که این اندام می‌توانند مانند یک ربات رشد کنند."/>
  </head>
  <body>
    <article>
      <h1>
        <a href="https://www.bultannews.com/fa/news/639039/%D8%B1%D8%A8%D8%A7%D8%AA-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D9%85-%D8%A7%DB%8C-%D8%AA%DB%8C-%D9%85%D8%A7%D9%86%D9%86%D8%AF-%DB%8C%DA%A9-%DA%AF%DB%8C%D8%A7%D9%87-%D8%B1%D8%B4%D8%AF-%D9%85%DB%8C%E2%80%8C%DA%A9%D9%86%D8%AF">ربات دانشگاه «ام ای تی» مانند یک گیاه رشد می‌کند</a>
      </h1>
      <h2>محققان دانشگاه ام آی تی ربات جدیدی را تولید کرده‌اند که دارای اندامی است که این اندام می‌توانند مانند یک ربات رشد کنند.</h2>
      <address><time datetime="2019-11-09T15:44:00+00:00">09 Nov 2019, 15:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از نیواطلس، زائده‌های ربات قابل رشد جدید دانشگاه ام آی تی، می توانند راه خود را از میان فضاهای محدود بیابند و بعد از رشد کردن توانایی نگهداشتن بارهای سنگین را هم دارند.</p>
      <p>بازوهای دارای توانایی رشد ربات مذکور مانند زنجیرهای دوچرخه هستند و از انعطاف لازم برای حرکت و رشد در محدودترین و کوچک ترین فضاها هم برخوردار هستند. همچنین این بازوها از استحکام کافی برای حمل بار و نگهداشتن آن برخوردار هستند.</p>
      <p>رشد بازوهای این ربات در قالب بزرگ شدن بلوک های چاپ شده به صورت سه بعدی رخ می دهد که این بلوک ها به طور خودکار به هم می پیوندند و یک بازوی جدید را تشکیل می دهند.</p>
      <p>همچنین از نوعی قرقره مکانیکی موسوم به وینچ برای چرخاندن زنجیرهای بازوهای رباتیک و قفل کردن بلوک ها در قالب پیکربندی های مختلف استفاده می شود. قفل کردن برخی بلوک ها و بازگذاشتن برخی دیگر از آنها رشد بازوهای رباتیک را در راستای مختلف ممکن می کند.</p>
      <p>این ربات جدید به خصوص می تواند برای انجام عملیات امداد و نجات مورد استفاده قرار بگیرد و با رشد اجزای خود به افرادی که در مکان های صعب العبور قرار گرفته اند دسترسی یابد. ربات مذکور می تواند اشیایی به وزن حداکثر 500 گرم را حمل کند.</p>
    </article>
  </body>
</html>