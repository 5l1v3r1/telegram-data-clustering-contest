<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/09/whatsapp-beta-si-aggiorna-lo-sfondo-scuro-default-attivazioni-un-po-caso-foto-679991/"/>
    <meta property="og:site_name" content="AndroidWorld"/>
    <meta property="article:published_time" content="2019-11-09T15:32:32+00:00"/>
    <meta property="og:title" content="WhatsApp beta si aggiorna con lo sfondo scuro di default, con attivazioni un po’ a caso (foto)"/>
    <meta property="og:description" content="L’eterno cantiere del tema scuro di WhatsApp continua a procedere: in nottata la versione beta del famosissimo servizio di messaggistica..."/>
  </head>
  <body>
    <article>
      <h1>WhatsApp beta si aggiorna con lo sfondo scuro di default, con attivazioni un po’ a caso (foto)</h1>
      <address><time datetime="2019-11-09T15:32:32+00:00">09 Nov 2019, 15:32</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>L’eterno cantiere del <a href="https://www.androidworld.it/2019/11/02/whatsapp-beta-2-19-311-novita-677546/">tema scuro di WhatsApp</a> continua a procedere: in nottata la versione <b>beta</b> del famosissimo servizio di messaggistica si è aggiornata alla versione <b>2.19.327</b> con una semplice aggiunta: lo <b>sfondo di default del tema scuro</b>.</p>
      <p>Questo sfondo ad alcuni della nostra redazione <b>è stato applicato di default anche in assenza del tema scuro</b> (guardate il secondo screenshot in galleria). L’agognato tema infatti <b>non è ancora presente nell’applicazione</b>. C’è da dire che entrambi i nostri smartphone avevano <b>attivo il tema scuro di sistema</b>, e dunque WhatsApp potrebbe aver utilizzato questa impostazione per utilizzare il nuovo sfondo.</p>
      <p><b>Ultima informazione</b> prima di chiudere: se si entra nelle impostazioni di WhatsApp beta e si sceglie di impostare lo sfondo di default, ritornerà quello “standard” che ben conosciamo.</p>
      <figure>
        <iframe data-src="https://twitter.com/WABetaInfo/status/1192910822584049664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fonte: <a href="https://wabetainfo.com/whatsapp-beta-for-android-2-19-327-whats-new/">WABetaInfo</a></p>
    </article>
  </body>
</html>