<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/mii-de-manifestanti-din-hong-kong-participa-la-un-priveghi-in-memoria-martirilor-protestelor-18560761"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T15:59:55+00:00"/>
    <meta property="og:title" content="Mii de manifestanţi din Hong Kong participă la un priveghi în memoria „martirilor” protestelor"/>
    <meta property="og:description" content="Mii de susţinătorii ai mişcării de protest pro-democraţie din Hong Kong au manifestat sâmbătă în cadrul unui priveghi adresat victimelor care au murit în cadrul demonstraţiilor care continuă din luna iunie, relatează site-ul agenţiei Reuters. "/>
  </head>
  <body>
    <article>
      <h1>Mii de manifestanţi din Hong Kong participă la un priveghi în memoria „martirilor” protestelor</h1>
      <address><time datetime="2019-11-09T15:59:55+00:00">09 Nov 2019, 15:59</time> by <a rel="author" href="https://www.zf.ro/autor/lacramioara-ivaz" target="_blank">Lacramioara Ivaz</a></address>
      <p>Mii de susţinătorii ai mişcării de protest pro-democraţie din Hong Kong au manifestat sâmbătă în cadrul unui priveghi adresat victimelor care au murit în cadrul demonstraţiilor care continuă din luna iunie, relatează site-ul agenţiei Reuters. </p>
      <p>Demonstraţia cetăţenilor din Hong Kong vine ca urmare a decesului, din a această săptămână, a unui student în cadrul protestelor de stradă, după ce a căzut de pe o parcare supraetajată.</p>
      <p>Mii de persoane s-au adunat în Parcul Tamar din apropierea sediilor instituţiilor centrale, cu permisiunea poliţiei locale de a organiza un astfel de marş. Participanţii au cântat imnuri şi au adus flori în memoria celui decedat, în timp ce mulţi dintre aceştia au cerut „răzbunarea” victimelor.</p>
      <p>Conform estimărilor făcute de poliţia locală, aproximativ 7.500 de persoane au participat la manifestaţia de sâmbătă.</p>
      <p>„În seara asta nu suntem aici doar pentru a-l deplânge pe (studentul decedat, n. red.), dar şi pentru a arăta statului, Partidului Comunist Chinez şi lumii că ceea ce s-a întâmplat în ultimele şase luni, nu a fost uitat”, a declarat unul dintre participanţi.</p>
      <p>Protestele în Hong Kong, care deseori au fost marcate de incidente violente între demonstranţi şi forţele de ordine, au izbucnit în urmă cu şase luni, ca reacţie la controversatul proiect de lege ce ar fi facilitat extrădările spre China continentală. Manifestanţii contestă politicile Guvernului local pro-Beijing, condus de Carrie Lam.</p>
    </article>
  </body>
</html>