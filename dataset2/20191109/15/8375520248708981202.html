<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/genprokuror-ta-glava-mvs-mayut-aktivno-spriyati-zvilnennyu-veterana-mazura-zatrimanogo-u-polshchi-za-podannyam-rosiji-knyazhickiy-638879.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T15:45:12+00:00"/>
    <meta property="og:title" content="Генпрокурор та глава МВС мають активно сприяти звільненню ветерана Мазура, затриманого у Польщі за поданням Росії, - Княжицький"/>
    <meta property="og:description" content="Ми будемо працювати над вирішенням питання з польськими парламентарями"/>
  </head>
  <body>
    <article>
      <h1>Генпрокурор та глава МВС мають активно сприяти звільненню ветерана Мазура, затриманого у Польщі за поданням Росії, - Княжицький</h1>
      <address>
        <time datetime="2019-11-09T15:45:12+00:00">09 Nov 2019, 15:45</time>
      </address>
      <h4>Ми будемо працювати над вирішенням питання з польськими парламентарями</h4>
      <p>Генеральна прокуратура України та українське бюро Інтерполу, яке перебуває у віданні Міністерства внутрішніх справ, повинні докласти усіх зусиль, аби український ветеран Ігор Мазур (Тополя), затриманий у Польщі, був якомога швидше звільнений.</p>
      <p>Відповідне звернення до очільників правоохоронних органів оприлюднив на своїй сторінці народний депутат України з фракції «Європейська Солідарність» Микола <a href="https://www.facebook.com/mykolakn/posts/10217364590600938">Княжицький</a>.</p>
      <p>«У Польщі затримали Ігоря Мазура (Тополю) за запитом Інтерполу за поданням Росії. Це не перше таке затримання українських громадян. Лише у Польщі за останні роки близько 10 таких затримань. У деяких випадках затримувалися ветерани російсько-української війни», – повідомив Микола Княжицький.</p>
      <p>«Поляки за законом не можуть діяти інакше. Поки фактів видачі в Росію не було. Але затриманні перебувають в ув’язнені від трьох місяців до двох років поки справа з’ясовується», – наголошує Княжицький.</p>
      <p>«Росія повинна передати Польщі матеріали, на підставі яких був запит в Інтерпол. Польські служби і суд їх вивчатимуть. Справа може бути вирішена, якщо активно включиться наша Генпрокуратура і український Інтерпол, який перебуває у віданні МВС. Прошу генерального прокурора Рябошапку і міністра внутрішніх справ Арсена Авакова активно сприяти звільненню українського ветерана.</p>
      <p>Інтерпол часто намагаються використати у політичних цілях. А ми будемо працювати над вирішенням питання з польськими парламентарями», – зазначив народний депутат.</p>
      <p>Нагадаємо, представник офісу Уповноваженого Верховної Ради з прав людини Андрій <a href="https://glavcom.ua/world/observe/u-polshchi-zatrimali-odnogo-z-lideriv-una-unso-638874.html">Мамалига повідомив про затримання у Польщі одного з лідерів УНА-УНСО Ігора Мазура</a> (позивний «Тополя»).</p>
      <blockquote>
        <b>Читайте також:<br/></b>
        <br/>
        <b>
          <a href="https://glavcom.ua/interviews/yurist-terorist-igor-mazur-topolya-dumayu-des-dnyami-u-nas-bude-prichina-dlya-rozrivu-dipvidnosin-376184.html">«Юрист-терорист» Ігор Мазур-Тополя: Днями у нас буде причина для розриву дипвідносин з Росією. <br/></a>
        </b>
        <br/>
        <b>
          <a href="https://glavcom.ua/publications/123852-igor-mazur-topolja-vlada-hoche-zishtovhnuti-%C2%ABpravij-sektor%C2%BB-i-klichka.html">Ігор Мазур-Тополя: Влада хоче зіштовхнути «Правий сектор» і Кличка.</a>
        </b>
      </blockquote>
    </article>
  </body>
</html>