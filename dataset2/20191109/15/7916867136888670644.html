<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134470-svente-kedainiuose-be-lyderio-zaides-nevezis-parklupde-ryta.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-09T15:30:00+00:00"/>
    <meta property="og:title" content="Šventė Kėdainiuose: be lyderio žaidęs „Nevėžis“ parklupdė „Rytą“"/>
    <meta property="og:description" content="Kėdainių „Nevėžio“ (3-6) krepšininkai LKL toliau įrodinėja, jog savo aikštėje yra sunkiai įkandamas riešutas. Šį kartą tuo galėjo įsitikinti Vilniaus „Rytas“ (6-2), kuris iš Kėdainių grįžta be pergalės – 65:68 (20:13, 15:19, 15:18, 15:18). Rungtynių likimas sprendėsi paskutinėmis minutėmis – Matas Jucikas, likus pusantros minutės, išlygino rezultatą (63:63), tačiau jau kitoje atakoje Evaldas Kairys dar sykį išvedė svečius į ..."/>
  </head>
  <body>
    <article>
      <h1>Šventė Kėdainiuose: be lyderio žaidęs „Nevėžis“ parklupdė „Rytą“</h1>
      <address>
        <time datetime="2019-11-09T15:30:00+00:00">09 Nov 2019, 15:30</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-202180-any1000x1000.jpg">
          <img src="https://www.basketnews.lt/paveikslelis-202180-any630x500.jpg"/>
        </a>
      </figure>
      <p>Nuotr. BNS</p>
      <p>Kėdainių „Nevėžio“ (3-6) krepšininkai LKL toliau įrodinėja, jog savo aikštėje yra sunkiai įkandamas riešutas.</p>
      <p>Šį kartą tuo galėjo įsitikinti Vilniaus „Rytas“ (6-2), kuris iš Kėdainių grįžta be pergalės – <a href="https://www.basketnews.lt/rungtynes/ziureti/82828-kedainiu-nevezis-vilniaus-rytas.html"><b>65:68</b> (20:13, 15:19, 15:18, 15:18)</a>.</p>
      <p>Rungtynių likimas sprendėsi paskutinėmis minutėmis – Matas Jucikas, likus pusantros minutės, išlygino rezultatą (63:63), tačiau jau kitoje atakoje Evaldas Kairys dar sykį išvedė svečius į priekį.</p>
      <p>Lemiamą žodį dvikovoje tarė Georgios Kalaitzakis, smeigęs tolimą metimą, likus 29 sekundėms, ir išvedęs šeimininkus į priekį (66:65). Vilniečius į priekį galėjo išvesti Tu Holloway, tačiau jo dvitaškis tikslo nepasiekė, o vėliau jis dar buvo nubaustas nesportine pražanga.</p>
      <p>Vis dėlto kėdainiečiams nepavyko uždaryti rungtynių baudų metimais (68:65) ir sostinės ekipa turėjo dar vieną galimybę išsigelbėti, tačiau Deivido Sirvydžio tritaškis buvo netikslus.</p>
      <p>Rezultatyviausiai nugalėtojų gretose žaidė G. Kalaitzakis, pelnęs 22 taškus (1/6 dvit., 4/8 trit., 8/12 baud.). Gynėjas per 32 minutes atkovojo 4 kamuolius, tiek pat sykių suklydo, išprovokavo 9 varžovų pražangas ir surinko 15 naudingumo balų.</p>
      <p>Dainiaus Adomaičio auklėtinių neišgelbėjo ir galingas Kairio dvigubas dublis – 15 taškų (5/10 dvit., 5/7 baud.) ir 13 atkovotų kamuolių. Vidurio puolėjas per 21 minutę taip pat spėjo išprovokuoti 7 pražangas ir surinkti 25 naudingumo balus.</p>
      <figure>
        <iframe src="https://www.youtube.com/embed/Q842z2ZFY6g" width="630" height="354" data-service="Youtube" scrolling="no"/>
      </figure>
      <p>„Nevėžis“ pasiekė pergalę ir be rezultatyviausio LKL krepšininko Lauryno Beliausko, kuris gydosi kojos traumą.</p>
      <p>
        <i>„Nevėžis“: Georgios Kalaitzakis 22 (1/6 dvit., 4/8 trit., 8/12 baud., 9 išpr. praž.), Arminas Urbutis ir Vinny Okouo po 12.</i>
      </p>
      <p>
        <i>„Rytas“: Evaldas Kairys 15 (13 atk. kam., 7 išpr. praž., 25 naud. bal.), Cameronas Bairstow 10, Tu Holloway 8.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200449-crop100x150.jpg"/>
      </figure>
      <p><a href="https://www.basketnews.lt/zaidejai/19599-viny-okouo.html">Viny Okouo</a> Taškai: 12 Naudingumas: 15 Rezultatyvūs perdavimai: 4 Blokuoti metimai: 1</p>
    </article>
  </body>
</html>