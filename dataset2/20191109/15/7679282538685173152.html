<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-india-vs-bangladesh-3rd-t20i-live-streaming-when-and-where-to-watch-live-telecast-on-tv-and-online-2840677.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T15:31:39+00:00"/>
    <meta property="og:title" content="INDvBAN, 3rd T20: जानें कब-कहां-कैसे देखें मैच की Live Streaming और Live Telecast"/>
    <meta property="og:description" content="दूसरे मैच में एकतरफा जीत हासिल करने के बाद भारतीय क्रिकेट टीम रविवार को नागपुर के विदर्भ क्रिकेट एसोसिएशन (वीसीए) स्टेडियम में बांग्लादेश के खिलाफ होने वाले तीसरे और अंतिम मैच को जीतकर सीरीज..."/>
  </head>
  <body>
    <article>
      <h1>INDvBAN, 3rd T20: जानें कब-कहां-कैसे देखें मैच की Live Streaming और Live Telecast</h1>
      <address><time datetime="2019-11-09T15:31:39+00:00">09 Nov 2019, 15:31</time> by <a rel="author">लाइव हिन्दुस्तान टीम,नई दिल्ली</a></address>
      <p>दूसरे मैच में एकतरफा जीत हासिल करने के बाद भारतीय क्रिकेट टीम रविवार को नागपुर के विदर्भ क्रिकेट एसोसिएशन (वीसीए) स्टेडियम में बांग्लादेश के खिलाफ होने वाले तीसरे और अंतिम मैच को जीतकर सीरीज अपने नाम करना चाहेगी। बांग्लादेश ने सीरीज के पहले मैच में एकतरफा अंदाज में भारत को सात विकेट से हराकर सीरीज में 1-0 की बढ़त ले ली थी।</p>
      <p>टी-20 में भारत के खिलाफ बांग्लादेश की यह पहली जीत थी। लेकिन भारत ने दूसरे मैच में शानदार पलटवार करते हुए राजकोट में बांग्लादेश को आठ विकेट से हराकर सीरीज में 1-1 से बराबरी हासिल कर ली। </p>
      <p>इस मैच में बांग्लादेश ने पहले बल्लेबाजी करते हुए छह विकेट पर 153 रन का स्कोर बनाया, जिसे भारत ने दो विकेट खोकर हासिल कर लिया। कप्तान रोहित शर्मा का फॉर्म में लौटना भारत के लिए अच्छी बात है। उन्होंने अपने करियर के 100वें और सीरीज के दूसरे मैच में 43 गेंदों पर 85 रनों की पारी खेलकर भारत को एकतरफा जीत दिलाई।</p>
      <p>
        <b>आइए जानते हैं कि भारत-बांग्लादेश के बीच टी-20 सीरीज के तीसरे मैच को आप कब-कहां और कैसे देख सकते हैं।</b>
      </p>
      <p>
        <b>भारत वर्सेज बांग्लादेश के बीच तीसरा टी-20 मैच कहां होगा?</b>
      </p>
      <p>भारत और बांग्लादेश के बीच तीसरा टी-20 मैच नागपुर के विदर्भ क्रिकेट एसोसिएशन (VCA) स्टेडियम में होगा।</p>
      <p>
        <b>भारत बनाम बांग्लादेश तीसरा टी-20 मैच किस समय शुरू होगा?</b>
      </p>
      <p>भारत और बांग्लादेश के बीच तीसरा टी-20 मैच रविवार 10 नवंबर शाम 7:00 बजे से शुरू होगा।</p>
      <p>
        <b>भारत वर्सेज बांग्लादेश के बीच तीसरे टी-20 मैच का लाइव कवरेज कहां और कैसे देखें?</b>
      </p>
      <p>भारत और बांग्लादेश के बीच तीसरे टी20 मैच का लाइव प्रसारण स्टार स्पोर्ट्स 1 और स्टार स्पोर्ट्स 1 एचडी पर अंग्रेजी कमेंट्री और स्टार स्पोर्ट्स 3 और स्टार स्पोर्ट्स 3 एचडी पर हिंदी कमेंट्री में किया जाएगा।</p>
      <p>
        <b>भारत और बांग्लादेश के बीच तीसरे टी-20 मैच को ऑनलाइन कैसे देखें?</b>
      </p>
      <p>भारत बनाम बांग्लादेश तीसरे टी20 मैच की ऑनलाइन स्ट्रीमिंग हॉटस्टार पर उपलब्ध होगी। आप भारत बनाम बांग्लादेश पहले टी20 मैच की लाइव कमेंट्री, स्कोरकार्ड हॉटस्टार पर देख सकते हैं।</p>
      <p><b>भारत:</b> रोहित शर्मा (कप्तान), खलील अहमद, युजवेंद्र चहल, दीपक चाहर, राहुल चाहर, शिखर धवन, शिवम दुबे, श्रेयस अय्यर, मनीष पांडे, कृणाल पंड्या, ऋषभ पंत, लोकेश राहुल, संजू सैमसन, वाशिंगटन सुंदर और शार्दुल ठाकुर।</p>
      <p><b>बांग्लादेश:</b> महमूदुल्लाह रियाद (कप्तान), ताईजुल इस्लाम, मोहम्मद मिथुन, लिटन दास, सौम्य सरकार, नईम शेख, मुशफिकुर रहीम, आफिफ हुसैन, मोसादेक हुसैन सेकत, अमीनुल इस्लाम बिप्लब, अराफात सनी, अबू हिदेर, अल अमीन हुसैन, मुस्तफिजूर रहमान और शफीउल इस्लाम।</p>
    </article>
  </body>
</html>