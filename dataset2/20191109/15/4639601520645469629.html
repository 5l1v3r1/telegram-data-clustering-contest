<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/politics/syriza-oi-dikaiologies-tou-k-salma-einai-asteies/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T15:48:59+00:00"/>
    <meta property="og:title" content="ΣΥΡΙΖΑ: «Οι δικαιολογίες του κ. Σαλμά είναι αστείες»"/>
    <meta property="og:description" content="«Ο πρωθυπουργός δεν μπορεί να σφυρίζει αδιάφορα για την ωμή παρέμβαση βουλευτή του στη Δικαιοσύνη. Οφείλει τώρα να τον αποπέμψει χωρίς υπεκφυγές» αναφέρει, μεταξύ άλλων, ο ΣΥΡΙΖΑ"/>
  </head>
  <body>
    <article>
      <h1>ΣΥΡΙΖΑ: «Οι δικαιολογίες του κ. Σαλμά είναι αστείες»</h1>
      <h2>«Ο πρωθυπουργός δεν μπορεί να σφυρίζει αδιάφορα για την ωμή παρέμβαση βουλευτή του στη Δικαιοσύνη. Οφείλει τώρα να τον αποπέμψει χωρίς υπεκφυγές» αναφέρει, μεταξύ άλλων, ο ΣΥΡΙΖΑ</h2>
      <address><time datetime="2019-11-09T15:48:59+00:00">09 Nov 2019, 15:48</time> by <a rel="author">ΤοΒΗΜΑ Team</a></address>
      <p>Η κυνική παραδοχή του κ. Σαλμά εκθέτει ακόμη περισσότερο την κυβέρνηση και τον κ. Μητσοτάκη, επισημαίνει με νέα ανακοίνωσή του ο ΣΥΡΙΖΑ.</p>
      <p>«Οι δικαιολογίες του κ. Σαλμά είναι αστείες και τις αφήνουμε στην κρίση των δικαστικών λειτουργών και των πολιτών. Κατά πόσο μπορεί δηλαδή ένας πολίτης να απαιτεί κάτι «σε έντονο ύφος» από έναν δικαστή ή εισαγγελέα για εκκρεμή υπόθεσή του. Είναι όμως και αποκαλυπτικές των προθέσεων και της καθεστωτικής νοοτροπίας που έχει η σημερινή κυβέρνηση και η ΝΔ» αναφέρει ο ΣΥΡΙΖΑ, ενώ προσθέτει:</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>«Αυτό που όμως δεν είναι καθόλου αστείο, είναι η αμήχανη σιωπή του κ. Μητσοτάκη. Ο πρωθυπουργός δεν μπορεί να σφυρίζει αδιάφορα για την ωμή παρέμβαση βουλευτή του στη Δικαιοσύνη. Οφείλει τώρα να τον αποπέμψει χωρίς υπεκφυγές».</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>