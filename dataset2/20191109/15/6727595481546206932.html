<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/former-pm-hd-deve-gowda-on-ayodhya-verdict-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T15:44:00+00:00"/>
    <meta property="og:title" content="300-400 വര്‍ഷങ്ങള്‍ക്കുമുമ്പ് ബാബറി മസ്ജിദ് പണിത ആ പാവങ്ങളെ ഓര്‍ത്താണ് വിഷമം: അയോധ്യ വിധിയില്‍ ദേവഗൗഡ"/>
    <meta property="og:description" content="Ayodhya Verdict H. D. Deve Gowda India ബെംഗളൂരു: അയോധ്യ കേസിലെ സുപ്രീം കോടതി വിധിയില്‍ പ്രതികരണവുമായി മുന്‍ പ്രധാനമന്ത്രി എച്ച്.ഡി ദേവഗൗഡ. അയോധ്യാ വിധിയെ സ്വാഗതം ചെയ്യുന്"/>
  </head>
  <body>
    <article>
      <h1>300-400 വര്‍ഷങ്ങള്‍ക്കുമുമ്പ് ബാബറി മസ്ജിദ് പണിത ആ പാവങ്ങളെ ഓര്‍ത്താണ് വിഷമം: അയോധ്യ വിധിയില്‍ ദേവഗൗഡ</h1>
      <address><time datetime="2019-11-09T15:44:00+00:00">09 Nov 2019, 15:44</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: അയോധ്യ കേസിലെ സുപ്രീം കോടതി വിധിയില്‍ പ്രതികരണവുമായി മുന്‍ പ്രധാനമന്ത്രി എച്ച്.ഡി ദേവഗൗഡ. അയോധ്യാ വിധിയെ സ്വാഗതം ചെയ്യുന്നെന്ന് പറഞ്ഞ അദ്ദേഹം തന്റെ വിഷമം 400 വര്‍ഷങ്ങള്‍ക്ക് മുന്‍പ് ബാബ്‌റി മസ്ജിദ് പണിത പാവപ്പെട്ട ആളുകളെ കുറിച്ചോര്‍ത്താണെന്നായിരുന്നു പറഞ്ഞത്.</p>
      <p>” അയോധ്യ ഭൂമി തര്‍ക്ക കേസില്‍ സുപ്രീംകോടതി വിധിയെ സ്വാഗതം ചെയ്യുന്നു. ഇത് ഒരു ബാലന്‍സിംഗ് തീരുമാനമാണ്, അത് ഞാന്‍ സ്വാഗതം ചെയ്യുന്നു. എന്നാല്‍ മുന്നൂറോ നാന്നൂറോ വര്‍ഷങ്ങള്‍ക്കുമുമ്പ് ബാബറി മസ്ജിദ് പണിത പാവപ്പെട്ട ജനതയെ കുറിച്ചോര്‍ത്താണ് എന്റെ വിഷമം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇപ്പോള്‍ പോരാടുന്ന ന്യൂനപക്ഷ സുഹൃത്തുക്കളെ നമുക്ക് കുറ്റപ്പെടുത്താവില്ല. എന്തായിരുന്നു മുന്‍പ് സംഭവിച്ചത്. അത് വലിയൊരു വിഷയം തന്നെയായിരുന്നു.് അതിലേക്ക് പോകാന്‍ ഇപ്പോള്‍ ഞാന്‍ ആഗ്രഹിക്കുന്നില്ല”- ദേവഗൗഡ പറഞ്ഞു.</p>
      <p>അയോധ്യ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹബാദ് ഹൈക്കോടതി വിധി തള്ളിക്കൊണ്ടായിരുന്നു സുപ്രീം കോടതി വിധി.</p>
      <p>തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നും കോടതി പറയുകയായിരുന്നു. ഭൂമി കൈകാര്യം ചെയ്യാനായി പ്രത്യേക ട്രസ്റ്റ് മൂന്നു മാസത്തിനുള്ളില്‍ രൂപീകരിക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കണമെന്നും കോടതി പറഞ്ഞിരുന്നു.</p>
      <p>എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.</p>
      <figure>
        <iframe src="https://www.youtube.com/embed/9OUbs66OduM" width="560" height="315" data-service="Youtube" scrolling="no"/>
      </figure>
    </article>
  </body>
</html>