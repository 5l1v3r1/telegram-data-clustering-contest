<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/mpertomeou-o-valverde-einai-o-idanikos-gia-ti-nea-genia-paikton/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T15:06:34+00:00"/>
    <meta property="og:title" content="Μπερτομέου: «Ο Βαλβέρδε είναι ο ιδανικός για τη νέα γενιά παικτών»"/>
    <meta property="og:description" content="Ο Γιοζέπ Μαρία Μπερτομέου τόνισε σε συνέντευξή του πως για τις επόμενες σεζόν ο Μέσι θα παραμείνει ο ηγέτης της Μπαρτσελόνα, ωστόσο οι «μπλαουγκράνα» προετοιμάζονται για την μετά Μέσι εποχή."/>
  </head>
  <body>
    <article>
      <h1>Μπερτομέου: «Ο Βαλβέρδε είναι ο ιδανικός για τη νέα γενιά παικτών»</h1>
      <h2>Ο Γιοζέπ Μαρία Μπερτομέου τόνισε σε συνέντευξή του πως για τις επόμενες σεζόν ο Μέσι θα παραμείνει ο ηγέτης της Μπαρτσελόνα, ωστόσο οι «μπλαουγκράνα» προετοιμάζονται για την μετά Μέσι εποχή.</h2>
      <address><time datetime="2019-11-09T15:06:34+00:00">09 Nov 2019, 15:06</time> by <a rel="author">ΤοΒΗΜΑ Team</a></address>
      <p>Ο πρόεδρος της Μπαρτσελόνα, Γιοζέπ Μαρία Μπερτομέου, έδωσε συνέντευξη στο Associated Press και προσπάθησε να βάλει τέλος στις φήμες που υπάρχουν για το μέλλον του Ερνέστο Βαλβέρδε στον πάγκο των Καταλανών, αφού τόνισε πως ο Βάσκος είναι ιδανικός για τον πάγκο των «μπλαουγκράνα».</p>
      <p>«Αυτή την χρονιά φέραμε νεαρούς παίκτες που θα μας βοηθήσουν. Πιστεύουμε ότι ο Βαλβέρδε είναι ο ιδανικός προπονητής για να καθοδηγήσει αυτή τη γενιά παικτών που ήταν τόσο επιτυχημένη με εκείνη που αποτελείται από πολύ ταλαντούχους παίκτες.</p>
      <p>
        <a href="https://www.in.gr/2019/11/09/politics/diplomatia/kyroseis-kata-tis-tourkias-gia-tin-aoz-epivallei-ee-ti-perilamvanoun/">Κυρώσεις κατά της Τουρκίας για την ΑΟΖ επιβάλλει η ΕΕ – Τι περιλαμβάνουν</a>
      </p>
      <p>Αυτή την χρονιά φέραμε νεαρούς παίκτες που θα μας βοηθήσουν. Πιστεύουμε ότι ο Βαλβέρδε είναι ο ιδανικός προπονητής για να καθοδηγήσει αυτή τη γενιά παικτών που ήταν τόσο επιτυχημένη με εκείνη που αποτελείται από πολύ ταλαντούχους παίκτες», ανέφερε χαρακτηριστικά ο Μπερτομέου.</p>
      <p>Παράλληλα ο Μπερτομέου αναφέρθηκε στην παρουσία του Μέσι στους «μπλαουγκράνα», αναφέροντας πως πρόθεση της διοίκησης είναι να ανανεώσει το συμβόλαιο του Αργεντινού σταρ και μετά το 2021, οπότε και λήγει το τρέχον, και ήδη έχει κατατεθεί πρόταση για επέκταση του συμβολαίου.</p>
      <p>Ωστόσο, ο πρόεδρος των Καταλανών ανέφερε πως ήδη η ομάδα έχει αρχίσει να προετοιμάζεται για την εποχή που θα αποχωρήσει ο Μέσι από την Μπαρτσελόνα, τόσο με αγορές παικτών όσο και με παίκτες που προέρχονται από την ακαδημία της ομάδας, τη Μασία.</p>
      <p>«Δεν έχω αμφιβολίες ότι αφού ο Μέσι σταματήσει την καριέρα του ως ποδοσφαιριστής θα συνεχίσει να είναι συνδεδεμένος με αυτόν τον σύλλογο για όλη του τη ζωή. Το συμβόλαιό του λήγει το 2021.</p>
      <p>Σίγουρα θα είναι επιθυμία όλων των πλευρών να ανανεωθεί για πάντα από τη στιγμή που υπάρχει η αίσθηση της δύναμης και της φιλοδοξίας.</p>
      <p>Προετοιμάζουμε τη μετά Μέσι εποχή. Τις επόμενες δύο με τρεις σεζόν ο ηγέτης μας θα συνεχίσει να είναι ο Μέσι. Αλλά είναι σίγουρο ότι υπάρχουν κι άλλοι νέοι παίκτες που έρχονται.</p>
      <p>Παίκτες που έρχονται από το εξωτερικό, αλλά και ποδοσφαιριστές που βγαίνουν από την ακαδημία της Μασία. Και είμαστε πολύ χαρούμενοι γιατί ετοιμάζουμε την εποχή μετά τον Μέσι».</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>