<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/world/ta-kitrina-gileka-se-parisi-kai-strasvourgo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T15:26:45+00:00"/>
    <meta property="og:title" content="Τα «Κίτρινα γιλέκα» σε Παρίσι και Στρασβούργο"/>
    <meta property="og:description" content="Την ερχόμενη εβδομάδα συμπληρώνεται ένας χρόνος κινητοποιήσεων των «Κίτρινων γιλέκων». Ο απολογισμός έχει ήδη ξεκινήσει ενώ για σήμερα έχουν δοθεί δυο μεγάλα ραντεβού: ένα στο Παρίσι και ένα στο Στρασβούργο"/>
  </head>
  <body>
    <article>
      <h1>Τα «Κίτρινα γιλέκα» σε Παρίσι και Στρασβούργο</h1>
      <h2>Την ερχόμενη εβδομάδα συμπληρώνεται ένας χρόνος κινητοποιήσεων των «Κίτρινων γιλέκων». Ο απολογισμός έχει ήδη ξεκινήσει ενώ για σήμερα έχουν δοθεί δυο μεγάλα ραντεβού: ένα στο Παρίσι και ένα στο Στρασβούργο</h2>
      <address><time datetime="2019-11-09T15:26:45+00:00">09 Nov 2019, 15:26</time> by <a rel="author">ΤοΒΗΜΑ Team</a></address>
      <p>Σήμερα, είναι η πράξη 52 για τα «Κίτρινα γιλέκα» που συνεχίζουν πεισματικά το σίριαλ της διαμαρτυρίας, λίγες μέρες πριν από την πρώτη επέτειο του κινήματός τους το ερχόμενο Σάββατο.</p>
      <figure>
        <img src="https://www.tovima.gr/wp-content/uploads/2019/11/09/Banner-450x36.jpg"/>
      </figure>
      <p>Παρά τον μειωμένο αριθμό τους ένας σκληρός πυρήνας κρατάει ζωντανό το κίνημα και σήμερα έχουν δοθεί δύο μεγάλα ραντεβού: στο Παρίσι και το Στρασβούργο.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Στην πρωτεύουσα δύο είναι οι πορείες που ξεκίνησαν με διαδρομές στο βόρειο και ανατολικό Παρίσι. «Απέναντι σε μια κυβέρνηση που αγνοεί τα αιτήματά μας, κλείσε την τηλεόραση και φόρεσε το γιλέκο για την τιμή των εργαζόμενων και ας μη το θέλει ο Μακρόν», είναι ένα από τα βασικά συνθήματα.</p>
      <p>Στο Στρασβούργο οι οργανωτές έχουν στείλει μήνυμα συμμετοχής προς όλη την περιοχή της Αλσατίας.</p>
      <p>
        <b>Ο πρώτος απολογισμός</b>
      </p>
      <figure>
        <img src="https://www.dw.com/image/48037907_404.jpg"/>
      </figure>
      <p>Συγκέντρωση των «κίτρινων γιλέκων» στις 23.03.2019</p>
      <p>Παραμονές της επετείου και ήδη καταγράφεται ένας πρώτος απολογισμός από τις πολύμηνες συγκρούσεις σε όλη τη χώρα : 10.000 συλλήψεις, 3.100 καταδίκες εκ των οποίων 400 κατέληξαν σε φυλάκιση, νούμερα πρωτοφανή για ένα κίνημα κοινωνικού χαρακτήρα.</p>
      <p>Εν τω μεταξύ η Εισαγγελία ανακοίνωσε την Πέμπτη με δελτίο Τύπου, ότι δύο αστυνομικοί θα προσαχθούν  στο ποινικό δικαστήριο για να απολογηθούν για άσκηση βίας εναντίον των «κίτρινων γιλέκων». Ο ένας γιατί χαστούκισε διαδηλωτή και ο άλλος γιατί πέταξε βαριά πέτρα προς το πλήθος.</p>
      <p>Πρόκειται για επεισόδια της περασμένης πρωτομαγιάς … Προφανώς χρειάσθηκε χρόνος για τη δικαιοσύνη αυτή τη φορά, και από  τη σύγκριση για την ταχύτητα εκδίκασης των δικών τους υποθέσεων τα «κίτρινα γιλέκα» κρατούν μια ακόμα πικρή γεύση δυσαρέσκειας.</p>
      <p>
        <b>Ολυμπία Τσίπηρα, Παρίσι</b>
      </p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>