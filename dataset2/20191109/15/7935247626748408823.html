<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kizilay-yonetimi-kan-bagisladi-214644h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T15:03:32+00:00"/>
    <meta property="og:title" content="Kızılay yönetimi kan bağışladı"/>
    <meta property="og:description" content="Türk Kızılay Bursa Şube Başkanı Davut Gürkan ve yönetimi ile Türk Kızılay Bursa Kadın Kolları Başkanı Ünsal Barutcu ve yönetimi, dün kan bağışı yaptı."/>
  </head>
  <body>
    <article>
      <h1>Kızılay yönetimi kan bağışladı</h1>
      <h2>Türk Kızılay Bursa Şube Başkanı Davut Gürkan ve yönetimi ile Türk Kızılay Bursa Kadın Kolları Başkanı Ünsal Barutcu ve yönetimi, dün kan bağışı yaptı.</h2>
      <address>
        <time datetime="2019-11-09T15:03:32+00:00">09 Nov 2019, 15:03</time>
      </address>
      <p>Bursa Kan Bağışı Merkezi'nde dün gerçekleşen organizasyonda kan bağışının önemine dikkati çeken Gürkan, Türk Kızılay Bursa Şubesi olarak bu alanda da bağışçıların destekleri ile örnek işlere imza attıklarını söyledi. Gürkan, bağışlanan her kanın umut olduğunu belirterek, süreklilik arz eden kan ihtiyacının karşılanabilmesi için tüm ekiplerinin özveriyle çalıştıklarını vurguladı. Gürkan, halkın ve kurumların desteğiyle bu anlamda önemli bir farkındalık oluşturulacağını da ifade etti.</p>
      <p>
        <b>HER BAĞIŞ, UMUT DEMEK...</b>
      </p>
      <p>Kan ihtiyacının tedariğinde en büyük kaynağın Türk Kızılay olduğuna işaret eden Gürkan, ‘‘Acil durumlarda hayat kurtaran bu ihtiyacın giderilmesi adına çalışan, bağışta bulunan herkese teşekkür ediyorum. Bağışlanan her kan, umut demektir. Bir gün hepimize lazım olabileceği bilinciyle herkesi kan bağışı yapmaya davet ediyorum'' diye konuştu.</p>
    </article>
  </body>
</html>