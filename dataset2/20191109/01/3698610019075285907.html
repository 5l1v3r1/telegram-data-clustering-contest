<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-mikolayevi-vikrili-chinovnikiv-oblavtodoru-v-privlasnenni-derzhavnih-koshtiv-329044_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T01:27:00+00:00"/>
    <meta property="og:title" content="У Миколаєві викрили чиновників облавтодору в привласненні державних коштів"/>
    <meta property="og:description" content="Чиновників підозрюють у привласненні трьох мільйонів держкоштів."/>
  </head>
  <body>
    <article>
      <h1>У Миколаєві викрили чиновників облавтодору в привласненні державних коштів</h1>
      <h2>Чиновників підозрюють у привласненні трьох мільйонів держкоштів.</h2>
      <address>
        <time datetime="2019-11-09T01:27:00+00:00">09 Nov 2019, 01:27</time>
      </address>
      <p>Співробітники Служби безпеки України <b><a href="https://dt.ua/UKRAINE/nabu-na-habari-90-tis-zatrimalo-golovu-sluzhbi-avtodorig-mikolayivschini-323240_.html">викрили чиновників автомобільних доріг</a></b> Миколаївської області та місцевого облавтодору на присвоєння майже 3 млн гривень, виділених на ремонт доріг в регіоні. Про це повідомляє прес-служба СБУ.</p>
      <p>Правоохоронці повідомили, що в 2019 році чиновники уклали угоди з комерційними структурами на здійснення дорожніх робіт на суму 12 мільйонів гривень.</p>
      <p>"В актах виконаних робіт посадові особи "затвердили" завідомо неправдиві відомості про кількість задіяної на об'єктах техніки та робітників. Це дозволило зловмисникам привласнити майже 3 млн гривень державних коштів", - йдеться в повідомленні.</p>
      <p>Слідчі розпочали кримінальне провадження за ст 191 Кримінального кодексу України (привласнення, розтрата майна або заволодіння ним шляхом зловживання службовим становищем).</p>
      <p>"Продовжується досудове слідство для притягнення до відповідальності всіх осіб, причетних до присвоєння державних коштів", - підсумували у відомстві.</p>
      <p>У вересні 2019 року <a href="https://dt.ua/UKRAINE/nabu-na-habari-90-tis-zatrimalo-golovu-sluzhbi-avtodorig-mikolayivschini-323240_.html"><b>НАБУ затримало на хабарі</b> </a>керівника Служби автодоріг Миколаївської області під час отримання 90 тисяч доларів.</p>
      <p>Раніше повідомлялося про те, що в Запоріжжі уряд Гончарука обіцяє <b><a href="https://dt.ua/ECONOMICS/mist-u-zaporizhzhi-povnistyu-zroblyat-za-2-3-roki-radnik-prem-yera-yuriy-golik-328935_.html">добудувати міст на Хортицю</a></b>, який будується вже 16 років.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>