<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/yaponskiy-aeroport-buv-zakritiy-cherez-bezpilotnik-638803.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T01:57:50+00:00"/>
    <meta property="og:title" content="Японський аеропорт був закритий через безпілотник"/>
    <meta property="og:description" content="Це вже другий випадок за тиждень"/>
  </head>
  <body>
    <article>
      <h1>Японський аеропорт був закритий через безпілотник</h1>
      <address>
        <time datetime="2019-11-09T01:57:50+00:00">09 Nov 2019, 01:57</time>
      </address>
      <h4>Це вже другий випадок за тиждень</h4>
      <p>Злітно-посадкова смуга японського аеропорту Кансай була закрита через появу невпізнаного безпілотника.</p>
      <p>Агентство <a href="https://www.kyodonews.jp/english/">Kyodo</a> зазначає, що це вже другий подібний випадок за тиждень.</p>
      <p>7 листопада адміністрація аеропорту була також змушена закрити смугу через дрон, в результаті чого було перенесено 30 рейсів.</p>
      <p>Зараз служба безпеки аеропорту спільно з поліцією аналізує записи з камер відеоспостереження. Фахівці намагаються визначити траєкторію руху безпілотника і його приналежність.</p>
      <p>Влада також оголосила про посилення заходів безпеки в районі аеропорту Кансай.</p>
      <p>Відзначимо, що цей аеропорт є третім за обсягами перевезень в Японії після токійських Ханеда і Наріта. Щорічно ним користуються близько 28 мільйонів пасажирів.</p>
      <p>До слова, «Мотор Січ» анонсувала відкриття з 1 вересня <a href="https://glavcom.ua/economics/finances/motor-sich-bude-litati-z-dnipra-do-bolgariji-ta-bilorusi-613873.html">двох міжнародних рейсів з Дніпра в Мінськ і Бургас.</a></p>
      <p>До слова, українські авіакомпанії виконали без затримок 86,2% з 5122 рейсів з аеропортів України у вересні 2019 року, тоді як у іноземних авіаперевізників показник склав 83,9% при кількості вильотів 3251. </p>
      <p>Серед українських авіакомпаній <a href="https://glavcom.ua/economics/finances/skyup-u-veresni-vpershe-viperediv-mau-u-reytingu-punktualnosti-aviakompaniy-634111.html">найбільш пунктуальною у вересні 2019 року з результатом 95,8% стала «Мотор Січ»</a>, друге місце посіла «Роза Вітрів» з показником 93,8%, а замкнула трійку лідерів YanAir, що виконала без затримок 91,1% рейсів .</p>
    </article>
  </body>
</html>