<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/milosevic-i-problemi-sa-letovima-pomisljam-da-nam-neko-ovo-namerno-radi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T17:12:49+00:00"/>
    <meta property="og:title" content="Milošević i problemi sa letovima: Pomišljam da nam neko ovo namerno radi"/>
    <meta property="og:description" content="Trener Partizana Savo Milošević istakao je da su njegovi igrači umorni nakon dugog puta iz Mančestera, uoči sutrašnjeg duela Linglong Super lige Sribje sa Inđijom. Ekspedicija Partizana pristigla je u Beograd gde će sutra ugostiti Inđiju u 16. kolu domaćeg šampionata, a trener crno-belih Savo Milošević istakao je koliko naporan put su on i njegov […]"/>
  </head>
  <body>
    <article>
      <h1>Milošević i problemi sa letovima: Pomišljam da nam neko ovo namerno radi</h1>
      <address><time datetime="2019-11-09T17:12:49+00:00">09 Nov 2019, 17:12</time> by <a rel="author">Nemanja</a></address>
      <p>Trener Partizana Savo Milošević istakao je da su njegovi igrači umorni nakon dugog puta iz Mančestera, uoči sutrašnjeg duela Linglong Super lige Sribje sa Inđijom.</p>
      <p>Ekspedicija Partizana pristigla je u Beograd gde će sutra ugostiti Inđiju u 16. kolu domaćeg šampionata, a trener crno-belih Savo Milošević istakao je koliko naporan put su on i njegov tim imali.</p>
      <p>– <b>Imali smo ponovo izuzetno težak povratak iz Mančestera, gde smo proveli celu noć na aerodromu, i to se već drugi put dešava da ne dobijamo dozvolu od Aerodroma Beograd da sletimo u normalno vreme</b> – kazao je Milošević.</p>
      <p>Trener Partizana veruje da postoji mogućnost da to neko namerno radi njegovom klubu.</p>
      <p>– <b>Razmišljam o raznim stvarima, žao mi je što ovo moram da kažem ali… Kada igrači posle pražnjena na meču provedu još noć na aerodoromu, što je dupli umor. Ako u mesec i po dana se desi da Aerodrom Beograd nama dva puta ne dozvoli da sletimo, onda mogu samo da pomislim da to neko radi namerno. Ako je tako onda neka im je na čast – </b>izjavio je Milošević.</p>
      <p>Dobra stvar po Partizan je što igraju utakmicu kod kuće posle ovog puta, ali Milošević je rekao da je njegova ekipa veoma umorna.</p>
      <p>– <b>Dobro je da se ova priča sa Mančesterom završila, jedva sam čekao da se završi iz psiholoških razloga da se posvetimo našij ligi i onome što je realnije. Čeka nas nova teška utakmica, igrači su jako teškom fizičkom stanju videćemo koliko ćemo moći da ih oporavimo. Uvek nam je teško posle ovih evorpskih utakmica, ali ćemo morati da nađemo snagu da odigramo – </b>rekao je Milošević.</p>
      <p>Meč između Partizana i Inđije je na programu sutra od 16.30 sati na stadionu u Humskoj.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/tri-jake-provere-i-partizanova-egzotika-pred-prolecni-deo-sezone/"/>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
        <a href="https://www.sportskacentrala.com/2019/11/08/protiv-partizana-do-novog-klupskog-rekorda/"/>
        <a href="https://www.sportskacentrala.com/2019/11/08/poruka-iz-kazahstana-jos-uvek-je-aktuelan-moj-dolazak-u-partizan/"/>
        <a href="https://www.sportskacentrala.com/2019/11/08/milosevic-bez-zamerki-dva-poklon-gola/"/>
        <a href="https://www.sportskacentrala.com/2019/11/07/partizan-bezopasan-na-old-trafordu-ostala-samo-jedna-racunica-za-evropsko-prolece/"/>
        <a href="https://www.sportskacentrala.com/2019/11/07/live-mancester-junajted-partizan/"/>
        <a href="https://www.sportskacentrala.com/2019/11/07/sastavi-iz-mancestera-zdjelar-i-scekic-od-prvog-minuta-marsijal-i-rasford-napadaju-partizan/"/>
        <a href="https://www.sportskacentrala.com/2019/11/07/lose-vesti-za-partizan-iz-kazahstana-video/"/>
      </related>
    </article>
  </body>
</html>