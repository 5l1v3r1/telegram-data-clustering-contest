<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231485/"/>
    <meta property="og:site_name" content="Українська правда"/>
    <meta property="article:published_time" content="2019-11-09T17:01:28+00:00"/>
    <meta property="og:title" content="Посадовець Білого дому каже, що посол США в ЄС тиснув на Україну"/>
    <meta property="og:description" content="Посадовець Ради національної безпеки Білого дому заявив, що чув, як посол США в Європейському Союзі явно вимагав від українських чиновників розслідувати діяльність Джо Байдена та його сина."/>
  </head>
  <body>
    <article>
      <h1>Посадовець Білого дому каже, що посол США в ЄС тиснув на Україну</h1>
      <address>
        <time datetime="2019-11-09T17:01:28+00:00">09 Nov 2019, 17:01</time>
      </address>
      <p>Посадовець Ради національної безпеки Білого дому заявив, що чув, як посол США в Європейському Союзі явно вимагав від українських чиновників розслідувати діяльність Джо Байдена та його сина.</p>
      <p>Про це йдеться в стенограмі, опублікованій в п'ятницю демократами, що ведуть розслідування імпічменту президента Дональда Трампа, повідомляє "<a href="https://www.eurointegration.com.ua/news/2019/11/9/7102850/">Європейська правда</a>" з посиланням на <a href="https://www.reuters.com/">Reuters</a>.</p>
      <p>Александр Віндман, підполковник армії США та експерт з питань України в Раді нацбезпеки, заявив, що на засіданні 10 липня в Білому домі посол Гордон Сондленд дав зрозуміти, що розслідування стосовно Байденів та української газової компанії "Бурізма" мають бути розпочаті президентом України Володимиром Зеленським для зустрічі в Овального офісі з Трампом.</p>
      <p>"Він щось закликав, закликав до розслідування, якого не існувало щодо Байденів та "Бурізми", - сказав Віндман, додавши, що "це було явним".</p>
      <p>"Неоднозначності не було", - запевнив Віндман.</p>
      <p>"Йшлося про зустріч у Білому домі", - сказав він. "Він вимагав від нього ... виконати цю особливу умову".</p>
      <p>Віндман заявив законодавцям, що вважає, що зв’язки між США та Україною були пошкоджені діями адміністрації.</p>
      <p>"Це знижує рішучість США підтримувати Україну і, безумовно, ставить питання про те, чи насправді вони мають підтримку США", - сказав він.</p>
      <p>Наступного тижня мають початися перші відкриті слухання у справі імпічменту Трампа.</p>
    </article>
  </body>
</html>