<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=64&amp;docID=327682&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-09T17:11:00+00:00"/>
    <meta property="og:title" content="קלינגר: &quot;3 ימים עסקתי בלהרים את השחקנים&quot;"/>
    <meta property="og:description" content="מאמן הפועל סימן וי ראשון: ''קשה לבנות דברים בלי נשמה''"/>
  </head>
  <body>
    <article>
      <h1>קלינגר: "3 ימים עסקתי בלהרים את השחקנים"</h1>
      <h2>מאמן הפועל סימן וי ראשון: "קשה לבנות דברים בלי נשמה"</h2>
      <address><time datetime="2019-11-09T17:11:00+00:00">09 Nov 2019, 17:11</time> by <a rel="author">מערכת אתר ערוץ הספורט</a></address>
      <p>הזעזוע עבד. הפועל תל אביב השיגה הערב (שבת) ניצחון ליגה שני העונה, כשגברה 0:1 על עירוני קריית שמונה. דמבה קמארה כבש את השער המכריע בפנדל בדקה ה-15, בזמן שבצד השני יואב ג'ראפי הציל פנדל של קיליאן שרידאן בדרך לשלוש נקודות בבכורה של ניר קלינגר על הקווים.</p>
      <p>"זה לא שלא משנה הדרך, אבל בהתחשב במצב, בדמויות ובאילתורים אני חושב שאת המטרה הראשונה שלא הייתה קשורה לכדורגל שובה עין השגנו", אמר<b> קלינגר</b> בסיום. "בשלושה ימים התעסקתי רק באיך להרים את השחקנים. הם צריכים לקבל קרדיט גדול מאוד. זה מגרש קשה מול קבוצה קשה ובעיצונה של תקופה קשה. אנשים פה נתנו עבודה - שאפו".</p>
      <p>"זה תהליך, אי אפשר לבנות דברים מקצועיים בלי נשמה על הדשא, לקס סחב 80 דקות עם דלקת חריפה בשרירי הבטן, אלו דברים בסיסיים שצריך להכניס בהפועל. אנחנו צריכים להשתפר מבחינת הכדורגל, יחזרו שחקנים אחרי הפגרה, ונוכל לייצר כדורגל טוב יותר ודברים שאני אוהב. הפגרה באה בזמן? לא יודע, אני לא חסיד של פגרות. אני רוצה ששבוע הבא יהיה משחק".</p>
      <p>המאמן דיבר על חלון ההעברות של ינואר: "מהיום שהגעתי לא דיברתי על חלון ההעברות מילה אחת, כי מי שבהפועל כרגע יצטרך להוביל אותה, בין אם אנחנו רוצים או לא. אז למה לדבר על חלון ההעברות?".</p>
      <figure>
        <img src="https://www.sport5.co.il/Images/trans.gif"/>
        <figcaption>קמארה. לקח אחריות (סוכנות ג'יני)</figcaption>
      </figure>
      <figure>
        <img src="https://www.sport5.co.il/Images/trans.gif"/>
        <figcaption>ג'ראפי. הציל את האדומים (סוכנות ג'יני)</figcaption>
      </figure>
      <figure>
        <img src="https://www.sport5.co.il/Images/trans.gif"/>
        <figcaption>ניצחון שני העונה להפועל (סוכנות ג'יני)</figcaption>
      </figure>
      <p>מאמן המפסידה <b>קובי רפואה</b> אמר: "במחצית ראשונה היינו בסדר גמור, בשנייה לא שיחקנו ולא יצרנו מצבים. מטעות אחת הפועל מטעות הבקיעה. אין הרבה ברירות אלא להמשיך קדימה. אני מנסה לעשות כל מה שאני יכול, לפעמים זה לוקח זמן. עם תוצאות אי אפשר להתווכח. להרים ידיים? זה לא יקרה.</p>
    </article>
  </body>
</html>