<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/yunosha-na-levski-vkara-2-na-vlado-stoyanov-406291.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T17:16:00+00:00"/>
    <meta property="og:title" content="Юноша на Левски вкара 2 на Владо Стоянов"/>
    <meta property="og:description" content="Вратарят се завърна след 1000 дни принудителна почивка заради контузия"/>
  </head>
  <body>
    <article>
      <h1>Юноша на Левски вкара 2 на Владо Стоянов</h1>
      <address><time datetime="2019-11-09T17:16:00+00:00">09 Nov 2019, 17:16</time> by <a rel="author">Пламен Вълков</a></address>
      <p>Вратарят на Лудогорец Владислав Стоянов се завърна на заления терен.Стражът на шампионите взе участие в мача на втория тим срещу Хебър във Втора лига. Стоянов премина през изключително тежък период в кариерата си. В последните две години и осем месеца вратарят се възстановяваше от тежка травма в коляното. Стоянов претърпя множество операции, но в крайна сметка успя отново да се завърне. Стражът записа пълни 90 минути игра при поражението на Лудогорец 2 от Хебър в Разград. Завръщането му обаче не завърши с победа за неговия тим, а напротив. Хебър спечели с 3:0. Два гола вкара юношата на Левски Тодор Чаворски (73, 83). Той удари и греда, а също така направи и асистенция за третото попадение, което бе дело на Димитър Везалов (90). От началото на сезона Чаворски е вкарал вече 6, като на първите 3 отбора в класирането се е разписал по веднъж. Тодор има и едно попадение за Купата. Победата изведе Хебър на 8-ото място в класирането с 20 т, а Лудогорец II е при изпадащите с 12.</p>
    </article>
  </body>
</html>