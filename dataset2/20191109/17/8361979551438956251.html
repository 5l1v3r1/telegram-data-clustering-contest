<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zaderzhanie-ukrainca-v-polshe-avakov-novosti-ukrainy-50052593.html"/>
    <meta property="og:site_name" content="НВ"/>
    <meta property="article:published_time" content="2019-11-09T17:07:00+00:00"/>
    <meta property="og:title" content="Аваков назвав причину затримання ветерана АТО в Польщі за запитом РФ"/>
    <meta property="og:description" content="Міністр внутрішніх справ України Арсен Аваков заявив, що РФ використовує Інтерпол для політичних переслідувань українців."/>
  </head>
  <body>
    <article>
      <h1>Аваков назвав причину затримання ветерана АТО в Польщі за запитом РФ</h1>
      <h2>Міністр внутрішніх справ України Арсен Аваков заявив, що РФ використовує Інтерпол для політичних переслідувань українців.</h2>
      <address>
        <time datetime="2019-11-09T17:07:00+00:00">09 Nov 2019, 17:07</time>
      </address>
      <p>Про це <a href="https://mvs.gov.ua/ua/news/25880_Arsen_Avakov_RF_vchergove_vikoristala_instrumenti_Interpolu_dlya_politichnih_peresliduvan_gromadyan_Ukraini.htm">повідомляє</a> прес-служба МВС.</p>
      <p>«РФ звинувачує нашого громадянина в тому, що він нібито в 1994—2000 роках брав участь у складі озброєного формування в бойових зіткненнях з федеральними силами на території Чечні. Внаслідок цього загинули і важко травмовані кілька російських військовослужбовців», — повідомив Аваков, додавши, що підставою для затримання стало опубліковане РФ в інформаційній системі Інтерполу орієнтування про розшук Мазура з метою його арешту і подальшої екстрадиції до Росії.</p>
      <p>Аваков зазначив, що МВС України «негайно привернуло увагу Генерального секретаріату Інтерполу на чергову спробу РФ неправомірно використовувати канали та інструменти Інтерполу для політично мотивованих переслідувань громадян України, а також компетентних органів Польської Республіки до факту грубого порушення росіянами статуту і правил Інтерполу, а також інших норм міжнародного законодавства».</p>
      <p>Нагадаємо, 9 листопада <a href="https://nv.ua/ukr/world/geopolitics/v-polshchi-zatrimali-ukrajinskogo-aktivista-novini-ukrajini-50052583.html">Мазура затримали на прикордонному пункті Дорогуськ в Польщі</a>. Питання екстрадиції українця Мазура в Росію <a href="https://nv.ua/world/geopolitics/v-polshe-zaderzhali-ukrainca-chto-izvestno-novosti-ukrainy-50052590.html?preview">буде вирішувати польська сторона.</a></p>
    </article>
  </body>
</html>