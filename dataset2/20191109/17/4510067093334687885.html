<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/plimbare-fatala-o-biciclista-a-murit-intr-un-accident-in-salonta-152676.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-09T17:43:00+00:00"/>
    <meta property="og:title" content="Plimbare fatală: O biciclistă a murit într-un accident în Salonta"/>
    <meta property="og:description" content="O bihoreancă în vârstă de 48 de ani a murit, vineri, într-un accident rutier petrecut în Salonta. Potrivit poliţiştilor, aflată pe o bicicletă, femeia 'a pătruns de pe pista pentru biciclete pe partea carosabilă fără să se asigure'. Biciclista a fost lovită de o maşină Peugeot, condusă de un tânăr din Tulca."/>
  </head>
  <body>
    <article>
      <h1>Plimbare fatală: O biciclistă a murit într-un accident în Salonta</h1>
      <address><time datetime="2019-11-09T17:43:00+00:00">09 Nov 2019, 17:43</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <figure>
        <img src="https://cdn.ebihoreanul.ro/static/gallery_big/01accidentbiciclistasalonta09112019bun.jpg"/>
      </figure>
      <p>O bihoreancă în vârstă de 48 de ani a murit, vineri, într-un accident rutier petrecut în Salonta. Potrivit poliţiştilor, aflată pe o bicicletă, femeia "a pătruns de pe pista pentru biciclete pe partea carosabilă fără să se asigure". Biciclista a fost lovită de o maşină Peugeot, condusă de un tânăr din Tulca.</p>
      <p>"La 8 noiembrie, ora 15.25, în municipiul Salonta, un bărbat de 27 de ani din Tulca, în timp ce conducea un autoturism pe strada Regele Ferdinand înspre DN79, a acroşat o femeie de 48 de ani din Salonta care a pătruns de pe pista pentru biciclete pe partea carosabilă fără să se asigure. În urma accidentului rutier, din nefericire, biciclista a suferit leziuni care i-au provocat decesul", a precizat, la solicitarea <b>BIHOREANULUI</b>, comisarul-şef Alina Fărcuţa, purtătorul de cuvânt al IPJ Bihor.</p>
      <p>Poliţiştii Biroului Rutier Salonta continuă cercetările pentru stabilirea cauzelor şi împrejurărilor producerii accidentului rutier.</p>
    </article>
  </body>
</html>