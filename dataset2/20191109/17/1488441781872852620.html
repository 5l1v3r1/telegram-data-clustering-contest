<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/09/honor-v30-europa-rumor-680012/"/>
    <meta property="og:site_name" content="AndroidWorld"/>
    <meta property="article:published_time" content="2019-11-09T17:18:21+00:00"/>
    <meta property="og:title" content="Honor V30 e il suo super comparto fotografico strizzano l’occhio all’Europa (foto)"/>
    <meta property="og:description" content="Dopo le difficoltà che Huawei sta fronteggiando sul mercato internazionale a causa della rinuncia forzata alle Google App – con la..."/>
  </head>
  <body>
    <article>
      <h1>Honor V30 e il suo super comparto fotografico strizzano l’occhio all’Europa (foto)</h1>
      <address><time datetime="2019-11-09T17:18:21+00:00">09 Nov 2019, 17:18</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Dopo le difficoltà che <a href="https://www.androidworld.it/tag/huawei/">Huawei</a> sta fronteggiando sul mercato internazionale a causa della rinuncia forzata alle Google App – con la serie Mate 30 a farne le spese nel modo più conclamato – la pista che portava allo sbarco europeo dei futuri <b>Honor V30</b> (o <a href="https://www.androidworld.it/2019/10/09/honor-ribattezza-la-serie-v-vista-dellarrivo-v30v30-pro-primi-smartphone-kirin-990-5g-670337/">Vera 30</a>) si era raffreddata. Un po’ a sorpresa invece, i prossimi smartphone top di gamma di Honor <b>potrebbero arrivare anche nel Vecchio Continente</b>, puntando tutto sul comparto fotografico.</p>
      <p>E sono proprio dei marchi depositati presso l’EUIPO (<i>European Union Intellectual Property Office</i>) a lasciar intendere che qualcosa stia bollendo in pentola. In particolare, ci riferiamo a <b>Cine-Lens</b> e <b>Camera Matrix</b>, funzionalità <b>fotografiche</b> accostate in passato ai Mate 30, ma poi di fatto non concretizzatesi. Ora però la musica starebbe per cambiare e potrebbero tornare<i> in auge</i> proprio in occasione del lancio della serie Honor V30.</p>
      <p>Al momento, non è chiaro a cosa facciamo davvero riferimento queste funzionalità, tuttavia si vocifera che gli Honor V30 vanteranno<b> almeno un sensore da ben 60 megapixel</b>, capace di funzioni speciali. Staremo a vedere se queste indiscrezioni troveranno seguito e se davvero Honor deciderà di bussare alla porta dell’Europa con i suoi nuovi top di gamma.</p>
      <p>Fonte: <a href="https://www.gsmarena.com/the_honor_v30_might_be_coming_to_europe-news-40026.php">GSM Arena</a></p>
    </article>
  </body>
</html>