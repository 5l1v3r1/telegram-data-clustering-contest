<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-iit-madras-student-hangs-self-in-hostel-room-in-chennai-2841000.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T17:58:44+00:00"/>
    <meta property="og:title" content="इंटरनल एग्जाम में मिला कम अंक, IIT मद्रास की छात्रा ने दी जान"/>
    <meta property="og:description" content="भारतीय प्रौद्योगिकी संस्थान (IIT) मद्रास की 19 साल की एक छात्रा ने चेन्नेई स्थिति छात्रावास के कमरे में आत्महत्या कर ली है। पुलिस ने शनिवार को इस घटना की जानकारी दी। घटना को लेकर पुलिस को संदेह है कि..."/>
  </head>
  <body>
    <article>
      <h1>इंटरनल एग्जाम में मिला कम अंक, IIT मद्रास की छात्रा ने दी जान</h1>
      <address><time datetime="2019-11-09T17:58:44+00:00">09 Nov 2019, 17:58</time> by <a rel="author">एम मणिकंदन,चेन्नई</a></address>
      <p>भारतीय प्रौद्योगिकी संस्थान (IIT) मद्रास की 19 साल की एक छात्रा ने चेन्नेई स्थिति छात्रावास के कमरे में आत्महत्या कर ली है। पुलिस ने शनिवार को इस घटना की जानकारी दी। घटना को लेकर पुलिस को संदेह है कि फातिमा लतीफ जो कि प्रथम वर्ष की छात्रा थी, ने इंटरनल परीक्षा में कम नंबर आने के बाद यह कदम उठाया है।</p>
      <p>छात्रा केरल की कोल्लम की रहने वाली थी। फातिम आईआईटी मद्रास कैंपस की सरयू छात्रावास की 346 कमरा नंबर में रह रही थी। पुलिस सूत्रों की माने तो शनिवार को फातिमा का कमरा 11.30 बजे तक बंद था। जब उसके दोस्तों ने दरवाजा खोला, तो फातिमा को पंखे से लटका पाया गया था। जांच अधिकारी ने कहा कि फातिमा की मां सजीथा लतीफ शुक्रवार सुबह अपनी बेटी को फोन कर रही थी लेकिन कोई जवाब नहीं मिला।</p>
      <p>पुलिस अधिकारी ने हिन्दुस्तान टाइम्स से बात करते हुए कहा कि यह पहली बार था जब फातिमा हॉस्टर में अपने परिवार से दूर रह रही थी। पुलिस की माने तो फातिमा बहुत पारिवारिक थी। साथ में उसने हाल ही में इंटरनल परीक्षा में कम नंबर हासिल की थी।</p>
      <p>पुलिस का कहना है कि आत्महत्या के पीछे यह एक वजह हो सकती है कि नंबर कम आने की वजह से फातिमा ने यह कदम उठाया हो। फिलहाल इस मामले में कोट्टुरपुरम पुलिस ने एक मामला दर्ज किया और फातिमा के शव को पोस्टमार्टम के लिए सरकारी अस्पताल भेज दिया है।</p>
    </article>
  </body>
</html>