<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188329/Dure-auto-in-beslag-genomen-bij-ondermijningsactie"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-09T17:22:20+00:00"/>
    <meta property="og:title" content="Dure auto in beslag genomen bij ondermijningsactie"/>
    <meta property="og:description" content="Bij een ondermijningsactie van de politie in Schiedam is vrijdag een auto ter waarde van 69 duizend euro in beslag genomen. Ook is er zo'n 27 duizend euro aan openstaande belastingschulden geïnd."/>
  </head>
  <body>
    <article>
      <h1>Dure auto in beslag genomen bij ondermijningsactie</h1>
      <address>
        <time datetime="2019-11-09T17:22:20+00:00">09 Nov 2019, 17:22</time>
      </address>
      <h4>Bij een ondermijningsactie van de politie in Schiedam is vrijdag een auto ter waarde van 69 duizend euro in beslag genomen. Ook is er zo'n 27 duizend euro aan openstaande belastingschulden geïnd.</h4>
      <p>In totaal werden honderd voertuigen gecontroleerd. Tien auto's zijn in beslag genomen vanwege openstaande schulden, waaronder een dure Mercedes.</p>
      <p>Een persoon legde in één keer 4.460 euro in contanten neer, om zijn openstaande belastingschuld te betalen. Verder is er één persoon aangehouden voor het rijden onder invloed van drugs en kreeg een ander een proces-verbaal voor het rijden zonder rijbewijs.</p>
      <p>Ook is een aantal horecabedrijven en woningen bezocht in verband met het ondermijningsonderzoek.</p>
      <p>Ondermijning is de vermenging van de criminele onderwereld met de bovenwereld. De politie houdt, in samenwerking met bijvoorbeeld de gemeente en de belastingdienst, vaker acties tegen ondermijning.</p>
    </article>
  </body>
</html>