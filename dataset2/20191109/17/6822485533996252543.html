<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818142.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T17:10:00+00:00"/>
    <meta property="og:title" content="امکان دریافت رمز دوم پویا فراهم شد"/>
    <meta property="og:description" content="به گزارش الف، بانک مرکزی در اطلاعیه‌ای مهم اعلام کرد: انجام تراکنش‌های بانکی و پرداخت از ابتدای دی‌ماه، فقط با رمز دوم پویا امکان‌پذیر خواهد بود و مردم به‌ منظور دریافت رمز و تایید شماره تلفن همراه خود، به بانک‌ها مراجعه کنند."/>
  </head>
  <body>
    <article>
      <h1>امکان دریافت رمز دوم پویا فراهم شد</h1>
      <address>
        <time datetime="2019-11-09T17:10:00+00:00">09 Nov 2019, 17:10</time>
      </address>
      <p>بانک مرکزی در اطلاعیه‌ای مهم اعلام کرد: انجام تراکنش‌های بانکی و پرداخت از ابتدای دی‌ماه، فقط با رمز دوم پویا امکان‌پذیر خواهد بود.</p>
      <p>به گزارش الف، بانک مرکزی در اطلاعیه‌ای مهم اعلام کرد: انجام تراکنش‌های بانکی و پرداخت از ابتدای دی‌ماه، فقط با رمز دوم پویا امکان‌پذیر خواهد بود و مردم به‌ منظور دریافت رمز و تایید شماره تلفن همراه خود، به بانک‌ها مراجعه کنند.</p>
      <p>در این اطلاعیه آمده است: به اطلاع مشتریان محترم شبکه بانکی کشور می‌رساند که بانک‌ها و موسسات اعتباری در راستای ارتقاء سطح امنیت تراکنش‌های بدون حضور کارت در اینترنت، امکان دریافت رمز دوم پویا را فراهم کرده‌اند.</p>
      <p>از آنجایی که انجام تراکنش‌های بانکی و پرداخت از ابتدای دی‌ماه سال جاری صرفا با رمز دوم پویا امکان‌پذیر خواهد بود، خواهشمند است هموطنان عزیز به‌منظور دریافت رمز و تایید شماره تلفن همراه خود به بانک صادرکننده کارت خود مراجعه فرمایند.</p>
      <p>خاطرنشان می‌سازد در راستای پیشگیری از برداشت‌های غیرمجاز در فضای مجازی لازم است صرفاً از درگاه‌های مجاز بانکی و پرداخت استفاده و از ارایه اطلاعات در درگاه‌های مشکوک جدا خودداری شود.</p>
    </article>
  </body>
</html>