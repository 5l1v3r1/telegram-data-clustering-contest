<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425465/to-sabbato-16-noembrioy-ta-arxipolena-sto-dhmotiko-theatro-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T17:30:02+00:00"/>
    <meta property="og:title" content="Το Σάββατο 16 Νοεμβρίου τα «Αρχιπολενά» στο Δημοτικό Θέατρο Ρόδου"/>
    <meta property="og:description" content="Ο Πολιτιστικός Σύλλογος Αρχίπολης Ρόδου &quot;ΑΓΙΟΣ ΜΗΝΑΣ&quot; παρουσιάζει τον ψηφιακό δίσκο με τίτλο τα &quot;ΑΡΧΙΠΟΛΕΝΑ&quot; με παραδοσιακά τραγούδια της Αρχίπολης, ο οποίος συγχρηματοδοτήθηκε από τη Γραμματεία Νησιωτικής Πολιτικής του Υπουργείου Ναυτηλίας."/>
  </head>
  <body>
    <article>
      <h1>Το Σάββατο 16 Νοεμβρίου τα «Αρχιπολενά» στο Δημοτικό Θέατρο Ρόδου</h1>
      <address>
        <time datetime="2019-11-09T17:30:02+00:00">09 Nov 2019, 17:30</time>
      </address>
      <p>
        <b>Ο Πολιτιστικός Σύλλογος Αρχίπολης Ρόδου "ΑΓΙΟΣ ΜΗΝΑΣ" παρουσιάζει τον ψηφιακό δίσκο με τίτλο τα "ΑΡΧΙΠΟΛΕΝΑ" με παραδοσιακά τραγούδια της Αρχίπολης, ο οποίος συγχρηματοδοτήθηκε από τη Γραμματεία Νησιωτικής Πολιτικής του Υπουργείου Ναυτηλίας.</b>
      </p>
      <p>Ο ψηφιακός δίσκος περιέχει τραγούδια του τόπου μας, που με αγάπη και πόνο μας παρέδωσαν οι προγονοί μας για να τα δώσουμε και ‘μεις στα παιδιά μας, διατηρώντας έτσι την ταυτότητα και τον πολιτισμό μας.</p>
      <p>Ο πολιτιστικός σύλλογος Αρχίπολης ''Άγιος Μηνάς'' θεώρησε κατάλληλη τη στιγμή για την καταγραφή-ηχογράφηση των τραγουδιών μας, σε μια περίοδο της ανθρωπότητας που διακινούνται γοργά, άνθρωποι, ιδεολογίες, ήθη, πολιτιστικά αγαθά. Συντοπίτες μας με βιώματα, μνήμες,ταλέντο, καταθέτουν την ψυχή τους για να έχετε στα σπίτια σας αυτόν τον μουσικό θησαυρό.</p>
      <p>Άνθρωποι του μόχθου και της καθημερινότητας, φορείς του Αρχιπολενού τρόπου, διασώζουν ιδιαίτερη ποιητική και μουσική κληρονομιά.</p>
      <p>Πλέον, η Αρχίπολη αποκτά τη θέση της στον πολιτιστικό χάρτη της Ελλάδας ως τόπος γνήσιας και ανόθευτης ζωντανής μουσικής παράδοσης.</p>
      <p>Η παρουσίαση θα πραγματοποιηθεί το Σάββατο 16 Νοεμβρίου στο Δημοτικό Θέατρο Ρόδου στις 19:00.</p>
      <p>Κεντρικός παρουσιαστής θα είναι ο Λαογράφος Μουσικολόγος κύριος Μυλωνάς Χρήστος με Κεντρικούς Ομιλητές τους κυρίους Χατζηθεοδώρου Γεώργιο Καθηγητή Παραδοσιακής Μουσικής, Μιαούλη Αριστείδη Δημοσιογράφο της ΕΡΤ, Διακονικολάου Ιωάννη Δάσκαλο και Συγγραφέα του βιβλίου «Η Αρχίπολης της Ρόδου», Μακρή Αναστάσιο Καθηγητή Γερμανικής Γλώσσας και Βιωματικό Συντελεστή της παραγωγής του ψηφιακού δίσκου.</p>
      <p>Στον προθάλαμο του Δημοτικού Θεάτρου θα λειτουργήσει Έκθεση Φωτογραφίας με θέμα την Αρχίπολη του 20ού αιώνα.</p>
      <p>Για περισσότερες πληροφορίες μπορείτε να απευθυνθείτε στα τηλεφωνα: 6937420358 και 6934980184.</p>
      <figure>
        <img src="https://www.rodiaki.gr/medias/2019/11/08/c233c156a95d69095d76c3877a690866.jpg"/>
      </figure>
    </article>
  </body>
</html>