<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008485-v-minoborony-rasskazali-kogda-nachnut-zakupat-aptechki"/>
    <meta property="og:site_name" content="Главное™"/>
    <meta property="article:published_time" content="2019-11-09T17:13:00+00:00"/>
    <meta property="og:title" content="В Минобороны рассказали, когда начнут закупать аптечки"/>
    <meta property="og:description" content="У зв’язку з появою критичних зауважень на адресу Міністерства оборони України щодо нездійснення закупівель оклюзійних пов’язок для медичних аптечок, Головне військово-медичне управління Збройних Сил України повідомляє наступне: У 2017&amp;ndash..."/>
  </head>
  <body>
    <article>
      <h1>В Минобороны рассказали, когда начнут закупать аптечки</h1>
      <address>
        <time datetime="2019-11-09T17:13:00+00:00">09 Nov 2019, 17:13</time>
      </address>
      <p>У зв’язку з появою критичних зауважень на адресу <a href="http://www.mil.gov.ua/news/2019/11/09/minoboroni-zakupovuvatime-oklyuzijni-povyazki-pislya-zapusku-ih-serijnogo-virobnicztva-medichna-sluzhba-zs-ukraini/">Міністерства оборони України</a> щодо нездійснення закупівель оклюзійних пов’язок для медичних аптечок, Головне військово-медичне управління Збройних Сил України повідомляє наступне:</p>
      <p>У 2017–2019 роках Міністерство оборони України не закуповувало оклюзійні пов’язки через відсутність технічних регламентів виробників на зазначений виріб медичного призначення (відповідно до постанови Кабінету Міністрів України від 02 жовтня 2013р. №753 “Про затвердження Технічного регламенту щодо медичних виробів”). Іншою проблемою була відсутність пропозицій на фармацевтичному ринку України, а також реєстрація цього виробу в Державному реєстрі медичної техніки та виробів медичного призначення.</p>
      <p>На цей час деякими вітчизняними виробниками надано інформаційні листи, де вказано, що серійне виробництво зазначеного медичного виробу планується розпочати наприкінці 2019 – початку 2020 року. Після запуску серійного виробництва оклюзійних торакальних пов’язок, їх закупівля оборонним відомством буде організована у необхідному обсязі, із суворим дотриманням вимог чинного законодавства, яке регулює здійснення державних закупівель.</p>
      <related>
        <h4>Читайте также:</h4>
        <a href="https://glavnoe.ua/news/n357008483-minoborony-obeschaet-polnuju-podderzhku-nabu-v-delah-po-razvorovyvaniju-armii"/>
      </related>
      <p>Разом з тим, варто наголосити, що на сьогоднішній день бойові медики Збройних Сил України під час надання допомоги пораненим використовують аптечки та наплічники держав-членів НАТО, які надані медичній службі країнами-партнерами в якості гуманітарної допомоги. У складі цих аптечок є також і оклюзійні наліпки. Зазначеними засобами, передусім, забезпечуються підрозділи ЗС України, які виконують бойові завдання в районі проведення операції Об’єднаних сил. Крім того, відповідно до нормативних документів Міноборони та Генерального штабу Збройних Сил України, у разі відсутності оклюзійної пов’язки, використовується оболонка індивідуального перев’язувального стерильного пакета.</p>
      <p>Варто додати, що склад загальновійськових індивідуальних медичних аптечок визначено наказами Міністерства охорони здоров’я України та Генерального штабу Збройних Сил України.</p>
      <related>
        <h4>Читайте также:</h4>
        <a href="https://glavnoe.ua/news/n357008431-pravoohraniteli-zaderzhali-voennogo-za-sistematicheskuju-prodazhu-kradenogo-topliva"/>
      </related>
    </article>
  </body>
</html>