<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639054/%D9%81%D8%A7%D8%B7%D9%85%D9%87-%DA%AF%D9%88%D8%AF%D8%B1%D8%B2%DB%8C-%D8%AF%D8%A8%DB%8C%D8%B1-%DB%8C%DA%A9-%D8%B1%D9%88%DB%8C%D8%AF%D8%A7%D8%AF-%D8%B3%DB%8C%D9%86%D9%85%D8%A7%DB%8C%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T17:21:00+00:00"/>
    <meta property="og:title" content="فاطمه گودرزی دبیر یک رویداد سینمایی"/>
    <meta property="og:description" content="فاطمه گودرزی بازیگر پیشکسوت سینما و تلویزیون به عنوان دبیر دومین دوره جشنواره ملی «مادر» که در دو بخش فیلم و عکس برگزار می‌شود، انتخاب شد."/>
  </head>
  <body>
    <article>
      <h1>
        <a href="https://www.bultannews.com/fa/news/639054/%D9%81%D8%A7%D8%B7%D9%85%D9%87-%DA%AF%D9%88%D8%AF%D8%B1%D8%B2%DB%8C-%D8%AF%D8%A8%DB%8C%D8%B1-%DB%8C%DA%A9-%D8%B1%D9%88%DB%8C%D8%AF%D8%A7%D8%AF-%D8%B3%DB%8C%D9%86%D9%85%D8%A7%DB%8C%DB%8C">فاطمه گودرزی دبیر یک رویداد سینمایی</a>
      </h1>
      <h2>فاطمه گودرزی بازیگر پیشکسوت سینما و تلویزیون به عنوان دبیر دومین دوره جشنواره ملی «مادر» که در دو بخش فیلم و عکس برگزار می‌شود، انتخاب شد.</h2>
      <address><time datetime="2019-11-09T17:21:00+00:00">09 Nov 2019, 17:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>جشنواره ملی «مادر»</b> به منظور ارج نهادن به جایگاه والای مادر و با هدف توجه به  تحول و تعالی انسانی و جامعه برگزار خواهد شد و فاطمه گودرزی که در اولین دوره مسئولیت دبیری این جشنواره را بر عهده داشت، برای دومین بار نیز به عنوان دبیر جشنواره ملی «مادر» انتخاب شد.</p>
      <p>همزمان با معرفی دبیر جشنواره، فراخوان این رویداد فرهنگی نیز به شرح زیر منتشر شده است.</p>
      <p>مؤسسه فرهنگی هنری نیلا فرهنگ در راستای توجه به ارزش و جایگاه والای مقام مادر به‌عنوان یکی از اساسی‌ترین ارکان خانواده و جامعه در جهت رشد و توسعه ارزش‌های انسانی، اقدام به برگزاری دومین جشنواره ملی مادر کرده است.</p>
      <p>استفاده از ظرفیت‌های بالای هنر و مخصوصا هنر هفتم و حضور هنرمندان عرصه فیلم و عکس و ارائه آثار ارزشمند می‌تواند ما را در راه رسیدن به  ماموریت اصلی جشنواره که تکریم مقام مادر با توجه به فرهنگ غنی کشورمان، تقویت روح مادرانه، برای ایجاد صلح درونی و ارایه راهکارهایی برای آسایش و آرامش بیشتر مادران و تعالی خانواده با تمرکز بر ارتقای سطح معلومات و مهارت مادران و سایر اعضاست یاری کند. </p>
      <p>دومین دوره جشنواره ملی مادر، در دو بخش مسابقه فیلم و عکس برگزار می‌شود وتمرکز ویژه‌ای بر حوزه فرهنگ و اجتماع خواهد داشت.</p>
      <p>موضوعات</p>
      <p>محوریت موضوعات آثار باید نزدیک به یکی از موارد زیر باشد:<br/>•    مفهوم مادر<br/>•    بستر روانی که مادران فراهم میکنند.<br/>•    جایگاه مادر در تنظیم کاستیهای فضای روانی جامعه که مانع رشد سرمایههای انسانی میشوند.<br/>•    شناسایی موقعیت‌هایی در جامعه که نیاز به مفهوم مادری در آن‌ها وجود دارد.</p>
      <p>اطلاع‌رسانی آثار راه‌یافته</p>
      <p>اسامی آثار راه‌یافته به جشنواره در سایت جشنواره به نشانی www.mother-festival.com درج می‌شود.</p>
      <p>زمان برگزاری جشنواره</p>
      <p>جشنواره ملی مادر در دی‌ماه سال جاری (1398) به‌صورت نمایش فیلم‌ها و عکس‌های راه‌یافته در سالن برگزاری جشنواره برگزار خواهد شد و برگزیدگان در مراسم اختتامیه جشنواره، معرفی و تقدیر می‌شوند.</p>
      <p>مهلت دریافت آثار:25 آذر ماه 95</p>
      <p>*تصمیم‌گیری در مورد مسائل پیش‌بینی‌نشده به عهده دبیرخانه جشنواره است.<br/>جوایز این جشنواره صرفاً جنبه تشویقی دارند و حضور در جشنواره به ذات خود، کاری ارزشمند است چراکه با دغدغه سرمایه‌های انسانی جامعه انجام شده است.<br/>*تمامی آثار تولیدشده به‌جز آثار برگزیده در دور اول جشنواره، امکان شرکت در این جشنواره را دارند.</p>
      <p>بخش‌های رقابتی جشنواره</p>
      <p>مسابقه فیلم<br/>مسابقه فیلم این جشنواره با فیلم‌های مرتبط با موضوع مادر، مادری کردن در محورهای جشنواره و زنان و ترویج فرهنگ اخلاق و خانواده برگزار می‌شود.</p>
      <p>*بخش ویژه جشنواره در رابطه با مادران شهدا، ایثارگران، مدافعان حرم و مادران انتظار است.</p>
      <p>مسابقه فیلم‌های مرتبط با موضوع مادر</p>
      <p>تمامی فیلم‌های مستند، داستانی، تجربی، پویانمایی، نماهنگ و ویدئو آرت که مرتبط با موضوع مادر باشند، امکان شرکت در این بخش را دارند.</p>
      <p>مدت‌زمان فیلم‌ها</p>
      <p>لازم است که زمان تمامی فیلم‌ها کمتر از 45 دقیقه باشد (با احتساب تیتراژ اول و آخر فیلم) و زمان آثار نماهنگ و ویدئو آرت کمتر از 10 دقیقه باشد.</p>
      <p>سال تولید فیلم‌ها</p>
      <p>تمامی آثار تولیدشده به‌جز آثار برگزیده در دور اول جشنواره، بدون محدودیت سال تولید امکان شرکت در این جشنواره را دارند.</p>
      <p>نحوه ثبت‌نام در بخش مسابقه فیلم<br/>•    تکمیل فرم ثبت‌نام جشنواره با مراجعه به وب‌سایت www.mother-festival.com<br/>•    ارسال دو نسخه DVD فیلم به‌صورت دیتا با فرمت Mp4H264  با درج نام فیلم و نام کارگردان بر روی آن‌ها به همراه فرم تکمیل‌شده ثبت‌نام فیلم به نشانی دبیرخانه جشنواره الزامی است.</p>
      <p>جوایز بخش مسابقه فیلم</p>
      <p>•    بهترین <b>فیلم</b> مستند: تندیس جشنواره + دیپلم افتخار + جایزه نقدی<br/>•    رتبه دوم فیلم مستند: دیپلم افتخار + جایزه نقدی<br/>•    بهترین فیلم داستانی: تندیس جشنواره + دیپلم افتخار+ جایزه نقدی<br/>•    رتبه دوم فیلم داستانی: دیپلم افتخار + جایزه نقدی<br/>•    بهترین فیلم از نگاه موضوعی (مادر): تندیس جشنواره + دیپلم افتخار+ جایزه نقدی<br/>•    بهترین پویانمایی: تندیس جشنواره + دیپلم افتخار+ جایزه نقدی<br/>•    رتبه دوم پویانمایی: دیپلم افتخار + جایزه نقدی<br/>•    بهترین ویدیو آرت: تندیس جشنواره + دیپلم افتخار+ جایزه نقدی<br/>•    بهترین نماهنگ: تندیس جشنواره + دیپلم افتخار+ جایزه نقدی</p>
      <p>نکات لازم در بخش جوایز فیلم</p>
      <p>•    میزان جوایز نقدی برگزیدگان متعاقباً اعلام می‌شود.<br/>•    به‌منظور حمایت از فیلم‌سازان، جوایز فوق به کارگردان فیلم اهدا خواهد شد.<br/>•    هیئت‌داوران در هر بخش، جوایز ارزنده دیگری به برگزیدگان اهدا می‌کند.<br/>•    حضور فیلم‌ساز برگزیده یا نماینده او در مراسم اختتامیه برای دریافت جایزه الزامی است.</p>
      <p>مقررات عمومی جشنواره در بخش فیلم </p>
      <p>1-    ارسال تمامی موارد ذکرشده در هر بخش بر اساس زمان‌بندی اعلام‌شده به دبیرخانه به منظور تکمیل مراحل ثبت‌نام ضروری است.<br/>2-    محدودیتی برای تعداد آثار ارسالی وجود ندارد.<br/>3-    برای بازبینی آثار، ارسال دو نسخه  DVD به‌صورت دیتا با فرمت Mp4H264 با جزئیات اعلام‌شده ضروری است.<br/>4-    دبیرخانه جشنواره، مسئولیتی در قبال آسیب‌های ناشی از ارسال نامطلوب آثار ندارد.<br/>5-    به تقاضای شرکت فیلم‌هایی که مدارک آن‌ها ناقص است، ترتیب اثر داده نخواهد شد.<br/>6-    فیلم‌هایی که استانداردهای فنی و کیفی لازم را نداشته باشند از بخش مسابقه حذف می‌شوند.<br/>7-    هیچ جایزه‌ای به‌صورت هم ارزش به دو یا چند فیلم تعلق نخواهد گرفت.<br/>8-    فیلم‌هایی که توسط بیش از یک کارگردان ساخته شده‌اند، لازم است یک نفر به نمایندگی از گروه کارگردانی به جشنواره معرفی شود.<br/>9-    اخذ تصمیم نهایی درباره موارد پیش‌بینی‌نشده که در مقررات حاضر لحاظ نشده و یا ابهامات ناشی از مفاد و یا تفسیر آن، با دبیرخانه جشنواره است.<br/>10- شرکت در جشنواره به معنای قبول مقررات اعلام‌شده است و پس از راه‌یابی فیلم به جشنواره امکان خارج کردن آن از برنامه وجود ندارد.<br/>11- در صورت راه‌یابی آثار به بخش مسابقه ارسال تأییدیه تهیه‌کننده الزامی است.<br/>12- حضور فیلم‌ساز برگزیده یا نماینده او در مراسم اختتامیه، برای دریافت جایزه الزامی است.</p>
      <p>مسابقه عکس</p>
      <p>موضوعات جشنواره عکس مادر<br/>•    مادر و جامعه<br/>•    مادر و کودک <br/>•    مادر و ایثار<br/>•    مادرانه‌ها <br/>•    مادر نماد مهر و دوستی <br/>•    مادر نماد توسعه (شناسایی موقعیت‌هایی در جامعه که نیاز به مادری کردن در آن‌ها وجود دارد)</p>
      <p>بخش ویژه:</p>
      <p>•    مادران عاشورایی شهدا و مدافعان حرم<br/>•    مادر در تصاویر آموزشی، پزشکی و مراقبت خانواده، در تصاویر تجاری و تبلیغات خدماتی، در تصاویر تجاری و تبلیغات معرفی محصول</p>
      <p>مقررات عمومی جشنواره در بخش عکس </p>
      <p>1-    حضور تمامی عکاسان از سراسر کشور اعم از عکاسان حرفه‌ای و غیرحرفه‌ای در این بخش آزاد است.<br/>2-    هر عکاس با حداکثر 5 اثر تک عکس و یک مجموعه عکس، با درج موضوعات جشنواره بر روی آثار خود می‌تواند در جشنواره شرکت کند.<br/>3-    عکاسان پس از تکمیل فرم جشنواره و دریافت کد می‌توانند از طریق سایت www.mother-festival.com آثار خود را ارسال کنند.<br/>4-    عکس‌های رنگی یا سیاه‌وسفید لازم است به‌صورت فایل با فرمت JPG و با کیفیت 1500 پیکسل ارسال شوند.<br/>5-    ثبت‌نام در سایت جشنواره برای تمامی شرکت‌کنندگان الزامی است.<br/>6-    پس از ارسال آثار امکان انصراف و خروج آن‌ها از جشنواره امکان‌پذیر نیست.<br/>7-    آثار راه‌یافته به بخش مسابقه در قالب نمایشگاه در معرض نمایش قرار خواهند گرفت.<br/>8-    حق استفاده از عکس‌ها با حفظ حق تألیف عکاس در اختیار جشنواره است.<br/>9-    ارسال آثار به معنای پذیرش تمامی مقررات جشنواره و تائید مالکیت عکس‌هاست.<br/>10-    در جهت صیانت از حقوق مالکیت معنوی مؤلفین آثار هنری، ستاد برگزاری ارسال‌کننده را صاحب اثر می‌داند و در صورت تشخیص خلاف این نکته برگزارکننده، تمامی امتیازهای متعلقه را سلب و عکس مربوطه را در هر مرحله از کار، از بخش مسابقه حذف خواهد کرد.<br/>11-    برای هر اثر راه‌یافته به نمایشگاه مبلغ پنج میلیون ریال به‌عنوان حق تألیف پرداخت خواهد شد.</p>
      <p>نحوه داوری آثار</p>
      <p>آثار ارسال‌شده به دبیرخانه جشنواره، پس از بررسی و تائید اولیه تناسب با موضوعات جشنواره وارد مرحله انتخاب‌شده و 30 اثر برتر توسط هیئت انتخاب برای شرکت در نمایشگاه معرفی می‌شوند و در ادامه هیئت داوران آثار برتر را در مراسم اختتامیه جشنواره معرفی و تقدیر خواهد کرد.</p>
      <p>جوایز</p>
      <p>رتبه اول عکس: تندیس جشنواره +دیپلم افتخار+جایزه نقدی<br/>رتبه دوم عکس: دیپلم افتخار+جایزه نقدی<br/>رتبه سوم عکس: دیپلم افتخار+ جایزه نقدی<br/>بهترین مجموعه عکس: تندیس جشنواره +دیپلم افتخار+جایزه نقدی</p>
      <p>*میزان جوایز نقدی برگزیدگان متعاقباً اعلام می‌شود.</p>
      <p>بخش‌های جنبی جشنواره </p>
      <p>•    برگزاری کارگاه‌های آموزشی تخصصی<br/>•    برگزاری رویدادهای مرتبط با موضوع مادر<br/>•    مرور آثار سینمای ایران<br/>•    نمایشگاه عکس<br/>•    گرامیداشت و تقدیر<br/>•    کارگاه‌های آموزشی در حوزه سینما<br/>•    همایش پیش از موعد با موضوع جشنواره</p>
      <p>*تمامی راه‌یافتگان به بخش مسابقه، می‌توانند در کارگاه‌های تخصصی آموزشی جشنواره شرکت کنند.<br/>*شرکت سایر علاقه‌مندان به این کارگاه‌ها با توجه به ظرفیت باقیمانده و با پرداخت مبلغ ورودی امکان‌پذیر است.</p>
      <p>برگزاری جشنواره ملی مادر در استان‌ها</p>
      <p>با توجه به رویکرد جشنواره ملی مادر مبنی بر حرکت به‌سوی جریانی ملی و گسترده و از سویی ایجاد زمینه بهره‌گیری هنرمندان و مخاطبان شهرستان‌ها از آثار جشنواره، در دوره دوم، جشنواره در دو استان البرز و کرمانشاه نیز برگزار خواهد شد.</p>
      <p>آدرس سایت جشنواره:</p>
      <p>www.mother-festival.com </p>
      <p>آدرس دبیرخانه جشنواره: </p>
      <p>•    پونک، انتهای اشرفی اصفهانی، نبش میر طاهری، پلاک ۱۶ واحد ۵ شماره تماس 44856520 <br/>•    شریعتی، بالاتر از پل صدر، خیابان میرزاپور، مهر8، خیابان بنفشه، کوچه مرادی، پلاک 13، واحد1، شماره تماس 22671731</p>
      <p>این جشنواره به همت موسسه فرهنگی و هنری <b>نیلافرهنگ</b> در دی ماه سال جاری برگزار خواهد شد.</p>
      <p>انتهای پیام </p>
    </article>
  </body>
</html>