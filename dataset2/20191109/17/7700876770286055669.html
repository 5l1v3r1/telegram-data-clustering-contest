<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/09/i-quattro-vincitori-del-premio-al-volontariato-costruttori-del-bene-co/153240/"/>
    <meta property="og:site_name" content="VITA"/>
    <meta property="article:published_time" content="2019-11-09T17:41:00+00:00"/>
    <meta property="og:title" content="I quattro vincitori del Premio al Volontariato - Costruttori del Bene comune"/>
    <meta property="og:description" content="Oggi in Senato la prima edizione del premio voluto dalla presidente Casellati. La giuria presieduta dal professor Stefano Zamagni e composta da Riccardo Bonacina, Ferruccio De Bortoli, Maria De Filippi e Angelo Moratti ha scelto di premiare Cometa (Sociale), Legambiente (Ambiente), Avsi (Cultura) e Lega del Filo d'Oro (Salute)."/>
  </head>
  <body>
    <article>
      <h1>I quattro vincitori del Premio al Volontariato - Costruttori del Bene comune</h1>
      <address><time datetime="2019-11-09T17:41:00+00:00">09 Nov 2019, 17:41</time> by <a rel="author">Redazione</a></address>
      <p>
        <b>Oggi in Senato la prima edizione del premio voluto dalla presidente Casellati. La giuria presieduta dal professor Stefano Zamagni e composta da Riccardo Bonacina, Ferruccio De Bortoli, Maria De Filippi e Angelo Moratti ha scelto di premiare Cometa (Sociale), Legambiente (Ambiente), Avsi (Cultura) e Lega del Filo d'Oro (Salute).</b>
      </p>
      <p><b>Il Presidente del Senato Elisabetta Casellati </b>ha aperto oggi nell'Aula di Palazzo Madama la cerimonia di assegnazione del Premio al Volontariato 2019, nono appuntamento di Senato&amp;Cultura, la rassegna promossa e realizzata in collaborazione con la Rai per valorizzare "le eccellenze italiane" e che per l'occasione ha portato nell'emiciclo del Senato il mondo italiano del non-profit e della solidarietà, significativamente e giustamente evidenziate come una vera eccellenza italiana come ha sottolineato la presidente Casellati: “È soprattutto grazie alle donne e agli uomini che ogni giorno offrono tempo, capacità, energie e passione per aiutare e sostenere gli altri che l'Italia è diventata ed è tuttora il Paese che conosciamo e che amiamo.<br/>Ce lo dice la nostra storia nazionale, fortemente legata all'attività sociale e solidaristica. Un'attività che produce un duplice virtuoso effetto: garantisce un supporto a chi ne ha bisogno; dona forza interiore e positività ai volontari e a tutti coloro che si dedicano agli altri. Sono infatti straordinari i racconti di tanti volontari che spiegano come nell'assistere gli altri si riceva molto più di quanto si possa immaginare. È da questa considerazione che ho immaginato e ideato questo progetto.”</p>
      <p>Il <b>Premio al Volontariato - Costruttori del Bene comune</b>, alla sua prima edizione.</p>
      <p>La giuria presieduta dal Professor <b>Stefano Zamagni</b> e composta da <b>Riccardo Bonacina</b>, <b>Ferruccio De Bortoli</b> , <b>Maria De Filippi e Angelo Moratti</b> ha scelto di premiare quattro associazioni nelle quattro categorie del premio: <a href="http://www.puntocometa.org/">Cometa</a> per la sua opera contro la dispersione scolastica e per l'accoglienza ai minori in stato di necessità(Sociale), <a href="https://www.legambiente.it/">Legambiente</a> per la sua educazione a una cittadinanza attiva attenta all'ambiente (Ambiente), <a href="https://www.avsi.org/it/">Avsi</a> per aver fatto cooperazione internazionale con la cultura in particolare per il progetto “Dante a Kibera” (Cultura) e <a href="https://momenti.legadelfilodoro.it/">Lega del Filo d'Oro</a> perchè attraverso l'impegno dei suoi 700 volontari dimostra come la relazione sia parte della cura e della terapia (Salute). A ritirare il premio - una creazione realizzata dal maestro Lello Esposito - dalle mani del Presidente Casellati sono stati <b>Erasmo e Clemente Figini</b> (Cometa), <b>Stefano Ciafani </b>(Legambiente) <b>Rossano Bartoli e Renzo Arbore</b> (Lega del Filo d'Oro) e <b>Patrizia Savi</b> (Fondazione Avsi).</p>
      <p>«È soprattutto grazie alle donne e agli uomini che ogni giorno offrono tempo, capacità, energie e passione per aiutare e sostenere gli altri, che l'Italia è diventata il Paese che conosciamo e che amiamo», ha detto Elisabetta Casellati. «Ce lo dice la nostra storia nazionale, fortemente legata all'attività sociale e solidaristica. Un'attività che produce un duplice virtuoso effetto: garantisce un supporto a chi ne ha bisogno; dona forza interiore e positività ai volontari e a tutti coloro che si dedicano agli altri. Sono infatti straordinari i racconti di tanti volontari che spiegano come nell'assistere gli altri si riceva molto più di quanto si possa immaginare. È da questa considerazione che ho immaginato e ideato questo premio».</p>
      <p>La cerimonia è stata arricchita dal contributi e testimonianze di <b>Amedeo Minghi</b>, <b>Geppi Cucciari</b>, <b>Eleonora Buratto</b>, <b>Manuel Bortuzzo e Tiziana Di Masi</b>: personaggi simbolo dell'impegno sociale, così come lo è <b>Lorella Cuccarini </b>a cui è stata affidata la conduzione.</p>
      <p>Nel corso dell'evento, aperto dall'Inno italiano, eseguito dal <b>Coro della Mani Bianche, diretto da Isabelle Binet</b>, e dal Coro dell'Academia Alma Vox, diretto da Alberto de Sanctis, accompagnati al pianoforte da <b>Susanna Piermartiri</b>, è stato proiettato un filmato, realizzato da Rai News, che racconta la storia del volontariato in Italia. L'intera cerimonia è stata trasmessa in diretta su Rai2, a cura di RAI Parlamento.</p>
      <p><a href="https://www.raiplay.it/video/2019/11/senato-della-repubblica-cerimonia-conclusiva-del-premio-al-volontariato---costruttori-del-bene-comune-a4eb5d33-df17-462a-8e0c-fbdf64743058.html">Qui il link su Raiplay</a>.</p>
      <slideshow>
        <figure>
          <img src="http://i.cdn-vita.it/blobs/variants/0/f/4/9/0f498094-72e9-4450-8275-108e03e71fb5_large.jpg?_637089209338838652"/>
        </figure>
        <figure>
          <img src="http://i.cdn-vita.it/blobs/variants/d/0/3/b/d03b3dd0-473c-442e-ade0-022f7027aaa3_large.jpg?_637089209314573945"/>
        </figure>
        <figure>
          <img src="http://i.cdn-vita.it/blobs/variants/9/c/e/f/9cef1a5b-fbaf-4da6-9ee0-a56c9fa697e9_large.jpg?_637089209286446938"/>
        </figure>
        <figure>
          <img src="http://i.cdn-vita.it/blobs/variants/2/a/2/e/2a2e834f-9fc9-4393-8719-e65af2f64b94_large.jpg?_637089211023487545"/>
        </figure>
        <figure>
          <img src="http://i.cdn-vita.it/blobs/variants/7/b/3/b/7b3b7116-ecfe-48d1-ba4a-6cdd04af58fc_large.jpg?_637089209465976867"/>
        </figure>
        <figure>
          <img src="http://i.cdn-vita.it/blobs/variants/c/b/3/9/cb3913e3-b1a2-4ba0-9772-a35b34b0b4c8_large.jpg?_637090674116205112"/>
        </figure>
      </slideshow>
      <related>
        <h4>Contenuti correlati</h4>
        <a href="http://www.vita.it/it/article/2019/11/08/capitan-baresi-e-lac-milan-volontari-allopera-per-un-giorno/153236/"/>
        <a href="http://www.vita.it/it/article/2019/11/09/dal-5-per-mille-alle-erogazioni-in-natura-a-che-punto-sono-i-decreti-d/153237/"/>
        <a href="http://www.vita.it/it/article/2019/11/05/senato-sabato-casellati-premia-in-aula-associazioni-di-volontariato/153196/"/>
      </related>
    </article>
  </body>
</html>