<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/rusya-avrupayi-bolmek-icin-turkiye-yi-kullan-yor-mu"/>
    <meta property="og:site_name" content="euronews"/>
    <meta property="article:published_time" content="2019-11-09T17:10:20+00:00"/>
    <meta property="og:title" content="Rusya Avrupa'yı bölmek için Türkiye'yi kullanıyor mu?"/>
    <meta property="og:description" content="Rusya'nın Brexit referandumuna müdahale ettiği iddialarının yer aldığı rapor sonrası, &quot;Moskova Avrupa'nın işlerine karışıyor&quot; tartışmaları alevlendi. Raporu yorumlayan uzmanlar Rusya'nın Türkiye üzerinden Avrupa'yı böldüğü yorumunu yapıyor."/>
  </head>
  <body>
    <article>
      <h1>Rusya Avrupa'yı bölmek için Türkiye'yi kullanıyor mu?</h1>
      <address><time datetime="2019-11-09T17:10:20+00:00">09 Nov 2019, 17:10</time> by <a rel="author">Euronews </a></address>
      <p>Rusya'nın Brexit referandumuna müdahale ettiği iddialarının yer aldığı rapor sonrası, "Moskova Avrupa'nın işlerine karışıyor" tartışmaları alevlendi.</p>
      <p>İngiliz parlamentosunun İstihbarat ve Güvenlik Komisyonu'nun hazırladığı raporu yorumlayan uzmanlar Rusya'nın Türkiye üzerinden Avrupa'yı bölmeye çalıştığı yorumunu yapıyor.</p>
      <p>Rapora göre, Rusya'nın 2016'daki Brexit referandumuna müdahale ettiği ifade ediliyor.</p>
      <p>Ancak uzmanlar Rusya'nın etkisinin düşünülenden çok daha fazla olduğunu dile getiriyor.</p>
      <p>Avrupa Dış İlişkiler Konseyi (ECFR). Wider Europe Programı Direktörü Gustav Gressel, Moskova'nın kendi görüşünü paylaşan tarafları destekleyerek Avrupa Birliği'ndeki dengeleri bozmaya çalıştığını savunuyor.</p>
      <p>Bu noktada "Rusya'nın Türkiye'yi kullanarak Avrupa'yı nasıl daha fazla parçaya ayırdığı" sorusu soruluyor.</p>
      <p>Gressel'e göre Rusya'nın Türkiye ittifakıyla, Suriye'de Devlet Başkanı Beşar Esad'ın varlığını devam ettirmesi ve Amerikan varlığının bu ülkede sonlandırması hayati öneme sahip.</p>
      <p>Türkiye'nin Suriye'de istediğini aldığına dikkat çeken Gressel bu noktada, "Türkler araçtı çünkü onlar NATO içinde tartışmaları alevlendirerek Washington'a baskı yapılmasına yardımcı oldular" diyor.</p>
      <p>Gressel, Avrupa'nın Türkiye'yi yabancılaştırmasının Ankara'nın sınırları açması anlamına geleceği için durumun Brüksel tarafında sert bir tablo anlamına geldiğine dikkat çekiyor.</p>
      <p>Avrupa Dış İlişkiler Konseyi uzamanı ayrıca Avrupalı güçlerin Cumhurbaşkanı Recep Tayyip Erdoğan'ın tehdit dilini tekrarlamasının önüne geçmekte başarısız olduğunu hatırlatıyor.</p>
      <ul>
        <li>
          <a href="https://tr.euronews.com/2019/11/08/amerikal-diplomattan-trumpin-suriyeden-cekilme-kararini-siddetle-elestiren-rapor">Amerikalı diplomattan Trump’ın Suriye’den çekilme kararını şiddetle eleştiren rapor</a>
        </li>
        <li>
          <a href="https://tr.euronews.com/2019/10/07/abd-turkiyenin-suriyede-duzenleyecegi-operasyonu-desteklemiyoruz">ABD: Türkiye'nin Suriye operasyonu başlayacak, askerlerimizi bölgeden çekiyoruz</a>
        </li>
      </ul>
      <h3>"Rusya Avrupa'yı istikrarsızlaştırmaya çalışıyor"</h3>
      <p>Gustav Gressel, Rusya'nın Brexit'e karıştığı iddialarıyla ilgili olarak "Brexit'e neden olduklarını sanmıyorum ama bu konuda yardımcı olmaya çalışıyorlar." diyor.</p>
      <p>Paris'teki ECFR Başkanı Tara Varma da Rusya'nın bir süredir Avrupa'yı istikrarsızlaştırmaya çalıştığını söylüyor. Varma, Putin Rusyasının Sovyetler Birliği dağılmadan önceki gücüne ulaşmak için revizyonist vizyonu takip ettiğini kaydediyor.</p>
      <p>Gressel de Rusya elitlerinin büyük güç rekabeti anlamına gelen 19. yüzyıl ideolojisine sahip olduklarını savunuyor.</p>
      <p>Rusya'nın "kendi zamanlarının gelmesi için" AB ve NATO'nun çöküşünü beklediğini belirten Gressel, "NATO’yu kaldırırsanız, Rusya'nın Batı’daki nüfuzunun artması oldukça mümkün” diyor.</p>
      <p>Diğer yandan Moskova'daki İktisat Yüksek Okulu küresel politikalar uzmanı Igor Kovalev, Rusya'nın İngiltere'deki Brexit referandumuna müdahale ettiğine dair hiçbir kanıt olmadığını dile getiriyor.</p>
    </article>
  </body>
</html>