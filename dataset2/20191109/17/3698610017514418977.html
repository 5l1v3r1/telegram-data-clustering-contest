<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-rozkrili-mehanizm-formuvannya-spogadiv-329082_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T17:49:00+00:00"/>
    <meta property="og:title" content="Вчені розкрили механізм формування спогадів"/>
    <meta property="og:description" content="Дослідники відкрили завісу таємниці про те, як відбувається адаптація нервової системи."/>
  </head>
  <body>
    <article>
      <h1>Вчені розкрили механізм формування спогадів</h1>
      <h2>Дослідники відкрили завісу таємниці про те, як відбувається адаптація нервової системи.</h2>
      <address>
        <time datetime="2019-11-09T17:49:00+00:00">09 Nov 2019, 17:49</time>
      </address>
      <p>Вчені з проекту Human Brain вдосконалили свою модель <a href="https://dt.ua/TECHNOLOGIES/vcheni-viyavili-osoblivosti-mozku-lyudey-z-autizmom-328286_.html"><b>головного мозку</b></a> людини і змогли розкрити механізм формування спогадів і зрозуміти, як відбувається адаптація нервової системи, повідомляє Naked science.</p>
      <p>Обробка інформації в мозку відбувається в нейронах, які з'єднуються між собою синапсами. Модифікації синапсів впливають на те, як людина запам'ятовує інформацію або реагує на певні стимули. Один з способів модифікації нейронних ланцюгів — процес синаптичної пластичності, коли певні синапси або посилюються або послаблюються з плином часу у відповідь на нервову активність.</p>
      <p>Тепер же дослідникам вдалося отримати нові дані про механізми пластичності. В нейронах зовнішня і внутрішня обробка інформації відбувається через передачу сигналів по синаптичним мережам. Саме вони визначають синаптичну пластичність. Іноді навіть окремі молекули — ферменти або білки — здатні запускати обчислювальні здібності в цих мережах. Одними з таких молекул є сімейство ферментів аденілатциклази ссавців (AC), які можуть переводити позаклітинні сигнали у внутрішньоклітинну молекулу циклічного аденозинмонофосфату (цАМФ) — одну з основних клітинних сигнальних молекул.</p>
      <p>Виявилося, що мозок продукує дев'ять варіантів білків АС. Один з них, АС5, є домінуючою формою у смугастому тілі – структурі, яка бере участь у пам'яті, поведінці та винагороді під час навчання новим навичкам. В ході процесу навчання продукція цАМФ відіграє ключову роль у посиленні синапсів, які з'єднують нейрони кори головного мозку зі смугастим тілом. Крім того, виявилося, що формування цих зв'язків залежить від декількох систем, таких як дофамінова та ацетилхолінова.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені встановили, що <b><a href="https://dt.ua/TECHNOLOGIES/vcheni-viyavili-zv-yazok-mizh-zahvoryuvannyam-na-shizofreniyu-ta-imunitetom-lyudini-187928_.html">імунні клітини мозку людей, хворих на шизофренію, які є більш активними, ніж у людей без захворювання</a></b>, і ця активність з'являється ще до того, як розлад починає розвиватися.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>