<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/komitet-rady-rozglyane-proekt-byudzhetu-2020-vzhe-u-ponedilok/"/>
    <meta property="og:site_name" content="Рубрика"/>
    <meta property="article:published_time" content="2019-11-09T17:42:45+00:00"/>
    <meta property="og:title" content="Комітет Ради розгляне проект бюджету-2020 вже у понеділок"/>
    <meta property="og:description" content="На наступному пленарному тижні профільні комітети парламенту розглянуть внесений урядом до другого читання проект бюджета-2020, щоб підготувати документ для розгляду в сесійній залі. Про це йдеться в порядку денному засідання комітету з питань правової політики, передає РБК-Україна. Так, 11 листопада проект держбюджету на наступний рік спочатку розглянуть у правовому комітеті парламенту. “Законопроект, у розробці якого […]"/>
  </head>
  <body>
    <article>
      <h1>Комітет Ради розгляне проект бюджету-2020 вже у понеділок</h1>
      <address><time datetime="2019-11-09T17:42:45+00:00">09 Nov 2019, 17:42</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/2019-08-29T072150Z_641349654_RC1AD258CB30_RTRMADP_3_UKRAINE-PARLIAMENT-620x420.jpg"/>
      </figure>
      <p>Фото Reuters<br/><b><b>На наступному пленарному тижні профільні комітети парламенту розглянуть внесений урядом до другого читання проект бюджета-2020, щоб підготувати документ для розгляду в сесійній залі.</b></b></p>
      <p>Про це йдеться в порядку денному засідання комітету з питань правової політики, передає <a href="https://www.rbc.ua/ukr/news/pravovoy-komitet-vr-ponedelnik-rassmotrit-1573318378.html">РБК-Україна.</a></p>
      <p>Так, 11 листопада проект держбюджету на наступний рік спочатку розглянуть у правовому комітеті парламенту.</p>
      <p>“Законопроект, у розробці якого комітет не є головним: проект закону про Державний бюджет України на 2020 рік”, – йдеться в повідомленні</p>
      <p>Засідання комітету заплановане на 15:00. Згідно з календарним планом розгляду проекту бюджетний комітет повинен провести засідання близько 14 листопада.</p>
      <p>“Розгляд комітетом з питань бюджету підготовленого до другого читання проекту закону про Державний бюджет України на 2020 рік і підготовка висновку щодо врахування у цьому законопроекті Бюджетних висновків Верховної ради – 04.11.2019 р.-14.11.2019 р.”, – йдеться в повідомленні.</p>
      <p>Нагадаємо, що<a href="https://rubryka.com/2019/11/09/goncharuk-pidbyv-pidsumky-tyzhnya-chym-pohvalyvsya/"> прем’єр-міністр Олексій Гончарук традиційно підбив підсумки тижня.</a></p>
    </article>
  </body>
</html>