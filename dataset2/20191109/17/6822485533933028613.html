<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818141.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T17:06:00+00:00"/>
    <meta property="og:title" content="گورباچف: ژست پیروزی غرب در جنگ سرد یک خطا بود"/>
    <meta property="og:description" content="به گزارش تسنیم، &quot;میخائیل گورباچف&quot;، آخرین رهبر شوروی سابق در گفتگو با یک رسانه آلمانی به مناسبت سالگرد فروپاشی دیوار برلین این انتقاد را به غرب وارد کرد که با عنوان پیروز جنگ سرد خود را دلخوش کرده است."/>
  </head>
  <body>
    <article>
      <h1>گورباچف: ژست پیروزی غرب در جنگ سرد یک خطا بود</h1>
      <address>
        <time datetime="2019-11-09T17:06:00+00:00">09 Nov 2019, 17:06</time>
      </address>
      <p>آخرین رهبر شوروی سابق این را خطا دانست که اروپا بعد از پایان رویارویی بین غرب و شرق در جنگ سرد هیچ گونه معماری امنیتی مدرن و مستقلی را ایجاد نکرده است.</p>
      <p>به گزارش تسنیم، "میخائیل گورباچف"، آخرین رهبر شوروی سابق در گفتگو با یک رسانه آلمانی به مناسبت سالگرد فروپاشی دیوار برلین این انتقاد را به غرب وارد کرد که با عنوان پیروز جنگ سرد خود را دلخوش کرده است.</p>
      <p>وی این را خطا دانست که اروپا بعد از پایان رویارویی بین غرب و شرق هیچ گونه معماری امنیتی مدرن و مستقلی را ایجاد نکرده است.</p>
      <p>گورباچف تاکید کرد که چنین زیرساختهای امنیتی با رئیس جمهور وقت فرانسه ، فرانسوا میتران ، وزیر امور خارجه آلمان ، هانس-دیتریش گنشر و مشاور امنیت ایالات متحده ، برنت اسکوکروف، مورد بحث قرار گرفته بود، اما پس از آن فراموش شد.</p>
      <p>وی افزود: به جای آن غرب اعلام کرد که در جنگ سرد پیروز شده است.این ژست پیروزی یک خطای بزرگ غرب بود. به گفته وی روسیه و آمریکا باید دوباره به میز مذاکرات بازگردند.</p>
      <p>فرو ریختن دیوار برلین یکی از مهم‌ترین حوادث تاریخی آلمان و جهان در عصر معاصر به شمار می‌آید. از سال 1961 تا 1989 دیوار برلین نه تنها یک شهر، بلکه جهان را به دو بخش تقسیم کرده بود.</p>
      <p>امروزه تنها در چند نقطه از برلین بقایای دیوار قابل مشاهده است. اما آنچه شهر برلین برای سی‌امین سالگرد فروپاشی دیوار برلین در نظر گرفته زنده کردن یاد این حادثه تاریخی است. انتظار می‌رود ده‌ها هزار نفر در جشن برلین شرکت کنند.</p>
    </article>
  </body>
</html>