<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/09/Steinkjer-kommune-innf%C3%B8rer-kokep%C3%A5bud-p%C3%A5-drikkevannet-20356928.ece"/>
    <meta property="og:site_name" content="adressa.no"/>
    <meta property="article:published_time" content="2019-11-09T17:55:00+00:00"/>
    <meta property="og:title" content="Steinkjer kommune innfører kokepåbud på drikkevannet"/>
    <meta property="og:description" content="Kommunen har gjort målinger av vannet der grenseverdiene er oversteget, og innfører derfor kokepåbud."/>
  </head>
  <body>
    <article>
      <h1>Steinkjer kommune innfører kokepåbud på drikkevannet</h1>
      <address><time datetime="2019-11-09T17:55:00+00:00">09 Nov 2019, 17:55</time> by <a rel="author">Emilie Sofie Olsen</a></address>
      <p>Kommunen har gjort målinger av vannet der grenseverdiene er oversteget, og innfører derfor kokepåbud.</p>
      <aside><a href="https://www.adressa.no/nyheter/trondelag/2019/11/09/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/09/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/09/javascript:void(0);">Del denne artikkelen på e-post</a></aside>
      <p>Alt drikkevann må derfor kokes frem til nytt varsel sendes ut på SMS.</p>
      <p>Det er uvisst hvor lenge kokepåbudet gjelder, men kommunen opplyser til <a href="https://www.t-a.no/nyheter/2019/11/09/Innf%C3%B8rer-kokep%C3%A5bud-av-drikkevann-i-Steinkjer-20356795.ece">Trønder-Avisa</a> at det antagelig opphører i løpet av de nærmeste dagene.</p>
      <p>– Det er gjort målinger av råvannet som ikke er bra. Vi måler partikler i dette vannet, og her er grenseverdiene oversteget. Strakstiltak er allerede igangsatt, og problemet kan være løst, men for å være på den sikre sidene velger vi å sende ut kokepåbud, sier enhetsleder i Steinkjer kommune, Erling Overrein til <a href="https://www.t-a.no/nyheter/2019/11/09/Innf%C3%B8rer-kokep%C3%A5bud-av-drikkevann-i-Steinkjer-20356795.ece">Trønder-Avisa.</a></p>
      <p>Det skal ikke ha kommet inn meldinger til de medisinske mottakssenterne om at noen har blitt syke av drikkevannet.</p>
    </article>
  </body>
</html>