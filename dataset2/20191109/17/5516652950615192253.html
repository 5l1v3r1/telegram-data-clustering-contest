<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425438/shmantika-ta-erga-poy-eginan-ston-agio-isidwro"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T17:15:02+00:00"/>
    <meta property="og:title" content="Σημαντικά τα έργα που έγιναν στον Άγιο Ισίδωρο"/>
    <meta property="og:description" content="Ένα από τα χωριά της Ρόδου στα οποία έγινε σημαντικό έργο αναβάθμισης και βελτίωσης της καθημερινότητας των κατοίκων του κατά τη διάρκεια των προηγούμενων ετών είναι και ο Άγιος Ισίδωρος, χάρη στη διάθεση του προέδρου της Κοινότητας κ. Στέλιου Βονάκη και την αμέριστη συμπαράσταση και την ουσιαστική συνένωση δυνάμεων της τοπικής αυτοδιοίκησης, των κατοίκων, αλλά και των απόδημων που ζουν και δραστηριοποιούνται στο εξωτερικό."/>
  </head>
  <body>
    <article>
      <h1>Σημαντικά τα έργα που έγιναν στον Άγιο Ισίδωρο</h1>
      <h2>Απολογισμός από τον πρόεδρο κ. Στ. Βονάκη</h2>
      <address>
        <time datetime="2019-11-09T17:15:02+00:00">09 Nov 2019, 17:15</time>
      </address>
      <p>
        <b>Ένα από τα χωριά της Ρόδου στα οποία έγινε σημαντικό έργο αναβάθμισης και βελτίωσης της καθημερινότητας των κατοίκων του κατά τη διάρκεια των προηγούμενων ετών είναι και ο Άγιος Ισίδωρος, χάρη στη διάθεση του προέδρου της Κοινότητας κ. Στέλιου Βονάκη και την αμέριστη συμπαράσταση και την ουσιαστική συνένωση δυνάμεων της τοπικής αυτοδιοίκησης, των κατοίκων, αλλά και των απόδημων που ζουν και δραστηριοποιούνται στο εξωτερικό.</b>
      </p>
      <p>Έχοντας ξεκινήσει ήδη τη δεύτερη θητεία του ως πρόεδρος του Αγίου Ισιδώρου, κερδίζοντας μάλιστα τις εκλογές με ένα εξαιρετικά υψηλό ποσοστό επανεκλογής ως επιβράβευση από τους συντοπίτες του, ο κ. Βονάκης κάνει σήμερα μέσω της «Ροδιακής» τον απολογισμό της προηγούμενης πενταετίας.</p>
      <p>Ο ίδιος σημείωσε αρχικά πως «ήταν μια θητεία μικρών και μεγάλων έργων, προσφορών και εθελοντικής δράσης. Στη διάρκεια αυτών των πέντε χρόνων η κοινότητα του χωριού μας, η δημοτική αρχή και όλοι οι συγχωριανοί καταφέραμε με πείσμα, επιμονή, υπομονή και σκληρή δουλειά να αναδείξουμε και να ομορφύνουμε το χωριουδάκι μας. Μαζί μ’ αυτό αλλάξαμε και ζωντανέψαμε και τη διάθεση μας», τόνισε αρχικά και συνέχισε:</p>
      <p>«Πραγματοποιήθηκαν έργα ζωτικής σημασίας για τον Άγιο Ισίδωρο, έργα καλλωπισμού, έργα για τη βελτίωση της ποιότητας ζωής στην καθημερινότητα των μόνιμων κατοίκων αλλά και των επισκεπτών του. Αξιοσημείωτο είναι ότι το «ανανεωμένο» χωριό μας έγινε τόπος φιλοξενίας συλλόγων και οργανώσεων που πραγματοποίησαν πολιτιστικά δρώμενα, υποδέχθηκε φορείς που προσέφεραν δωρεάν υπηρεσίες ενημέρωσης και υγείας και κέντρισε το ενδιαφέρον τοπικών Μ.Μ.Ε., που το προέβαλαν με τον καλύτερο τρόπο, αναδεικνύοντας τη ραγδαία εξέλιξη του, καθώς και την παράδοση του. Το όραμα, η μεθοδικότητα, η διεκδικητικότητα και η αισιοδοξία μας κινητοποίησε όλους τους αρμόδιους φορείς για να σταθούν σύμμαχοι στην επίτευξη των περισσότερων στόχων μας».</p>
      <figure>
        <img src="https://www.rodiaki.gr/medias/2019/11/08/52539e505fe587a09de2ede39d4bb2eb.jpg"/>
      </figure>
      <p>Ο κ. Βονάκης δεν παρέλειψε να αποδώσει τα εύσημα και στον τέως δήμαρχο Ρόδου κ. Φώτη Χατζηδιάκο για την αμέριστη συμπαράσταση που είχε από εκείνον: «Θέλω να εξάρω την πολύ σημαντική και καταλυτική στήριξη του τέως δημάρχου κ. Φώτη Χατζηδιάκου, ο οποίος ήταν δίπλα στο χωριό μας ως δημοτική αρχή του νησιού με σημαντικά έργα, όπως επίσης και ο αντιδήμαρχος Αγαπητός Πάλλας και ο εντεταλμένους σύμβουλος Δημήτρης Καρατζιάς».</p>
      <p>Ποια ήταν όμως τα έργα και οι δράσεις που έγιναν στον Άγιο Ισίδωρο από το 2014 έως το 2019; Ιδού…</p>
      <p><b>Έργα δημοτικής αρχής Ρόδου</b><br/>● Αντικατάσταση μεγάλου αγωγού ομβρίων υδάτων και σχαρών σε κεντρικό δρόμο του χωριού.</p>
      <p>● Εγκατάσταση δημοτικού φωτισμού στις δύο εισόδους και στη μεγάλη πλατεία του χωριού.</p>
      <p>● Συντήρηση κοινοτικών κτιρίων με ελαιοχρωματισμούς και μονώσεις.</p>
      <p>● Ανόρυξη της πρώτης γεώτρησης του χωριού μας, στην περιοχή «Κουμουνού».</p>
      <p>● Τσιμεντοστρώσεις σε διάφορα σημεία του χωριού (γήπεδο, ξενώνας, πλατεία «Νίκος Γκάλης», πάνω γειτονιά του χωριού).<br/>● Αντιστήριξη σε μεγάλο μέρος της περίφραξης του γηπέδου.</p>
      <p>● Τοποθέτηση κιγκλιδωμάτων σε σκάλες και σε επικίνδυνα και απότομα σημεία του χωριού, για την ασφάλεια και τη διευκόλυνση των κατοίκων.</p>
      <p>● Ασφαλτόστρωση περιφερειακού δρόμου.</p>
      <figure>
        <img src="https://www.rodiaki.gr/medias/2019/11/08/2cc37bff6dd6054b9835e73bfac417f5.jpg"/>
      </figure>
      <p><b>Έργα που βρίσκονται σε εξέλιξη</b><br/>● Ασφαλτοστρώσεις δρόμων σε σημεία εντός οικισμού</p>
      <p>● Δημιουργία πάρκου σε κεντρικό σημείο του χωριού</p>
      <p>● Κατασκευή εξέδρας στο κοινοτικό γήπεδο</p>
      <p>● Κατασκευή νέου κοιμητηρίου.</p>
      <p><b>Έργα Κοινότητας Αγίου Ισιδώρου</b><br/>● Φωταγώγηση του βουνού. Ευχαριστούμε τον Κουμεντή Στέργο για τη δωρεά των προβολέων.</p>
      <p>● Περίφραξη των ορίων της παιδικής χαράς με ξύλινη κατασκευή για την ασφάλεια και προστασία των παιδιών και τοποθέτηση χρωματιστών πέτρινων σφαιρών. Ευχαριστούμε τον συγχωριανό μας Γεωργά Γεώργιο για την πολύτιμη βοήθεια του.</p>
      <p>● Αναμόρφωση πλατείας με κατασκευή περιμετρικού πέτρινου τοιχίου.<br/>● Τοποθέτηση πινακίδων σήμανσης σε σημεία του χωριού και δημιουργία θέσης στάθμευσης για ΑμΕΑ.</p>
      <p>● Τσιμεντόστρωση δρόμου 80 μέτρων που οδηγεί στο μοναστήρι του Αγίου Ιωάννη, στην περιοχή Μύλος. Ευχαριστούμε για την πολύτιμη βοήθεια τους συγχωριανούς μας: Βονάκη Σάββα - Δημητράκη Σταμάτη - Μάκρα Γιώργο</p>
      <figure>
        <img src="https://www.rodiaki.gr/medias/2019/11/08/59a1a88626acbb9bbde3ed0965c53c0f.jpg"/>
      </figure>
      <p>● Δημιουργία παιδότοπου. Ευχαριστούμε όλους όσους προσέφεραν χρήματα και παιχνίδια για να γεμίσει ο χώρος με παιδικές φωνές και χαμόγελα! Επίσης, ευχαριστούμε τον αγροτικό συνεταιρισμό του Αγίου Ισιδώρου για την παραχώρηση του χώρου.<br/>● Παρεμβάσεις αισθητικής και λειτουργικότητας στην αίθουσα εκδηλώσεων «ΝΙΚΟΣ ΓΚΑΛΗΣ».</p>
      <p>● Εξασφάλιση χώρου στάθμευσης για την εξυπηρέτηση του κοινοτικού γηπέδου. Ευχαριστούμε τον συγχωριανό μας Σάββενα Παρασκευά για την παραχώρηση του χώρου.</p>
      <p><b>Έργα και ιδέες της Κοινότητας που πραγματοποιήθηκαν με την οικονομική στήριξη συγχωριανών</b><br/>● Τοποθέτηση πινακίδων καλωσορίσματος στις δυο εισόδους του χωριού. Προσφορά: Διακοναστάσης Γρηγόρης, Διακοναστάσης Σάββας Σάββενας Μάνος</p>
      <p>● Κατασκευή τοιχίου με παραδοσιακή πέτρα στην περιοχή «Κιοτάρι». Προσφορά: Ιωάννης Γεωργίου Πάππου</p>
      <p>● Επένδυση τοιχίου 25 μέτρων με παραδοσιακή πέτρα σε κεντρικό δρόμο του χωριού. Προσφορά: Ιωάννης Γεωργίου Πάππου</p>
      <figure>
        <img src="https://www.rodiaki.gr/medias/2019/11/09/8214baef9869cd2573cf915dac091501.jpg"/>
      </figure>
      <p>● Επένδυση τοιχίου 15 μέτρων με παραδοσιακή πέτρα στον προαύλιο χώρο του Κοινοτικού Καταστήματος. Προσφορά: Ιωάννης Γεωργίου Πάππου</p>
      <p>● Επέκταση και αναβάθμιση του δικτύου Wi-fi στο χωριό μας. Προσφορά: Δημητράκης Γιώργος, Αθλητικός Σύλλογος Αγίου Ισισδώρου</p>
      <p>● Επένδυση με παραδοσιακή πέτρα κοινοτικής βρύσης και μικρού τοίχου. Προσφορά: Πολιτιστικός Σύλλογος Αγίου Ισιδώρου</p>
      <figure>
        <img src="https://www.rodiaki.gr/medias/2019/11/08/667f0b0e077cb0837edf40c79f9ce863.jpg"/>
      </figure>
      <p>● Τοποθέτηση ξύλινων παραδοσιακών πινακίδων σε διάφορα σημεία του χωριού. Προσφορά: Δημόκριτος και Κωνσταντίνα Καβάσιλα 14/08/2016 Δημιουργία πλατείας σε κεντρικό σημείο του χωριού. Προσφορά: Διακοναστάση Νίκη - Πάππου Ιώαννης, Πετράκης Εμμανουήλ<br/>● Ανάδειξη παραδοσιακής πέτρας σε κεντρικό τοιχείο 20 μέτρων του χωριού. Προσφορά: Τριανταφύλλου Ειρήνη</p>
      <p>● Επένδυση τοιχίου 50 μέτρων με παραδοσιακή πέτρα σε κεντρικό σημείο του χωριού. Προσφορά: Γυναικείος Σύλλογος Αγίου Ισιδώρου Αμερικής 25ο Τμήμα Πανροδιακού Ανδρικού Συλλόγου Αμερικής</p>
      <p>● Επένδυση τοιχίου 100 μέτρων με παραδοσιακή πέτρα στη 2η είσοδο του χωριού. Προσφορά: Γιώργος Ε. Κοντός - Μενέλαος Ε. Κοντός Στάθης Ε. Κοντός - Χρήστος Ε. Κοντός - Στάθης. Ε. Πελαρδής<br/>● Επένδυση τοιχίου 100 μέτρων με παραδοσιακή πέτρα στην πρώτη είσοδο του χωριού, πριν το ελαιοτριβείο. Προσφορά: Ομογενείς Σιδερίτες Αυστραλίας.</p>
      <p><b>Έργα σε εξέλιξη</b><br/>● Επένδυση τοιχίου 20 μέτρων με παραδοσιακή πέτρα σε κεντρικό σημείο του χωριού.</p>
      <p>● Επένδυση με παραδοσιακή πέτρα σημείων στην πρόσοψη της αίθουσας εκδηλώσεων « Νίκος Γκάλης».</p>
      <p><b>Οι πολύτιμοι φίλοι και ο εθελοντισμός</b><br/>Στην ερώτηση που δέχθηκε ο κ. Στέλιος Βονάκης για το ποιο ήταν το μυστικό της επίτευξης όλων αυτών των στόχων, απάντησε ως εξής: «Ο εθελοντισμός φυσικά! Αποτελεί αίτημα και ανάγκη των καιρών μας και δεν περισσεύει κανείς σε αυτήν την προσπάθεια. Η ομαδικότητα, η συνεργασία και το αίσθημα της προσφοράς μόνο θετικά αποτελέσματα επιφέρουν.</p>
      <p>Ευτυχώς εμείς είχαμε πολλούς φίλους εθελοντές και ευελπιστούμε να έχουμε ακόμα περισσότερους που δηλώνουν παρόντες σε κάθε μας προσπάθεια και δράση για το χωριό μας. Τους ευχαριστούμε από καρδιάς για την άμεση ανταπόκριση τους και τη σκληρή δουλειά που προσέφεραν σε κάθε κάλεσμα μας. Υπηρέτησαν τον ρόλο τους ως εθελοντές συνδυάζοντας με τη δράση τους "τη συνέπεια του επαγγελματία, τον έρωτα του ερασιτέχνη, την πειθαρχία του στρατιώτη και την ανιδιοτέλεια του ανώτερου ανθρώπου"».</p>
      <figure>
        <img src="https://www.rodiaki.gr/medias/2019/11/08/d47632187a3d5e47592c716d51620b9c.jpg"/>
      </figure>
      <p><b>Το όραμα για το μέλλον</b><br/>Κλείνοντας ο κ. Βονάκης έθεσε και τους στόχους για το μέλλον: «Από την εμπειρία μου αυτά τα πέντε χρόνια στην τοπική αυτοδιοίκηση αποκόμισα την αξία του οράματος. Θα συνεχίσω να δουλεύω σκληρά, να επιμένω, να απαιτώ και να διεκδικώ ό,τι καλύτερο για τους συγχωριανούς και το χωριό μου, με νέα αντίληψη και με νέες ιδέες που θα έχουν ως στόχο την εξέλιξη και την ανάδειξη του. Οι προτεραιότητες για την τρέχουσα θητεία είναι η καθημερινότητα, η υποδομή και η παράδοση, και στόχος μου είναι να υλοποιήσω έργα όπως:</p>
      <p>• Πλακόστρωση στα κεντρικά σοκάκια του χωριού</p>
      <p>• Πλακόστρωση του κεντρικού δρόμου – από την πρώτη είσοδο του χωριού έως και την αρχή της δεύτερης εισόδου<br/>• Νέος χώρος στάθμευσης</p>
      <p>• Ασφαλτοστρώσεις δρόμων στο μεγαλύτερο μέρος του οικισμού</p>
      <p>• Ηλεκτροφωτισμός στον περιφερειακό δρόμο</p>
      <p>• Επενδύσεις κοινοτικών τοιχίων με παραδοσιακή πέτρα».</p>
      <figure>
        <img src="https://www.rodiaki.gr/medias/2019/11/08/5f00cc04140826ff950b1ee27cc26fea.jpg"/>
      </figure>
    </article>
  </body>
</html>