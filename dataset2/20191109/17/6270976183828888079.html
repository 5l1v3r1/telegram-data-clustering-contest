<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/smertelna-dtp-u-kropyvnytskomu-politsejskyj-zbyv-pishohoda/"/>
    <meta property="og:site_name" content="Рубрика"/>
    <meta property="article:published_time" content="2019-11-09T17:15:39+00:00"/>
    <meta property="og:title" content="Смертельна ДТП: у Кропивницькому поліцейський збив пішохода"/>
    <meta property="og:description" content="Слідчі територіального управління Державного бюро розслідувань розслідують обставини смертельної дорожньо-транспортної пригоди за участю працівника Головного управління Національної поліції у Кіровоградській області. Про це повідомила пресслужба ДБР. За попередньою інформацією, правоохоронець, перебуваючи за кермом власного автомобіля Opel Astra, на одній із вулиць міста Кропивницького скоїв наїзд на пішохода. Потерпілий від отриманих травм помер у лікарні. Наразі […]"/>
  </head>
  <body>
    <article>
      <h1>Смертельна ДТП: у Кропивницькому поліцейський збив пішохода</h1>
      <address><time datetime="2019-11-09T17:15:39+00:00">09 Nov 2019, 17:15</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/dtp-620x415.jpg"/>
      </figure>
      <p>
        <b>
          <b>Слідчі територіального управління Державного бюро розслідувань розслідують обставини смертельної дорожньо-транспортної пригоди за участю працівника Головного управління Національної поліції у Кіровоградській області.</b>
        </b>
      </p>
      <p>Про це <a href="https://dbr.gov.ua/news/dbr-rozslidue-obstavini-smertelnoi-dtp-u-kropivnickomu-za-uchastyu-pravookhoroncya?fbclid=IwAR2DuC5y1kvN7r5ZcJTq5mlpK3IMVsqwepoat08j4H2t49aw39B97MiGWQc">повідомила</a> пресслужба ДБР.</p>
      <p>За попередньою інформацією, правоохоронець, перебуваючи за кермом власного автомобіля Opel Astra, на одній із вулиць міста Кропивницького скоїв наїзд на пішохода. Потерпілий від отриманих травм помер у лікарні.</p>
      <p>Наразі вирішується питання щодо повідомлення правоохоронцю про підозру.</p>
      <p>Інцидент кваліфікували за статтею про «порушення правил безпеки дорожнього руху, що спричинили смерть потерпілого».</p>
      <p>У разі доведення вини, правоохоронцю загрожує від трьох до восьми років позбавлення волі з позбавленням права керувати транспортними засобами на строк до трьох років або без такого.</p>
    </article>
  </body>
</html>