<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/imperatorski-pingvini-mozhut-vimerti-do-kintsja-stolittja-638889.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T17:47:44+00:00"/>
    <meta property="og:title" content="Імператорські пінгвіни можуть вимерти до кінця століття"/>
    <meta property="og:description" content="Пінгвінів можна буде врятувати, якщо зростання глобальної температури залишиться в межах, передбачених Паризькою угодою"/>
  </head>
  <body>
    <article>
      <h1>Імператорські пінгвіни можуть вимерти до кінця століття</h1>
      <address>
        <time datetime="2019-11-09T17:47:44+00:00">09 Nov 2019, 17:47</time>
      </address>
      <h4>Пінгвінів можна буде врятувати, якщо зростання глобальної температури залишиться в межах, передбачених Паризькою угодою</h4>
      <p>Збереження нинішніх темпів глобального потепління може призвести до вимирання імператорських пінгвінів вже до 2100 року.</p>
      <p>Разом з тим, якщо зростання глобальної температури збережеться в межах 1,5 градусів Цельсія, передбачених Паризькою угодою, кількість цих птахів скоротиться на третину, повідомляє <a href="https://www.newscientist.com/article/2222752-emperor-penguins-could-go-extinct-by-2100-if-we-fail-on-climate-change/?utm_campaign=RSS%7CNSNS&amp;utm_source=NSNS&amp;utm_medium=RSS&amp;utm_content=news">New Scientist.</a></p>
      <p>Вимирання пінгвінів пов’язано зі скороченням кількості морського льоду, що тане через глобальне потепління. Зникнення морського льоду впливає на птахів, оскільки вони живуть на ньому в ході дев’ятимісячного процесу розмноження, він також є для них місцем линьки і захисту від хижаків. Крім того, скорочення льоду впливає на харчові ресурси, необхідні для існування виду.</p>
      <p>«Пінгвіни – це вид-індикатор, вони як канарка у вугільній шахті попереджають нас про наслідки змін клімату. Повідомлення говорить про те, що нам потрібно слухати пінгвінів і проводити політику, яка дозволить досягти Паризької угоди, і робити це зараз», – заявила Стефані Дженув’єр з Океанографічного інституту Вудс-Хол.</p>
      <p>У ході дослідження Дженув’єр і її колеги провели комп’ютерне моделювання, яке дозволило їм простежити долю імператорських пінгвінів при трьох сценаріях: зростанні глобальної температури в межах 1,5 градусів Цельсія, в межах двох градусів і якщо зміни клімату будуть йти так, як зараз.</p>
      <p>Виявилося, що при збереженні нинішніх обсягів викидів, до 2100 року скоротиться 81-86% популяції пінгвінів, в залежності від їхьої здатності до пошуків нових будинків. При зростанні глобальної температури в межах 1,5 градусів Цельсія популяція скоротиться на 33%, а двох градусах Цельсія – на 44%.</p>
      <p>Нагадаємо, <a href="https://glavcom.ua/kyiv/news/kiyani-prosyat-ne-vstanovlyuvati-cilnu-yalinku-na-sofiyskiy-ploshchi-636678.html">кияни виступають проти цільної новорічної ялинки через небажання спилювати дерево. </a></p>
      <blockquote>
        <b>Читайте також: <a href="https://glavcom.ua/columns/butkevych/hto-naspravdi-stojit-za-ekoaktivistkoyu-gretoyu-tunberg-635309.html">Хто насправді стоїть за екоактивісткою Гретою Тунберг.</a></b>
      </blockquote>
      <related>
        <a href="https://glavcom.ua/vinnytsia/news/u-vinnici-direktora-zheo-oshtrafuvali-cherez-perepovneniy-smitnik-638503.html"/>
        <a href="https://glavcom.ua/news/zabrudnennya-baseynu-dnistra-de-ekologi-viyavili-rekordni-dozi-pesticidiv-ta-inshih-shkidlivih-rechovin-638450.html"/>
        <a href="https://glavcom.ua/news/masova-zagibel-ribi-na-hersonshchini-stalasya-cherez-amiak-638182.html"/>
      </related>
    </article>
  </body>
</html>