<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/09/setagalopp-volt-a-ferencvarosnak"/>
    <meta property="og:site_name" content="infostart"/>
    <meta property="article:published_time" content="2019-11-09T17:08:00+00:00"/>
    <meta property="og:title" content="Sétagalopp volt a Ferencvárosnak"/>
    <meta property="og:description" content="A címvédő Ferencváros könnyedén nyert a Dinamo Tbiliszi vendégeként a férfi vízilabda Bajnokok Ligája csoportkörének szombati, 4. fordulójában."/>
  </head>
  <body>
    <article>
      <h1>Sétagalopp volt a Ferencvárosnak</h1>
      <address><time datetime="2019-11-09T17:08:00+00:00">09 Nov 2019, 17:08</time> by <a rel="author">Infostart / MTI</a></address>
      <h3>A címvédő Ferencváros könnyedén nyert a Dinamo Tbiliszi vendégeként a férfi vízilabda Bajnokok Ligája csoportkörének szombati, 4. fordulójában.</h3>
      <p>Sikerükkel a zöld-fehérek továbbra is veretlenek a mostani BL-szezonban.</p>
      <p>Az FTC gyakorlatilag az első negyedben eldöntötte az összecsapást, ekkor ugyanis már 5-0-ra vezetett Varga Zsolt csapata, amellyel ezúttal nem utazott el az olimpiai bajnok Varga Dénes. A folytatásban már csak a különbség tartására figyelt a BL-címvédő, amely így is sima győzelmet aratott Georgiában.</p>
      <p>A Ferencváros november 20-án az olasz Pro Recco vendégeként folytatja a sorozatot.</p>
      <p>
        <b>Férfi Bajnokok Ligája, csoportkör, 4. forduló, B csoport:</b>
      </p>
      <p>Dinamo Tbiliszi (georgiai) - FTC-Telekom Waterpolo 10-15 (0-5, 5-5, 3-3, 2-2)</p>
      <p>a magyar csapat gólszerzői: Funtulisz és Zalánki 3-3, Jaksic, Sedlmayer és Vámos 2-2, Kállay, Constantin-Bicari és Jansik 1-1</p>
    </article>
  </body>
</html>