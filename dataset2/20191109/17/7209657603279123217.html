<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/spettacoli/laura-pausini-1.4877269"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T17:46:00+00:00"/>
    <meta property="og:title" content="Laura Pausini, la Spagna si inchina all'artista di Solarolo. Premio alla carriera"/>
    <meta property="og:description" content="E' la cantante internazionale che ha venduto di più nel Paese iberico"/>
  </head>
  <body>
    <article>
      <h1>Laura Pausini, la Spagna si inchina all'artista di Solarolo. Premio alla carriera</h1>
      <h2>E' la cantante internazionale che ha venduto di più nel Paese iberico</h2>
      <address><time datetime="2019-11-09T17:46:00+00:00">09 Nov 2019, 17:46</time> by <a rel="author">il Resto del Carlino</a></address>
      <p>Solarolo (Ravenna), 9 novembre 2019 – Nuovo riconoscimento internazionale per <b>Laura Pausini</b>, una delle cantanti italiane più amate all’estero e soprattutto nei paesi latini. Proprio in occasione dei suoi 25 anni di carriera, è stata invitata al <b>celebre Gala dei LOS40 Music Awards</b>, il più importante premio musicale in Spagna, dove ha ritirato il <b>prestigioso Premio alla carriera nella categoria Golden</b>, visto che è la cantante femminile internazionale che ha venduto di più nel territorio spagnolo.</p>
      <p>Neanche a farlo apposta il premio coincide con l’anniversario dei 25 anni del primo album in spagnolo di Laura Pausini. <b>Nel 1994</b>, infatti, usciva <b>‘Laura Pausini’,</b> un disco che conteneva i brani di una ragazza molto giovane, come ‘La solitudine’ e ‘Strani amori’, selezionati dal suo primo e secondo album in italiano. Dopo 25 anni, l’album è diventato il disco internazionale più venduto in assoluto della storia della Spagna con <b>oltre 1.300.000 copie</b>.</p>
      <p>Per celebrare il venticinquesimo anniversario di questo successo, Warner ha deciso di pubblicare una Special Edition dell’album,<b> 'Laura Pausini – edizione del 25° anniversario'.</b> Il cofanetto Deluxe esce in tutto il mondo e in Italia sarà disponibile dal 15 novembre.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870655.1572957083%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Laura Pausini in visita all'ospedale Bellaria di Bologna</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870665.1572957083%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Laura Pausini da uno dei piccoli ricoverati al Bellaria</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870625.1572955880%21%2FhttpImage%2Fimage.jpeg_gen%2Fderivatives%2Ffullsize%2Fimage.jpeg&amp;w=660&amp;h=370&amp;fmt=jpg"/>
          <figcaption>Laura Pausini in visita da Bimbo Tu, all'ospedale di Bellaria</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870652.1572957084%21%2FhttpImage%2Fimage.jpeg_gen%2Fderivatives%2Ffullsize%2Fimage.jpeg&amp;w=362&amp;h=500&amp;fmt=jpg"/>
          <figcaption>Laura Pausini al Bellaria</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/laura-pausini-ospedale-bellaria-1.4870647">Laura Pausini, le foto della visita a sorpresa all'ospedale Bellaria di Bologna</a>
        </figcaption>
      </slideshow>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/laura-pausini-1.4870582"/>
        <a href="https://www.ilrestodelcarlino.it/bologna/cronaca/foto/laura-pausini-ospedale-bellaria-1.4870647"/>
      </related>
    </article>
  </body>
</html>