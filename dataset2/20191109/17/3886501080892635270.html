<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119109-deset-izbeglickih-porodica-u-brusu-dobilo-stanove?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T17:45:04+00:00"/>
    <meta property="og:title" content="Deset izbegličkih porodica u Brusu dobilo stanove"/>
    <meta property="og:description" content="U Brusu je danas uručeno deset novih stanova izbegličkim porodicama iz Bosne i Hercegovine i Hrvatske, koje imaju prebivalište na teritoriji te opštine.Stanovi su izgradjeni u okviru četvrtog potprojekta Regionalnog stambenog programa u Srbiji, saopštio je Republički komesarijat za izbeglice. Izgradnja zgrade od 660 kvadratnih metara, u kojoj su stanovi, delom je plaćena iz donatorskog fonda Regionalnog stambenog programa (234.714 evra), dok je zemljište i infrastrukturu obezbedila Opština Brus. Primopredaji stanova su prisustvovali ministar spoljnih poslova Srbije Ivica Dačić koji je i predsednik Кomisije za koordinaciju procesa trajne integracije izbeglica, šef Delegacije OEBS u Srbiji Andrea Oricio, predstavnik Delegacije Evropske unije u Srbiji Enriko Vinsentin, pomoćnik komesara za izbeglice i migracije Srbije Ivan Gerginov, predsednik Opštine Brus Saša Milošević. Dačić je istakao da je Regionalni stambeni program &quot;izuzetan jer, bez obzira na nacionalnu pripadnost, krajnje ravnomerno pomaže svima koji su…"/>
  </head>
  <body>
    <article>
      <h1>Deset izbegličkih porodica u Brusu dobilo stanove</h1>
      <address>
        <time datetime="2019-11-09T17:45:04+00:00">09 Nov 2019, 17:45</time>
      </address>
      <slideshow>
        <figure>
          <img src="https://static.beta.rs/thumbs/Beta-uki6ven55v.556x371.jpg"/>
        </figure>
        <figure>
          <img src="https://static.beta.rs/thumbs/Beta-m9jt25vmqi.556x371.jpg"/>
        </figure>
      </slideshow>
      <p>U Brusu je danas uručeno deset novih stanova izbegličkim porodicama iz Bosne i Hercegovine i Hrvatske, koje imaju prebivalište na teritoriji te opštine.<br/><br/>Stanovi su izgradjeni u okviru četvrtog potprojekta Regionalnog stambenog programa u Srbiji, saopštio je Republički komesarijat za izbeglice.<br/> <br/>Izgradnja zgrade od 660 kvadratnih metara, u kojoj su stanovi, delom je plaćena iz donatorskog fonda Regionalnog stambenog programa (234.714 evra), dok je zemljište i infrastrukturu obezbedila Opština Brus. <br/><br/>Primopredaji stanova su prisustvovali ministar spoljnih poslova Srbije Ivica Dačić koji je i predsednik Кomisije za koordinaciju procesa trajne integracije izbeglica, šef Delegacije OEBS u Srbiji Andrea Oricio, predstavnik Delegacije Evropske unije u Srbiji Enriko Vinsentin, pomoćnik komesara za izbeglice i migracije Srbije Ivan Gerginov, predsednik Opštine Brus Saša Milošević. <br/><br/>Dačić je istakao da je Regionalni stambeni program "izuzetan jer, bez obzira na nacionalnu pripadnost, krajnje ravnomerno pomaže svima koji su ostali bez svojih domova gde god da se nalaze na prostoru bivše Jugoslavije".<br/><br/>Rekao je da su kroz taj program u Srbiji stambeno zbrinuto 4.000 izbegličkih porodica. <br/><br/>Regionalni  stambeni program  zajednički je višegodišnji program Republike Srbije, Bosne i Hercegovine, Crne Gore i Republike Hrvatske, koji ima za cilj da obezbedi trajna stambena rešenja za najugroženije izbegličke porodice u regionu, a sprovodi se uz podršku OEBS-a, UNHCR-a i Banke za razvoj saveta Evrope.<br/><br/>Izgradnja stanova za izbegličke porodice finansira se sredstvima Evropske unije koja je i najveći donator, Sjedinjenih Američkih Država, Nemačke, Norveške, Švajcarske, Italije, Danske, Turske, Luksemburga, Španije, Кipra, Češke, Mađarske, Rumunije i Slovačke.</p>
    </article>
  </body>
</html>