<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231486/"/>
    <meta property="og:site_name" content="Українська правда"/>
    <meta property="article:published_time" content="2019-11-09T17:29:43+00:00"/>
    <meta property="og:title" content="У Кропивницькому поліцейський на смерть збив пішохода"/>
    <meta property="og:description" content="У Кропивницькому працівник поліції скоїв наїзд на пішохода, той помер у лікарні."/>
  </head>
  <body>
    <article>
      <h1>У Кропивницькому поліцейський на смерть збив пішохода</h1>
      <address>
        <time datetime="2019-11-09T17:29:43+00:00">09 Nov 2019, 17:29</time>
      </address>
      <p>У Кропивницькому працівник поліції скоїв наїзд на пішохода, той помер у лікарні.</p>
      <p><b>Джерело</b>: <a href="https://dbr.gov.ua/news/dbr-rozslidue-obstavini-smertelnoi-dtp-u-kropivnickomu-za-uchastyu-pravookhoroncya?fbclid=IwAR2DuC5y1kvN7r5ZcJTq5mlpK3IMVsqwepoat08j4H2t49aw39B97MiGWQc">сайт ДБР</a></p>
      <p><b>Деталі</b>: Слідчі теруправління ДБР, розташованого у місті Миколаєві, розслідують обставини смертельної ДТП за участю працівника Головного управління Нацполіції у Кіровоградській області.</p>
      <p>За попередньою інформацією, правоохоронець, перебуваючи за кермом власного автомобіля марки Opel Astra, на одній з вулиць міста Кропивницького скоїв наїзд на пішохода. Потерпілий від отриманих травм помер у лікарні.</p>
      <p>Вирішується питання щодо повідомлення правоохоронцю про підозру.</p>
      <figure>
        <img src="https://img.pravda.com/images/doc/7/2/72680fe-dtp-kropyv.jpg"/>
      </figure>
      <p>Процесуальне керівництво у кримінальному провадженні здійснює прокуратура Кіровоградської області. Оперативний супровід – Кіровоградське управління Департаменту внутрішньої безпеки НПУ.</p>
      <p>Відкрито кримінальне провадження за ч. 2 ст. 286 Кримінального кодексу України (порушення правил безпеки дорожнього руху, що спричинили смерть потерпілого).</p>
      <p>У разі доведення вини, правоохоронцю загрожує покарання у вигляді позбавлення волі на строк від трьох до восьми років з позбавленням права керувати транспортними засобами на строк до трьох років або без такого.</p>
      <p>Водночас прес-служба ДБР не повідомляє, коли сталася вказана ДТП.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/5/7231046/"/>
        <a href="https://www.pravda.com.ua/news/2019/11/4/7230912/"/>
        <a href="https://www.pravda.com.ua/news/2019/11/3/7230852/"/>
      </related>
    </article>
  </body>
</html>