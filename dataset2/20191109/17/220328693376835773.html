<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/madona-na-sd-ot-razgneveni-fenove-406290.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T17:05:00+00:00"/>
    <meta property="og:title" content="Мадона на съд от разгневени фенове"/>
    <meta property="og:description" content="Поп дивата има лошия навик да закъснява за концертите си"/>
  </head>
  <body>
    <article>
      <h1>Мадона на съд от разгневени фенове</h1>
      <address><time datetime="2019-11-09T17:05:00+00:00">09 Nov 2019, 17:05</time> by <a rel="author">Агенция Стандарт</a></address>
      <p>Мадона има дългогодишна репутация на шоу звезда, закъсняваща с началния час на концертите й. Лошият навик на звездата й коства съдебен иск от недоволни нейни фенове, съобщава TMZ, позовавайки се на съдебни документи. 61-годишната поп икона промени началните часове на множество от концертите си от 20:30 на 22:30, предизвиквайки яростта на един от многобройните й почитатели. Зрителят твърди, че билетът му за шоуто във вторник, 17 декември в Маями Бийч драстично е спаднал заради промяната на часа. Той казва, че е платил 1,024.95 долара за три билета и че молбата му да получи обратно част от парите за тях е била отхвърлена. Впоследствие много други съмишленици са се присъединили към него в завеждането на съдебно дело срещу изпълнителката.</p>
      <p> </p>
    </article>
  </body>
</html>