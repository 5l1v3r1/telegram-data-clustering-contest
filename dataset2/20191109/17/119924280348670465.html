<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/09/228418/novice/kronika/Zaradi_vecje_okvare_bili_brez_vode/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-11-09T17:30:00+00:00"/>
    <meta property="og:title" content="Zaradi večje okvare bili brez vode"/>
    <meta property="og:description" content="Danes ob 8.50 je bila v naselju Drenovec, občina Črnomelj, zaradi večje okvare na vodovodnem omrežju prekinjena oskrba s pitno vodo na širšem območju. Delavci Komunale Črnomelj so napako odpravili in zagotovili ponovno oskrbo."/>
  </head>
  <body>
    <article>
      <h1>Zaradi večje okvare bili brez vode</h1>
      <address><time datetime="2019-11-09T17:30:00+00:00">09 Nov 2019, 17:30</time> by <a rel="author">M. L.-S.</a></address>
      <p>Danes ob 8.50 je bila v naselju Drenovec, občina Črnomelj, zaradi večje okvare na vodovodnem omrežju prekinjena oskrba s pitno vodo na širšem območju. Delavci Komunale Črnomelj so napako odpravili in zagotovili ponovno oskrbo.</p>
      <p>
        <b>Trčila v odbojno ograjo</b>
      </p>
      <p>Ob 9.23 je na avtocesti Ljubljana-Obrežje v bližini izvoza Novo mesto-zahod, smer Obrežje, občina Novo mesto, voznica z osebnim vozilom trčila v odbojno ograjo. Gasilci GRC Novo mesto so zavarovali mesto dogodka, odklopili akumulator, pomagali reševalcem, urejali promet do prihoda policistov ter očistili cestišče. Reševalci nujne medicinske pomoči ZD Novo mesto so voznico oskrbeli in prepeljali v Splošno bolnišnico Novo mesto. Na kraju je bil prisoten tudi dežurni delavec DARSA-a.</p>
      <p>
        <b>Ogenj uničil objekt in vozilo</b>
      </p>
      <p>Ob 12.09 je v naselju Podhosta, občina Dolenjske Toplice, gorelo gospodarsko poslopje velikosti 15 x 8 metrov. Gasilci PGD Dolenjske Toplice, Podturn, Soteska in GRC Novo mesto so ogenj omejili in pogasili. Ogenj je popolnoma uničil objekt in pod njim parkirano osebno vozilo. Gasilci PGD Dolenjske Toplice in Soteska so izvajali gasilsko stražo ter pomagali pri odpravljanju posledic požara. Vzrok in višino škode bodo ocenile pristojne službe.</p>
    </article>
  </body>
</html>