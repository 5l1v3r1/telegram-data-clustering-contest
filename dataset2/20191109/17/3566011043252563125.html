<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545897.html/%D9%85%D8%AC%D9%85%D8%B9-%D8%B9%D8%A7%D9%84%DB%8C-%D8%AD%DA%A9%D9%85%D8%AA-%D8%AA%D8%AD%D8%AA-%D8%A7%D8%B4%D8%B1%D8%A7%D9%81-%D9%85%D8%B1%D8%A7%D8%AC%D8%B9-%D8%B9%D8%B8%D8%A7%D9%85-%D9%81%D8%B9%D8%A7%D9%84%DB%8C%D8%AA-%D9%85%DB%8C-%DA%A9%D9%86%D8%AF--%D8%A8%D8%B1%DA%AF%D8%B2%D8%A7%D8%B1%DB%8C-%D9%88%DB%8C%DA%98%D9%87-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%A8%D8%B2%D8%B1%DA%AF%D8%AF%D8%A7%D8%B4%D8%AA-%D8%B9%D9%84%D8%A7%D9%85%D9%87-%D8%B7%D8%A8%D8%A7%D8%B7%D8%A8%D8%A7%DB%8C%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D9%85%D8%AE%D8%AA%D9%84%D9%81"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T17:45:00+00:00"/>
    <meta property="og:title" content="مجمع عالی حکمت تحت اشراف مراجع عظام فعالیت می‌کند/ برگزاری ویژه‌برنامه‌های بزرگداشت علامه طباطبایی در شهرهای مختلف"/>
    <meta property="og:description" content="مدیر اجرایی مجمع عالی حکمت اسلامی بابیان این‌که مجمع عالی حکمت تحت اشراف مراجع عظام فعالیت می‌کند، گفت: امسال نیز مجمع ویژه‌برنامه‌های بزرگداشت علامه طباطبایی را در شهرهای مختلف برگزار می‌کند."/>
  </head>
  <body>
    <article>
      <h1>مجمع عالی حکمت تحت اشراف مراجع عظام فعالیت می‌کند/ برگزاری ویژه‌برنامه‌های بزرگداشت علامه طباطبایی در شهرهای مختلف</h1>
      <h2>مدیر اجرایی مجمع عالی حکمت اسلامی:</h2>
      <address>
        <time datetime="2019-11-09T17:45:00+00:00">09 Nov 2019, 17:45</time>
      </address>
      <p>مدیر اجرایی مجمع عالی حکمت اسلامی بابیان این‌که مجمع عالی حکمت تحت اشراف مراجع عظام فعالیت می‌کند، گفت: امسال نیز مجمع ویژه‌برنامه‌های بزرگداشت علامه طباطبایی را در شهرهای مختلف برگزار می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://www.qomefarda.ir/"> قم فردا</a>، محمدباقر خراسانی ظهر امروز در جمع خبرنگاران با اشاره به فعالیت‌های مجمع عالی حکمت اسلامی اظهار داشت: مجمع از سال 84 برنامه‌های خودش را شروع و از سال 86 به‌صورت جدی و فعال فعالیت‌هایش جدی را شروع کرد.<br/><br/> وی ادامه داد: هدف مجمع از ابتدا این بود که یک محفل و محلی برای فلسفه‌گرایان بوده و به ساماندهی علوم عقلی بپردازد.<br/><br/>خراسانی بابیان این‌که در این سال‌ها همواره مجمع آمادگی لازم برای تضارب آرا را داشته است، ابراز داشت: در این سال‌ها ما از کسانی که منتقد فلسفه اسلامی هستند نیز دعوت کردیم و نقد و دیدگاه ای آن‌ها را شنیده و اساتید مجمع پاسخ‌های مناسب را به این اظهارات ،داده‌اند.<br/><br/>وی ادامه داد: ما یک مرکز حوزوی هستیم و تحت اشراف حضرات آیات مصباح، جوادی املی و عمل می‌کنیم و علاوه بر این شورای عالی حوزه‌های علمیه در مصوبه‌ای که در سال 89 به تصویب رساندند، مجمع عالی حکمت اسلامی را به‌عنوان واحد پژوهشی خاص معرفی کردند.<br/><br/>وی بابیان این‌که مجمع از تراز علمی بسیار بالایی برخوردار است، افزود: دوم سوم اعضای ما حوزوی هستند و علاوه بر وجود شعب در استان‌های مشهد، اصفهان و شیراز، درخواست‌هایی نیز برای راه‌اندازی دفاتر مجمع داشتیم که در آینده راه‌اندازی خواهد شد.<br/><br/>مدیر اجرایی مجمع عالی حکمت اسلامی به پنجمین ویژه‌برنامه بزرگداشت علامه طباطبایی اشاره کرد و ابراز داشت: از سال 94 مجمع عالی حکمت به دنبال برنامه‌ریزی برای بزرگداشت بوده که تاکنون 52 برنامه در این زمینه برگزارشده است.<br/><br/>وی ادامه داد: مجمع به دنبال ایجاد دبیرخانه دائمی نیز بوده و در مسیر تحقق این موضوع قدم‌های خوبی نیز برداشته‌شده است.<br/><br/>خراسانی بابیان این‌که از امروز تا 30 آبان ماه برنامه‌های مختلفی در این زمینه برگزار خواهد شد، تأکید کرد: تاکنون 17 برنامه تدارک دیده‌شده است که 11 برنامه را گروه‌های علمی مجمع برگزار خواهند کرد.<br/><br/>وی خاطرنشان کرد: 5 نشست علمی نیز در قم، تهران، مشهد، تبریز و شیراز برگزار خواهیم کرد که قطعاً با استقبال روبرو خواهد شد.<br/><br/>خراسانی به برگزاری مراسم بزرگداشت علامه طباطبایی در بیت ایشان اشاره کرد و گفت: این مراسم با سخنرانی آیت‌الله جوادی آملی چهارشنبه 22 آبان ماه امسال برگزار خواهد شد که با حضور اساتید علوم عقلی همراه خواهد بود.<br/><br/>وی تأکید کرد: امسال در تبریز و تهران نیز برنامه‌های مختلفی نیز برگزار خواهد شد که بر اساس بیانیه گام دوم انقلاب بحث اخلاق و معنویت را موردبحث و تبادل‌نظر قرار خواهند داد.<br/><br/>انتهای پیام/</p>
    </article>
  </body>
</html>