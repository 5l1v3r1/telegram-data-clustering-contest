<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/cultura/2019/11/09/mostre-incontro-tra-finanza-cultura-per-finissage-monica-cembrola_aiSMqWITT8MqAnh4ZxwkfI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-09T17:03:00+00:00"/>
    <meta property="og:title" content="Mostre, incontro tra finanza e cultura per ‘Finissage’ di Monica Cembrola"/>
    <meta property="og:description" content="Proposte fotografie e dipinti di due artisti etiopi in ascesa"/>
  </head>
  <body>
    <article>
      <h1>Mostre, incontro tra finanza e cultura per ‘Finissage’ di Monica Cembrola</h1>
      <address>
        <time datetime="2019-11-09T17:03:00+00:00">09 Nov 2019, 17:03</time>
      </address>
      <p>Il mondo delle finanza e della cultura si è riunito ieri sera a Roma per la chiusura della mostra itinerante, aperta il 24 ottobre, 'Finissage' di Monica Cembrola for Art Foundation, dedicata a due artisti etiopi di crescente importanza internazionale. Attraverso la fotografia, con opere già esposte al Museo Maxxi, per Michael Tsegaye, il disegno e la pittura, per Dawit Abebe, i due artisti raccontano le contraddizioni del mondo contemporaneo, offrendo al pubblico occidentale un assaggio dei cambiamenti che in maniera (più o meno) evidente stanno mutando il volto di un intero continente.</p>
      <p>"La creatività africana ha finalmente conquistato il cuore e la mente dei collezionisti internazionali. Una nuova Era è iniziata per l’arte contemporanea africana", spiega Monica Cembrola. I proventi derivanti dalle vendite delle opere sono in parte devoluti alla costituzione di borse di studio e residenze per artisti emergenti.</p>
      <p>Tra i presenti Matilde Bernabei, Roberto Bilotti, Paolo Crisafi, Angela Dalmazio, Manfredi Lefebvre, Fabrizio Palermo, Cecilia Primerano, Daniela Porro ed Elisabetta Tizzoni che vanno a costituire un tavolo permanente di scambio multidisciplinare di competenze per rendere sempre più l’arte alla portata di tutti. “ Ho ritenuto circondarmi di personalità della finanza, dell’Immobiliare e dell’arte - sottolinea Cembrola - per favorire sempre più lo scambio e la crescita di competenze tra questi settori eccellenza del Made in Italy”.</p>
    </article>
  </body>
</html>