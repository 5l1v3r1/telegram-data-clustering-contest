<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/i-campetti-si-rifanno-il-look-taglio-del-nastro-a-sforzacosta-carancini-parlo-coi-fatti/1323127/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T17:30:59+00:00"/>
    <meta property="og:title" content="I campetti si rifanno il look, taglio del nastro a Sforzacosta Carancini: «Parlo coi fatti»"/>
    <meta property="og:description" content="MACERATA - L'inaugurazione oggi pomeriggio in via Natali. Con il sindaco gli assessori Ricotta e Canesin"/>
  </head>
  <body>
    <article>
      <h1>I campetti si rifanno il look, taglio del nastro a Sforzacosta Carancini: «Parlo coi fatti»</h1>
      <h2>MACERATA - L'inaugurazione oggi pomeriggio in via Natali. Con il sindaco gli assessori Ricotta e Canesin</h2>
      <address><time datetime="2019-11-09T17:30:59+00:00">09 Nov 2019, 17:30</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fi-campetti-si-rifanno-il-look-taglio-del-nastro-a-sforzacosta-carancini-parlo-coi-fatti%2F1323127%2F">Condividi34</a><a href="https://twitter.com/intent/tweet?text=I+campetti+si+rifanno+il+look%2C++taglio+del+nastro+a+Sforzacosta++Carancini%3A+%C2%ABParlo+coi+fatti%C2%BB&amp;url=https%3A%2F%2Fwww.cronachemaceratesi.it%2F2019%2F11%2F09%2Fi-campetti-si-rifanno-il-look-taglio-del-nastro-a-sforzacosta-carancini-parlo-coi-fatti%2F1323127%2F">Tweet</a>Email34 Condivisioni</p>
      <p> </p>
      <p>
        <b>Un nuovo fondo, una nuova recinzione e illuminazione a led: taglio del nastro oggi pomeriggio a Sforzacosta per i campetti di calciotto e basket in via Natali. Un intervento da 65mila euro per le due strutture che erano state realizzate 20 anni fa. Presenti all’inaugurazione il sindaco Carancini, il consigliere Marco Menchi e due assessori: Alferio Canesin (sport) e Narciso Ricotta (lavori pubblici). E’ proprio Romano Carancini a postare con soddisfazione su Facebook alcune foto e un messaggio per chi parla di fallimenti sportivi dell’amministrazione comunale (Lube, piscine, Maceratese). «Ci sarà il tempo di elencare i tanti impianti sportivi rinnovati o realizzati in città in questi anni – scrive Carancini – Ma intanto un’altra “ntacca”: Sforzacosta, dietro la chiesa, nuovo struttura per calcetto e basket. Per i nostri ragazzi. Neanche il tempo di tagliare il nastro e già decine a giocarci dentro». E chiude il suo post con l’hashtag #ParloCoiFatti.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/carancini-parlo-coi-fatti.png"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/campetto-sforzacosta-1-650x366.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/campetto-sforzacosta-650x619.jpg"/>
      </figure>
    </article>
  </body>
</html>