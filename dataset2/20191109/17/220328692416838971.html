<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/shokoladovo-kopie-na-berlinskata-stena-razbito-s-chuk-406292.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T17:56:00+00:00"/>
    <meta property="og:title" content="Разбиха с чук шоко копие на Берлинската стена"/>
    <meta property="og:description" content="Изделието било изготвено от 200 килограма шоколад от френски сладкар"/>
  </head>
  <body>
    <article>
      <h1>Разбиха с чук шоко копие на Берлинската стена</h1>
      <address><time datetime="2019-11-09T17:56:00+00:00">09 Nov 2019, 17:56</time> by <a rel="author">"Стандарт"</a></address>
      <p> 30-годишнината от падането на Берлинската стена френският шоколадов скулптор Патрик Роже отбеляза, като разби с чук нейно шоколадово копие в Париж, предаде Асошиейтед прес.</p>
      <p>Отронените парчета от лакомството сладкарят раздаде на аплодиращите го парижани. Патрик Роже довери, че е било прекрасно преживяване да сподели "вкуса, ценностите и частица от вятъра на свободата" със своите съграждани.</p>
      <p>Точно както берлинчани откъртваха парчета от бетонното съоръжение преди три десетилетия, така Роже и неговите помощници пробиха дупка с чукове в творението си от шоколад.Тяхното сладкарско изделие беше изготвено от 200 килограма шоколад, като в стената бяха гравирани думите "свобода" на немски и "Аз съм берлинчанин" на английски език.<b> </b>Акцията се проведе пред магазина за шоколадови изделия на Патрик Роже в Париж.</p>
    </article>
  </body>
</html>