<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818050.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T10:53:00+00:00"/>
    <meta property="og:title" content="آذری جهرمی: صنعت دفاعی در دوران تحریم به شکوفایی رسید"/>
    <meta property="og:description" content="به گزارش الف به نقل از روابط عمومی وزارت دفاع، محمدجواد آذری جهرمی وزیر ارتباطات و فناوری اطلاعات، به همراه امیر سرتیپ حاتمی وزیر دفاع و امیر شاهرخ شهرام مدیر عامل صنایع الکترونیک وزارت دفاع  از توانمندی های مجموعه صا ایران بازدید کرد."/>
  </head>
  <body>
    <article>
      <h1>آذری جهرمی: صنعت دفاعی در دوران تحریم به شکوفایی رسید</h1>
      <address>
        <time datetime="2019-11-09T10:53:00+00:00">09 Nov 2019, 10:53</time>
      </address>
      <p>وزیر ارتباطات و فناوری اطلاعات با حضور وزیر دفاع و مدیر عامل صنایع الکترونیک وزارت دفاع از توانمندی های مجموعه صا ایران بازدید کرد.</p>
      <p>به گزارش الف به نقل از روابط عمومی وزارت دفاع، محمدجواد آذری جهرمی وزیر ارتباطات و فناوری اطلاعات، به همراه امیر سرتیپ حاتمی وزیر دفاع و امیر شاهرخ شهرام مدیر عامل صنایع الکترونیک وزارت دفاع  از توانمندی های مجموعه صا ایران بازدید کرد.</p>
      <p>وزیر ارتباطات در بازدید از سازمان صنایع الکترونیک ایران (صا ایران) با قدردانی از فعالیت متخصصان و دانشمندان صنعت دفاعی در مجموعه صاایران اظهار داشت: بحمدالله مجموعه دفاعی کشور درعرصه های مختلف به ویژه حوزه  فضایی دستاوردهای بی نظیری داشته است و از طریق هم افزایی با سایر مجموعه های دانش بنیان کمک شایانی به پیشرفت و توسعه کشور داشته است.</p>
      <p>وی پیشرفت های مجموعه فضایی صاایران را ما حصل ایستادگی در برابر استکبار و شکوفایی در دوران تحریم عنوان کرد و افزود: مجموعه صاایران می تواند در قالب برگزاری نمایشگاه، جوانان و نخبگان دانشگاهی را در جریان پیشرفت های غرور آمیز صنایع الکترونیک ایران قرار داده و امید و باور ملی را ارتقا دهد.</p>
      <p>در این بازدید مدیر عامل صنایع الکترونیک وزارت دفاع با تشریح فعالیت های شرکت صنایع الکترونیک ایران، تنوع محصولات تولیدی، پیچیدگی های فناورانه محصولات، تأمین نیازمندی های نیروهای مسلح در حوزه های مختلف رزم، تعامل با وزارت ارتباطات و فناوری اطلاعات و شرکت های دانش بنیان و تأمین نیازهای بخش خصوصی و دولتی راکه با تحریم های ظالمانه روبرو شده اند از موفقیت های ارزنده صنایع الکترونیک وزارت دفاع در دوره اخیر دانست.</p>
    </article>
  </body>
</html>