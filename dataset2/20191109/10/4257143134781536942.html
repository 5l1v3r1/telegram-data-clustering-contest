<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/09/megujul-a-westend"/>
    <meta property="og:site_name" content="infostart"/>
    <meta property="article:published_time" content="2019-11-09T10:02:00+00:00"/>
    <meta property="og:title" content="Megújul a Westend"/>
    <meta property="og:description" content="Az idén húszéves budapesti Westend bevásárlóközpont átalakítására több millió eurót fordít a tulajdonos West End Magyarország Zrt."/>
  </head>
  <body>
    <article>
      <h1>Megújul a Westend</h1>
      <address><time datetime="2019-11-09T10:02:00+00:00">09 Nov 2019, 10:02</time> by <a rel="author">Infostart / MTI</a></address>
      <h3>Az idén húszéves budapesti Westend bevásárlóközpont átalakítására több millió eurót fordít a tulajdonos West End Magyarország Zrt.</h3>
      <p>A bevásárlóközpontban jelenleg több mint 400 üzlet található, ennek több mint egyharmada kicserélődött az elmúlt három évben egy tudatos, új célcsoportokat célzó stratégia eredményeképpen.</p>
      <p>A következő három évben számos új üzlet és szolgáltatás, valamint további fejlesztések várják majd a látogatókat. Az épület egyes részeit felújítják, így a csaknem 50 éttermet és kávézót magában foglaló ételudvart is.</p>
      <p>Lesznek digitalizációs fejlesztések is, a jövő év első felében például bevezetik az egyszerű, papírpénzmentes parkolást.</p>
      <p>A pláza évente több mint 20 millió látogatót fogad, az elmúlt három évben átlagosan 5 százalékkal nőtt a látogatószám. A társaság éves árbevétele meghaladja a 30 millió eurót.</p>
      <p>
        <i>Nyitókép: MTI/Balogh Zoltán</i>
      </p>
    </article>
  </body>
</html>