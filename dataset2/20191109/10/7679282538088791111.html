<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-dead-body-of-youth-found-on-railway-track-at-jogbani-and-no-identification-yet-2840069.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T10:54:24+00:00"/>
    <meta property="og:title" content="जोगबनी में रेलवे ट्रैक किनारे मिला युवक का शव, शिनाख्त अबतक नहीं "/>
    <meta property="og:description" content="अररिया के सीमावर्ती जोगबनी शहर के हाई स्कूल चौक के समीप शनिवार की सुबह रेलवे ट्रैक के किनारे एक युवक का शव मिला। शव मिलने की सूचना पर घटनास्थल पर लोगों की भीड़ उमड़ पड़ी। शव की अब तक पहचान नही..."/>
  </head>
  <body>
    <article>
      <h1>जोगबनी में रेलवे ट्रैक किनारे मिला युवक का शव, शिनाख्त अबतक नहीं </h1>
      <address><time datetime="2019-11-09T10:54:24+00:00">09 Nov 2019, 10:54</time> by <a rel="author">जोगबनी (अररिया) हिंदुस्तान प्रतिनिधि</a></address>
      <p>अररिया के सीमावर्ती जोगबनी शहर के हाई स्कूल चौक के समीप शनिवार की सुबह रेलवे ट्रैक के किनारे एक युवक का शव मिला। शव मिलने की सूचना पर घटनास्थल पर लोगों की भीड़ उमड़ पड़ी। शव की अब तक पहचान नही हो पाई है।</p>
      <p>सूचना पर रेल पुलिस और जोगबनी थाना पुलिस घटना स्थल पर पहुंचकर मामले की छानबीन शुरू की। मृतक के पैंट की पॉकेट की जांच में कोई पहचान पत्र नही मिला। लेकिन एक सिरिंज बरामद हुआ। यह नशीली दवा के सेवन की ओर इशारा करता है। युवक के शरीर में जख्म के निशान मिले हैं। दायां पैर और हाथ टूट मिला। इससे ट्रेन की चपेट में आने अथवा बदमाशों के मारकर रेल ट्रैक के पास फेंके जाने की आशंका पर भी बल मिलता है।</p>
      <p>इधर जोगबनी पुलिस ने शव को कब्जे में ले पोस्टमार्टम के लिए भेज दिया है। पुलिस द्वारा काफी जांच पड़ताल करने के बाद भी मृत युवक का पहचान नहीं हो पाई थी। युवक का चेहरा देखने से ऐसा प्रतीत हो रहा था कि वह नेपाली हो। इस मौके पर जोगबनी रेल थाना के राहुल कुमार व जोगबनी थाना के जिवेश ठाकुर सदल बल घटनास्थल पर कागजी प्रक्रिया जुटे हुए थे। पुलिस ने बताया कि पोस्टमार्टम रिपोर्ट से ही हत्या के कारणों का खुलासा होगा।<br/> </p>
    </article>
  </body>
</html>