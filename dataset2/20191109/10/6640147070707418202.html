<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/donnie-darko-edizione-limitata/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T10:30:00+00:00"/>
    <meta property="og:title" content="Donnie Darko arriva in edizione limitata dal 14 novembre!"/>
    <meta property="og:description" content="Koch Media ha recentemente annunciato che Donnie Darko entra a far parte del brand Midnight Classics con un edizione limitata."/>
  </head>
  <body>
    <article>
      <h1>Donnie Darko arriva in edizione limitata dal 14 novembre!</h1>
      <address><time datetime="2019-11-09T10:30:00+00:00">09 Nov 2019, 10:30</time> by <a rel="author">Francesco Caputo</a></address>
      <p><b>Midnight Classics</b>, brand di <b>Koch Media</b> che racchiude in sé tantissimi cult cinematografici di un tempo, <b>ha annunciato che Donnie Darko farà parte della sua line-up</b>. Si tratta di un lungometraggio scritto e diretto dall’esordiente <b>Richard Kelly</b> e con protagonista un giovane <b>Jake Gyleenhaal</b>.</p>
      <p>Leggi anche: <a href="https://www.tomshw.it/videogioco/epic-games-store-deep-koch-elogiano/">Epic Games Store, Deep Silver e Koch Media elogiano la piattaforma</a></p>
      <p><b>Donnie Darko debutterà il prossimo 14 novembre</b> in una maestosa edizione limitata, e in due varianti (DVD e Blu-Ray). Le due versioni disponibili conterranno: <b>la Versione Theatrical</b> (114 minuti circa per la versione BD e 109 minuti circa per quella DVD) e la <b>Versione Extended</b> (134 minuti circa per la versione BD e 128 minuti circa per quella DVD). Inoltre, le due edizioni “<i>presentano un master ricavato dai nuovi restauri dei negativi originali prodotti da Arrow Films, supervisionati e approvati dal regista Richard Kelly e dal direttore della fotografia Steven Poster</i>“.</p>
      <p>Come se non bastasse, <b>all’interno della confezione sarà presente un booklet</b>, <b>una cartolina</b> e un <b>terzo disco ricco di contenuti</b>, tra cui:</p>
      <ul>
        <li>Commento audio sottotitolato con Richard Kelly e Jake Gyllenhaal</li>
        <li>Commento audio sottotitolato con Richard Kelly e il Cast</li>
        <li>Commento audio sottotitolato con Richard Kelly e Kevin Smith (regista di Clerks e Red State)</li>
        <li>20 scene tagliate ed estese</li>
        <li>Documentario “Deus ex Machina: La filosofia di Donnie Darko”</li>
        <li>Documentario “The Donnie Darko Diary”</li>
        <li>Interviste d’archivio</li>
        <li>Documentario “Me l’hanno fatto fare”</li>
        <li>Documentario “Me l’hanno fatto fare parte 2”</li>
        <li>Documentario “#1 Fan: A Darkomentary”</li>
        <li>Storyboard a confronto</li>
        <li>Dietro le quinte</li>
        <li>“Cunning Visions” Infomercials</li>
        <li>Video musicale “Mad World” by Gary Jules – Donnie Darko version</li>
        <li>Galleria fotografica</li>
        <li>Trailer</li>
        <li>TV Spots</li>
      </ul>
      <p>Insomma, <b>Koch Media ha intenzione di regalare a tutti gli appassionati ore e ore d’intrattenimento con il cult del 2001 Donnie Darko</b>.</p>
      <figure>
        <img src="https://www.tomshw.it/images/images/2019/11/donnie-darko-61726.768x432.jpg"/>
      </figure>
      <blockquote>Siete interessati a questa fantastica edizione di Donnie Darko? Potete già prenotarla su Amazon Italia al <a href="https://toms.it/wSSca">seguente indirizzo</a>!</blockquote>
    </article>
  </body>
</html>