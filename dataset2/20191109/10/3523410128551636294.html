<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638916/%D9%BE%DB%8C%D8%B4-%D8%AA%D9%88%D9%84%DB%8C%D8%AF-%D9%81%D8%B5%D9%84-%D8%AF%D9%88%D9%85-%D8%A8%D8%B1%D9%86%D8%A7%D9%85%D9%87-%D8%B9%D8%B5%D8%B1-%D8%AC%D8%AF%DB%8C%D8%AF-%DA%86%D9%87-%D8%B2%D9%85%D8%A7%D9%86%DB%8C-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:07:00+00:00"/>
    <meta property="og:title" content="پیش تولید فصل دوم برنامه «عصر جدید» چه زمانی آغاز می‌شود؟"/>
    <meta property="og:description" content="فصل دوم برنامه تلویزیونی «عصر جدید» هم با رویکرد استعدادیابی در زمینه‌های هنری، ورزشی و سرگرمی تولید می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638916/%D9%BE%DB%8C%D8%B4-%D8%AA%D9%88%D9%84%DB%8C%D8%AF-%D9%81%D8%B5%D9%84-%D8%AF%D9%88%D9%85-%D8%A8%D8%B1%D9%86%D8%A7%D9%85%D9%87-%D8%B9%D8%B5%D8%B1-%D8%AC%D8%AF%DB%8C%D8%AF-%DA%86%D9%87-%D8%B2%D9%85%D8%A7%D9%86%DB%8C-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF">پیش تولید فصل دوم برنامه «عصر جدید» چه زمانی آغاز می‌شود؟</a>
      </h1>
      <h2>فصل دوم برنامه تلویزیونی «عصر جدید» هم با رویکرد استعدادیابی در زمینه‌های هنری، ورزشی و سرگرمی تولید می‌شود.</h2>
      <address><time datetime="2019-11-09T10:07:00+00:00">09 Nov 2019, 10:07</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فصل اول مسابقه استعدادیابی «عصر جدید» سال گذشته روی آنتن رفت و با استقبال خوب مخاطبان مواجه شد.</p>
      <p><b>احسان علیخانی</b> مجری و تهیه کننده این برنامه به تازگی در صفحه مجازی این برنامه با انتشار ویدئویی به مخاطبان خود گفت: پیش تولید فصل دوم «عصر جدید» را به طور رسمی آغاز می‌کنیم و اسفند ماه پیش روی شما هستیم. صحنه فصل دوم عصر جدید منتظر شماست....</p>
      <p>در فصل اول عصر جدید فاطمه عبادی (هنرمند نقاش با شن)، محمد زارع (آکروبات کار)، پارسا خائف (خواننده نوجوان)، سعید فتحی روشن (شعبده باز و منتالیست) وگروه دختران نینجا (هنر‌های رزمی) به ترتیب نفرات اول تا پنجم شدند.</p>
      <p>برنامه تلویزیونی «عصر جدید» با رویکرد استعدادیابی در زمینه‌های هنری، ورزشی و سرگرمی تولید می‌شود.</p>
      <p>فصل اول این مسابقه تلویزیونی با اجرای احسان علیخانی و داوری رویا نونهالی، آریا عظیمی نژاد، بشیر حسینی و امین حیایی روی آنتن رفت.</p>
    </article>
  </body>
</html>