<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/09/domani-a-cortina-dampezzo-al-via-la-stagione-dello-sci-pn_20191109_00029/"/>
    <meta property="og:site_name" content="Askanews"/>
    <meta property="article:published_time" content="2019-11-09T10:43:52+00:00"/>
    <meta property="og:title" content="Domani a Cortina d’Ampezzo al via la stagione dello sci"/>
    <meta property="og:description" content="Roma, 9 nov. (askanews) – La stagione dello sci a Cortina d’Ampezzo inizia domani alle 8.30 Gli impiantisti di Cortina hanno risposto prontamente a questo regalo della natura, che nelle ultime ore ha imbiancato la ‘Regina delle Dolomiti’. E questo 2019 si apre con la neve naturale. Impiantisti attivi e solerti, stanno lavorando a ritmo […]"/>
  </head>
  <body>
    <article>
      <h1>Domani a Cortina d’Ampezzo al via la stagione dello sci</h1>
      <h2>Grazie a neve scesa sulla 'Regina delle Dolomiti'</h2>
      <address>
        <time datetime="2019-11-09T10:43:52+00:00">09 Nov 2019, 10:43</time>
      </address>
      <figure>
        <img src="http://www.askanews.it/wp-content/uploads/2019/11/20191109_114346_1A27B5A6.jpg"/>
      </figure>
      <p>Roma, 9 nov. (askanews) – La stagione dello sci a Cortina d’Ampezzo inizia domani alle 8.30 Gli impiantisti di Cortina hanno risposto prontamente a questo regalo della natura, che nelle ultime ore ha imbiancato la ‘Regina delle Dolomiti’. E questo 2019 si apre con la neve naturale. Impiantisti attivi e solerti, stanno lavorando a ritmo serrato per aprire domani alle 8.30 la seggiovia Falzarego al Col Gallina (dalle 8.30 fino alle 16.30 – stessi orari anche nei giorni a seguire). Un’anteprima di stagione, al quale gli appassionati della neve non possono resistere. Cortina sarà la prima del Dolomiti Superski ad essere pronta per le prime curve della stagione.</p>
      <p>Lo skipass stagionale sarà valido da subito oppure si potranno acquistare in loco le altre soluzioni (giornaliero adulto 36 euro, mattutino adulto 29 euro, pomeridiano 28 euro).</p>
      <p>Gli uffici Skipass (via Marconi 15, Cortina) saranno a disposizione del pubblico sabato dalle 16 alle 19 e domenica dalle 8.30 alle 13.00. Da lunedì 11 novembre, l’ufficio Skipass rimarrà aperto tutti i giorni. Tra fine novembre e il weekend del 7 dicembre apriranno gli altri impianti del Consorzio Esercenti Impianti a Fune di Cortina, Auronzo, Misurina e San Vito.</p>
      <p>(Foto credits Paola Dandrea)</p>
    </article>
  </body>
</html>