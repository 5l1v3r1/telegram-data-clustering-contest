<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/vrhunski-xiaomi-mi-note-10-pripravljen-na-evropo.html?RSS1d9dd4667071f52757ffb52b9d338eff"/>
    <meta property="og:site_name" content="Računalniške novice"/>
    <meta property="article:published_time" content="2019-11-09T10:26:00+00:00"/>
    <meta property="og:title" content="Vrhunski Xiaomi Mi Note 10 pripravljen na Evropo!"/>
    <meta property="og:description" content="Nedavno nas je podjetje Xiaomi presenetili z izjemno novico, da bo na evropski trg pripeljalo kar dva nova vrhunska pametna mobilna telefona družine Mi Note."/>
  </head>
  <body>
    <article>
      <h1>Vrhunski Xiaomi Mi Note 10 pripravljen na Evropo!</h1>
      <address>
        <time datetime="2019-11-09T10:26:00+00:00">09 Nov 2019, 10:26</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/mi-note-10-serija-spremna-za-europu_ezr7xv.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/mi-note-10-serija-spremna-za-europu_uwhrmv.jpg"/>
        </figure>
        <figcaption>Pametna mobilna telefona Xiaomi Mi Note 10 in Mi Note 10 Pro sta kot prva opremljena s fotoaparatom ločljivosti 108 milijonov slikovnih točk.</figcaption>
      </slideshow>
      <p>Nedavno nas je podjetje Xiaomi presenetili z izjemno novico, da bo na evropski trg pripeljalo kar dva nova vrhunska pametna mobilna telefona družine Mi Note. Tu bo šlo za pametna mobilna telefona Mi Note 10 in Mi Note 10 Pro, ki sta pravzaprav preimenovani napravi Mi CC9 in Mi CC9 Pro s kitajskega trga. Ker gre tu zgolj za spremembo imena, bodo novi pametni mobilni telefoni podjetja Xiaomi zlahka prepričali tudi najzahtevnejše uporabnike storitev mobilne telefone, ki prisegajo zgolj na mobilne telefone brez kompromisov.</p>
      <p>Pametna mobilna telefona Mi Note 10 in Mi Note 10 Pro bosta zlahka prepričala tudi najzahtevnejše uporabnike, saj bosta opremljena s šestimi oziroma osmimi gigabajti sistemskega pomnilnika in vgrajenim pomnilnikom s 128 gigabajti oziroma 256 gigabajti prostora za shranjevanje podatkov. Glavni adut novincev pa bo nedvomno glavni digitalni fotoaparat, saj je opremljen s Samsungovim slikovnim tipalom družine ISOCELL za pametne mobilne telefone, ki se baha z impresivno ločljivostjo 108 milijonov slikovnih točk.</p>
      <p>Slikovno tipalo Samsung ISOCELL Bright HMX je najzmogljivejše slikovno tipalo v zgodovini pametnih mobilnih telefonov, njegova velikost pa znaša 1/1,33 palca. S pomočjo novinca in napredne tehnologije Samsung Tetracell bo mogoče zajemati fotografije do ločljivosti 27 milijonov slikovnih točk, saj bodo pri zajemu fotografije štiri slikovne točke združene v eno. To bo omogočalo zajem boljših oziroma kakovostnejših fotografij tudi pri slabših svetlobnih pogojih, kar bo zlahka prepričalo tudi najzahtevnejše uporabnike.</p>
      <p>Tudi preostala strojna oprema pametnih mobilnih telefonov Mi Note 10 in Mi Note 10 Pro podjetja Xiaomi ne bo od muh. Ta namreč zajema zaslon AMOLED s 16,4-centimetrsko oziroma 6,47-palčno diagonalo in ločljivostjo Full HD +, spletno kamero ločljivosti kar 32 milijonov slikovnih točk in Qualcommov mobilni procesor Snapdragon 730G. Za dolgo delovanje skrbi baterija zmogljivosti 5.260 mAh s podporo za hitro polnjenje moči 30 vatov. To v praksi pomeni, da bomo lahko povsem izpraznjeno baterijo v zgolj 30 minutah napolnili do 58 odstotkov, za 100 odstotkov pa bomo potrebovali dobro uro.</p>
      <p>Pametna mobilna telefona Mi Note 10 in Mi Note 10 Pro podjetja Xiaomi bosta na evropski trg prispela 11. novembra letos, sprva pa bosta na volj na nemškem trgu. Nekoliko kasneje (15. novembra) ju bo mogoče kupiti še v Španiji in Italiji, 18. novembra pa v Franciji. Maloprodajna cena novosti bo vsaj na zmogljivo strojno opremo relativno nizka, saj bo za vstopno različico pametnega mobilnega telefona Mi Note 10 (6/128 GB) treba odšteti okoli 549 evrov, za zmogljivejši Mi Note 10 Pro (8/256 GB) pa 649 evrov.</p>
      <figure>
        <iframe src="https://www.youtube.com/embed/XGUL8c0BHDg" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.mi.com/global">Mi</a></footer>
    </article>
  </body>
</html>