<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bundesliga-arsene-wenger-wciaz-moze-pracowac-w-bayernie-monachium,984139.html"/>
    <meta property="og:site_name" content="TVN24"/>
    <meta property="article:published_time" content="2019-11-09T10:20:00+00:00"/>
    <meta property="og:title" content="Zwrot w sprawie Wengera w Bayernie. &quot;Będziemy rozmawiać w przyszłym tygodniu&quot;"/>
    <meta property="og:description" content="W czwartek dziennik Bild poinformował, że francuski trener nie będzie pracował w Bayernie. Teraz Arsene Wenger zaprzeczył tym doniesieniom. Saga z udziałem 70-letniego szkoleniowca trwa od kilku dn..."/>
  </head>
  <body>
    <article>
      <h1>Zwrot w sprawie Wengera w Bayernie. "Będziemy rozmawiać w przyszłym tygodniu"</h1>
      <address>
        <time datetime="2019-11-09T10:20:00+00:00">09 Nov 2019, 10:20</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a3b7e1c8-f2ae-4460-abf0-b003c01c30ff.jpg?type=1&amp;srcmode=0&amp;srcx=1/1&amp;srcy=27/100&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3c573011-3df8-412b-86f0-15c67397174b-480p.mp4"/>
          <figcaption>Bayern zwolnił Niko Kovaca</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/bbcc30ed-8e8f-4bf1-8400-2affe1b817dc-480p.mp4" autoplay="" loop=""/>
          <figcaption>Tymczasowy trener Bayernu Monachium Hans Flick przed meczem...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/35c1eae1-1f31-4a3d-b7af-ced0fa9b5f2b-480p.mp4"/>
          <figcaption>Bayern podejmował Olympiakos</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/7d8d4b18-0e18-42c4-bf27-1ec2d759d5b3-480p.mp4"/>
          <figcaption>Eintracht - Bayern</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/54c5dc5b-8e46-4aa1-bb9d-b55831f91c4d-480p.mp4"/>
          <figcaption>Bayern Monachium pokonał VfL Bochum w 2. rundzie DFB Pokal</figcaption>
        </figure>
        <figcaption>W Bayernie cały czas szukają nowego trenera Foto: Getty Images | Video: Eurosport</figcaption>
      </slideshow>
      <h3>W czwartek dziennik "Bild" poinformował, że francuski trener nie będzie pracował w Bayernie. Teraz Arsene Wenger zaprzeczył tym doniesieniom. Saga z udziałem 70-letniego szkoleniowca trwa od kilku dni, ale z każdym kolejnym staje się coraz ciekawsza.</h3>
      <related>
        <a href="https://eurosport.tvn24.pl/bundesliga,111/bild-wenger-nie-zostanie-trenerem-bayernu,983742.html"/>
      </related>
      <p>W poprzednią niedzielę pracę w Bayernie stracił Niko Kovac. Chorwat prowadził ekipę z Allianz Areny zaledwie nieco ponad 16 miesięcy. Jego tymczasowym następcą został Niemiec Hans-Dieter Flick.</p>
      <h3>To nie Wenger dzwonił pierwszy</h3>
      <p>W czwartek dziennik "Bild" napisał, że Wenger sam zgłosił kandydaturę na stanowisko trenera monachijskiego zespołu. Miał środowym popołudniem zadzwonić do szefa rady nadzorczej Bayernu Karla-Heinza Rummenigge.</p>
      <p>- Klub bardzo docenia jego dokonania w Arsenalu, ale nie jest on brany pod uwagę jako nasz trener - oświadczył Bayern za pośrednictwem "Bilda". Tymczasem teraz do sprawy odniósł się sam zainteresowany.</p>
      <p>- Co się stało? Moje nazwisko w kontekście tej pracy pojawiło się znikąd. Nie mam z tym nic wspólnego - mówi Wenger w rozmowie z beIN Sports. Jednocześnie przedstawia zupełnie inną wersję wydarzeń niż ta przedstawiona w dzienniku "Bild".</p>
      <p>- W środę po południu zadzwonił do mnie Rummeninge. Nie mogłem mu odpowiedzieć nic w tamtym momencie. Chciałem być miły. Oddzwoniłem potem. On był wtedy w samochodzie i jechał na mecz Bayernu z Olympiakosem Pireus - dodaje.</p>
      <related>
        <a href="https://eurosport.tvn24.pl/pilka-nozna,105/jesli-wygra-z-borussia-to-zostanie-warunek-dla-trenera-bayernu,983861.html"/>
      </related>
      <p>Wenger jeszcze o tym nie myślał</p>
      <p>- Rozmawialiśmy maksymalnie cztery do pięciu minut. Powiedział mi, że nominowali na stanowisko trenera Flicka i on poprowadzi zespół w dwóch spotkaniach. Zapytał mnie, czy byłbym zainteresowany pracą w klubie, bo on szuka trenera. Odpowiedziałem, że nie myślałem o tym i potrzebuję trochę czasu, aby się nad tym zastanowić. Wspólnie zadecydowaliśmy, że porozmawiamy o tym w przyszłym tygodniu. Jestem teraz w Dausze do niedzielnego wieczoru. To cała prawda - dodał Wenger, który od 2018 roku pozostaje bez pracy. Wtedy po 22 latach opuścił Arsenal.</p>
      <p>W gronie potencjalnych następców Kovaca wymienia się także Portugalczyka Jose Mourinho oraz Ralfa Rangnicka z Niemiec.</p>
      <p>W sobotę Bayern zmierzy się z Borussią Dortmund. Początek "Der Klassiker" w Monachium o godzinie 18.30.</p>
      <p>Autor: Srogi / Źródło: Eurosport.pl, beIN Sports</p>
    </article>
  </body>
</html>