<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638915/%D8%B1%D8%B3%D9%88%D8%A7%DB%8C%DB%8C-%D8%AC%D8%AF%DB%8C%D8%AF-%D8%A7%D8%AE%D9%84%D8%A7%D9%82%DB%8C-%D8%A8%D8%B1%D8%A7%DB%8C-%DA%A9%D8%A7%D8%B1%DA%AF%D8%B1%D8%AF%D8%A7%D9%86-%D9%85%D8%B4%D9%87%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:05:00+00:00"/>
    <meta property="og:title" content="رسوایی جدید اخلاقی برای کارگردان مشهور"/>
    <meta property="og:description" content="رومن پولانسکی کارگردانی که به خاطر اتهامات قبلی خود تحت تعقیب پلس آمریکاست، دوباره به تجاوز جنسی متهم شد."/>
  </head>
  <body>
    <article>
      <h1>
        <a href="https://www.bultannews.com/fa/news/638915/%D8%B1%D8%B3%D9%88%D8%A7%DB%8C%DB%8C-%D8%AC%D8%AF%DB%8C%D8%AF-%D8%A7%D8%AE%D9%84%D8%A7%D9%82%DB%8C-%D8%A8%D8%B1%D8%A7%DB%8C-%DA%A9%D8%A7%D8%B1%DA%AF%D8%B1%D8%AF%D8%A7%D9%86-%D9%85%D8%B4%D9%87%D9%88%D8%B1">رسوایی جدید اخلاقی برای کارگردان مشهور</a>
      </h1>
      <h2>رومن پولانسکی کارگردانی که به خاطر اتهامات قبلی خود تحت تعقیب پلس آمریکاست، دوباره به تجاوز جنسی متهم شد.</h2>
      <address><time datetime="2019-11-09T10:05:00+00:00">09 Nov 2019, 10:05</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، یک زن فرانسوی رومن پولانسکی کارگردان مشهور و <b>برنده اسکار</b> را به تجاوز متهم کرده است.</p>
      <p>او به روزنامه فرانسوی پاریزین گفته این اتفاق در سال ۱۹۷۵ وقتی ۱۸ ساله بوده رخ داده است. این شخص که بازیگر نیز هست، این موضوع را بلافاصله به اطرافیان خود اطلاع داده و می‌تواند آن را اثبات کند.</p>
      <p>این بازیگر که ولنتاین مونیر نام دارد، در این باره می‌گوید تصمیم گرفته در آستانه فیلم جدیدش که در مورد خطا‌های عدالتی است، این موضوع را برملا کند.</p>
      <p>این جدیدترین اتهامی است که بعد از اعتراف پولانسکی به تجاوز به یک دختر ۱۳ ساله و فرار او از آمریکا به فرانسه در سال ۱۹۷۸ به وی زده شده است.</p>
      <p>او از آن زمان از سیستم‌های عدالتی آمریکا متواری است. فیلم جدید این کارگردان ۸۶ ساله به نام «یک افسر و یک جاسوس» که در جشنواره فیلم ونیز جایزه گرفته بود، هفته آینده در فرانسه اکران می‌شود.</p>
      <p>وکیل رومن پولانسکی اعلام کرده که تمامی که این اتهامات را رد می‌کند؛ وی همچنین اضافه کرد که این اتهامات به ۴۵ سال قبل باز می‌گردد و هیچگاه به مقامات قضایی گزارش نشده است.</p>
      <p>رومن پولانسکی که کارگردانی فیلم‌های سینمایی «بچه رزماری» و «محله چینی ها» را انجام داده است، در سال ۱۹۷۷ به وادار کردن یک دختر ۱۳ ساله به استفاده از نوشیدنی‌های الکلی، مواد مخدر و تجاوز به او متهم شده بود. او به همین خاطر به مدت ۴۸ روز در بازداشت به سر برد و بعد از اتمام دادرسی به فرانسه گریخت.</p>
    </article>
  </body>
</html>