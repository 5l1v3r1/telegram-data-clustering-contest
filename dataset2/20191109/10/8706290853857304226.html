<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683225/katangelia-vomva-apo-tin-enosi-dikaston-kai-eisangeleon-gia-ton-m"/>
    <meta property="og:site_name" content="enikos.gr"/>
    <meta property="article:published_time" content="2019-11-09T10:17:00+00:00"/>
    <meta property="og:title" content="Καταγγελία-βόμβα από την Ένωση Δικαστών και Εισαγγελέων για τον Μάριο Σαλμά"/>
    <meta property="og:description" content="Τηλεφωνική παρέμβαση του βουλευτή της ΝΔ Μάριου Σαλμά για εκκρεμή δικαστική υπόθεση που τον αφορά, καταγγέλλει η Ένωση Δικαστών και Εισαγγελέων με ανακοίνωσή της..."/>
  </head>
  <body>
    <article>
      <h1>Καταγγελία-βόμβα από την Ένωση Δικαστών και Εισαγγελέων για τον Μάριο Σαλμά</h1>
      <address>
        <time datetime="2019-11-09T10:17:00+00:00">09 Nov 2019, 10:17</time>
      </address>
      <p>Τηλεφωνική παρέμβαση του βουλευτή της ΝΔ<a href="http://www.enikos.gr/politics/681668/ypothesi-novartis-katethese-ston-areio-pago-o-marios-salmas-ti-di"> Μάριου Σαλμά</a> για εκκρεμή δικαστική υπόθεση που τον αφορά, καταγγέλλει η Ένωση Δικαστών και Εισαγγελέων με ανακοίνωσή της.</p>
      <p>"Καταγγέλθηκε από τον Εκπρόσωπο Τύπου της Ένωσής μας, κ. Χαράλαμπο Σεβαστίδη, Πρόεδρο του ΣΤ’ τμήματος Βουλευμάτων στο Πρωτοδικείο Αθηνών, ότι ο βουλευτής της Νέας Δημοκρατίας, Μάριος Σαλμάς, χθες και ώρα 10.30’π.μ. με τηλεφωνική παρέμβασή του στο υπηρεσιακό τηλέφωνο κατά την ώρα της διάσκεψης του Τμήματος, ζήτησε από τον συνάδελφο, την επίσπευση εκκρεμούς δικαστικής υπόθεσης που τον αφορά. Όταν ο Πρόεδρος του Τμήματος τον ενημέρωσε ότι δεν επιτρέπεται οποιαδήποτε συζήτηση σχετικά με τον χειρισμό εκκρεμών υποθέσεων, τότε ο βουλευτής απάντησε σε έντονο ύφος. Όμοια παρέμβαση έγινε από τον βουλευτή και σε Εισαγγελέα. Ο Πρόεδρος του ΣΤ’ τμήματος Βουλευμάτων κοινοποίησε εγγράφως την ίδια ημέρα το συμβάν τόσο στον Πρόεδρο όσο και στον Εισαγγελέα του Αρείου Πάγου" αναφέρει η ανακοίνωση της Ένωσης.</p>
      <p>"Θα πρέπει να γίνει απολύτως σαφές ότι παρεμβάσεις σε δικαστικούς λειτουργούς πέρα από παράνομες είναι και ατελέσφορες. Ο δηλωμένος από πολιτικά πρόσωπα σεβασμός στην ανεξαρτησία της Δικαιοσύνης μοιάζει πολλές φορές κοινότυπος και υποκριτικός, όταν οι πράξεις τους και οι ενέργειές τους απέχουν πολύ από τις διακηρύξεις τους. Η Ένωση προτρέπει κάθε Δικαστή και Εισαγγελέα να καταγγέλλει άμεσα τέτοιες συμπεριφορές που προσβάλουν την Δημοκρατία, την Συνταγματική διάκριση των εξουσιών και τον θεσμό που υπηρετούμε" συμπληρώνεται στην ανακοίνωση.</p>
      <related>
        <h4>σχετικά άρθρα</h4>
        <a href="http://www.enikos.gr/society/682472/daskala-katingeile-oti-irthe-antimetopi-me-bloko-metanaston-sto-d%0A%20%20%20%20%0A"/>
        <a href="http://www.enikos.gr/society/682439/katangelia-sok-tis-dap-ndfk-trampoukismos-se-varos-melous-mas-ton%0A%20%20%20%20%0A"/>
        <a href="http://www.enikos.gr/society/681654/ellines-giatroi-katangelloun-bullying-apo-synadelfous-tous-stin-k%0A%20%20%20%20%0A"/>
        <a href="http://www.enikos.gr/society/681328/i-mana-tou-trichronou-pou-xechasan-sto-leoforeio-itan-demenos-ekl%0A%20%20%20%20%0A"/>
        <a href="http://www.enikos.gr/society/681159/katangelia-gia-to-trochaio-sto-argos-peripoliko-chtypise-to-aftok%0A%20%20%20%20%0A"/>
        <a href="http://www.enikos.gr/society/680923/dikigoros-ierea-to-paidi-eiche-katangeilei-ton-viologiko-tou-papp%0A%20%20%20%20%0A"/>
        <a href="http://www.enikos.gr/society/678226/sygklonizei-i-ilikiomeni-pou-katingeile-oti-ti-viase-45chronos-me%0A%20%20%20%20%0A"/>
        <a href="http://www.enikos.gr/society/677591/synelifthi-o-35chronos-pou-ton-katingeile-i-syzygos-tou-gia-xylod%0A%20%20%20%20%0A"/>
        <a href="http://www.enikos.gr/society/677547/synagermos-sti-thessaloniki-35chronos-edeire-ti-syzygo-tou-kai-ar%0A%20%20%20%20%0A"/>
      </related>
    </article>
  </body>
</html>