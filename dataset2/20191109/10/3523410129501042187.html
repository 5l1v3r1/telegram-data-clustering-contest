<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638941/%D8%A8%D8%A7-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A8%D9%88%D9%85%DB%8C-%D9%85%D9%82%D8%A7%D8%A8%D9%84-%D8%AA%DB%8C%D9%85-%D9%BE%D8%B1%D9%85%D9%87%D8%B1%D9%87-%D9%88-%D8%A8%D8%A7%D8%AA%D8%AC%D8%B1%D8%A8%D9%87-%DA%AF%D8%B1%D9%88%D9%87-%D8%A8%D9%87%D9%85%D9%86-%D8%A8%D8%A7%D8%B2%DB%8C-%DA%A9%D8%B1%D8%AF%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:48:00+00:00"/>
    <meta property="og:title" content="با بازیکنان بومی مقابل تیم پرمهره و باتجربه گروه بهمن بازی کردیم"/>
    <meta property="og:description" content="سرمربی تیم بسکتبال بانوان آویزه صنعت پارسای مشهد پس از شکست در نخستین بازی هفته نخست لیگ برتر گفت..."/>
  </head>
  <body>
    <article>
      <h1>
        <a href="https://www.bultannews.com/fa/news/638941/%D8%A8%D8%A7-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A8%D9%88%D9%85%DB%8C-%D9%85%D9%82%D8%A7%D8%A8%D9%84-%D8%AA%DB%8C%D9%85-%D9%BE%D8%B1%D9%85%D9%87%D8%B1%D9%87-%D9%88-%D8%A8%D8%A7%D8%AA%D8%AC%D8%B1%D8%A8%D9%87-%DA%AF%D8%B1%D9%88%D9%87-%D8%A8%D9%87%D9%85%D9%86-%D8%A8%D8%A7%D8%B2%DB%8C-%DA%A9%D8%B1%D8%AF%DB%8C%D9%85">با بازیکنان بومی مقابل تیم پرمهره و باتجربه گروه بهمن بازی کردیم</a>
      </h1>
      <h2>سرمربی تیم بسکتبال بانوان آویزه صنعت پارسای مشهد پس از شکست در نخستین بازی هفته نخست لیگ برتر گفت...</h2>
      <address><time datetime="2019-11-09T10:48:00+00:00">09 Nov 2019, 10:48</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، یاس قائم مقامی پس از رقابت سخت با تیم بسکتبال گروه بهمن گفت: بازی اول تیم‌ ما خیلی سخت بود چون با بازیکنان بومی مقابل تیم پرمهره و باتجربه گروه بهمن مسابقه دادیم.</p>
      <p>وی افزود: بازیکنان تیم من بومی هستند و متاسفانه به دلیل مشکلات مالی هنوز نتوانسته‌ایم بازیکنی جذب کنیم و بازیکنان ما همه بومی هستند. درعین حال گروه بهمن چند بازیکن ملی‌پوش دارد که باتجربه هستند به هر حال پر مهره تر و با تجربه‌تر از تیم ما هستند.</p>
      <p>سرمربی تیم بسکتبال بانوان آویزه صنعت پارسای مشهد با اشاره به اینکه شاگردانش تمام تلاش خود را برای کسب نتیجه بهتری انجام دادند، اظهار داشت: ما تمام تلاش مان را کردیم و البته باید نتیجه بهتری می‌گرفتیم، اما در بازی‌های اول تیم ما معمولا آغاز خوبی ندارد و در ادامه بهتر می‌شود.</p>
      <p>وی درخصوص حضور تیمش در لیگ‌برتر سال‌های گذشته گفت: حدود 4 سال در لیگ برتر مسابقه داده‌ایم و سال گذشته به دلیل نداشتن اسپانسر و اینکه تیم ما دیر اعلام آمادگی کرد در لیگ دسته یک نتوانستیم و در سوپر لیگ شرکت کنیم و برای اینکه تیم ما حفظ شود در لیگ دسته یک شرکت کردیم و دوباره به لیگ برتر صعود کردیم.</p>
      <p>قائم مقامی هدف تیمش از شرکت در لیگ برتر بسکتبال را ارائه عملکرد خوب عنوان کرد و افزود: هدف ما این است که بازی خوبی داشته باشیم تا مشکلات مالی مان حل شود و بتوانیم تیم را قوی‌تر کنیم.</p>
    </article>
  </body>
</html>