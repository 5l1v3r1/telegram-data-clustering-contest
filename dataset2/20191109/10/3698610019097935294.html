<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/google-prisvyativ-dudl-padinn-berlinskoyi-stini-329058_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T10:56:00+00:00"/>
    <meta property="og:title" content="Google присвятив дудл падінню Берлінської стіни"/>
    <meta property="og:description" content="Берлінська стіна впала 9 листопада 1989 року."/>
  </head>
  <body>
    <article>
      <h1>Google присвятив дудл падінню Берлінської стіни</h1>
      <h2>Берлінська стіна впала 9 листопада 1989 року.</h2>
      <address>
        <time datetime="2019-11-09T10:56:00+00:00">09 Nov 2019, 10:56</time>
      </address>
      <p>Пошуковий гігант Google присвятив дудл <a href="https://dt.ua/WORLD/u-nimechchini-vidbuvayutsya-urochistosti-na-chest-30-richchya-padinnya-berlinskoyi-stini-329053_.html"><b>30-ї річниці падіння Берлінської стіни</b>.</a> Дудл являє собою зображення пари, яка стоїть на уламках стіни обійнявшись.</p>
      <p>Берлінська стіна розділяла Німеччину з 13 серпня 1961 року по 9 листопада 1989 року. Вона була побудована за наказом керівництва СРСР у 1961 році і розділяла дві частини міста. Прикордонникам було наказано стріляти по людях, які намагалися подолати стіну зі східної сторони. За різними даними, було застрелено від 125 до 200 осіб, які намагалися покинути НДР. Стіна є одним з найяскравіших символів Холодної війни і поділу Берліна.</p>
      <p>У Берліні сьогодні пройде цілий ряд пам'ятних заходів, у тому числі біля меморіалу на вулиці Бернауерштрассе, де була залишена як пам'ятний символ частина Берлінської стіни. В урочистостях візьме участь вище керівництво країни, включаючи президента Франка-Вальтера Штайнмайера, канцлера Ангелу Меркель, а також лідери країн Вишеградської групи (Польща, Угорщина, Словаччина, Чехія).</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/CULTURE/richnicyu-padinnya-berlinskoyi-stini-vidznachat-velikim-reyvom-327909_.html"><b>Клуби Берліна за підтримки влади міста мають намір провести 9 листопада масштабну вечірку</b>,</a> яка буде присвячена падінню стіни, що розділяла місто. Як повідомляє Bird in flight, очікується, що на Європейську клубну ніч приїдуть учасники з Грузії, Польщі, Бельгії, Швейцарії, Франції, Великої Британії та інших країн зі всього континенту.</p>
      <p>Всього буде організовано 27 вечірок, які пройдуть у 27 різних клубах міста. Перед початком буде оголошено "Маніфест клубної культури", що зобов'язує учасників дотримуватися спільних цінностей. Європейську клубну ніч відкриє мер Берліна Міхаель Мюллер.</p>
      <p> </p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>