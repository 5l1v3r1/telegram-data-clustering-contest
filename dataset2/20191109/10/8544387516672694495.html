<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/09/lathoi-pou-kanoume-oloi-arxi-sxesis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-09T10:00:34+00:00"/>
    <meta property="og:title" content="4 λάθη που κάνουμε ΟΛΟΙ στην αρχή μίας σχέσης"/>
    <meta property="og:description" content="Στην αρχή μίας σχέσης όλοι κάνουμε κάποια βασικά λάθη. Κάποια πράγματα που έχουμε σκεφτεί να μην τα κάνουμε, κι όμως καταλήγουμε να τα κάνουμε και πάλι. Και για να προστατέψεις τη σχέση σου, καλό είναι να δεις ποια είναι αυτά και να τα αποφύγεις."/>
  </head>
  <body>
    <article>
      <h1>4 λάθη που κάνουμε ΟΛΟΙ στην αρχή μίας σχέσης</h1>
      <h2>Όταν ξεκινάμε μία καινούρια σχέση, όλοι κάνουμε μερικά (αν όχι όλα) από τα λάθη αυτά.</h2>
      <address><time datetime="2019-11-09T10:00:34+00:00">09 Nov 2019, 10:00</time> by <a rel="author">neolaia.gr Team</a></address>
      <p>Στην αρχή μίας σχέσης όλοι κάνουμε κάποια βασικά λάθη. Κάποια πράγματα που έχουμε σκεφτεί να μην τα κάνουμε, κι όμως καταλήγουμε να τα κάνουμε και πάλι. Και για να προστατέψεις τη <a href="https://www.neolaia.gr/tag/%CF%83%CF%87%CE%AD%CF%83%CE%B7"><b>σχέση</b></a> σου, καλό είναι να δεις ποια είναι αυτά και να τα αποφύγεις.</p>
      <p>Ξέρω, ότι στην αρχή μίας καινούριας σχέσης, είσαι τόσο χαρούμενος και ευτυχισμένος που δεν σου περνάει τίποτα άλλο από το μυαλό πέρα από τη σχέση σου. Αν θέλεις, όμως, να έχει διάρκεια στον χρόνο, τότε, αυτά τα πράγματα πρέπει να τα αποφύγεις!</p>
      <p>
        <b>1. Πέφτεις με τα μούτρα στη σχέση</b>
      </p>
      <p>Ξεχνάς τους πάντες και τα πάντα. Θέλει όλη μέρα να είσαι μαζί του και απλά να περνάτε χρόνο μαζί. Αυτό, μπορεί να είναι καλό γιατί δείχνει ότι σου αρέσει το άτομο που είναι δίπλα σου, αλλά γρήγορα θα φέρει προβλήματα στη σχέση. Η ρουτίνα δεν κάνει καλό και, όσο και να μην το καταλαβαίνεις στην αρχή, ο προσωπικός χρόνος και χώρος είναι must!</p>
      <p>
        <b>2. Σηκώνεις ένα τείχος </b>
      </p>
      <p>Μπορεί να είσαι όλη μέρα μαζί του, αλλά φοβάσαι να τον αφήσεις να μπει λίγο πιο βαθιά. Να σε καταλάβει λίγο περισσότερο. Αυτό έχει να κάνει με τις εμπειρίες που είχες μέχρι τη στιγμή αυτή από προηγούμενες σχέσεις. Αλλά καλό είναι να αφήσεις και μία πόρτα ανοιχτή στον άλλο. Σίγουρα, δεν είναι ανάγκη να του τα πεις όλα από το πρώτο ραντεβού, αλλά να βλέπει ότι με τον καιρό θα καταφέρει να περάσει το εμπόδιο αυτό που δε σας αφήνει να δεθείτε περισσότερο.</p>
      <p>
        <b>3. Συγκρίνεις με την προηγούμενη σχέση σου</b>
      </p>
      <p>Ειδικά, αν η προηγούμενη σχέση σου ήταν πολύ καλή. Αυτό, όμως, είναι λάθος, καθώς κάθε άνθρωπος που θα συναντήσεις στην πορεία της ζωής σου είναι διαφορετικός. Έχει να σου προσφέρει κάτι άλλο και έχει τον δικό του τρόπο για να το πετύχεις. Οπότε, σταμάτησε τις συγκρίσεις ΤΩΡΑ!</p>
      <p>
        <b>4. Δεν αφήνεσαι</b>
      </p>
      <p>Δε χαλαρώνεις. Σκέφτεσαι πριν μιλήσεις. Κρατάς πράγματα που μπορεί να σε ενοχλούν. Βλέπεις, στο ξεκίνημα μία σχέσης όλοι θέλουμε να φαινόμαστε cool και απλοί. Όμως, όλοι έχουμε και τις παραξενιές μας. Καλύτερα, λοιπόν, να τα δείξεις αυτά, γιατί έτσι θα δεις και αν ο άλλος σε θέλει πραγματικά και μπορεί να αντέξει όλα σου τα ελαττώματα και τα προτερήματα.</p>
      <p>
        <b>Δες ακόμα: <a href="https://www.neolaia.gr/2019/10/31/apla-pragmata-gia-na-exeis-mia-pio-dinati-sxesi/">7 απλά πράγματα που μπορείς να κάνεις για να έχεις μία πιο δυνατή σχέση</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/10/kleistoi-dromoi-stin-athina-logw-marathwniou-2019/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/09/ellinikes-seires-nea-epoxi-ellinikis-tileorasis/"/>
        <a href="https://neolaia.gr/neo/apopseis-eidiseis"/>
        <a href="https://neolaia.gr/2019/11/09/diethnes-imera-kata-tou-fasismou-kai-tou-antisimitsmou-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/pio-grigoro-plasma-ston-kosmo-poio-einai/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
      </related>
    </article>
  </body>
</html>