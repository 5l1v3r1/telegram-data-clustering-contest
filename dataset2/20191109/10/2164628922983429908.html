<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42725_U-Ternopoli-vodiy-marshrutki-khotiv-pidkupiti-patrulnikh-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-09T10:04:00+00:00"/>
    <meta property="og:title" content="У Тернополі водій маршрутки хотів підкупити патрульних"/>
    <meta property="og:description" content="Водій маршрутного транспортного засобу, аби не відповідати за скоєне, пропонував патрульним хабар. 7 листопада, близько 18 години водій т"/>
  </head>
  <body>
    <article>
      <h1>У Тернополі водій маршрутки хотів підкупити патрульних</h1>
      <address>
        <time datetime="2019-11-09T10:04:00+00:00">09 Nov 2019, 10:04</time>
      </address>
      <p>
        <b>Водій маршрутного транспортного засобу, аби не відповідати за скоєне, пропонував патрульним хабар.</b>
      </p>
      <p>7 листопада, близько 18 години водій транспортного засобу ЗАЗ, рухаючись вулицею Руською, порушив вимогу дорожнього знаку 5. 16 "Напрямок руху по смугах" та здійснив рух прямо зі смуги, яка дозволяє рух лише праворуч, ще й на заборонний сигнал світлофора (жовтий).</p>
      <p>Інспектори одразу ж зупинили водія. Правопорушнику повідомили, що відносно нього буде винесена постанова про адміністративне правопорушення, та 55-річний кермувальник, аби не нести відповідальність за скоєне, запропонував патрульним неправомірну вигоду. Поліцейські попереджали чоловіка про кримінальну відповідальність за такі дії, та він зробив по своєму: кинув купюру у розмірі 200 грн в салон службової автівки.</p>
      <p>Для документування події інспектори викликали слідчо-оперативну групу та винесли на водія постанову за ч. 2 ст. 122 КУпАП (Проїзд на заборонений сигнал світлофора).</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fternopilpolice%2Fvideos%2F1333984303446223%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>
        <i>Фото ілюстративне</i>
      </p>
    </article>
  </body>
</html>