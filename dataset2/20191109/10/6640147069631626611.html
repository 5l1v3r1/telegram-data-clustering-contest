<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/toughram-rgb-white-edition-le-nuove-ram-di-thermaltake/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T10:00:00+00:00"/>
    <meta property="og:title" content="Toughram RGB White Edition: le RAM di Thermaltake anche in bianco"/>
    <meta property="og:description" content="Thermaltake ha annunciato l'arrivo delle memorie TOUGHRAM RGB White Edition da 3200/3600 MHz."/>
  </head>
  <body>
    <article>
      <h1>Toughram RGB White Edition: le RAM di Thermaltake anche in bianco</h1>
      <address><time datetime="2019-11-09T10:00:00+00:00">09 Nov 2019, 10:00</time> by <a rel="author">Jacopo Ferrante</a></address>
      <p>Non paga dell’ultima espansione delle gamma, con la presentazione di <a href="https://www.tomshw.it/hardware/thermaltake-porta-le-memorie-toughram-rgb-a-4400-mhz/">nuovi kit fino a 4400 MHz</a>, Thermaltake ha svelato una <b>White Edition delle Toughram RGB</b>. Diversamente dalle soluzioni con heatspreader di colore nero, l’edizione bianca si presenta sul mercato con frequenze di solo <b>3200 e 3600 MHz (2 x 8 GB)</b>.</p>
      <figure>
        <img src="https://www.tomshw.it/images/images/2019/11/toughram-rgb-white-edition-61596.768x432.jpg"/>
      </figure>
      <p>Ogni modulo è dotato di un PCB a 10 strati, composti da due once (57 grammi) di rame per quelli più interni, e pin placcati oro, che garantiscono maggiori prestazioni in overclock e stabilità. Quanto a latenze e tensioni operative, <b>si parla di CL16 con tensione di 1,35V per la memoria da 3200 MHz e CL18 con la stessa tensione per il kit da 3600 MHz.</b></p>
      <figure>
        <img src="https://www.tomshw.it/images/images/2019/11/toughram-rgb-white-edition-61717.768x432.jpg"/>
      </figure>
      <p>Supporto ai profili XMP 2.0 di Intel, dissipatore di calore in alluminio spazzolato, e chip completamente schermati per offrire le migliori prestazioni con la massima affidabilità completano la scheda tecnica.</p>
      <p>Chiaramente non manca l’illuminazione RGB, con ben 10 LED addressable per ogni modulo, gestibili sia dal software TT RGB Plus di Thermaltake (supporto Alexa e Razer Chroma), sia dai software dei maggiori produttori di schede madre quali Asus Aura Sync, Gigabyte RGB Fusion, MSI Mystic Light ed AsRock Polychrome.</p>
      <p>Al momento Thermaltake non ha fornito dettagli per quanto riguarda disponibilità e il prezzo nel nostro paese.</p>
    </article>
  </body>
</html>