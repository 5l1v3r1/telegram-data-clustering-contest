<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545779.html/%D8%A7%DB%8C%D8%B1%D8%A7%D9%86-%D8%B5%D8%AF%D8%B1%D9%86%D8%B4%DB%8C%D9%86-%D8%AF%D8%A7%D9%86%D8%B4-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C--%D8%AC%D8%AF%D9%88%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T10:42:00+00:00"/>
    <meta property="og:title" content="ایران صدرنشین دانش هوش مصنوعی +جدول"/>
    <meta property="og:description" content="تجزیه و تحلیل آمار و ارقام نظام رتبه‌بندی ساینگو نه‌تنها حکایت از صدرنشینی ایران در علم هوش مصنوعی منطقه دارد، بلکه نشان می‌دهد دانشمندان ایرانی در سال 2018 نسبت به سال گذشته آن پیشرفت کرده‌اند."/>
  </head>
  <body>
    <article>
      <h1>ایران صدرنشین دانش هوش مصنوعی +جدول</h1>
      <address>
        <time datetime="2019-11-09T10:42:00+00:00">09 Nov 2019, 10:42</time>
      </address>
      <p>تجزیه و تحلیل آمار و ارقام نظام رتبه‌بندی ساینگو نه‌تنها حکایت از صدرنشینی ایران در علم هوش مصنوعی منطقه دارد، بلکه نشان می‌دهد دانشمندان ایرانی در سال 2018 نسبت به سال گذشته آن پیشرفت کرده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بر اساس رتبه‌بندی سایمگو ایران در سال ۲۰۱۸ به مقام نخست تولیدات علمی در زمینه هوش مصنوعی در سطح کشورهای آسیای غربی دست یافته است.</p>
      <p>در تصویر زیر صدرنشینی ایران در علم هوش مصنوعی را مشاهده می‌کنید:  </p>
      <figure>
        <img src="http://newsroom.dana.ir/content/upload/159a3d65-3004-42f3-9ae1-d2136bd7af89.jpg"/>
      </figure>
      <p>  بررسی‌های منتشر شده در مجله «SCImago Journal &amp; Country Rank» نشان می‌دهد ایران با تعداد ۱۸۱۳ مقاله در زمینه هوش مصنوعی در رتبه نخست و ترکیه با ۱۶۷۸ مقاله در مقام دوم قرار دارد.   بر اساس آنچه که در جدول سایمگو دیده می‌شود، کشورهای عربستان سعودی، مصر، امارات متحده عربی، رژیم صهیونیستی، کشورهای عراق، اردن، قطر لبنان، عمان، کویت، سرزمین اشغالی، بحرین، یمن و سوریه به ترتیب در رتبه‌های بعد از ایران و ترکیه قرار دارند.   از میان ۱۸۱۳ مقاله منتشرشده توسط محققان ایرانی ۱۶۷۲ مقاله قابل استناد بوده است؛ در حالی که ترکیه به عنوان کشور حائز مقام دوم، تنها ۱۶۷۸ مقاله ارائه کرده که از این تعداد ۱۶۱۸ مورد آن قابل استناد بوده است.   سوریه به عنوان آخرین کشور در سطح آسیای غربی در سال ۲۰۱۸ تنها سه مقاله در زمینه علم هوش مصنوعی ارائه کرده است.   ایران در یک بررسی کلی‌تر میان ۱۵۵ کشور جهان جایگاه نهم را در این علم به خود اختصاص داده و صدرنشین کشورهای جهان چین است که در تصویر زیر مشاهده می‌کنید:  </p>
      <figure>
        <img src="http://newsroom.dana.ir/content/upload/1d3e6102-c235-4a43-bff1-14ed69e47fdd.jpg"/>
      </figure>
      <p>  محققان چینی در سال ۲۰۱۸، ۱۷ هزار و ۵۸۱ مقاله در زمینه علم هوش مصنوعی منتشر و ارائه کرده‌اند که از این تعداد ۱۶ هزار و ۶۲۶ مقاله قابل استناد بوده است.   کشورهای آمریکا،  هند، انگلیس، ژاپن، آلمان، فرانسه، ایتالیا به ترتیب بعد از صدرنشین جهان و قبل از ایران در نظام رتبه‌بندی سایمگو جای گرفته‌اند.   کشورهای کره جنوبی، استرالیا، ترکیه، کانادا، اسپانیا، برزیل، اندونزی، تایوان، مالزی،‌ سنگاپور، تایلند، لهستان، روسیه، عربستان سعودی، هنگ‌کنگ، پاکستان، هلند، پرتغال، رومانی، مکزیک، سوئیس، جمهوری چک، یونان، تونس، سوئد، بلژیک، بنگلادش، کلمبیا، اکوادور، مصر، ویتنام و امارات متحده عربی به ترتیب بعد از ایران قرار دارند و جایگاه دهم تا چهل و دوم جدول سایمگو را به خود اختصاص داده‌اند.   اطلاعات منتشرشده از این نظام رتبه‌بندی بیانگر آن است که آمریکا به عنوان دومین کشور در سطح جهان با یک اختلاف قابل توجه نسبت به دانشمندان چینی تنها ۱۰ هزار و ۱۱۹ مقاله در زمینه علم هوش مصنوعی ارائه و منتشر کرده که از این تعداد نیز تنها ۹۶۸۳ مقاله قابل استناد بوده است؛ عربستان سعودی به عنوان کشوری که جایگاه چهل و دوم جدول سایمگو را به خود اختصاص داده، تنها ۳۴۰ مقاله درباره این علم ارائه کرده که از این تعداد نیز ۳۱۳ مورد قابل استناد بوده است.   منبع: فارس</p>
    </article>
  </body>
</html>