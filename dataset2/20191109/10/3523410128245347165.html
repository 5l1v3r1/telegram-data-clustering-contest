<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638935/%D8%AE%D8%AF%D8%A7%D8%AD%D8%A7%D9%81%D8%B8%DB%8C-%D8%A8%D8%A7-%D8%AA%D8%B9%D8%AF%D8%A7%D8%AF-%D9%84%D8%A7%DB%8C%DA%A9%E2%80%8C%D9%87%D8%A7-%D8%AF%D8%B1-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%A7%D8%B2-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:39:00+00:00"/>
    <meta property="og:title" content="خداحافظی با تعداد لایک‌ها در اینستاگرام از هفته آینده"/>
    <meta property="og:description" content="مدیرعامل اینستاگرام از اجرای سیاست جدید این شبکه اجتماعی از هفته آینده خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638935/%D8%AE%D8%AF%D8%A7%D8%AD%D8%A7%D9%81%D8%B8%DB%8C-%D8%A8%D8%A7-%D8%AA%D8%B9%D8%AF%D8%A7%D8%AF-%D9%84%D8%A7%DB%8C%DA%A9%E2%80%8C%D9%87%D8%A7-%D8%AF%D8%B1-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%A7%D8%B2-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87">خداحافظی با تعداد لایک‌ها در اینستاگرام از هفته آینده</a>
      </h1>
      <h2>مدیرعامل اینستاگرام از اجرای سیاست جدید این شبکه اجتماعی از هفته آینده خبر داد.</h2>
      <address><time datetime="2019-11-09T10:39:00+00:00">09 Nov 2019, 10:39</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آدام موسری مدیرعامل اینستاگرام از ناپدید شدن لایک‌ها در این شبکه اجتماعی از هفته آینده خبر داد. ویژگی جدید اینستاگرام در مرحله اول تنها برای کاربران آمریکایی فعال می‌شود. اینستاگرام پیش از این اعلام کرده بود که قصد دارد تعداد لایک‌ها را از صفحه‌های مختلف این اپلیکیشن حذف کند.</p>
      <p>اینستاگرام با تحقیقات گسترده در کشورهای مختلف جهان پس از مدت‌ها به این نتیجه رسید که حذف تعداد لایک‌ها از حساب کاربری اعضای این شبکه اجتماعی می‌تواند باعث افزایش رضایت کلی کاربران شود. اجرای این سیاست جدید نیازمند بررسی و هماهنگ‌سازی عوامل مختلف در اینستاگرام باهم بود لذا از زمان اعلام این تصمیم تا لحظه اجرایی شدن باید کارهای زیادی انجام شود. حال روزنامه تایمز به نقل از آدام موسری مدیرعامل اینستاگرام اعلام کرد تمامی لایک‌ها از هفته آینده برای کاربران آمریکایی محو می‌شوند.</p>
      <p>
        <b>ناپدید شدن لایک‌ها در اینستاگرام از هفته آینده</b>
      </p>
      <p>اینستاگرام به عنوان یکی پرطرفدارترین شبکه‌های اجتماعی در جهان روزانه از میلیون‌ها کاربران در کشورهای مختلف میزبانی می‌کند. کاربران زیادی از طریق این شبکه اجتماعی با دوستان خود ارتباط برقرار کرده و تصاویری از لحظات مختلف زندگی خود را با سایر اعضای این شبکه اجتماعی به اشتراک می‌گذارند.</p>
      <figure>
        <img src="https://www.bultannews.com/files/fa/news/1398/8/18/1193872_426.jpg"/>
      </figure>
      <p>این شبکه اجتماعی در کنار مزایای متعدد خود، ویژگی‌های و تاثیرات منفی فراوانی نیز دارد. بررسی‌های کارشناسان فناوری و محققان دانشگاه‌های مختلف جهان نشان می‌‌دهد اینستاگرام فشار روانی زیادی بر کاربران خود به ویژه نوجوانان و جوانان وارد می‌کند. یکی از عوامل اصلی این فشار روانی تلاش برای دستیابی به تعداد لایک‌های بیشتر در هر پست است.</p>
      <p>در مواردی حتی کاربران برای کسب موفقیت ظاهری در تعداد لایک مبالغ هنگفتی پول پرداخت می‌کنند. سودجویانه و مافیای موجود در اینستاگرام از همین طریق میلیون‌ها دلار درآمدزایی داشته و فضای این شبکه اجتماعی را آلوده کردند. پس از اعلام تصمیم جدید اینستاگرام برای ناپدید کردن تعداد لایک‌ها، کاربران اینستاگرام با استقبال از این سیاست جدید آن را مثبت ارزیابی کردند.</p>
    </article>
  </body>
</html>