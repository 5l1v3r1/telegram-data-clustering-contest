<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545762.html/%D8%A2%D8%AE%D8%B1%DB%8C%D9%86-%D8%AC%D8%B2%D8%A6%DB%8C%D8%A7%D8%AA-%D8%AB%D8%A8%D8%AA-%D9%86%D8%A7%D9%85-%D8%AF%D8%B1-%D8%B7%D8%B1%D8%AD-%D9%85%D9%84%DB%8C-%D9%85%D8%B3%DA%A9%D9%86---%D9%85%D8%AA%D8%B1%D8%A7%DA%98-%D9%88%D8%A7%D8%AD%D8%AF-%D9%87%D8%A7-%D8%A8%DB%8C%D9%86----%D8%AA%D8%A7----%D9%85%D8%AA%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T10:02:00+00:00"/>
    <meta property="og:title" content="آخرین جزئیات ثبت نام در طرح ملی مسکن / متراژ واحد‌ها بین ۷۵ تا ۸۰ متر است"/>
    <meta property="og:description" content="سرپرست معاونت مسکن و ساختمان وزارت راه و شهرسازی گفت: ثبت نام طرح اقدام ملی از امروز آغاز شده و متراژ واحد‌ها بر اساس الگوی مصرف بین ۷۵ تا ۸۰ متر است."/>
  </head>
  <body>
    <article>
      <h1>آخرین جزئیات ثبت نام در طرح ملی مسکن / متراژ واحد‌ها بین ۷۵ تا ۸۰ متر است</h1>
      <h2>سرپرست معاونت مسکن و ساختمان وزارت راه و شهرسازی تشریح کرد؛</h2>
      <address>
        <time datetime="2019-11-09T10:02:00+00:00">09 Nov 2019, 10:02</time>
      </address>
      <p>سرپرست معاونت مسکن و ساختمان وزارت راه و شهرسازی گفت: ثبت نام طرح اقدام ملی از امروز آغاز شده و متراژ واحد‌ها بر اساس الگوی مصرف بین ۷۵ تا ۸۰ متر است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمود محمود زاده سرپرست معاونت مسکن و ساختمان وزارت راه و شهرسازی درگفت‌وگو با باشگاه خبرنگاران جوان با بیان اینکه از امروز ۱۸ آبان ثبت نام در طرح ملی مسکن آغاز می‌شود، گفت: متقاضیان با مراجعه به سایت  tem.mrud.ir می‌توانند برای طرح ملی مسکن اقدام کنند.</p>
      <p>  او با بیان اینکه در مرحله اول ۱۰ استان برای ثبت نام در دستور کار قرار گرفته اند، گفت: برای شهرها و استان ها سهمیه مشخصی لحاظ شده و در صورتی که این سهمیه تکمیل شود دیگر امکان ثبت نام وجود ندارد.   محمودزاده اظهار کرد: توزیع سهمیه استانی طبق مطالعات و محاسباتی انجام شده توسط کارشناسان لحاظ شده است. سهمیه هیچ استانی برابر با استان دیگر نیست.   او با بیان اینکه اولین استانی که ثبت نام در آن انجام می‌شود استان سیستان و بلوچستان است که  سه روز مهلت برای مطالعه و آماده کردن مدارک تعبیه شده تا پس از این مهلت تعیین شده ثبت نام اولیه صورت گیرد.   محمود زاده با بیان اینکه در مرحله اول ثبت نام چهار استان در قالب بسته‌های سه تا چهارتایی انجام می‌شود، گفت: این چهار استان عبارت است از سیستان و بلوچستان، قم، خراسان شمالی و خراسان جنوبی که  طی سه روز  ثبت نامشان صورت می گیرد.   مدت زمان ثبت نام در طرح اقدام ملی چقدر است؟   سرپرست معاونت مسکن و ساختمان وزارت راه و شهرسازی تصریح کرد: پس از سه روز متقاضیان استان‌های کردستان، کهکیلویه و بویر احمد و گلستان و سه روز پس از آن استان‌های چهار محال و بختیاری، همدان و یزد می‌توانند ثبت نام را آغاز کنند.   او اظهار کرد: پس از آغاز زمان ثبت نام، مدارک مطالعه و آماده می‌شود، به دلیل آنکه این ثبت نام الکترونیکی است تمامی مدارک باید به صورت اسکن ارائه شود به همین دلیل برای هر استان فرصت‌های برابری جهت اجرا عدالت قرار داده شده است.   محمود زاده درباره قیمت این واحد‌های مسکونی هم گفت: قیمت‌ها بر اساس قیمت تمام شده واحد مسکونی است اما شاید برخی از واحد‌ها به دلیل کیفیت متفاوت نوع مصالح ساختمانی  به کار رفته، گران‌تر و یا ارزان‌تر از سایر واحد‌ها باشد.   سرپرست معاونت مسکن و ساختمان وزارت راه و شهرسازی توضیح داد: تمامی واحد‌های مسکونی بر اساس درآمد دهک‌های مختلف طراحی شده و متقاضیان می‌توانند متناسب با توان مالی خود واحد مورد نظر را انتخاب کنند.   او درباره متراژ این واحد‌ها هم گفت: تمامی این واحد‌ها بر اساس الگوی مصرف بین ۷۵ تا ۸۰ متر طراحی شده است.   محمودزاده همچنین درباره شرایط متقاضیان هم گفت: خانه اولی بودن، متاهل بودن، داشتن سابقه ۵ سال سکونت در شهر مورد تقاضا از شرایط لازم برای ثبت نام در طرح ملی مسکن است.   سرپرست معاونت مسکن و ساختمان وزارت راه و شهرسازی با بیان اینکه به مرور زمان استان‌های دیگر با فراهم شدن شرایط لازم در پروسه ثبت نام قرار می‌گیرند، گفت: تلاش ما این است تا قبل از بهمن امسال فرآیند ثبت نام در تمام استان‌های کشور صورت گیرد.   او توضیح داد: طبق قانون ساماندهی و حمایت از تولید و عرضه کشور، متقاضیان ثبت نام مسکن ملی باید شرایط لازم را کسب کند.   محمود زاده با بیان اینکه در طرح اقدام ملی مسکن پروژه به پروژه رقم تسهیلات دریافتی متفاوت است، گفت: میزان تسهیلاتی که برای این طرح در نظر گرفته‌ایم ۷۵ تا ۱۰۰ میلیون تومان با نرخ سود ۱۸ درصد خواهد بود. بهره مندان از امکانات و واحدهای مسکونی دولتی مشمول طرح اقدام ملی مسکن نمی شوند سرپرست معاونت مسکن و ساختمان وزارت راه و شهرسازی اظهار کرد: تنها افرادی می‌توانند در طرح اقدام ملی مسکن ثبت نام کنند که فرم "ج" آن‌ها سبز باشد بر اساس این فرم هر فردی می‌تواند یک بار از امکانات دولتی برای خانه دار شدن استفاده کند و کسانی که فرم "ج" آن‌ها قرمز شده باشد به معنای آن است که پیش از این از امکانات دولتی استفاده کرده و دیگر نمی‌تواند در این طرح ثبت نام کند.   او تصریح کرد: این طرح در استان‌هایی که زمین و ملک مناسب برای ساخت واحد مسکونی در آن‌ها فراهم شده باشد با سرعت بیشتری اجرایی خواهد شد.   گفتنی است از امروز ۱۸ آبان ثبت نام طرح ملی مسکن در چهار استان کشور آغاز می‌شود و این در حالی است که این طرح  ۲ ماه پیش در استان کرمان به عنوان پایلوت ثبت نام، انجام شد و بنیاد مسکن با طراحی سامانه خود از متقاضیان دارای شرایط ثبت نام کرد.   در پایلوت استان کرمان تصمیم بر آن شد که به تعدادی از متقاضیان به صورت گروهی زمین واگذار شده و بخش دیگری از اراضی هم به شرکت‌های سازنده واگذار شود. فردا استان سیستان و بلوچستان به عنوان اولین استان طرح اقدام ملی ثبت نام طرح اقدام ملی مسکن را آغاز می کند. پیش از این محمد اسلامی وزیر راه و شهرسازی قیمت این واحد‌های مسکونی را حدود ۳۰۰ میلیون تومان اعلام کرده بود.   انتهای پیام/</p>
    </article>
  </body>
</html>