<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/yediyurappa-gave-call-from-congress-karnataka.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T10:20:00+00:00"/>
    <meta property="og:title" content="'യെദിയൂരപ്പ, താങ്കള്‍ കോണ്‍ഗ്രസിലേക്ക് വരൂ'; കര്‍ണാടക മുഖ്യമന്ത്രിയെ കോണ്‍ഗ്രസിലേക്ക് ക്ഷണിച്ച് മുതിര്‍ന്ന നേതാവ്"/>
    <meta property="og:description" content="Bjp BS Yediyurappa Congress Narendra Modi National News India കര്‍ണാടക മുഖ്യമന്ത്രി ബി.എസ് യെദിയൂരപ്പയെ കോണ്‍ഗ്രസിലേക്ക് ക്ഷണിച്ച് കോണ്‍ഗ്രസ് കര്‍ണാടക വര്‍ക്കിംഗ് പ്രസിഡണ"/>
  </head>
  <body>
    <article>
      <h1>'യെദിയൂരപ്പ, താങ്കള്‍ കോണ്‍ഗ്രസിലേക്ക് വരൂ'; കര്‍ണാടക മുഖ്യമന്ത്രിയെ കോണ്‍ഗ്രസിലേക്ക് ക്ഷണിച്ച് മുതിര്‍ന്ന നേതാവ്</h1>
      <address><time datetime="2019-11-09T10:20:00+00:00">09 Nov 2019, 10:20</time> by <a rel="author">ന്യൂസ് ഡെസ്‌ക്</a></address>
      <p>കര്‍ണാടക മുഖ്യമന്ത്രി ബി.എസ് യെദിയൂരപ്പയെ കോണ്‍ഗ്രസിലേക്ക് ക്ഷണിച്ച് കോണ്‍ഗ്രസ് കര്‍ണാടക വര്‍ക്കിംഗ് പ്രസിഡണ്ട് ഈശ്വര്‍ ഖന്ദ്രെ. അദ്ദേഹത്തിന്റെ പാര്‍ട്ടിയായ ബി.ജെ.പിയുടെ ഹൈക്കമാന്റ് അദ്ദേഹത്തെ അപമാനിക്കുകയാണെന്നും ഇനിയും അത് തുടരേണ്ടതില്ലെന്നും കോണ്‍ഗ്രസിലേക്ക് വരൂ എന്നാണ് ഈശ്വര്‍ ഖന്ദ്രെ പറഞ്ഞത്.</p>
      <p>മികച്ച വാഗ്ദാനം ലഭിച്ചാല്‍ ബി.ജെ.പിയില്‍ ചേരുമോ എന്ന ചോദ്യത്തോടുള്ള പ്രതികരണമായിട്ടാണ് കോണ്‍ഗ്രസ് നേതാവിന്റെ ഈ മറുപടി.</p>
      <related>
        <a href="https://www.doolnews.com/grand-alliance-left-unity-in-bihar-8-parties-to-join-hands123.html?utm_source=doolnews&amp;utm_medium=related"/>
      </related>
      <p>അത്തരമൊരു ചോദ്യം ഉയരേണ്ട ഒരു കാര്യവുമില്ല. യെദിയൂരപ്പ വന്ന് ഞങ്ങളുടെ പാര്‍ട്ടിയില്‍ ചേരൂ, അദ്ദേഹം തന്റെ പാര്‍ട്ടിയില്‍ നിന്ന് വലിയ അപമാനമാണ് നേരിടുന്നത്- ഈശ്വര്‍ ഖന്ദ്രെ പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>പ്രധാനമന്ത്രി നരേന്ദ്രമോദി മുഖ്യമന്ത്രി യെദിയൂരപ്പക്ക് കൂടിക്കാഴ്ചക്കുള്ള അവസരം നിഷേധിച്ചുവെന്നും ഈശ്വര്‍ ഖന്ദ്രെ ആരോപിച്ചു. പ്രളയ ദുരിതത്തില്‍ അകപ്പെട്ട മനുഷ്യരുടെ കാര്യം പറയാന്‍ സംസ്ഥാനത്തെ ഏഴ് കോടി മനുഷ്യരെ പ്രതിനീധികരിച്ചാണ് അദ്ദേഹം എത്തിയതെന്നും ഈശ്വര്‍ ഖന്ദ്രെ പറഞ്ഞു. ഇനിയും എന്തിന് അദ്ദേഹം ആ പാര്‍ട്ടിയില്‍ തുടരണം. അദ്ദേഹത്തിന് ആത്മാഭിമാനം ഉണ്ടെങ്കില്‍ അദ്ദേഹം ബി.ജെ.പി വിടുകയാണ് വേണ്ടതെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/milind-deora-suggests-ncp-cong-could-form-govt-with-support-from-other-parties567.html?utm_source=doolnews&amp;utm_medium=related"/>
      </related>
      <p>എന്ത് തരത്തിലുള്ള അപമാനമാണ് യെദിയൂരപ്പ നേരിടുന്നതെന്ന ചോദ്യവും ഈശ്വര്‍ ഖന്ദ്രെയോട് ഉയര്‍ന്നു. നിങ്ങള്‍ മാധ്യമപ്രവര്‍ത്തകര്‍ക്ക് അറിയാം എന്താണ് സാഹചര്യമെന്ന്. നിങ്ങള്‍ക്കറിയാം അദ്ദേഹം എങ്ങനെയാണ് പരിഗണിക്കപ്പെടുന്നതെന്ന്. എല്ലാം വരുന്നത് മുകളില്‍ നിന്നാണ്, പിന്നെങ്ങനെ അദ്ദേഹത്തിന് നല്ലൊരു ഭരണാധികാരിയാവാന്‍ കഴിയുമെന്നും ഈശ്വര്‍ ഖന്ദ്രെ ചോദിച്ചു.</p>
      <related>
        <a href="https://www.doolnews.com/mamangam-release-date-updation-fact-check452.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/SZPbgwH5Fzo" width="560" height="315" data-service="Youtube" scrolling="no"/>
      </figure>
    </article>
  </body>
</html>