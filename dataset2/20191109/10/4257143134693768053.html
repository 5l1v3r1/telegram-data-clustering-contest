<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/09/uj-teruleten-keszul-robbantani-a-google-a-teszt-mar-nagy-siker"/>
    <meta property="og:site_name" content="infostart"/>
    <meta property="article:published_time" content="2019-11-09T10:19:28+00:00"/>
    <meta property="og:title" content="Új területen készül robbantani a Google - a teszt már nagy siker"/>
    <meta property="og:description" content="A Maps és a Waze után egy harmadik, szintén a közlekedők dolgát segítő új alkalmazás fejlesztésébe kezdtek a Google-nél."/>
  </head>
  <body>
    <article>
      <h1>Új területen készül robbantani a Google - a teszt már nagy siker</h1>
      <address><time datetime="2019-11-09T10:19:28+00:00">09 Nov 2019, 10:19</time> by <a rel="author">Infostart</a></address>
      <h3>A Maps és a Waze után egy harmadik, szintén a közlekedők dolgát segítő új alkalmazás fejlesztésébe kezdtek a Google-nél.</h3>
      <p>A Pigeon Transit fontos jellemzője, hogy nem az autósoknak készül, az app a metrót választóknak lehet nagy segítség. A Pigeon Transit a Maps és Waze legjobb funkcióit egyesíti, így nem csak jelzi, ha egy metrójárat nem jár, a közösség révén a felhasználók arról is értesülhetnek egymástól, mi lehet a szolgáltatáskiesés oka - írta a <a href="https://hvg.hu/tudomany/20191109_google_waze_maps_pigeon_transit_tomegkozlekedes?s=hk">hvg.hu</a>.</p>
      <p>A fejlesztés kísérleti jelleggel indult New Yorkban, ahol igen gyakori, hogy egy metrójárat késik, kiesik a forgalomból. A csapat ezt megelégelve olyan alkalmazáson kezdett dolgozni, amely a késést és a menetrendet is képes megjeleníteni. Az appból egy tesztverziót már kiadtak, az pedig annyira bejött a felhasználóknak, hogy a csapat úgy döntött: rendes, tömegközlekedőket segítő appot csinál belőle. Egyelőre iOS-re fejlesztenek és a következő lépésben még csak néhány további amerikai városra.</p>
      <p>
        <i>Nyitókép: Pixabay</i>
      </p>
    </article>
  </body>
</html>