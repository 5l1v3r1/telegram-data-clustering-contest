<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/markov-dokoga-radev-shche-pomaga-na-da-blgariya-406254.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T10:18:24+00:00"/>
    <meta property="og:title" content="Марков: Докога Радев ще помага на &quot;Да, България&quot;?!"/>
    <meta property="og:description" content="Корнелия Нинова и Мая Манолова ще разцепят БСП, твърди депутатът от групата на ГЕРБ"/>
  </head>
  <body>
    <article>
      <h1>Марков: Докога Радев ще помага на "Да, България"?!</h1>
      <address>
        <time datetime="2019-11-09T10:18:24+00:00">09 Nov 2019, 10:18</time>
      </address>
      <p>„Ислямизацията нанесе тежък удар на Европа. Вижте какво става във Франция. Четири полицаи убити в гръб, подпалиха им „Нотр дам”, заяви Георги Марков пред Нова ТВ.</p>
      <p>„Гордея се, че съм софиянец. В рамките на ЕС няма друга столица, която 30 години да не е допуснала социалисти и либерали на власт. Личните качества и приличното поведение на Йорданка Фандъкова надделяха и тя победи”, сподели Марков. Той допълни, че всеки град има своите проблеми, както и София.</p>
      <p>„На всички ни е ясно, че имаме нужда от още промени. Касиране на изборите няма как да има. Победата на ГЕРБ  по градовете е убедителна. От сега заявявам, че през 2021 г. Борисов ще спечели изборите”, каза още Георги Марков.</p>
      <p>Той допълни, че ГЕРБ трябва също да направи своите избори. „Премиерът нека помисли докога ще толерира „Да, България”, смята Марков. „Сърдим се на Слави Трифонов, че е сложил заглавие на партията „Няма такава държава” и се питаме, ама как така. Ами няма друга държава, в която членовете на Висшия съдебен съвет се карат по между си 10 часа по телевизията пред цяла България. Няма държава, в която председателят на ВКС чете анализи”, каза още депутатът от групата на ГЕРБ.</p>
      <p>"Битката Манолова с Корнелия ще е много интересна. Ще има две БСП-та - на Мая и на Нинова. И ще си пишат писма, ще се карат на пленуми, ще се отлюспват. И това е", заяви Георги Марков", коментира Марков. </p>
    </article>
  </body>
</html>