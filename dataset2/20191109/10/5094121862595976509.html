<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/mrtvy-chlapec-u-silnice-hledaji-ridice-ktery-ve-dve-v-noci-projizdel-zdircem-20191109.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T10:10:00+00:00"/>
    <meta property="og:title" content="U silnice na Havlíčkobrodsku ležel mrtvý chlapec. Po řidiči policisté pátrají"/>
    <meta property="og:description" content="Kriminalisté nadálee prověřují okolnosti úmrtí šestnáctiletého chlapce. Jeho tělo bez známek života našli náhodní kolemjedoucí v sobotu 12. října kolem druhé hodiny ranní na okraji silnice II/345 mezi obcemi Sobíňov a Ždírec nad Doubravou na Havlíčkobrodsku. I přes poskytnutí okamžité pomoci přivolaný lékař konstatoval smrt. V současné době je hlavní prověřovanou verzí kriminalistů, že mladíka srazilo dosud nezjištěné motorové vozidlo."/>
  </head>
  <body>
    <article>
      <h1>U silnice na Havlíčkobrodsku ležel mrtvý chlapec. Po řidiči policisté pátrají</h1>
      <address><time datetime="2019-11-09T10:10:00+00:00">09 Nov 2019, 10:10</time> by <a rel="author">Redakce</a></address>
      <p>Havlíčkobrodští kriminalisté prověřili všechny dostupné kamerové záznamy, které by mohly pomoci při prověřování okolností, za kterých došlo k úmrtí mladíka. Po vyhodnocení dalších kamerových záběrů bylo ve Ždírci nad Doubravu zachyceno na kruhovém objezdu dosud blíže neustanovené osobní motorové vozidlo v provedení combi, pravděpodobně světlé barvy – mohlo by se jednat o vozidlo tovární značky VW Passat combi, VW Golf combi, VW Bora combi, VW Polo combi, Škoda Octavia combi I. popřípadě podobné těmto konkrétním vozidlům. "Toto vozidlo na kruhový objezd najelo od obce Sobíňov a poté po vyjetí z druhého výjezdu pokračovalo v jízdě zřejmě směrem na obec Krucemburk, avšak další průběh jízdy tohoto vozidla obcí Ždírec nad Doubravou na jiných kamerách zaznamenán nebyl. Toto zatím neznámé vozidlo projíždělo přes kruhový objezd dne 12 .října minutu před druhou hodinou v noci," uvedla policejní mluvčí Dana Čírtková.</p>
      <figure>
        <img src="https://g.denik.cz/63/79/policie-sluzebni-auto-ilustrace-01_denik-150-3x2.jpg"/>
      </figure>
      <aside>
        <a href="https://havlickobrodsky.denik.cz/zlociny-a-soudy/policie-vysetruje-podezrele-umrti-sestnactileteho-mladika-20191014.html">Policie vyšetřuje podezřelé úmrtí šestnáctiletého mladíka Přečíst článek ›</a>
      </aside>
      <p>Kriminalisté by uvítali, kdyby se jim přihlásil řidič tohoto vozidla. Se svým svědectvím se mohou přihlásit případně další osoby, které by mohly podat bližší informace k uvedenému vozidlu nebo k prověřované události.</p>
      <p>Kriminalisté všechny případné svědky žádají, aby se svým svědectvím kontaktovali linku tísňového volání 158 nebo se obrátili přímo na kriminalisty na telefonu 974 271 326 nebo 974 271 320.</p>
      <figure>
        <img src="https://g.denik.cz/33/62/foto-1etz_denik-630.jpg"/>
      </figure>
    </article>
  </body>
</html>