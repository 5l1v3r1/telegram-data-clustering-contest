<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-u-petrovskomu-startuvalo-rozvedennya-syl/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T10:38:27+00:00"/>
    <meta property="og:title" content="У Петрівському стартувало розведення сил"/>
    <meta property="og:description" content="Розведення сил в Петрівському на Донбасі стартувало 9 листопада. О 12.15 відбувся запуск зеленої ракети."/>
  </head>
  <body>
    <article>
      <h1>У Петрівському стартувало розведення сил</h1>
      <address>
        <time datetime="2019-11-09T10:38:27+00:00">09 Nov 2019, 10:38</time>
      </address>
      <p>Розведення сил в Петрівському на Донбасі стартувало 9 листопада. О 12.15 відбувся запуск зеленої ракети.</p>
      <p>Начальник пресцентру ОКП ОС Андрій Агєєв повідомив, що 9 листопада почалось розведення сил на ділянці в районі Богданівки і Петрівського.</p>
      <blockquote>– Сьогодні почалась практична фаза розведення сил і засобів на ділянці №3 – Богданівка, Петрівське, 9 листопада, – сказав він.</blockquote>
      <p>За його словами, українська сторона о 12.01 випустила білу сигнальну ракету та отримала підтвердження про випущену ракету з іншого боку.</p>
      <p><b>Читайте:</b> <a href="https://fakty.com.ua/ua/ukraine/20191107-dilyanky-rozvedennya-vijsk-kontrolyuvatyme-obsye-homchak/">Ділянки розведення військ контролюватиме ОБСЄ – Хомчак</a></p>
      <blockquote>– О 12.15 відбувся запуск зеленої ракети, що свідчило про підтвердження початку розведення сил і засобів на ділянці №3. Зараз ми отримали підтвердження від ОБСЄ і спостерігачів, наших військовослужбовців на позиціях,так само вони підтвердили інформацію про те, що пішла зелена ракета. Зараз, у найближчі хвилини, розпочнеться рух – практична фаза – рух техніки і особового складу по займанню ними інших позицій, які були заздалегідь підготовлені і на які вони мають відійти в рамках практичної фази розведення, – сказав он.</blockquote>
      <p>Агєєв зазначив, що на розведення сил і засобів дається три доби.</p>
      <p>Раніше 11 автомобілів місії <a href="https://fakty.com.ua/ua/ukraine/20191109-sposterigachi-obsye-pryyihaly-do-bogdanivky-na-rozvedennya-syl/">ОБСЄ прибули для спостереження за розведенням військ</a> поблизу Богданівки Донецької області.</p>
      <figure>
        <iframe src="https://www.youtube.com/embed/VFzuDXeuNJ8" width="560" height="315" data-service="Youtube" scrolling="no"/>
      </figure>
    </article>
  </body>
</html>