<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/meyve-suyu-yuklu-kamyonet-3-araca-carparak-durabildi-214600h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T11:24:20+00:00"/>
    <meta property="og:title" content="Meyve suyu yüklü kamyonet 3 araca çarparak durabildi"/>
    <meta property="og:description" content="İstanbul'da meyve suyu yüklü bir kamyonun sürücüsü direksiyon hakimiyetini kaybederek 3 araca çarptı. Çarpmanın sonucunda devrilen kamyondaki meyve suları yola saçıldı."/>
  </head>
  <body>
    <article>
      <h1>Meyve suyu yüklü kamyonet 3 araca çarparak durabildi</h1>
      <h2>İstanbul'da meyve suyu yüklü bir kamyonun sürücüsü direksiyon hakimiyetini kaybederek 3 araca çarptı. Çarpmanın sonucunda devrilen kamyondaki meyve suları yola saçıldı.</h2>
      <address>
        <time datetime="2019-11-09T11:24:20+00:00">09 Nov 2019, 11:24</time>
      </address>
      <p>İstanbul Başakşehir'de sürücüsünün kontrolünü kaybettiği kamyonet yokuş aşağıya kayarak 3 araca çarptı.</p>
      <p>Sabah saatlerinde Başakşehir Altınşehir kavşağında meydana gelen olayda Mehmet Garip, meyve suyu yüklü kamyonetiyle yokuş aşağı inerken henüz bilinmeyen nedenle direksiyon hakimiyetini kaybetti.</p>
      <p>Kamyonet önce başka bir kamyonete daha sonra park halindeki iki otomobile çarptı. Kamyonet çarpmanın şiddetiyle devrildi. Kasada bulunan meyve suyu dolu kutular yola saçıldı.</p>
      <p>İhbar üzerine olay yerine polis ve sağlık ekipleri sevk edildi. Sürücü Mehmet Garip ambulansla hastaneye kaldırıldı. Garip'in sağlık durumunun iyi olduğu öğrenildi. Kaza ve yola savrulan meyve suyu kutuları sebebiyle trafik yoğunluğu oluştu. Araçlar çekiciyle götürülürken yola savrulan meyve suyu kutuları temizlik görevlileri tarafından toplandı.</p>
      <p>Olayı gören Hüseyin Aras, "Araç yukarıdan hızlı bir şekilde geliyordu. Freni patladığını sonradan öğrendik" diye konuştu.</p>
    </article>
  </body>
</html>