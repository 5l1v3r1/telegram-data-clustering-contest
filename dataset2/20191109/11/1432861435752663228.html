<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/v-dunav-dylzhat-po-edna-zaplata-na-igrachite-no-shte-namerqt-parite-1404572.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T11:16:00+00:00"/>
    <meta property="og:title" content="В Дунав дължат по една заплата на играчите, но ще намерят парите"/>
    <meta property="og:description" content="Нещата в Дунав (Русе) вървят към подобрение На играчите на тима им се дължи по една заплата, но е възможно до края на другата седмица клубът да им се издължи"/>
  </head>
  <body>
    <article>
      <h1>В Дунав дължат по една заплата на играчите, но ще намерят парите</h1>
      <address><time datetime="2019-11-09T11:16:00+00:00">09 Nov 2019, 11:16</time> by <a rel="author">Sportlive.bg</a></address>
      <p>Нещата в <b><a href="https://www.sportlive.bg/tags/26236">Дунав (Русе)</a></b> вървят към подобрение. На играчите на тима им се дължи по една заплата, но е възможно до края на другата седмица клубът да им се издължи. Това заяви Огнян Цветанов, който държи акциите на клуба. Доскоро той бе администратор на елитния клуб.</p>
      <p><i>"Правим всичко възможно да осигурим средства за клуба и Дунав да функционира така, че да не се налага да мислим как ще платим възнагражденията месец за месец. В момента на играчите им се дължи една заплата. Възможно е до края на другата седмица те да бъдат платени. Още не смея да го кажа, защото не е напълно сигурно, но съществува такъв вариант. Мисля, че ситуацията се подобрява, футболистите също са по-спокойни и се надявам нещата да продължат да се развиват в позитивна линия</i>", каза Цветанов пред "Тема Спорт".</p>
      <p><i>"Другата седмица ще имаме среща с новото ръководство на общината. Управлението ще се смени след понеделник и в най-кратки срокове ще организираме сбирка. Разбира се, кметът няма как да каже: "Ето ви пари". Първо трябва да се гласува, да се мине през общинска комисия и така нататък. Но се надяваме общината да бъде един от стълбовете на клуба, а оттам да осигурим и допълнителни фирми спонсори",</i> заяви още Цветанов.<b><i><a href="https://www.sportlive.bg/bgfootball/bgfootballother/Fenove-na-otbor-ot-elita-poiskaha-pomosht-ot-Bojko-Borisov-1387360.html"> А към кого се обърнаха за помощ фенове на Дунав неотдавна вижте в този материал.</a></i></b> </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Levski-sledi-situaciqta-okolo-golmajstora-na-Dunav-(Ruse)-1403953.html"/>
        <a href="https://www.sportlive.bg/bgfootball/botevpd/Botev-(Pd)-vze-pyrvo-gostuvane-ot-375-dni-nasam-1403626.html"/>
        <a href="https://www.sportlive.bg/bgfootball/levski/Levski-izpusna-totalen-razgrom-nad-Dunav-no-otnovo-e-na-4-tochki-zad-Ludogorec-1390509.html"/>
        <a href="https://www.sportlive.bg/bgfootball/bgfootballother/Dunav-(Ruse)-prebori-Arda-za-pyrva-pobeda-v-poslednite-7-kryga-1382322.html"/>
        <a href="https://www.sportlive.bg/bgfootball/cska/Gruba-greshka-v-zashtita-provali-cSKA-v-Ruse-Dunav-izmykna-tochka-804505.html"/>
      </related>
    </article>
  </body>
</html>