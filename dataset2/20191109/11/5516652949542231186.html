<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425502/to-xasma-me-thn-ntortmoynt-kai-ta-daneika-ths-mpagern"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T11:35:01+00:00"/>
    <meta property="og:title" content="Το χάσμα με την Ντόρτμουντ και τα… δανεικά της Μπάγερν"/>
    <meta property="og:description" content="Οι Γερμανοί το αποκαλούν «Klassiker». Είναι, όντως, των τελευταίων ετών, το μεγαλύτερο ντέρμπι στην Bundesliga."/>
  </head>
  <body>
    <article>
      <h1>Το χάσμα με την Ντόρτμουντ και τα… δανεικά της Μπάγερν</h1>
      <address>
        <time datetime="2019-11-09T11:35:01+00:00">09 Nov 2019, 11:35</time>
      </address>
      <p>
        <b>Οι Γερμανοί το αποκαλούν «Klassiker». Είναι, όντως, των τελευταίων ετών, το μεγαλύτερο ντέρμπι στην Bundesliga.</b>
      </p>
      <p>Ωστόσο στα ματς της Μπάγερν με την Ντόρτμουντ, όσο αντιπαλότητα υπάρχει από πίσω κρύβει μια… σωτηρία.</p>
      <p>Η Μπορούσια, που όταν το 2000 μπήκε στο χρηματιστήριο της Φρανκφούρτης από τις νέες μετοχές της εισέπραξε 143 εκατ. ευρώ (!), ως το 2003 ήταν στα όρια του… κραχ: κακοδιαχείριση, υπεραξία σε αγορά αμφιλεγόμενων ποδοσφαιριστών και άλλα την έφεραν στο χείλος του γκρεμού.</p>
      <p>Η μετοχή της κατέρρευσε κατά 80%, έγινε περικοπή 20% στους μισθούς και το στάδιο παραχωρήθηκε σε ένα fund της τράπεζας Commerzbank, με δυσμενείς για το σύλλογο όρους (το ετήσιο «ενοίκιο» ήταν 17 εκατ. ευρώ!) ενώ από τη Morgan Stanley βρήκε δάνειο 150 εκατ. ευρώ και οι πιστωτές της συμφώνησαν σε «κούρεμα» 30% των οφειλών προς αυτούς, εντέλει, να καταφέρει να αγοράσει πίσω το στάδιό της έναντι 80.000.000 ευρώ.</p>
      <p>Ωστόσο χρειαζόταν, εκείνα τα χρόνια, και «ρευστό». Και, εν έτει 2005, η διοίκηση της Μπάγερν της δάνεισε 2 εκατ. ευρώ για να καλυφθούν οι μισθοί των ποδοσφαιριστών! <a href="https://www.foxbet.gr/221655/me-lao-stin-asounsion-i-kolon-ke-ta-danika-tis-bagern">Οι μεγάλες ομάδες… μεγαλώνουν κι άλλο όταν βοηθούν τον «εχθρό»: χωρίς αυτόν, δεν είναι τίποτε</a>. Το είχε πράξει και η Λίβερπουλ, μετά την τραγωδία του Μονάχου, δανείζοντας παίκτες στη Μάντσεστερ Γιουνάιτεντ.</p>
      <p>Η αντιπαλότητα για Βαυαρούς και Βεστφαλούς… γεννήθηκε, πρακτικά, στα 90s. Τότε η Μπορούσια αναδείχτηκε ως το αντίπαλον δέος, παλιότερα ως «Klassiker» της χώρας θεωρούνταν οι αγώνες της Μπάγερν με την… άλλη Μπορούσια, του Μένχενγκλαντμπαχ.</p>
      <p>Οι οπαδοί τους πάντως θεωρούν κομβικό, για το μεταξύ τους χάσμα, τον αγώνα της 26ης Νοεμβρίου 1971, όταν η Μπάγερν διέλυσε με 11-1 την Ντόρτμουντ (τέσσερα γκολ ο Γκερντ Μίλερ, δύο οι Φραντζ Ροτ και Ούλι Χένες κι από ένα οι Βίλφελμ Χόφμαν, Φραντζ Μπέκενμπαουερ και Πάουλ Μπράιτνερ), σεζόν στο τέλος της οποίας η Μπορούσια υποβιβάστηκε για πρώτη, και τελευταία, φορά.</p>
      <p>Και υπάρχει φυσικά και ένας… τελικός στο Λονδίνο, του Champions League εν έτει 2013, με τον Γιούιπ Χάινκες να οδηγεί την Μπάγερν στον θρόνο απέναντι στην BVD του Γιούργκεν Κλοπ.</p>
      <p>Διαβάστε <a href="https://www.foxbet.gr/221655/me-lao-stin-asounsion-i-kolon-ke-ta-danika-tis-bagern">ΕΔΩ το πλήρες άρθρο και τα προγνωστικά</a> του Νίκου Μποζιονέλου</p>
    </article>
  </body>
</html>