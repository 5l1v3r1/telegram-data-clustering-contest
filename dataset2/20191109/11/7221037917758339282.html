<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/dunyaca-unlu-konser-salonunda-seks-oyuncagi-alarmi/926572"/>
    <meta property="og:site_name" content="medya faresi"/>
    <meta property="article:published_time" content="2019-11-09T11:13:00+00:00"/>
    <meta property="og:title" content="Dünyaca ünlü konser salonunda seks oyuncağı alarmı!"/>
    <meta property="og:description" content="Dünyanın en saygın sanat kurumlarından biri olan Viyana 'Konzerthaus'ta çok ilginç bir olay yaşandı."/>
  </head>
  <body>
    <article>
      <h1>Dünyaca ünlü konser salonunda seks oyuncağı alarmı!</h1>
      <h2>Dünyanın en saygın sanat kurumlarından biri olan Viyana 'Konzerthaus'ta çok ilginç bir olay yaşandı.</h2>
      <address>
        <time datetime="2019-11-09T11:13:00+00:00">09 Nov 2019, 11:13</time>
      </address>
      <p>Viyana Senfoni Orkestrası'nın konseri sırasında vestiyerdeki bir çanta, bomba alarmı verilmesine yol açtı. İnceleme sonucunda titrediği için şüphe uyandıran çantanın içinden seks oyuncağı çıktı.</p>
      <p>Viyana Senfoni Orkestrası, salı gecesi Alman besteci Richard Wagner’in “Siegfried Idyll” ve “Valküreler” operasını icra ediyordu.</p>
      <p>Yerel medyaya yansıyan habere göre; konser esnasında titreyen bir çanta görevlileri alarma geçirdi.</p>
      <p>İhbar üzerine dünyaya ünlü konser salonuna bomba imha ekipleri geldi.</p>
      <p>Güvenlik güçleri, x-ray ile çantayı inceledi ve içeride bomba değil açık kalmış bir seks oyuncağı (vibratör) bulunduğunu belirledi.</p>
      <p>Olayın konser izleyicisine yansımadığı ve performansın kesintisiz devam ettiği öğrenildi.</p>
      <p>Avusturya medyası yetkililerin çantanın sahibini olaya ilişkin bilgilendirerek, “iyi seyirler” dilediğini yazdı.</p>
    </article>
  </body>
</html>