<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-concorso-connectors/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T11:43:00+00:00"/>
    <meta property="og:title" content="Death Stranding, un concorso a premi per riconnettere i “paesi perduti d’Italia”"/>
    <meta property="og:description" content="Un concorso ispirato a Death Stranding mette in palio vari gadget, una copia collector del titolo e la PS4 Pro Limited del gioco."/>
  </head>
  <body>
    <article>
      <h1>Death Stranding, un concorso a premi per riconnettere i “paesi perduti d’Italia”</h1>
      <address><time datetime="2019-11-09T11:43:00+00:00">09 Nov 2019, 11:43</time> by <a rel="author">Luca Salerno</a></address>
      <p>Con l’uscita di Death Stranding, Sony Interactive Entertainment Italia ha lanciato un concorso ispirato al tema del nuovo gioco di Kojima Productions. L’iniziativa si chiama <b>I Connectors: riconnetti i paesi perduti d’Italia</b> e aldilà dei premi che mette in palio ha lo scopo di dare visibilità ai comuni o alle zone d’Italia più isolate e sconosciute.</p>
      <p>I premi che è possibile vincere fin da subito solo partecipando al concorso sono: 15 magliette con spilla di Death Stranding, <b>una Collector’s Edition del gioco</b> e 15 controller Dualshock 4 neri. Il premio finale consiste invece in una <b>PlayStation 4 Pro Limited Edition </b>di Death Stranding e un router wi-fi mobile con connessione garantita per due anni. Per partecipare bisogna innanzitutto collegarsi al sito ufficiale del concorso.</p>
      <figure>
        <iframe src="https://www.youtube.com/embed/VsSeGwMzU88" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/death-stranding-61737.768x432.jpg"/>
        </figure>
        <figure>
          <img src="https://www.tomshw.it/images/images/2019/11/death-stranding-61738.768x432.jpg"/>
        </figure>
        <figure>
          <img src="https://www.tomshw.it/images/images/2019/11/death-stranding-61739.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/just-cause-4-gratuitamente-pc-weekend/">Just Cause 4 giocabile gratuitamente su PC per tutto il weekend</a></p>
      <p>Alla sezione <b>Partecipa </b>del sito si può accedere inserendo il proprio indirizzo email e la data di nascita. A questo punto potete compilare un <b>modulo</b> selezionando un comune italiano e raccontando <i>“la storia della disconnessione del paese e i motivi per riscoprirlo”</i>. Poi è possibile inserire in maniera facoltativa<b> foto o video</b>, non necessari ai fini della partecipazione. Una volta registrati grazie al tasto <b>Click&amp;Win </b>è possibile vincere uno dei premi disponibili fin da subito. Chi <b>non si è aggiudicato</b> uno dei premi istantanei potrà essere estratto a sorte entro il 31 gennaio 2020 come vincitore del <b>premio finale</b> con un avviso tramite email e dichiarando di accettare il premio entro dieci giorni dalla vincita.</p>
      <p>Sul sito si possono anche trovare una <b>mappa</b> con alcuni comuni italiani già segnalati dai partecipanti al concorso e una sezione <b>I Paesi Connessi </b>che racconta già alcune storie con il contributo del fotografo Simone “<b>Brahmino</b>” Bramante e del gamer Michele “<b>Sabaku No Maiku</b>” Poggi. Tra quelle ben documentate da foto e video, ad esempio, ci sono la Valle del Vajont, Pentedattilo e Calcata. Per partecipare all’estrazione dei premi ispirati a Death Stranding o per avere semplicemente maggiori informazioni potete andare <a href="https://www.connectors-ds.it/paesi-connessi">sul sito ufficiale del concorso</a>.</p>
      <blockquote>Death Stranding è disponibile per PlayStation 4 e potete trovarlo <a href="https://www.amazon.it/Death-Stranding-Playstation-4/dp/B07DLGT47C/ref=sr_1_2?__mk_it_IT=%C3%85M%C3%85%C5%BD%C3%95%C3%91&amp;crid=2E2SQTTT3D19J&amp;keywords=death+stranding+ps4&amp;qid=1573302565&amp;sprefix=death+str%2Caps%2C180&amp;sr=8-2">anche su Amazon</a>.</blockquote>
    </article>
  </body>
</html>