<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/09/novyna/svit/nazvaly-datu-holosuvannya-shhodo-impichmentutrampa"/>
    <meta property="og:site_name" content="Слово і Діло"/>
    <meta property="article:published_time" content="2019-11-09T11:58:05+00:00"/>
    <meta property="og:title" content="Назвали дату голосування щодо імпічментуТрампа"/>
    <meta property="og:description" content="Імпічмент президента США Дональда Трампа планують завершити розслідувати в Конгресі до Різдва, 25 грудня."/>
  </head>
  <body>
    <article>
      <h1>Назвали дату голосування щодо імпічментуТрампа</h1>
      <address>
        <time datetime="2019-11-09T11:58:05+00:00">09 Nov 2019, 11:58</time>
      </address>
      <p>
        <b><a href="https://www.slovoidilo.ua/2019/11/08/novyna/ekonomika/demokraty-rozraxovuyut-zavershyty-proceduru-impichmentu-trampa-kincya-roku">Імпічмент президента США</a> Дональда Трампа планують завершити розслідувати в Конгресі до Різдва, 25 грудня.</b>
      </p>
      <p>Повідомляється, що демократи Палати представників Конгресу США, які займаються розслідуванням імпічменту Трампа, перейшли до другого етапу розслідування - обґрунтування необхідності імпічменту американської громадськості, пише «<a href="https://thehill.com/homenews/house/469668-democrats-aim-to-impeach-trump-by-christmas">The Hill</a>».</p>
      <related>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
      </related>
      <p>«<i>Палата повинна встановити для себе мету вирішення цього питання в комітеті по розвідці і закордонних справах і нагляду, а також у Судовому комітеті до Різдва. Це жорсткий графік. Але це реалістичний графік, враховуючи, де ми знаходимося і всю роботу, яка була виконана до цих пір</i>», - повідомив член комітету з розвідки Палати представників США Денні Хек.</p>
      <p>Після завершення розслідування в Конгресі, питання імпічменту Трампа буде розглядатися в Сенаті. У Палаті представників планують, щоб Сенат почав розгляд імпічменту з початку 2020 року.</p>
      <p>Нагадаємо, наступного тижня в США <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan">почнуться відкриті слухання у справі</a> про розслідування імпічменту президента Трампа.</p>
      <p>У середу, 13 листопада, публічні свідчення дадуть тимчасовий повірений у справах США в Україні Вільям Тейлор, заступник помічника держсекретаря Джордж Кент, а в п'ятницю, 15 листопада, <a href="https://www.slovoidilo.ua/2019/10/07/novyna/svit/impichment-trampa-jovanovych-dast-svidchennya-konhresu">екс-посол Америки в Києві Марі Йованович</a>.</p>
      <p>У США раніше<a href="https://www.slovoidilo.ua/2019/09/25/ogljad/polityka/trampu-mozhut-oholosyty-impichment-cherez-skandal-dzvinkom-zelenskomu-reakcziya-soczmerezh"> розгорівся великий скандал навколо липневої телефонної розмови Трампа із Зеленським</a>, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/svit/tramp-hotovyj-opublikuvaty-shhe-odnu-stenohramu-telefonnyx-perehovoriv-zelenskym"/>
        <a href="https://www.slovoidilo.ua/2019/11/08/novyna/ekonomika/demokraty-rozraxovuyut-zavershyty-proceduru-impichmentu-trampa-kincya-roku"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
        <a href="https://www.slovoidilo.ua/2019/11/09/novyna/svit/konhresi-ssha-rozsekretyly-shhe-dva-pokazannya-shhodo-impichmentu-trampa"/>
      </related>
    </article>
  </body>
</html>