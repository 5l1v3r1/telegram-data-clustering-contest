<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/lishe-8-zhiteliv-ordlo-vvazhayut-scho-pid-amnistiyu-pidpadut-vsi-uchasniki-boyovih-diy-opituvannya-328999_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T11:44:00+00:00"/>
    <meta property="og:title" content="Лише 8% жителів ОРДЛО вважають, що під амністію підпадуть всі учасники бойових дій – опитування"/>
    <meta property="og:description" content="Українці із ОРДЛО помітно категоричніші в питанні амністії, ніж їх співгромадяни у великій Україні."/>
  </head>
  <body>
    <article>
      <h1>Лише 8% жителів ОРДЛО вважають, що під амністію підпадуть всі учасники бойових дій – опитування</h1>
      <h2>Українці із ОРДЛО помітно категоричніші в питанні амністії, ніж їх співгромадяни у "великій" Україні.</h2>
      <address>
        <time datetime="2019-11-09T11:44:00+00:00">09 Nov 2019, 11:44</time>
      </address>
      <p>Українці з ОРДЛО, що перебувають безпосередньо в зоні конфлікту, помітно категоричніші в питанні амністії, ніж їх співгромадяни у "великій" Україні. Лише 8,1% мешканців непідконтрольних територій вважають, що під амністію підпадуть "всі учасники (незалежно від громадянства) бойових дій, незалежно від їхніх дій".</p>
      <p>Для порівняння: згідно з опитуванням Центру Разумкова, надати амністію всім тим, хто брав участь у бойових діях в Донбасі, заради миру готові вдічі більше (16,6%) українців по цей бік лінії розмежування.</p>
      <p>Ще 3,4% жителів ОРДЛО вважають, що амністію в результаті ухвалення відповідного закону в рамках виконання Мінських угод отримають "тільки громадяни "ДНР/ЛНР"/України, незалежно від їхніх дій".</p>
      <p>Лише 16,1% респондентів висловили думку, що під амністію підпадуть учасники бойових дій, крім тих, хто здійснював вбивства (10,4% вважають, що це будуть всі учасники, незалежно від громадянства; ще 5,7% бачать серед амністованих тільки громадян "ДНР/ЛНР"/України).</p>
      <figure>
        <img src="https://image.zn.ua/media/images/original/Nov2019/244617.jpg"/>
        <figcaption> </figcaption>
      </figure>
      <p> </p>
      <p> </p>
      <p>Переважна ж більшість учасників опитування — 63,4% — вважають, що під амністію не можуть потрапити ті, "хто скоїв тяжкі злочини (заволодіння особливо цінним майном...)" (22,7% респондентів вважають, що крім винних у даних "тяжких злочинах", будуть амністовані всі учасники, незалежно від громадянства; 40,7% бачать серед амністованих лише "громадян "ДНР/ЛНР"/України").</p>
      <p>Дослідження проводилося <a href="https://www.uifuture.org/">Українським інститутом майбутнього</a> і <a href="https://dt.ua/"><b>"Дзеркалом тижня. Україна"</b></a> за допомогою компанії "Нью Імідж Маркетинг Груп" з 7 по 31 жовтня 2019 р. Методом face-to-face опитано 1606 респондентів: 800 — у непідконтрольній частині Луганської і 806 — у непідконтрольній частині Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПО, які залишили непідконтрольні території. Похибка результатів не перевищує 3,2%.</p>
      <p>Ще в квітні 2014 року <a href="https://dt.ua/internal/pivdenniy-shid-gilka-dereva-nashogo-_.html">"Дзеркало тижня.Україна" спільно з КМІС провели соціологічне дослідження</a>, результати якого дуже серйозно вивчалися в Москві і вплинули на плани зі створення Малоросії. Виявилося, що в областях, що входять в т.зв. "Підкову ризику", ставлення до Росії зовсім не таке, як його собі емоційно та інтуїтивно уявляли в Кремлі.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>