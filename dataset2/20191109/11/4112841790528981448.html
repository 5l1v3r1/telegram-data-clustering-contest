<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76396-Novembrovy-prieskum-Focusu-naznacuje-prvenstvo-Smeru-Dari-sa-PSSpolu-aj-Za-Ludi-coraz-viac-stran-je-v-ohrozeni"/>
    <meta property="og:site_name" content="REFRESHER"/>
    <meta property="article:published_time" content="2019-11-09T11:16:00+00:00"/>
    <meta property="og:title" content="Novembrový prieskum Focusu naznačuje prvenstvo Smeru. Darí sa PS/Spolu aj Za Ľudí, čoraz viac strán je v ohrození"/>
    <meta property="og:description" content="14,4 % Slovákov by voliť nešlo, viac ako 10 % nevie, koho by volilo."/>
  </head>
  <body>
    <article>
      <h1>Novembrový prieskum Focusu naznačuje prvenstvo Smeru. Darí sa PS/Spolu aj Za Ľudí, čoraz viac strán je v ohrození</h1>
      <address><time datetime="2019-11-09T11:16:00+00:00">09 Nov 2019, 11:16</time> by <a rel="author">Viktor Kniš</a></address>
      <p>
        <b>14,4 % Slovákov by voliť nešlo, viac ako 10 % nevie, koho by volilo.</b>
      </p>
      <p>Z najnovšieho prieskumu <b>Focusu</b>, ktorý si dala vypracovať koalícia PS/Spolu, vyplýva, že si prvenstvo stále drží strana Smer Roberta Fica s rovnými 20 %. Na druhom a treťom mieste nájdeme nové strany – PS/Spolu a Za Ľudí, ktoré sa spoločne so štvrtou extrémistickou ĽSNS Mariana Kotlebu dostali nad 10 %.</p>
      <p>Nasleduje výrazný skok o viac ako 3 %, keďže strana Borisa Kolára Sme Rodina na piatom mieste získala v predvolebnom prieskume 7 %. Do parlamentu by sa ešte dostali aj SNS a KDH, k 5-percentnej hranici zvoliteľnosti sa priblížilo hnutie OĽaNO Igora Matoviča a presne na hrane je SaS. Prepad strany, ktorej predsedom je Richard Sulík, suvisí aj s odchodom niektorých známych členov.</p>
      <related>
        <a href="https://refresher.sk/70382-10-sokujucich-citatov-z-Kocnerovej-Threemy-Smeju-sa-zo-zavrazdeneho-novinara-Jana-Kuciaka-aRobert-Fico-podla-sprav-pije"/>
      </related>
      <p>Ak by boli voľby dnes, podľa prieskumu Focusu by sa do parlamentu nedostali maďarské strany Most-Híd ani SMK a taktiež dve najnovšie strany – Vlasť, ktorej predsedom je Štefan Harabin a Dobrá Voľba Tomáša Druckera. </p>
      <p>Zdá sa, že ani nedávne udalosti okolo odstúpenia podpredsedu parlamentu za Smer Martina Glváča výrazne neoslabili stranu Roberta Fica. Glváč pod tlakom z funkcie odstúpil kvôli podozreniam z komunikácie s Marianom Kočnerom – obvineným z viacerých ekonomických trestných činov a  taktiež vraždy novinára Jána Kuciaka.</p>
      <p>
        <b>Prieskum prebiehal od 30. októbra do 6. novembra 2019 cez osobné dopytovanie na štatistickej vzorke 1020 Slovákov. Zaujímavosťou je, že 10,5 % ešte stále nevie, koho bude voliť a 14,4 opýtaných uviedlo, že by voliť nešlo.</b>
      </p>
      <figure>
        <img src="https://i.refresher.sk/public/vik/nov_2019/focus-november-2019.jpg"/>
        <figcaption>
          <cite>Denník N</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/53044-Pokecaj-si-s-Andrejom-Kiskom-Sajfom-ci-GoGom-na-evente-plnom-uspesnych-ludi-Forbes-30-POD-30-ti-ukaze-cestu-na-strechu-sveta"/>
        <a href="https://refresher.sk/64390-Andrej-Kiska-zaklada-stranu-a-utahuje-si-z-Fica-Cez-zdrojovy-kod-odkazuje-ze-nikam-neodchadza"/>
        <a href="https://refresher.sk/39853-10rocna-Kristinka-sa-chce-stat-prezidentkou-Slovenska-O-svojom-plane-informovala-prezidenta-Kisku-krasnym-listom"/>
        <a href="https://refresher.sk/45777-Rasisticki-Slovaci-sa-tentoraz-prejavili-pod-statusom-prezidenta-Kisku-Spomienku-na-romsky-holokaust-vyuzili-na-nechutne-urazanie"/>
        <a href="https://refresher.sk/65908-Neoficialne-vysledky-eurovolieb-2019-Vitazi-Progresivne-Slovensko-a-Spolu-na-druhom-mieste-je-Smer"/>
        <a href="https://refresher.sk/67845-Michal-Truban-sa-priznal-k-uzivaniu-marihuany-Vo-videu-hovori-o-negativnych-stavoch-po-opadnuti-ucinkov"/>
        <a href="https://refresher.sk/68116-Michal-Truban-priznal-ze-vyskusal-LSD-marihuanu-mal-viackrat-Politik-upozornuje-na-negativne-ucinky-drog"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>