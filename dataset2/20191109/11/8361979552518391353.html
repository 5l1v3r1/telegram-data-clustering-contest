<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/klichko-pro-obvinuvachennya-v-derzhzradi-novini-ukrajini-50052564.html"/>
    <meta property="og:site_name" content="НВ"/>
    <meta property="article:published_time" content="2019-11-09T11:06:00+00:00"/>
    <meta property="og:title" content="Кличко про обвинувачення в держзраді: Проти мене йде політична боротьба"/>
    <meta property="og:description" content="Мер Києва Віталій Кличко зазначив, що причиною обвинувачення його у державній зраді є політична боротьба."/>
  </head>
  <body>
    <article>
      <h1>Кличко про обвинувачення в держзраді: Проти мене йде політична боротьба</h1>
      <h2>Мер Києва Віталій Кличко зазначив, що причиною обвинувачення його у державній зраді є політична боротьба.</h2>
      <address>
        <time datetime="2019-11-09T11:06:00+00:00">09 Nov 2019, 11:06</time>
      </address>
      <p>У коментарі <a href="https://www.ukrinform.ua/rubric-polytics/2814919-klicko-rozpoviv-hto-i-comu-vede-proti-nogo-politicnu-borotbu.html">Укрінформ</a> він також наголосив, що відкритий до будь-яких перевірок.</p>
      <p>«Не таємниця, що Кличко заважає, не таємниця, що проти мене йде політична боротьба, не таємниця, що мене звинувачують і кажуть, що Кличко містом не керує, розкрадання бюджету йде, багато різних спекуляцій. А зараз якась людина звернулася до суду, змусила суд відкрити справу навіть про держзраду.</p>
      <p>Я можу сказати, будь ласка, я абсолютно відкритий, перевіряйте, якщо в когось є підозри. Але я знаю про те, що ведеться брудна кампанія, і вона пов’язана тільки з боротьбою за владу.</p>
      <p>Не таємниця, що сьогодні канал 1+1 став політичним інструментом і хто за цим стоїть, за цим каналом, і хто хоче стати мером — також генеральний продюсер каналу 1+1. Нечесна боротьба, але я нічого не боюся, мені ховати нема чого", — сказав Кличко.</p>
      <p>Нагадаємо, <a href="https://nv.ua/ukr/ukraine/politics/nabu-pochalo-rozsliduvannya-proti-klichka-i-yogo-zastupnikiv-novini-ukrajini-50051870.html">НАБУ відкрило кримінальне провадження</a> про можливу державну зраду і розкрадання державних коштів Віталієм Кличком і його двома заступниками під час забудови столиці.</p>
    </article>
  </body>
</html>