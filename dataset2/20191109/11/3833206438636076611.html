<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912418.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T11:26:00+00:00"/>
    <meta property="og:title" content="Отлично представяне на пловдивски тенисист в Испания"/>
    <meta property="og:description" content="Тенисистът на Локо-98 (Пловдив) Янаки Милев-Наката се класира на трето място на силния турнир от вто..."/>
  </head>
  <body>
    <article>
      <h1>Отлично представяне на пловдивски тенисист в Испания</h1>
      <address>
        <time datetime="2019-11-09T11:26:00+00:00">09 Nov 2019, 11:26</time>
      </address>
      <p>Тенисистът на Локо-98 (Пловдив) Янаки Милев-Наката се класира на трето място на силния турнир от втора категория в Палманова, на остров Майорка в Испания. Надпреварата се проведе в академията на Гилярмо Вилас  и бе от календара на Тенис Европа за юноши до 16 години.</p>
      <p>Милев бе шести поставен в схемата от 32-а тенисисти. За място на финала пловдивчанинът отстъпи с 6-3, 2-6, 2-6 на испанеца (4)Мигел Кадена. Янаки поведе с  4:1 и 40-15, но няколко грешки върнаха Канеда в играта – 4:3. Това бе всичко за сета, който Милев спечели с  6:3.</p>
      <p>Във втората част той отново тръгна добре, поведе с 1:0 и имаше точка за пробив, но не успя да запази темпото, загуби гейма и мача. До побуфинала Наката надигра съперниците си без да загуби сет: 6:4, 6:3 срещу Брайян Ернандес Кортес (Исп); 7:6(6), 7:5 – над Даниел Филипс (Бермуда) и 6:2, 6:4 срещу Джакомо Носей от Италия.</p>
      <p>Турнирът беше много силен, защото в момента в Майорка има много подрастващи тенисисти от цял свят, които се подготвят в различните тенис-академии. За играта си Янаки получи много похвали от Джофри Порта, един от най-добрите треньори в света и собственика на академията Гилермо Вилас, стигал до номер две в мъжкия тенис – заяви за <b>Plovdiv24.bg</b> Милко Милев – баща и треньор на нашия тенисист. От вторник, 12 ноември, Янаки започва надпревара в основната схема на турнира за юноши (до 18 г.) от календара на ITF в София.</p>
    </article>
  </body>
</html>