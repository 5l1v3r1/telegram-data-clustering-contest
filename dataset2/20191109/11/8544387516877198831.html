<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/09/epixeirisi-tis-antitromokratikis-stin-attiki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-09T11:50:32+00:00"/>
    <meta property="og:title" content="Μεγάλη επιχείρηση της Αντιτρομοκρατικής Υπηρεσίας στην Αττική – Δείτε αναλυτικά"/>
    <meta property="og:description" content="Σε εξέλιξη είναι αυτή την ώρα μεγάλη επιχείρηση της Αντιτρομοκρατικής υπηρεσίας στην Αττική. Μάλιστα, έχουν γίνει 13 κατ’οίκον έρευνες, στο πλαίσιο της επιχείρησης της αντιτρομοκρατικής που βρίσκεται σε εξέλιξη από το μεσημέρι της Παρασκευής."/>
  </head>
  <body>
    <article>
      <h1>Μεγάλη επιχείρηση της Αντιτρομοκρατικής Υπηρεσίας στην Αττική – Δείτε αναλυτικά</h1>
      <h2>Μία μεγάλη επιχείρηση της Αντιτρομοκρατικής Υπηρεσίας βρίσκεται σε εξέλιξη στην Αττική από την Παρασκευή. Δείτε αναλυτικά!</h2>
      <address><time datetime="2019-11-09T11:50:32+00:00">09 Nov 2019, 11:50</time> by <a rel="author">neolaia.gr Team</a></address>
      <p>Σε εξέλιξη είναι αυτή την ώρα μεγάλη επιχείρηση της Αντιτρομοκρατικής υπηρεσίας στην Αττική. Μάλιστα, έχουν γίνει 13 κατ’οίκον έρευνες, στο πλαίσιο της επιχείρησης της αντιτρομοκρατικής που βρίσκεται σε εξέλιξη από το μεσημέρι της Παρασκευής.</p>
      <p>Από την επιχείρηση αυτή έχουν προσαχθεί 15 άτομα συνολικά. Με τους αστυνομικούς να έχουν βρει και κατασχέσει καλάσνικοφ και χειροβομβίδες. Μέχρι αυτή τη στιγμή έχουν συλληφθεί 2 άνδρες ηλικίας 41 και 45 ετών. Οι εν λόγω άντρες κατηγορούνται για τρομοκρατικές πράξεις, κατοχή εκρηκτικών, παράβαση του Νόμου περί όπλων και πλαστογραφία.</p>
      <p>Με τις ίδιες κατηγορίες κατηγορείται και ένας τρίτος άντρας ελληνικής καταγωγής, ηλικίας 46 ετών. Σε βάρος του έχει εκδοθεί ένταλμα σύλληψης. Αξίζει να σημειωθεί ότι έχει συλληφθεί και μία 39χρονη Ελληνίδα γυναίκα, η οποία κατηγορείται για παράβαση του νόμου περί όπλων.</p>
      <p>Μετά από έρευνα που διενεργήθηκε, διαπιστώθηκε από την Αντιτρομοκρατική Υπηρεσία η εμπλοκή των παραπών ατόμων στη ληστεία που έγινε το βράδυ της 21ης Οκτωβρίου, σε κατάστημα ψυχαγωγικών – τεχνικών παιγνίων στον Χολαργό. Σύμφωνα με την ανακοίνωση της ΕΛ.ΑΣ. εκδόθηκε ένταλμα σύλληψης τους.</p>
      <p>Ο 41χρονος είχε συλληφθεί και το 2010 από την Αντιτρομοκρατική Υπηρεσία, κατηγορούμενος για ένταξη και συμμετοχή στην τρομοκρατική οργάνωση «Επαναστατικός Αγώνας». Για την υπόθεση αυτή καταδικάστηκε σε ποινή κάθειρξης και αποφυλακίστηκε, την 12-02-2018. Η αποφυλάκισή του έγινε σύμφωνα με τις διατάξεις του αρ. 43 του Ν. 4489/2017 υπό τον όρο ανάκλησης του υπολοίπου της ποινής (3 έτη, 6 μήνες και 26 ημέρες), σε περίπτωση που υποπέσει μέσα σε πέντε έτη από την αποφυλάκισή του σε νέα αξιόποινη πράξη από δόλο και καταδικαστεί αμετάκλητα οποτεδήποτε σε ποινή στερητική της ελευθερίας μεγαλύτερη των δύο ετών, θα εκτίσει αθροιστικά το υπόλοιπο της ποινής του.</p>
      <p>Μέχρι στιγμής στις κατ’ οίκον έρευνες που πραγματοποιήθηκαν έχουν βρεθεί και κατασχεθεί, μεταξύ άλλων:</p>
      <ul>
        <li>5 πολεμικά τυφέκια τύπου καλάσνικοφ</li>
        <li>1 υποπολυβόλο</li>
        <li>2 τεμάχια ζελατινοδυναμίτιδα</li>
        <li>2 πυροβόλα πιστόλια</li>
        <li>4 χειροβομβίδες δακρυγόνου CS</li>
        <li>6 κοινοί πυροκροτητές</li>
        <li>9 ηλεκτρικοί πυροκροτητές</li>
        <li>2 αυτοσχέδιοι ηλεκτρικοί πυροκροτητές</li>
        <li>1 τεμάχιο εκρηκτικής ύλης (πιθανόν TNT)</li>
        <li>2 φυσίγγια εκρηκτικής ύλης, πιθανόν ζελατινοδυναμίτιδα</li>
        <li>3 πυροδοτικοί μηχανισμοί χειροβομβίδας</li>
        <li>3 σώματα χειροβομβίδας</li>
      </ul>
      <p>
        <b>Δες ακόμα: <a href="https://www.neolaia.gr/2019/11/09/kipello-ellados-basket-ta-mats-twn-proimitelikwn/">Μαραθώνιος 2019: Κυκλοφοριακές ρυθμίσεις λόγω της διεξαγωγής του στην Αθήνα – Δείτε αναλυτικά</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/10/kleistoi-dromoi-stin-athina-logw-marathwniou-2019/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/09/ellinikes-seires-nea-epoxi-ellinikis-tileorasis/"/>
        <a href="https://neolaia.gr/neo/apopseis-eidiseis"/>
        <a href="https://neolaia.gr/2019/11/09/diethnes-imera-kata-tou-fasismou-kai-tou-antisimitsmou-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/pio-grigoro-plasma-ston-kosmo-poio-einai/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
      </related>
    </article>
  </body>
</html>