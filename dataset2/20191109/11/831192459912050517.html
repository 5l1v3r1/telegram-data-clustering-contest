<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/oi-erotikes-tainies-poy-protimoyn-simera-oi-gynaikes-kai-o-aynanismos-pos-antidra-enas-andras-otan-piasei-ti-syntrofo-toy-na-vlepei-piperates-tainies/"/>
    <meta property="og:site_name" content="europost.gr"/>
    <meta property="article:published_time" content="2019-11-09T11:15:25+00:00"/>
    <meta property="og:title" content="Οι ερωτικές ταινίες που προτιμούν σήμερα οι γυναίκες και ο αυνανισμός – Πως αντιδρά ένας άνδρας όταν «πιάσει» τη σύντροφό του να βλέπει πιπεράτες ταινίες?…"/>
    <meta property="og:description" content="Ο Άλφρεντ Τσαρλς Κίνσεϊ Αμερικανός βιολόγος και σεξολόγος υποστήριζε μέσα από τις έρευνές του πως οι γυναίκες αντιμετωπίζουν πολύ διαφορετικά το πορνό συγκριτικά με τους άνδρες, θεωρώντας τες πολύ πιο ρομαντικές στον τρόπο που οπτικοποιούν"/>
  </head>
  <body>
    <article>
      <h1>Οι ερωτικές ταινίες που προτιμούν σήμερα οι γυναίκες και ο αυνανισμός – Πως αντιδρά ένας άνδρας όταν «πιάσει» τη σύντροφό του να βλέπει πιπεράτες ταινίες?…</h1>
      <address>
        <time datetime="2019-11-09T11:15:25+00:00">09 Nov 2019, 11:15</time>
      </address>
      <p>Ο Άλφρεντ Τσαρλς Κίνσεϊ Αμερικανός βιολόγος και σεξολόγος υποστήριζε μέσα από τις έρευνές του πως οι γυναίκες αντιμετωπίζουν πολύ διαφορετικά το πορνό συγκριτικά με τους άνδρες, θεωρώντας τες πολύ πιο ρομαντικές στον τρόπο που οπτικοποιούν τις ερωτικές τους φαντασιώσεις. Στη σημερινή εποχή όμως, τα πράγματα αλλάζουν διαρκώς.</p>
      <p>Οι γυναίκες που βλέπουν πορνό είναι όλο και πιο πολλές, τα θεάματα που επιλέγουν είναι αρκετά σκληρά και την ίδια ώρα που πολλοί από φεμινιστική σκοπιά, μιλούν για απελευθέρωση, δε γίνεται να μην παραδεχτούν πως και οι γυναίκες όπως και οι άντρες παραδίδονται σε ένα είδος «ερωτικής σκλαβιάς».</p>
      <p>Οι πορνογραφικές ιστοσελίδες καταγράφουν αύξηση στο γυναικείο κοινό τους και μάλιστα σε κοινωνίες αρκετά συντηρητικές όπως η Ινδία ή η Σαουδική Αραβία. Μία στις τρεις γυναίκες παραδέχονται σε έρευνα του 2017 πως βλέπουν πορνό από το κινητό τους τηλέφωνο.</p>
      <p>Ποιες πορνογραφικές ταινίες βλέπουν οι γυναίκες;</p>
      <p>Παραδοσιακά, οι άνδρες διεγείρονται πολύ πιο εύκολα από τις απεικονίσεις γυμνών σωμάτων είτε πρόκειται για περιοδικά είτε για ταινίες. Η θεωρία του Κίνσεϊ αναφέρει πως οι γυναίκες είναι πολύ πιο πιθανόν να ερεθίζονται από τις ταινίες εκείνες που δίνουν μεγαλύτερη έμφαση στην περιγραφή των χαρακτήρων και στην πλοκή της ερωτικής ιστορίας. Η παραδοχή αυτή ισχύει ακόμα και σήμερα αλλά οι γυναίκες δεν είναι τόσο «εγκεφαλικές» πια.</p>
      <p>Το 37% των γυναικών προτιμούν το άγριο σεξ σε σύγκριση με το 19% των ανδρών, όπως αναφέρουν οι Times. Η συνθετική ψυχοθεραπεύτρια Δήμητρα Φιλοπούλου μας εξηγεί: «Οι γυναίκες βλέπουν πορνό για τον ίδιο λόγο όπως και οι άντρες, για σεξουαλική διέγερση. Αν δει κανείς τα στατιστικά στοιχεία της σελίδας PornHub φαίνεται πως υπάρχει ανοδική τάση ακόμα και σε πιο hardcore κατηγορίες, ίσως λόγω του ότι αυξάνεται η αποδοχή του θέματος “γυναίκα και πορνό” – νιώθουν οι γυναίκες πιο άνετα να εξερευνήσουν πτυχές της σεξουαλικότητας τους ή και φαντασιώσεις τους».</p>
      <p>Τι πορνό προτιμούν οι Ελληνίδες</p>
      <p>Ας δούμε όμως και ποιες πορνογραφικές ταινίες επιλέγουν οι Ελληνίδες, βάση των αναζητήσεων στη σελίδα. Σύμφωνα με τα στατιστικά, στην πρώτη θέση βρίσκονται οι ταινίες με λεσβιακό περιεχόμενο, ακολουθούν εκείνες με περιεχόμενο ομαδικού έρωτα- τρίο ενώ στην τρίτη θέση βρίσκεται το soft πορνό που αποκαλείται χαρακτηριστικά «Female Friendly». Οι «σκληρές επιλογές» όπως το πρωκτικό σεξ, η κατηγοριά MILF, η διπλή διείσδυση κ.τ.λ. βρίσκονται επίσης στην κορυφή της λίστας.</p>
      <p>Στην Ελλάδα η επισκεψιμότητα της ιστοσελίδας προέρχεται κυρίως από άνδρες σε ποσοστό 79% και το 21% του κοινού της είναι γυναίκες. Ο αριθμός των επισκεπτριών είναι μικρότερος από το διεθνή μέσο όρο.</p>
      <p>Γιατί μια γυναίκα δε θα παραδεχτεί εύκολα ότι βλέπει πορνό<br/>Στην περίπτωση των γυναικών «τα πράγματα είναι πιο πολύπλοκα» όπως μας εξηγεί η ψυχοθεραπεύτρια Δήμητρα Φιλοπούλου. «Οι γυναίκες από τη μία μπορεί να διεγείρονται βλέποντας πορνό, ενώ ταυτόχρονα νιώθουν πως η διέγερση τους αυτή είναι κοινωνικά μη αποδεκτή. Επίσης, η «απόλαυση» τους αυτή περιπλέκεται ακόμα παραπάνω από το γεγονός ότι έχουν ηθικούς φραγμούς σε σχέση με τη βιομηχανία πορνό ή τους ανθρώπους που συμμετέχουν – νιώθουν ότι μπορεί να είναι θύματα εκμετάλλευσης και άρα είναι μη ηθικό το ότι εκείνες διεγείρονται από αυτό. Γενικά η θέαση-απόλαυση του πορνό είναι μία εμπειρία που προκαλεί εσωτερικό διχασμό στις γυναίκες – η κοινωνία και η κοινωνική τους ευαισθησία, για παράδειγμα τους “περιπλέκει” τα πράγματα».</p>
      <p>Οι γυναίκες επίσης είναι μεγαλωμένες με διαφορετικό τρόπο όσον αφορά τη σεξουαλικότητα και τις εκφράσεις της. Όπως για παράδειγμα, σημειώνει ο ψυχολόγος John Townsend μια γυναίκα είναι πολύ πιθανόν να επισκεφτεί με χαρά ένα στριπτιτζάδικο με άνδρες χορευτές τους οποίους θα ποθήσει ερωτικά. Σπανιότερα όμως θα επιδιώξει την ερωτική συνεύρεση. Στόχος είναι η ικανοποίηση της περιέργειας και η αίσθηση νιώσουν πως κάνει κάτι που οι κοινωνικές συμβάσεις δεν το επιτρέπουν. Οι παραστάσεις ανδρικού στριπτίζ περισσότερο διασκεδάζουν παρά ερεθίζουν τις γυναίκες ενώ υπάρχει έντονο το στοιχείο της συντροφικότητας μεταξύ των μελών της γυναικοπαρέας.</p>
      <p>Η νοοτροπία αυτή έχει καταγραφεί και στη πορνογραφία. Όταν πρωτοεκδόθηκε το περιοδικό «Playgirl» που παρουσίαζε ανδρικό γυμνό, το στοχευμένο κοινό του ήταν οι γυναίκες. Στην πορεία όμως οι εκδότες σκέφτηκαν πως δε θα ήταν άσχημη ιδέα να προωθηθεί και σε ομοφυλόφιλους άνδρες που θα ήταν πιο τολμηροί αγοραστές. Έτσι και έγινε μιας και ήταν και είναι πιο δύσκολο για τη γυναίκα να αναζητήσει ένα πορνοπεριοδικό δημοσίως. Η ανωνυμία του διαδικτύου όμως, σπάει πια αυτά τα δεσμά.</p>
      <p>Η γυναίκα που κατέκτησε την πορνοβιομηχανία</p>
      <p>Η παραγωγή ταινιών πορνό είναι συνήθως ανδροκρατούμενη, σπάνια πάει ο νους μας σε μια γυναίκα όταν αναφερόμαστε σε αυτή. Η Erica Lust γενννήθηκε στη Σουηδία και ζει στη Βαρκελώνη. Σπούδασε πολιτικές και ανθρωπιστικές επιστήμες στο πανεπιστήμιο Lust και από νεαρή ηλικία αγαπούσε το θέατρο και τον κινηματογράφο. Ο φεμινισμός ήταν πάντα στα ενδιαφέροντα και τις βασικές επιδιώξεις της. Το 2000 κάνει τα πρώτα της βήματα, σπουδάζοντας κινηματογράφο στην Ισπανία και πιάνοντας δουλειά σε εταιρίες κινηματογραφικών ταινιών. Όσπου το 2004 γυρίζει την πρώτη της αισθησιακή ταινία «The Good Girl» την οποία και διαθέτει δωρεάν στο διαδίκτυο. Δυο εκατομμύρια χρήστες την κατεβάζουν, η επιτυχία της είναι μεγάλη. Παρουσιάζεται στο διεθνές φεστιβάλ ερωτικών ταινιών της Βαρκελώνης και βραβεύεται. Μετά από μερικά χρόνια ανοίγει δική της εταιρεία παραγωγής και το 2013 παρουσιάζει τη σειρά ταινιών X-Confessions.</p>
      <p>Η Erica Lust είναι η γυναίκα που κατάφερε όχι μόνο να επιβληθεί στη βιομηχανία των ταινιών πορνό αλλά να θέσει και τους δικούς της όρους. Σκοπός της, όπως η ίδια υποστηρίζει είναι να φέρει στην επιφάνεια τη γυναικεία οπτική στις ερωτικές ταινίες και στα πλαίσια του φεμινισμού να απελευθερώσει τις γυναίκες. «Έχει έρθει ο καιρός να αλλάξει η πορνογραφία» υποστήριξε σε ομιλία της στο Ted-X στη Βιέννη. Η παραγωγός δε θέλει «φουσκωμένους» άνδρες και «πλαστικές» πρωταγωνίστριες στις ταινίες της. Προτιμά πιο προσιτούς στον μέσο όρο πρωταγωνιστές. Το καστ, από την ηχοληψία μέχρι το μακιγιάζ αποτελείται από γυναίκες και είναι η πρώτη φορά που η αισθητική φαίνεται να έχει λόγο σε μια ταινία πορνό. Τα πλάνα είναι πιο καλλιτεχνικά, και βέβαια υπάρχει σενάριο.</p>
      <p>Η πορνογραφία της παρουσιάζει κάθε λογής ερωτικές φαντασιώσεις καθημερινών γυναικών… σεξ με το αφεντικό, με τον καθαριστή πισίνας, τον κηπουρό, καφέδες που καταλήγουν σε ερωτική συνεύρεση, αποπλανήσεις το καλοκαίρι κοκ. Και φαίνεται πως έχει μεγάλη δημοφιλία.</p>
      <p>Η «απελευθέρωση» που κάποτε γίνεται «σκλαβιά» ο αυνανισμός και τα οφέλη για τη σχέση<br/>Μιλώντας για πορνογραφία δε θα πρέπει να ξεχνάμε τις αρνητικές επιπτώσεις της όχι μόνο με τα ηθικά ζητήματα που προκύπτουν από την πλευρά της παραγωγής ταινιών και την εκμετάλλευση του ανθρώπινου σώματος αλλά και όσον αφορά την ψυχοσύνθεση του θεατή. «Οι επιπτώσεις είναι ακριβώς οι ίδιες όπως και στον άνδρα» μας αναφέρει η κα Δήμητρα Φιλοπούλου όταν τη ρωτάμε για τους κινδύνους εθισμού ή για το ενδεχόμενο κοινωνικής απομόνωσης. Μπορεί όμως να λειτουργήσει και ευεργετικά σε μια σχέση.</p>
      <p>– Δημιουργούνται στρεβλώσεις στις γυναίκες αναφορικά με το σεξ τις αποδόσεις των αντρών; Με την εικόνα σώματός τους τι γίνεται;</p>
      <p>Η πορνογραφία μπορεί να προκαλέσει μη ρεαλιστικές προσδοκίες γύρω από τη σεξουαλική συμπεριφορά και απόδοση, χαμηλή αυτό-εκτίμηση ακόμα και αίσθηση μη-επάρκειας. Δημιουργείται με μία στρέβλωμένη αντίληψη για το πως οφείλουν να φέρονται τα δύο φύλα πχ οι άντρες πρέπει να είναι πιο επιβλητικοί και διεκδικητικοί, οι γυναίκες αδύναμες, υποτακτικές. Σχετικά με εικόνα σώματος – από τη μία νιώθουν μειονεκτικά σε σχέση με τις πρωταγωνίστριες με τα ωραία σώματα, από την άλλη όμως μαθαίνουν πως είναι οκ να νιώθεις καλά με το σώμα σου και να απολαμβάνεις το σεξ.</p>
      <p>– Πώς επιδρά το πορνό στις σχέσεις των ανθρώπων; Ο άνδρας που καταλαβαίνει πως η γυναίκα τή η σύντροφός του βλέπει πορνό πως το εκλαμβάνει; Σαν απόρριψη; Απογοητεύεται; Σοκάρεται;</p>
      <p>Η αντίδραση μπορεί να ποικίλει. Μπορεί να είναι θετικότατη «επιτέλους μία απελευθερωμένη γυναίκα» αλλά και εξαιρετικά αρνητική μιας και σαν κοινωνία είμαστε λίγο στενόμυαλοι σχετικά με τη σεξουαλικότητα της γυναίκας. Πολλές γυναίκες αντιλαμβάνονται το πορνό σαν απιστία, λανθασμένα, αλλά οι άντρες εκτιμώ μπορεί και να φοβηθούν από μία γυναίκα που βλέπει πορνό. Άλλωστε, το πορνό συνδέεται άμεσα με ένα θέμα που είναι ακόμα πιο ταμπού το γυναικείο αυνανισμό.</p>
      <p>Είναι όπως όλα θέμα επικοινωνίας και ειλικρίνειας. Το πορνό μπορεί να λειτουργήσει ευεργετικά παραδείγματος χάρη, σε ένα ζευγάρι που έχει κάπως απομακρυνθεί ερωτικά ή που έχουν βρεθεί σε στασιμότητα, ρουτίνα. Μπορεί να γίνει ένα τρόπος να «ξεκλειδώσουν» οι δύο σύντροφοι, μια αφορμή να συζητήσουν για τα θέλω τους, τις φαντασιώσεις τους.</p>
      <p>Πηγή: newsbeast.gr</p>
    </article>
  </body>
</html>