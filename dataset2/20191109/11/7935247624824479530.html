<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ataturkun-hic-yayinlanmamis-goruntuleri-ortaya-cikti-214601h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T11:30:35+00:00"/>
    <meta property="og:title" content="Atatürk'ün hiç yayınlanmamış görüntüleri ortaya çıktı"/>
    <meta property="og:description" content="Mustafa Kemal Atatürk’ün aramızdan ayrılışının 81. yıl dönümü öncesinde hiç yayınlanmamış görüntüleri ortaya çıktı."/>
  </head>
  <body>
    <article>
      <h1>Atatürk'ün hiç yayınlanmamış görüntüleri ortaya çıktı</h1>
      <h2>Mustafa Kemal Atatürk’ün aramızdan ayrılışının 81. yıl dönümü öncesinde hiç yayınlanmamış görüntüleri ortaya çıktı.</h2>
      <address>
        <time datetime="2019-11-09T11:30:35+00:00">09 Nov 2019, 11:30</time>
      </address>
      <p>Türkiye Cumhuriyeti'nin kurucusu Mustafa Kemal Atatürk'ün ölümünün üzerinden 81 yıl geçti. 10 Kasım Atatürk'ü Anma Günü'ne 1 gün kala Bakanlık Sinema Genel Müdürlüğü arşivlerinde bulunan Mustafa Kemal Atatürk'ün hiç yayınlanmamış yeni görüntüleri ortaya çıktı.</p>
      <p>Atatürk'ün, Cumhuriyetin geleceğine ilişkin önemli mesajlar verdiği Trabzon seyahatlerinin ikincisinde çekilen vapurdaki görüntüleri var. </p>
      <p>Atatürk'ün çocukluk arkadaşı ve ona en yakın isimlerden Salih Bozok, yanından hiç ayırmadığı Kılıç Ali ve başyaveri Cevat Abbas Gürer ile Trabzon'da Ege Vapuru içerisinde yer alan görüntü, 1930 yılının Kasım ayına ait.</p>
      <p>Görüntülerde, Atatürk'ün Ege Vapuru'ndaki 43 saniyelik kaydında arka fonda Atatürk'ün sevdiği 'Bir Fırtına Tuttu Bizi' şarkısı duyuluyor. </p>
      <p>Kültür ve Turizm Bakanı Mehmet Nuri Ersoy da görüntüleri, Atatürk'ün ölümünün 81'inci yıl dönümü mesajında paylaştı. </p>
      <p> </p>
      <figure>
        <iframe data-src="https://twitter.com/MehmetNuriErsoy/status/1193065145515302912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>