<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-after-ayodhya-verdict-ram-temple-babri-masjid-supreme-court-verdict-pm-modi-to-address-the-nation-around-5-pm-today-read-live-updates-2840080.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T11:08:03+00:00"/>
    <meta property="og:title" content="अयोध्या विवाद पर सुप्रीम कोर्ट के फैसले के बाद आज 5 बजे देश को संबोधित करेंगे पीएम मोदी"/>
    <meta property="og:description" content="अयोध्या विवाद पर सुप्रीम कोर्ट के फैसले और पंजाब में करतारपुर कॉरिडोर के उद्घाटन के बाद पीएम मोदी आज शाम 5 बजे देश को संबोधित करेंगे। सरकारी सूत्रों के मुताबिक पीएम मोदी अपने संबोधन में देश की जनता..."/>
  </head>
  <body>
    <article>
      <h1>अयोध्या विवाद पर सुप्रीम कोर्ट के फैसले के बाद आज 5 बजे देश को संबोधित करेंगे पीएम मोदी</h1>
      <address><time datetime="2019-11-09T11:08:03+00:00">09 Nov 2019, 11:08</time> by <a rel="author">लाइव हिन्दुस्तान टीम,नई दिल्ली</a></address>
      <p>अयोध्या विवाद पर सुप्रीम कोर्ट के फैसले और पंजाब में करतारपुर कॉरिडोर के उद्घाटन के बाद पीएम मोदी आज शाम 5 बजे देश को संबोधित करेंगे। सरकारी सूत्रों के मुताबिक पीएम मोदी अपने संबोधन में देश की जनता से शांति, सौहार्द और सद्भाव का माहौल बनाए रखने की अपील कर सकते हैं। गौरतलब है कि सुप्रीम कोर्ट ने अयोध्या में विवादित जमीन को रामलला विराजमान को देने का फैसला सुनाया है। साथ ही कोर्ट ने कहा है कि सुन्नी वक्फ बोर्ड को अयोध्या में मस्जिद निर्माण के लिए 5 एकड़ की वैकल्पिक जमीन दी जाए। </p>
      <p>
        <a href="https://www.livehindustan.com/national/story-ayodhya-verdict-live-updates-supreme-court-verdict-on-ram-janmabhoomi-babri-masjid-title-suit-ayodhya-judgement-ram-mandir-ayodhya-case-verdict-2839775.html">
          <b>अयोध्या पर SC का फैसला: विवादित ढांचे की जमीन रामलला को मिली</b>
        </a>
      </p>
      <p>राष्ट्र के नाम संबोधन से पहले पीएम मोदी ने पहली प्रतिक्रिया के तौर पर ट्वीट कर कहा- देश के सर्वोच्च न्यायालय ने अयोध्या पर अपना फैसला सुना दिया है। इस फैसले को किसी की हार या जीत के रूप में नहीं देखा जाना चाहिए। रामभक्ति हो या रहीमभक्ति, ये समय हम सभी के लिए भारतभक्ति की भावना को सशक्त करने का है। देशवासियों से मेरी अपील है कि शांति, सद्भाव और एकता बनाए रखें। सुप्रीम कोर्ट का यह फैसला कई वजहों से महत्वपूर्ण है: यह बताता है कि किसी विवाद को सुलझाने में कानूनी प्रक्रिया का पालन कितना अहम है। हर पक्ष को अपनी-अपनी दलील रखने के लिए पर्याप्त समय और अवसर दिया गया। न्याय के मंदिर ने दशकों पुराने मामले का सौहार्दपूर्ण तरीके से समाधान कर दिया।'<br/> </p>
    </article>
  </body>
</html>