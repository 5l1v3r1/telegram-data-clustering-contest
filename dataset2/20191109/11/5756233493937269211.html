<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620587/%D8%B1%D8%A7%DB%8C%D8%B2%D9%86%DB%8C-%D8%B9%D8%B1%D8%A7%D9%82%DA%86%DB%8C-%D9%88-%D8%B1%DB%8C%D8%A7%D8%A8%DA%A9%D9%88%D9%81-%D8%AF%D8%B1-%D9%85%D9%88%D8%B1%D8%AF-%DA%AF%D8%A7%D9%85-%DA%86%D9%87%D8%A7%D8%B1%D9%85-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A8%D8%B1%D8%AC%D8%A7%D9%85%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T11:42:00+00:00"/>
    <meta property="og:title" content="رایزنی عراقچی و ریابکوف در مورد گام چهارم کاهش تعهدات برجامی"/>
    <meta property="og:description" content="معاون سیاسی وزیر امور خارجه کشورمان در حاشیه پنجمین کنفرانس بین المللی منع گسترش تسلیحات هسته‌ای با&quot; سرگئی ریابکوف&quot;، معاون وزیر امور خارجه روسیه گفت‌وگو ورایزنی کرد."/>
  </head>
  <body>
    <article>
      <h1>رایزنی عراقچی و ریابکوف در مورد گام چهارم کاهش تعهدات برجامی</h1>
      <address>
        <time datetime="2019-11-09T11:42:00+00:00">09 Nov 2019, 11:42</time>
      </address>
      <p>
        <i>معاون سیاسی وزیر امور خارجه کشورمان در حاشیه پنجمین کنفرانس بین المللی منع گسترش تسلیحات هسته‌ای با" سرگئی ریابکوف"، معاون وزیر امور خارجه روسیه گفت‌وگو ورایزنی کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>گام چهارم کاهش تعهدات برجامی ایران و بی‌اعتنایی اروپا به اجرای تعهداتشان پس از خروج یکجانبه آمریکا از این توافق بین المللی، مهمترین محور مذاکره عراقچی و ریابکوف بود.</p>
      <p>براساس این گزارش، پیش از این، معاون سیاسی وزیر امور خارجه با "میخائیل بوگدانف" معاون وزیر امور خارجه و نماینده ویژه رییس‌جمهور روسیه در امور خاورمیانه و شمال آفریقا در خصوص تحولات خاورمیانه و خلیج فارس از جمله اوضاع عراق، لبنان، سوریه، یمن و نیز طرح صلح هرمز جمهوری اسلامی ایران و طرح روسیه برای تامین امنیت جمعی در خلیج فارس تبادل نظر و گفت‌وگو کرده بود .</p>
      <p>در این دیدار همچنین دو طرف بر ضرورت تداوم رایزنی‌ها و گفت‌وگوهای بین دو کشور در مورد تحولات منطقه تاکید کردند.</p>
      <p>عراقچی به منظور شرکت و سخنرانی در کنفرانس عدم اشاعه، خلع سلاح و انرژی هسته‌ای که در بخشی از آن موضوع آینده برجام مورد بررسی قرار می‌گیرد، به مسکو سفر کرده است.</p>
    </article>
  </body>
</html>