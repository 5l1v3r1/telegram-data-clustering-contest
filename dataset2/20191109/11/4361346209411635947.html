<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-magyar-ormesterasszony-a-vilag-egyik-legjobb-szkanderosa/186235"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T11:00:00+00:00"/>
    <meta property="og:title" content="A magyar őrmesterasszony a világ egyik legjobb szkanderosa"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A magyar őrmesterasszony a világ egyik legjobb szkanderosa</mark>
      </h1>
      <address><time datetime="2019-11-09T11:00:00+00:00">09 Nov 2019, 11:00</time> by <a rel="author">R. K.</a></address>
      <p>
        <b>Óriási siker született a romániai szkander-világbajnokságon. A szolnoki őrmester asszony, Kőváriné Ivánfi Brigitta szinte mindenkit lenyomott: két arannyal, valamint két ezüsttel tért haza családjához. </b>
        <b>Óriási siker született a romániai szkander-világbajnokságon. A szolnoki őrmester asszony, Kőváriné Ivánfi Brigitta szinte mindenkit lenyomott: két arannyal, valamint két ezüsttel tért haza családjához.</b>
      </p>
      <p>Nem vitás, hogy Kőváriné Ivánfi Brigittával egyetlen férfi sem állna le szívesen szkanderozni. A 41 éves szolnoki édesanya 2001 óta szolgálja a hazát katonaként. Rá két évre aztán belecsöppent a szkanderozás világába, azóta pedig megállíthatatlan, és szépen lassan felért a sportág csúcsára.</p>
      <figure>
        <img src="http://media.borsonline.hu/cikk/20/191803/big-lead/650x360/2018506_75076612-558566578051880-7752619718233554944-n.jpg"/>
        <figcaption>Csak úgy dagadnak a muszklik a versenyen. Brigitta szerint kell a jó genetika a nyeréshez</figcaption>
      </figure>
      <p>– Korábban kipróbáltam a versenykerékpárt és a kajakozást is. Aztán jött a szkander. Egyszer megkérdezték a konditeremben, hogy nincs-e kedvem kipróbálni. Olyan jól sikerült, hogy már az első versenyemet megnyertem, mára pedig már én vezetem a Megtorló Karok Szolnok névre hallgató szkanderegyesületet – újságolja büszkén a Magyar Honvédség Béketámogató Kiképző Központ őrmestere.</p>
      <p>Brigitta a romániai Konstancában a 70 kilós kategóriában indult a vébén, amelyen 54 or­szág 1210 versenyzője vett részt. Masters, azaz a 40 év felettiek kategóriájában nem volt ellenfele: bal és jobb kézzel is lenyomott mindenkit, azaz két aranyat szerzett. Senior, azaz a 40 év alattiak körében is csak egy orosz vetélytárs állta útját: ballal és jobbal is jobbnak bizonyult, de Brigitta plusz két ezüsttel így sem panaszkodhat.</p>
      <figure>
        <img src="http://media.borsonline.hu/cikk/20/191803/gallery-picture/645w/2018515_dsc-0011.jpg"/>
        <figcaption>Az asszony 2001 óta dolgozik katonaként</figcaption>
      </figure>
      <p>– Ahhoz, hogy valakiből jó szkanderes legyen, elengedhetetlen a genetika, az erősebb csontozat, és persze egy jó csukló kell, valamint technika. Általában a többségnek a jobb keze az erősebb. Fontos a jó reakcióidő is, fejben, mentálisan nagyon ott kell len­ni, ha valaki nem akar már az első másodperc­ben ki­kapni. Viszont vannak olyan meccsek is amelyek 5–10 percig is eltartanak. Ezek azért eléggé kimerítőek – mondja.</p>
      <p>Brigitta heti hat edzéssel ké­szül a mérkőzésekre. Már szem előtt tartja a 2020-as Európa-bajnokságot, amit Ma­gyarország rendez. Nem vitás, szeretne ott is legalább ilyen jól szerepelni!</p>
    </article>
  </body>
</html>