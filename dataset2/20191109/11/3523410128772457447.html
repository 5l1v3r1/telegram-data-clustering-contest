<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638959/%D9%BE%D8%B1%D8%AF%D8%A7%D8%AE%D8%AA-%D8%A8%DB%8C%D9%85%D9%87-%D8%A8%DB%8C%DA%A9%D8%A7%D8%B1%DB%8C-%D8%A8%D9%87-%DA%A9%D8%A7%D8%B1%DA%AF%D8%B1%D8%A7%D9%86-%D9%88%D8%A7%D8%AD%D8%AF%D9%87%D8%A7%DB%8C-%D8%A2%D8%B3%DB%8C%D8%A8-%D8%AF%DB%8C%D8%AF%D9%87-%D8%A7%D8%B2-%D8%B2%D9%84%D8%B2%D9%84%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T11:34:00+00:00"/>
    <meta property="og:title" content="پرداخت بیمه بیکاری به کارگران واحدهای آسیب دیده از زلزله"/>
    <meta property="og:description" content="مدیرکل بیمه بیکاری وزارت کار گفت:درخواست کارگران در سریعترین زمان برای پرداخت مقرری بیمه بیکاری پذیرش می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638959/%D9%BE%D8%B1%D8%AF%D8%A7%D8%AE%D8%AA-%D8%A8%DB%8C%D9%85%D9%87-%D8%A8%DB%8C%DA%A9%D8%A7%D8%B1%DB%8C-%D8%A8%D9%87-%DA%A9%D8%A7%D8%B1%DA%AF%D8%B1%D8%A7%D9%86-%D9%88%D8%A7%D8%AD%D8%AF%D9%87%D8%A7%DB%8C-%D8%A2%D8%B3%DB%8C%D8%A8-%D8%AF%DB%8C%D8%AF%D9%87-%D8%A7%D8%B2-%D8%B2%D9%84%D8%B2%D9%84%D9%87">پرداخت بیمه بیکاری به کارگران واحدهای آسیب دیده از زلزله</a>
      </h1>
      <h2>مدیرکل بیمه بیکاری وزارت کار گفت:درخواست کارگران در سریعترین زمان برای پرداخت مقرری بیمه بیکاری پذیرش می‌شود.</h2>
      <address><time datetime="2019-11-09T11:34:00+00:00">09 Nov 2019, 11:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کریم یاوری ضمن ابراز همدردی با <b>آسیب‌دیدگان حادثه زلزله</b> آذربایجان شرقی گفت: حسب دستور وزیر تعاون، <b>کار و رفاه اجتماعی</b> تمام ارکان و زیر مجموعه‌های مرتبط با وزارتخانه مکلف شده اند به صورت شبانه روز نسبت به ارائه خدمات مرتبط به حادثه دیدگان از زلزله در میانه و سراب اقدام کنند.</p>
      <p>وی ادامه داد: تمام کارگران مشمول قانون کار و قانون تامین اجتماعی که واحدها و محل کار آنها در اثر زلزله دچار آسیب شده است، مشمول دریافت مقرری بیمه بیکاری می شوند.</p>
      <p>یاوری افزود: مطابق تبصره 2 ماده 2 قانون بیمه بیکاری، بیمه شدگانی که به علت بروز حوادث قهریه از جمله زلزله از کار بیکار می‌شوند با معرفی واحدهای تعاون، کار و رفاه اجتماعی مشمول دریافت مقرری بیمه بیکاری خواهند شد.</p>
      <p>مدیر کل حمایت از پایداری مشاغل و بیمه بیکاری وزارت کار تاکید کرد: کارگران حادثه دیده از زلزله در آذربایجان شرقی بدون در نظر گرفتن حداقل سابقه در بند الف ماده 6 قانون، از حمایت پرداخت ماهانه مقرری بیمه بیکاری برخوردار می‌شوند.</p>
      <p>وی اعلام کرد: تمام کارکنان در تمامی زیرمجموعه‌های وزارت تعاون، کار و رفاه اجتماعی در استان آذربایجان شرقی به ویژه در میانه و سراب به سرعت و با دقت و خارج از روال عادی اداری درخواست کارگران را در سریعترین زمان ممکن پذیرش و اقدام لازم برای پرداخت مقرری بیمه بیکاری به کارگران به عمل می‌آورند.</p>
    </article>
  </body>
</html>