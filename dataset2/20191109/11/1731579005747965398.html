<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/09/sony-imx686-video-leak-241187/"/>
    <meta property="og:site_name" content="MobileWorld"/>
    <meta property="article:published_time" content="2019-11-09T11:40:08+00:00"/>
    <meta property="og:title" content="Sony IMX686: segnatevi questo nome, perché lo ritroverete in una valanga di smartphone nel 2020 (video)"/>
    <meta property="og:description" content="Sebbene gli smartphone Sony Xperia non stiano vivendo il loro periodo più roseo, la divisione mobile del produttore nipponico ha comunque un fiore all'occh"/>
  </head>
  <body>
    <article>
      <h1>Sony IMX686: segnatevi questo nome, perché lo ritroverete in una valanga di smartphone nel 2020 (video)</h1>
      <h2>Ecco un video che passa in rassegna i primi scatti realizzati con il nuovo sensore di immagine firmato Sony.</h2>
      <address><time datetime="2019-11-09T11:40:08+00:00">09 Nov 2019, 11:40</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Sebbene gli smartphone <a href="https://www.androidworld.it/tag/sony/">Sony</a> Xperia non stiano vivendo il loro periodo più roseo, la divisione mobile del produttore nipponico ha comunque un fiore all’occhiello: i <b>sensori di immagine</b>, alla base delle fotocamere di innumerevoli modelli di smartphone sul mercato. In particolare, il sensore IMX586 da 48 megapixel è stato il re indiscusso della fascia media di questo 2019 e il suo successore <b>IMX686</b> promette di raggiungere lo stesso successo.</p>
      <p>E proprio un <b>video</b> dedicato al nuovo sensore di immagine firmato Sony è spuntato su <i>Weibo</i> e poi ricaricato su YouTube, per essere raggiungibile anche dal pubblico internazionale. Nel video, vengono passate in rassegna numerose <b>foto</b> scattate grazie al nuovo IMX686, <b>nelle più disparate situazioni e condizioni di luce</b>, facendo sfoggio della versatilità e del livello di dettaglio che vanterà il sensore.</p>
      <p>Sfortunatamente però, Sony <b>non si è ancora sbottonata sui dettagli tecnici</b> relativi al nuovo IMX686, dunque per conoscerne le potenzialità occorrerà attendere un annuncio ufficiale. Tuttavia, l’attesa non sarà lunga, perché il nuovo sensore sarà protagonista di tantissimi <b>nuovi smartphone in uscita nel 2020</b>. Per iniziare a farvi un’idea, date un’occhiata al video qui sotto.</p>
      <figure>
        <iframe src="https://www.youtube.com/embed/MFOdB08jofs" width="640" height="360" data-service="Youtube" scrolling="no"/>
      </figure>
      <p>Via: <a href="https://www.xda-developers.com/sony-teases-imx686-image-sensor-2020-smartphones/">XDA Developers</a></p>
      <p>Fonte: <a href="https://www.weibo.com/tv/v/If6t56QJ3">Weibo</a></p>
    </article>
  </body>
</html>