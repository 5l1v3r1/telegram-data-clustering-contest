<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42728_Na-Bukovini-pidlitok-otruvsya-alkoholem-Politsiya-rozslidu-vipadok-VIDEO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-09T11:27:00+00:00"/>
    <meta property="og:title" content="На Буковині підліток отруївся алкоголем. Поліція розслідує випадок (ВІДЕО)"/>
    <meta property="og:description" content="Школяр разом своїми друзями розпивав алкогольні напої. Внаслідок алкогольної інтоксикації хлопець потрапив до лікарні. На спецлінію &amp;laq"/>
  </head>
  <body>
    <article>
      <h1>На Буковині підліток отруївся алкоголем. Поліція розслідує випадок (ВІДЕО)</h1>
      <address>
        <time datetime="2019-11-09T11:27:00+00:00">09 Nov 2019, 11:27</time>
      </address>
      <p>
        <b>Школяр разом своїми друзями розпивав алкогольні напої. Внаслідок алкогольної інтоксикації хлопець потрапив до лікарні.</b>
      </p>
      <p>На спецлінію «102» звернувся працівник Сокирянської районної центральної лікарні та повідомив, що до приймального відділення доставлений 13-річний місцевий житель з діагнозом «алкогольне отруєння».</p>
      <p>Під час перевірки слідчо-оперативна група та співробітник ювенальної превенції Сокирянського відділення поліції встановили, що троє малолітніх жителів міста вживали спиртні напої на території місцевої недобудови.</p>
      <p>Через деякий час у одного із хлопців погіршилося самопочуття. Після чого хлопця побачили перехожі та викликали швидку медичну допомогу.</p>
      <p>На батьків неповнолітніх поліцейські склали адміністративні протоколи за статтею 184 (Невиконання батьками або особами, що їх замінюють, обов`язків щодо виховання дітей) Кодексу України про адміністративні правопорушення. Зокрема, з ними ювенальні поліцейські провели профілактичні бесіди щодо недопущення в подальшому вказаних випадків.</p>
      <figure>
        <iframe src="https://www.youtube.com/embed/-i6J0R5B94A" width="560" height="315" data-service="Youtube" scrolling="no"/>
      </figure>
      <p>
        <i>Фото ілюстративне</i>
      </p>
    </article>
  </body>
</html>