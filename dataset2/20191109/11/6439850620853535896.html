<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459724/%E0%A7%AA%E0%A7%AB-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%AC%E0%A6%BE%E0%A6%B8-%E0%A6%AA%E0%A7%81%E0%A6%95%E0%A7%81%E0%A6%B0%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-09T11:23:00+00:00"/>
    <meta property="og:title" content="৪৫ যাত্রী নিয়ে বিয়ের বাস পুকুরে ॥ আহত ৯"/>
    <meta property="og:description" content="অনলাইন রিপোর্টার ॥ নোয়াখালীর সুবর্ণচরে বরযাত্রীবাহী একটি বাস নিয়ন্ত্রণ হারিয়ে পুকুরে পড়ে গেছে। শুক্রবার রাতে সুবর্ণচর-চেয়ারম্যান ঘাট সড়কের খাসেরহাট রাস্তার মাথা এলাকায় এ দুর্ঘটনা ঘটে। এতে শিশুসহ অন্তত ৯ জন আহত হয়েছেন। এদের মধ্যে পাঁচজনকে নোয়াখালী জেনারেল হাসপাতালে ভর্তি করা হয়েছে। চারজন প্রাথমিক চিকিৎসা নিয়ে ..."/>
  </head>
  <body>
    <article>
      <h1>৪৫ যাত্রী নিয়ে বিয়ের বাস পুকুরে ॥ আহত ৯</h1>
      <address>
        <time datetime="2019-11-09T11:23:00+00:00">09 Nov 2019, 11:23</time>
      </address>
      <figure>
        <img src="http://www.dailyjanakantha.com/files/201911/1573302202_09.jpg"/>
      </figure>
      <p>অনলাইন রিপোর্টার ॥ নোয়াখালীর সুবর্ণচরে বরযাত্রীবাহী একটি বাস নিয়ন্ত্রণ হারিয়ে পুকুরে পড়ে গেছে। শুক্রবার রাতে সুবর্ণচর-চেয়ারম্যান ঘাট সড়কের খাসেরহাট রাস্তার মাথা এলাকায় এ দুর্ঘটনা ঘটে।</p>
      <p>এতে শিশুসহ অন্তত ৯ জন আহত হয়েছেন। এদের মধ্যে পাঁচজনকে নোয়াখালী জেনারেল হাসপাতালে ভর্তি করা হয়েছে। চারজন প্রাথমিক চিকিৎসা নিয়ে হাসপাতাল ছেড়েছেন। দুর্ঘটনা কবলিত বাসটি পাড়ে তুলে তাতে তল্লাশি চালিয়ে কোনো মরদেহ পাওয়া যায়নি।</p>
      <p>সুবর্ণচর ফায়াস সার্ভিসের সহকারী পরিচালক হুমায়ুন কবির জানান, বিয়ের বাসটি হাতিয়া উপজেলার টাংকির খাল এলাকা থেকে ৪০/৪৫ জন যাত্রী নিয়ে সুবর্ণচর এলাকার চরওয়াপদা এলাকার থানারহাটে আসার সময় রাত পৌনে ৮টার দিকে সুবর্ণচর উপজেলার খাসের হাট রাস্তার মাথায় নিয়ন্ত্রণ হারিয়ে পার্শ্ববর্তী পুকুরে পড়ে যায়। এ সময় বেশিরভাগ যাত্রীরা বাসের গ্লাস ভেঙে বের হতে সক্ষম হন।</p>
      <p>খবর পেয়ে স্থানীয়রা, চরজব্বর থানা পুলিশ, সুবর্ণচর উপজেলা ফায়ার সার্ভিস ঘটনাস্থলে পৌঁছে উদ্ধার কাজ চালায়। দুই শিশুসহ ৯ জনকে আহত অস্থায় উদ্ধার করে প্রথমে চরজাব্বার উপজেলা স্বাস্থ্য কমপ্লেক্সে ভর্তি করা হয়। সেখান থেকে পাঁচজনকে নোয়াখালী সদর হাসপাতালে প্রেরণ করা হয়। পুকুরে কোনো মরদেহ আছে কি-না তা নিশ্চিত হতে উদ্ধার কাজ চলছে।</p>
    </article>
  </body>
</html>