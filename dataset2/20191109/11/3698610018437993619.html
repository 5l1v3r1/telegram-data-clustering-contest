<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pereviboriv-v-ordlo-hochut-65-zhiteliv-okupovanih-teritoriy-opituvannya-328975_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T11:06:00+00:00"/>
    <meta property="og:title" content="Місцевих виборів в ОРДЛО хочуть 65% жителів окупованих територій — опитування"/>
    <meta property="og:description" content="Водночас третина не бачить ніякої необхідності в такому волевиявленні. "/>
  </head>
  <body>
    <article>
      <h1>Місцевих виборів в ОРДЛО хочуть 65% жителів окупованих територій — опитування</h1>
      <h2>Водночас третина не бачить ніякої необхідності в такому волевиявленні. </h2>
      <address>
        <time datetime="2019-11-09T11:06:00+00:00">09 Nov 2019, 11:06</time>
      </address>
      <p>Більшість жителів окупованої частини Донецької і Луганської областей, а саме 67,4%, упевнені в необхідності проведення місцевих виборів в "ДНР/ЛНР", однак близько третини, а точніше 31,9%, не відчувають такої потреби. Такі дані наводяться в спільному дослідженні <a href="https://www.uifuture.org/">Українського інституту майбутнього</a> та "Дзеркала тижня. Україна", проведеному з допомогою компанії "Нью Імідж Маркетинг Груп".</p>
      <p>Рівно чверть жителів Донбасу по той бік лінії розмежування вважають, що ннайреальніше но провести ці вибори в найближчі три роки. Ще чверть, а саме 25,7%, бачать таку можливість у найближчі п'ять років, і ще трохи більше – 26,6% жителів окупованих територій вірять, що вибори можливі в найближчий рік. Оптимістів, які впевнені, що вибори можуть відбутися протягом найближчих 6 місяців, — 16,2%.</p>
      <p>У той же час кількість жителів ОРДЛО, готових взяти участь у виборах, якщо вони відбудуться в найближчі 6 місяців, практично співпадає з кількістю тих, хто вважає необхідним їх проведення  — 65% ("однозначно готові" прийти на виборчі дільниці 30,9% респондентів і "скоріше готові" — 34,1%). Не відчувають бажання волевиявлятися стільки ж людей, скільки не бачать потреби самих виборів — 31,8% ("скоріше ні" участі у виборах відповіли 20% опитаних, "однозначно ні" — 11,8%).</p>
      <p>Дослідження проводилося Українським інститутом майбутнього і "<a href="https://dt.ua/"><b>Дзеркалом тижня. Україна</b></a>" за допомогою компанії "Нью Імідж Маркетинг Груп" з 7 по 31 жовтня 2019 р. Методом face-to-face опитано 1606 респондентів: 800 — у непідконтрольної частині Луганської і 806 — в непідконтрольної частини Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПЛ, які залишили непідконтрольні території. Похибка результатів не перевищує 3,2%.</p>
      <p>Ще в квітні 2014 року <a href="https://dt.ua/internal/pivdenniy-shid-gilka-dereva-nashogo-_.html">"Дзеркало тижня.Україна" спільно з КМІС провели соціологічне дослідження</a>, результати якого дуже серйозно вивчалися в Москві і вплинули на плани зі створення Малоросії. Виявилося, що в областях, що входять в т.зв. "Підкову ризику", ставлення до Росії зовсім не таке, як його собі емоційно та інтуїтивно уявляли в Кремлі.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>