<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545803.html/%D8%AF%D8%B3%D8%AA%D9%88%D8%B1-%D8%B1%D8%A6%DB%8C%D8%B3-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%A8%D9%87-%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D9%85%D8%B4%DA%A9%D9%84%D8%A7%D8%AA-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T11:17:00+00:00"/>
    <meta property="og:title" content="دستور رئیس قوه قضاییه به رسیدگی به مشکلات زلزله زدگان"/>
    <meta property="og:description" content="حجت الاسلام و المسلمین رئیسی ضمن عرض تسلیت و ابراز همدردی با آسیب دیدگان زلزله آذربایجان شرقی، دستور رسیدگی به مشکلات آن‌ها را صادر کرد."/>
  </head>
  <body>
    <article>
      <h1>دستور رئیس قوه قضاییه به رسیدگی به مشکلات زلزله زدگان</h1>
      <address>
        <time datetime="2019-11-09T11:17:00+00:00">09 Nov 2019, 11:17</time>
      </address>
      <p>حجت الاسلام و المسلمین رئیسی ضمن عرض تسلیت و ابراز همدردی با آسیب دیدگان زلزله آذربایجان شرقی، دستور رسیدگی به مشکلات آن‌ها را صادر کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از اداره کل روابط عمومی قوه قضاییه، حجت الاسلام و المسلمین سید ابراهیم رئیسی رئیس قوه قضاییه ضمن عرض تسلیت و ابراز همدردی با آسیب دیدگان زلزله آذربایجان شرقی، دستور رسیدگی به مشکلات آن‌ها را صادر کرد.</p>
      <p>متن پیام رئیس قوه قضاییه به این شرح است:   بسم الله الرحمن الرحیم   «حادثه تلخ و تأسف انگیز وقوع زلزله در شهرستان میانه که باعث جان باختن و مجروح شدن تعدادی از هموطنان عزیز شد را به مردم خونگرم خطه آذربایجان شرقی، تسلیت عرض نموده و رحمت و غفران الهی برای جانباختگان و شفای عاجل برای مصدومان و مجروحان مسالت می‌کنم.   بی تردید امدادرسانی و رسیدگی به مشکلات مردم آن مناطق با توجه به برودت هوا، همت و تلاش همه دستگاه‌های اجرایی و نهاد‌های خدمت رسان را می‌طلبد و امید است مسئولان و دستگاه‌های ذی‌ربط به ویژه دادگستری استان آذربایجان شرقی با بسیج امکانات، از تمام توان خود برای تأمین امنیت و کمک به رفع گرفتاری و کاهش مشکلات حادثه دیدگان استفاده کنند.»   سید ابراهیم رئیسی رئیس قوه قضاییه   انتهای پیام/</p>
    </article>
  </body>
</html>