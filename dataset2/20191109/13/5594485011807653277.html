<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/vuchich-blagodari-na-vsichki-za-koridor-10_news708325.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T13:16:00+00:00"/>
    <meta property="og:title" content="Вучич благодари на всички за коридор №10"/>
    <meta property="og:description" content="Сръбският президент ще присъства днес на тържественото откриване на последния участък от Коридор 10 до българската граница"/>
  </head>
  <body>
    <article>
      <h1>Вучич благодари на всички за коридор №10</h1>
      <h2>Сръбският президент ще присъства днес на тържественото откриване на последния участък от Коридор 10 до българската граница</h2>
      <address>
        <time datetime="2019-11-09T13:16:00+00:00">09 Nov 2019, 13:16</time>
      </address>
      <p>https://blitz.bg/politika/vuchich-blagodari-na-vsichki-za-koridor-10_news708325.html Blitz.bg</p>
      <figure>
        <img src="https://static.blitz.bg/documents/thumbnails/730/201512/20151228.ycevekzfpm.jpg"/>
        <figcaption>Александър Вучич</figcaption>
      </figure>
      <p><b>Сръбският президент Александър Вучич благодари на всички, които са участвали в строителството на източното разклонение на Коридор 10 от Ниш до българската граница, което ще бъде тържествено открито днес в присъствието на българския премиер Бойко Борисов, предаде Танюг.<br/><br/><a href="https://blitz.bg/politika/borisov-preletya-nad-novata-magistrala-do-srbiya-s-kola-shche-e-kato-s-khelikopter-video_news708323.html">Борисов прелетя над новата магистрала до Сърбия: С кола ще е като с хеликоптер ВИДЕО</a></b><br/><br/>"Благодаря на всички прекрасни и способни хора, които работиха за осъществяването на тази мечта. За Сърбия тази автомагистрала не означава само километри, а и свързване, нови инвестиции, нови работни места. Това е бъдещето, което желаем да оставим на нашите деца", написа Вучич в Инстаграм.<br/><br/>Заедно с текста Вучич публикува и снимка на автомагистралата и на тунела Банцарево.<br/><br/>Сръбският президент ще присъства днес на тържественото откриване на последния участък от Коридор 10 до българската граница. На тържеството ще присъстват и премиерите на Сърбия и България Ана Бърнабич и Бойко Борисов, както и представители на правителствата на двете страни, на чуждестранните кредитори и на компаниите, които са работили по този участък.<br/><br/>Вчера Вучич обяви, че до 1 декември пътуването по източното разклонение на Коридор 10 ще бъде безплатно.<br/>Изграждането на източното разклонение на Коридор 10 започна през 2010 г.<br/><br/><b>ОЧАКВАЙТЕ ПОДРОБНОСТИ В БЛИЦ! </b></p>
    </article>
  </body>
</html>