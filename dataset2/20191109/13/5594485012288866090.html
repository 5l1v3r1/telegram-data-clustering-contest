<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/v-dva-stolichni-kvartala-e-neshcho-strashno-prestpnitsite-nalitat-tam-kato-mukhi-zashchoto_news708076.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T13:10:00+00:00"/>
    <meta property="og:title" content="В два столични квартала е нещо страшно! Престъпниците налитат там като мухи, защото..."/>
    <meta property="og:description" content="&quot;Люлин&quot; и &quot;Красна поляна&quot; пропищяват от улични грабежи и дилъри"/>
  </head>
  <body>
    <article>
      <h1>В два столични квартала е нещо страшно! Престъпниците налитат там като мухи, защото...</h1>
      <h2>"Люлин" и "Красна поляна" пропищяват от улични грабежи и дилъри</h2>
      <address>
        <time datetime="2019-11-09T13:10:00+00:00">09 Nov 2019, 13:10</time>
      </address>
      <p>https://blitz.bg/obshtestvo/v-dva-stolichni-kvartala-e-neshcho-strashno-prestpnitsite-nalitat-tam-kato-mukhi-zashchoto_news708076.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573192590-768x432.jpg"/>
      </figure>
      <p><b>Крадците обират най-много апартаменти в кварталите "Младост" и "Студентски град". В тях са станали 426 взломни кражби от началото на годината до момента. </b><br/><br/>Конкуренция с 66 случая по-малко им правят "Слатина", "Изгрев" и "Витоша", които са разположени под района на 1 РПУ. <br/><br/>Проверка на "Телеграф" показва кои районни управления са най-потърпевши и кои са най-честите престъпления. <br/><br/>Хората са пропищяват най-вече от домовите крадци. Затова и взломните кражби са най-голям брой. Първи сред деветте района по извършване на този вид престъпление е 7-о РПУ. Там са отчетени 726 случая от началото на годината до момента. <br/><br/>"Населението на "Младост" и "Студентски град" е в пъти по-голямо от това на други квартали. Тук има повече автомобили, повече жилищни сгради, респективно и повече възможности за извършване на престъпления.<br/><br/>Знаете, че по-младите хора разполагат с повече и по-нова техника, телефони, лаптопи. Освен това районът е близо до "Цариградско шосе" и Околовръстното. по което става по-бързото оттегляне", споделя шефката на 7-о РПУ Ани Петрова. <br/><br/>Хората от по-богатите квартали на столицата, като "Красно село", "Борово" и т.н. също са потърпевши от краджи, но се нареждат на трето място по взломни кражби с 346 случая. <br/><br/>За последните 10 месеца под района на 6-о РПУ са откраднати 161 коли, имало е и 29 палежа, сочат данните на МВР. <br/><br/>"Една от причините е, че под наша територия живеят най-състоятелните хора в столицата, тук са и южните квартали на София, където има големи и скъпи къщи и вили, което от своя страна предизвиква апетитит на престъпниците", коментира още началникът на 6-о РПУ Милчо Милчов. <br/><br/>Най-спокойно районно в столицата, що се отнася до битовата престъпност, е 8-о РПУ. Една от основните причини за това е, че там няма луксозни имоти, които да изкушават вандалите. </p>
    </article>
  </body>
</html>