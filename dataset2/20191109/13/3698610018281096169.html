<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/28-4-opitanih-zhiteliv-ordlo-za-rik-stali-zhiti-girshe-328966_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T13:57:00+00:00"/>
    <meta property="og:title" content="28,4% опитаних жителів ОРДЛО за рік стали жити гірше — опитування"/>
    <meta property="og:description" content="У 57,3% матеріальне становище не змінилося."/>
  </head>
  <body>
    <article>
      <h1>28,4% опитаних жителів ОРДЛО за рік стали жити гірше — опитування</h1>
      <h2>У 57,3% матеріальне становище не змінилося.</h2>
      <address>
        <time datetime="2019-11-09T13:57:00+00:00">09 Nov 2019, 13:57</time>
      </address>
      <p>Аналізуючи свої бюджети за останні дванадцять місяців, більшість опитаних господинь та голів сімей (57,3%) в ОРДЛО повідомили, що їхнє матеріальне становище не змінилося. Але 28,4% все-таки відчули, що їх гаманець охляв. У той час як лише 14,2% жителів окупованих територій стали жити краще.</p>
      <p>Дослідження проводилося <a href="https://www.uifuture.org/">Українським інститутом майбутнього (УІБ)</a> та <a href="https://zn.ua/">"Дзеркалом тижня. Україна"</a> за допомогою компанії "Нью Імідж Маркетинг Груп" з 7 по 31 жовтня 2019 року. Методом face-to-face опитано 1606 респондентів: 800 — у непідконтрольній частині Луганської і 806 — в непідконтрольній частині Донецької областей. Для розрахунку порівняльної вибірки були використані офіційні статистичні дані 2014 року, які були скориговані з урахуванням існуючих демографічних даних ВПО, які залишили непідконтрольні території. Похибка результатів не перевищує 3,2%.</p>
      <figure>
        <img src="https://image.zn.ua/media/images/original/Nov2019/244594.jpg"/>
        <figcaption> </figcaption>
      </figure>
      <p>У той же час більшість опитаних жителів Л/ДНР (50,3%) вважають, що за останній рік економічна ситуація в Україні погіршилася. І лише 6,3% оптимістів по той бік вирішили, що ми тут стали жити краще. 41,4% респондентів зупинилися на нульовій позначці змін, мабуть, констатувавши стабільну економічну стагнацію "неньки".</p>
      <p>Детальніше про опитування жителів ОРДЛО читайте в статті Інни Ведернікової, Володимира Кравченка, Юлії Мостової та Тетяни Силіної "<b>Тест на сумісність</b>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>