<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/tartismali-gizleme-uygulamasi-basliyor-turkiyede-ne-zaman-olacak/926594"/>
    <meta property="og:site_name" content="medya faresi"/>
    <meta property="article:published_time" content="2019-11-09T13:36:00+00:00"/>
    <meta property="og:title" content="Tartışmalı gizleme uygulaması başlıyor! Türkiye'de ne zaman olacak?"/>
    <meta property="og:description" content="Instagram beğeni sayılarını ABD'de de önümüzdeki haftadan itibaren göstermeyecek. Halihazırda yedi ülkede beğeni sayıları gösterilmiyor. Fenomenler gönderileri artık daha az insana ulaştığı için uygulamadan şikayetçi."/>
  </head>
  <body>
    <article>
      <h1>Tartışmalı gizleme uygulaması başlıyor! Türkiye'de ne zaman olacak?</h1>
      <h2>Instagram beğeni sayılarını ABD'de de önümüzdeki haftadan itibaren göstermeyecek. Halihazırda yedi ülkede beğeni sayıları gösterilmiyor. Fenomenler gönderileri artık daha az insana ulaştığı için uygulamadan şikayetçi.</h2>
      <address>
        <time datetime="2019-11-09T13:36:00+00:00">09 Nov 2019, 13:36</time>
      </address>
      <p>Instagram uzun süredir gönderilerdeki beğeni sayılarını göstermemek üzerine çalışmalar yapıyordu.</p>
      <p>Instagram'ın CEO'su Adam Mosseri'nin bir teknoloji konferansında dün yaptığı açıklamaya göre Instagram ABD'de beğeni sayılarını önümüzdeki haftadan itibaren göstermeyecek.<br/>Uygulamanın platformun popülaritesini etkileyip etkilemeyeceği merak ediliyor.</p>
      <p>Wired'da yer alan habere göre Mosseri beğeni sayılarını gizleme kararına ilişkin, “İşimizi olumsuz etkilese bile insanları daha iyi ve sağlıklı yapacak kararları alacağız” açıklamasında bulundu.</p>
      <h3>7 ÜLKEDE BEĞENİLERİ GÖSTERMİYOR</h3>
      <p>Instagram şu an hali hazırda, Avustralya, Brezilya, Kanada, İrlanda, İtalya, Japonya ve Yeni Zelanda da beğeni sayılarını kullanıcılara göstermiyor.</p>
      <p>Business Insider'da yer alan bir habere göre beğeni sayılarının gözükmediği ülkelerdeki fenomenler paylaşımlarının artık daha az insana ulaştığını belirtiyor.</p>
      <p>Türkiye'de beğeni sayılarının ne zaman gözüküp gözükmeyeceği konusunda bir açıklama henüz yok.</p>
    </article>
  </body>
</html>