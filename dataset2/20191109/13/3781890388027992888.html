<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740843"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T13:02:00+00:00"/>
    <meta property="og:title" content="ช้างศึกหนุ่มโดนมังกรเผาเครื่อง"/>
    <meta property="og:description" content="'ช้างศึกซีเกมส์' ลับแข้งพ่าย 'มังกรจีน' คาบ้าน 1-2 'เจริญศักดิ์' พังประตูได้ เกมหน้าเจอ เมียนมา"/>
  </head>
  <body>
    <article>
      <h1>ช้างศึกหนุ่มโดนมังกรเผาเครื่อง</h1>
      <address>
        <time datetime="2019-11-09T13:02:00+00:00">09 Nov 2019, 13:02</time>
      </address>
      <p>
        <b>"ช้างศึกซีเกมส์" ลับแข้งพ่าย "มังกรจีน" คาบ้าน 1-2 "เจริญศักดิ์" พังประตูได้ เกมหน้าเจอ เมียนมา</b>
      </p>
      <p>"ช้างศึกพลังหนุ่ม" ทีมชาติไทย ชุดซีเกมส์ อุ่นเครื่องแพ้ "มังกร" จีน ชุดอายุไม่เกิน 23 ปี ไป 1-2 ที่ลีโอ สเตเดียม เมื่อ 9 พ.ย. โดยนัดนี้ "โค้ชแบน" ธชตวัน ศรีปาน รับหน้าที่คุมทีมชาติไทย ส่งดาวดังอย่าง วรชิต กนิตศรีบำเพ็ญ, เจริญศักดิ์ วงษ์กรณ์, อานนท์ อมรเลิศศักดิ์ และ สิทธิโชค ภาโส ตัวจริง ครึ่งแรก มังกรหนุ่ม นำก่อนจาก หยาง ลี่หยูว นาทีที่ 13 จากนั้นนาทีที่ 58 เจริญศักดิ์ วงศ์กรณ์ โขกตีเสมอ 1-1 อย่างไรก็ตาม นาทีที่ 62 ต้วน หลิว หยูว ยิงประตูชัยให้จีนชนะ 2-1<br/><br/>นัดต่อไป ไทย จะอุ่นเครื่องพบ เมียนมา วันที่ 13 พ.ย. เวลา 18.00 น. ที่สนามกีฬาจุฬาลงกรณ์มหาวิทยาลัย ถ่ายทอดสดพีพีทีวี<br/><br/>รายชื่อผู้เล่น 11 คนแรก<br/><br/>นนท์ ม่วงงาม (GK) ,ศฤงคาร พรหมศุภะ,ชินภัทร์ ลีเอาะ,ศรายุธ สมพิมพ์ ,จตุรพัช สัทธรรม,ฉัตรมงคล ทองคีรี,กฤษดา กาแมน,วรชิต กนิตศรีบำเพ็ญ,เจริญศักดิ์ วงษ์กรณ์,อานนท์ อมรเลิศศักดิ์,สิทธิโชค ภาโส<br/> </p>
    </article>
  </body>
</html>