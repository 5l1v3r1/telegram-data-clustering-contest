<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/vuchich-progovori-na-blgarski-i-vzklikna-pred-borisov-srbiya-e-vasha-video_news708331.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T13:58:00+00:00"/>
    <meta property="og:title" content="Вучич проговори на български и възкликна пред Борисов: Сърбия е ваша ВИДЕО"/>
    <meta property="og:description" content="„Днес имаме добра възможност да видим на кого са по-добри кебапчетата&quot;, пошегува се президентът"/>
  </head>
  <body>
    <article>
      <h1>Вучич проговори на български и възкликна пред Борисов: Сърбия е ваша ВИДЕО</h1>
      <h2>„Днес имаме добра възможност да видим на кого са по-добри кебапчетата", пошегува се президентът</h2>
      <address>
        <time datetime="2019-11-09T13:58:00+00:00">09 Nov 2019, 13:58</time>
      </address>
      <p>https://blitz.bg/politika/vuchich-progovori-na-blgarski-i-vzklikna-pred-borisov-srbiya-e-vasha-video_news708331.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573300424-vuuu.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573300443-vuuu.jpg"/>
        </figure>
      </slideshow>
      <p><b>С благодарности започна сръбският президент Александър Вучич словото си на церемонията за откриване на магистралата от Ниш до Димитровград.</b><br/> <br/>Той благодари специално на българския премиер Бойко Борисов и българското правителство за съдействието за завършването на проекта.<br/> <br/>„Бойко Борисов каза, че от днес Сърбия има свои пристанища Варна и Бургас. Така и Бойко Борисов, не само, че е добре дошъл, и всички наши български приятели. И тук е негово – и Пирот, и Ниш, и Белград. Добре сте дошли и очакваме 10 000 души за новогодишните празници“, каза президентът.<br/> <br/>„Сърбия е и ваша земя. Сърбия е и земя на българите, които живеят и в Димитровград, и в Босилеград, и на много други места. Тези хора обичат и Сърбия и България и аз съм им безкрайно благодарен“, каза още Вучич.<br/> <br/>Част от словото си той произнесе и на български и се обърна към българската делегация.<br/> <br/>„Днес имаме добра възможност да видим на кого са по-добри кебапчетата  - сръбските или българските. Да живее приятелството между Сърбия и България, да живее приятелството между сърбите и българите“, каза накрая президентът.<br/><br/><br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2580756202152434%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>