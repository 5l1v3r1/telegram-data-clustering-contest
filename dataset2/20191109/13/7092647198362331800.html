<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39642/%D8%AF%D8%B1%D8%B5%D8%AF%D8%AF-%D8%A8%D8%A7%D8%B2%D8%B3%D8%A7%D8%B2%DB%8C-%D8%B4%D8%A8%DA%A9%D9%87-%D8%A8%D8%B1%D9%82-%D8%B3%D9%88%D8%B1%DB%8C%D9%87-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%85%D8%AA%D8%AE%D8%B5%D8%B5%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D9%87%D8%B3%D8%AA%DB%8C%D9%85"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T13:54:00+00:00"/>
    <meta property="og:title" content="درصدد بازسازی شبکه برق سوریه با استفاده از متخصصان ایرانی هستیم"/>
    <meta property="og:description" content="وزیر برق سوریه گفت: با توجه به اینکه بیش از ۵۰ درصد سیستم برق سوریه توسط گروه‌های تروریستی تخریب شده است، از این رو درصدد افزایش استفاده از تجهیزات برقی ایرانی برای بازسازی صنعت برق سوریه هستیم."/>
  </head>
  <body>
    <article>
      <h1>درصدد بازسازی شبکه برق سوریه با استفاده از متخصصان ایرانی هستیم</h1>
      <address><time datetime="2019-11-09T13:54:00+00:00">09 Nov 2019, 13:54</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>وزیر برق سوریه گفت: با توجه به اینکه بیش از ۵۰ درصد سیستم برق سوریه توسط گروه‌های تروریستی تخریب شده است، از این رو درصدد افزایش استفاده از تجهیزات برقی ایرانی برای بازسازی صنعت برق سوریه هستیم.</i>
      </p>
      <figure>
        <img src="https://barghnews.com/files/fa/news/1398/8/18/83474_855.jpg"/>
      </figure>
      <p>به گزارش <a href="http://www.barghnews.com/">برق نیوز</a>،محمد زهیر خربوطلی که اخیرا به تهران سفر کرده بود،  با تاکید بر اینکه درصدد گسترش و بومی‌سازی تکنولوژی در صنعت برق سوریه با استفاده از توانمندی متخصصان ایرانی هستیم، ادامه داد: درتلاشیم با خودکفایی صنعت برق کشورمان شاهد کاهش بار مالی دولت سوریه در این بخش باشیم. خربوطلی با اشاره با برنامه ایجاد ارتباط الکتریکی میان ایران، عراق و سوریه، گفت: سنکرون‌سازی شبکه سه کشور نیازمند تامین برخی از زیرساخت‌ها در داخل خاک عراق و سوریه است. حدود ۱۵۵ کیلومتر از خط ۴۰۰ کیلوولت مسیر نیروگاه التیم استان دیرالزور به سمت خاک عراق توسط گروه‌های تروریستی نابود شده است که در تلاشیم با بازسازی این خط شاهد تسریع در اجرای برنامه برقراری ارتباط شبکه برق سه کشور باشیم. وزیر برق سوریه با اشاره به برنامه مشترک ایران و سوریه برای ساخت نیروگاه ۵۴۰ مگاواتی لاذقیه، گفت: در طی ۱۰ ماه اخیر پیشرفت خوبی در زمینه ساخت این نیروگاه از سوی شرکت مپنا صورت گرفته و در حال حاضر نیز برنامه بازسازی نیروگاه حلب در دستور کار قرار گرفته است. خربوطلی با تاکید بر اینکه همکاری‌های بسیار مناسب وزارتخانه‌های نیرو و برق ایران و سوریه از روابط عمیق و ریشه‌دار میان دو کشور نشات می‌گیرد، افزود: بر اساس تفاهم‌نامه اخیر میان این دو وزارتخانه مقرر شده تا صنعت برق ایران در زمینه‌های مختلف از جمله توسعهو احداث نیروگاه‌ها و شبکه‌های انتقال و توزیع، آموزش نیروی انسانی و اساسا توسعه و بازسازی شبکه برق سوریه با کشور ما مشارکت داشته باشد.</p>
    </article>
  </body>
</html>