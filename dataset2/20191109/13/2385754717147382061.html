<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596514/levantofskiquottha-eprepe-na-eixame-enan-igeti-se-kathe-grammiquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T13:59:00+00:00"/>
    <meta property="og:title" content="Λεβαντόφσκι:&quot;Θα έπρεπε να είχαμε έναν ηγέτη σε κάθε γραμμή&quot;"/>
    <meta property="og:description" content="Ο Ρόμπερτ Λεβαντόφσκι θεωρεί ότι το πρόβλημα της Μπάγερν έχει να κάνει με τις ηγετικές προσωπικότητες μέσα στα αποδυτήρια.   Ενόψει του μεγάλου..."/>
  </head>
  <body>
    <article>
      <h1>Λεβαντόφσκι:"Θα έπρεπε να είχαμε έναν ηγέτη σε κάθε γραμμή"</h1>
      <address><time datetime="2019-11-09T13:59:00+00:00">09 Nov 2019, 13:59</time> by <a rel="author">Sigmalive.Sports</a></address>
      <p>Ο Ρόμπερτ Λεβαντόφσκι θεωρεί ότι το πρόβλημα της Μπάγερν έχει να κάνει με τις ηγετικές προσωπικότητες μέσα στα αποδυτήρια.<br/> <br/>Ενόψει του μεγάλου ντέρμπι με την Ντόρτμουντ, ο Λεβαντόφσκι μίλησε στη Suddeutsche Zeitung και τόνισε ότι στην Μπάγερν αυτό που λείπει τη φετινή σεζόν είναι οι παίκτες - ηγέτες σε κάθε γραμμή και πως δεν γίνεται όλη η ομάδα να στηρίζεται σε αυτόν και στον Νόιερ.<br/> <br/>«Η σπονδυλική στήλη δεν γίνεται να αποτελείται μόνο από τον Νόιερ και τον Λεβαντόφσκι. Δεν είναι αρκετό. Θα έπρεπε να είχαμε έναν ηγέτη σε κάθε γραμμή, Στο τέρμα, στην άμυνα, στο κέντρο και στην επίθεση. Αυτό θα ήταν ιδανικό γιατί ένας παίκτης δεν μπορεί να τα σηκώνει όλα», ανέφερε και πρόσθεσε αναφορικά με τους νέους ποδοσφαιριστές:<br/> <br/>«Ίσως φοβούνται να μιλήσουν. Είναι μια γενιά που γράφει πολλά μηνύματα στο κινητό και που επικοινωνεί πολύ στο ίντερνετ, αλλά μιλάει λιγότερο στο τηλέφωνο. Είναι θέμα κουλτούρας αυτής της γενιάς».<br/> <br/> <br/>πηγή:gazzetta.gr</p>
    </article>
  </body>
</html>