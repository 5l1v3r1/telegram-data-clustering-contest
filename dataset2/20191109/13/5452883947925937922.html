<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/allerta-meteo-campania-maltempo-9-10-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-09T13:44:00+00:00"/>
    <meta property="og:title" content="Emergenza maltempo, prorogata ancora l'Allerta Meteo"/>
    <meta property="og:description" content="La comunicazione della Protezione Civile"/>
  </head>
  <body>
    <article>
      <h1>Emergenza maltempo, prorogata ancora l'Allerta Meteo</h1>
      <h2>La comunicazione della Protezione Civile</h2>
      <address><time datetime="2019-11-09T13:44:00+00:00">09 Nov 2019, 13:44</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p>La perturbazione che da giorni sta interessando la Campania continua a persistere sul territorio e si estende anche su settori che non erano inclusi nell’allerta. Per questo motivo la Protezione Civile della Regione Campania ha prorogato l’attuale criticità (con scadenza alle 9 di domani mattina) fino alle 12 di domani (quindi di ulteriori 3 ore) estendendola, a partire dalle 18 di oggi, anche alla zona 2 (Alto Volturno e Matese). Il livello di allerta resta Giallo.</p>
      <p>Da questa sera si prevede un ulteriore allargamento delle precipitazioni, che potranno verificarsi in più punti del territorio e avere anche carattere di rovescio o temporale ed essere anche intense. Sono possibili raffiche di vento nei temporali.<br/>L’unica zona non inclusa nell’avviso è la 4 (Alta irpinia e Sannio).<br/>I possibili rischi riguardano “Ruscellamenti superficiali con possibili fenomeni di trasporto di materiale; allagamenti di locali interrati e di quelli a pian terreno; Scorrimento superficiale delle acque nelle sedi stradali e fenomeni di rigurgito dei sistemi di smaltimento delle acque meteoriche con tracimazione e coinvolgimento delle aree urbane depresse; Innalzamento dei livelli idrometrici dei corsi d’acqua minori con inondazioni delle aree limitrofe, anche per effetto di criticità locali (tombature, restringimenti, ecc); caduta massi in più punti del territorio; Fenomeni franosi superficiali legati a condizioni idrogeologiche particolarmente fragili, in bacini di dimensioni limitate per<br/>effetto della saturazione dei suoli”.<br/>Proprio a quest’ultimo aspetto, quello dell’accumulo di acqua nei terreni dovuto alle scorse precipitazioni, i tecnici invitano a prestare la massima attenzione anche in assenza di nuove piogge.<br/>La Protezione civile raccomanda alle Autorità competenti di mantenere attive o porre in essere tutte le misure atte a prevenire e contrastare i fenomeni attesi sia in ordine al dissesto idrogeologico che alle sollecitazioni dei venti e del mare.<br/>Si raccomada altresì di prestare attenzione alle comunicazioni ufficiali diramate dalla Sala Operativa e dal centro Funzionale.</p>
      <p>Sintesi delle zone interessate da allerta Gialla:<br/>– attualmente in essere e valida fino alle 18: 1 (Piana Campana, Napoli, Isole, Area Vesuviana), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele e Alto Cilento), 7 (Tanagro) 8 (Basso Cilento)</p>
      <p>– dalle 18 di oggi alle 12 di domani: 1 (Piana Campana, Napoli, Isole, Area Vesuviana), 2 (Alto Volturno e Matese), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele e Alto Cilento), 7 (Tanagro) 8 (Basso Cilento)</p>
    </article>
  </body>
</html>