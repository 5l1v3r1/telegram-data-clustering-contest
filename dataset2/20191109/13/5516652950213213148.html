<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425456/kalesma-apo-ton-g-s-dwdekanhsos-se-osoys-theloyn-na-entaxthoyn-sto-swmateio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T13:15:01+00:00"/>
    <meta property="og:title" content="Κάλεσμα από τον Γ.Σ. Δωδεκάνησος σε όσους θέλουν να ενταχθούν στο σωματείο"/>
    <meta property="og:description" content="Το δικό του κάλεσμα απευθύνει ο ΓΣ Δωδεκάνησος σε όσους θέλουν να ενταχθούν στη μεγάλη αθλητική οικογένειά του, να παίξουν μπάσκετ με αμαξίδιο και να προσφέρουν τόσο ως αθλητές όσο κι ως εθελοντές."/>
  </head>
  <body>
    <article>
      <h1>Κάλεσμα από τον Γ.Σ. Δωδεκάνησος σε όσους θέλουν να ενταχθούν στο σωματείο</h1>
      <h2>Όσο γίνεται περισσότερους ανθρώπους θέλει κοντά του ο σύλλογος μπάσκετ με αμαξίδιο, ώστε να γεφυρωθεί το χάσμα μεταξύ κοινωνίας και αναπηρίας</h2>
      <address>
        <time datetime="2019-11-09T13:15:01+00:00">09 Nov 2019, 13:15</time>
      </address>
      <p>
        <b>Το δικό του κάλεσμα απευθύνει ο ΓΣ Δωδεκάνησος σε όσους θέλουν να ενταχθούν στη μεγάλη αθλητική οικογένειά του, να παίξουν μπάσκετ με αμαξίδιο και να προσφέρουν τόσο ως αθλητές όσο κι ως εθελοντές.</b>
      </p>
      <p>Μέσα από ανακοίνωσή του, ο σύλλογος θέλει να έχει υπό τη σκέπη του αρκετούς ανθρώπους από το νησί, ώστε να γεφυρωθεί το χάσμα ανάμεσα σε κοινωνία και αναπηρία, όπως αναφέρεται χαρακτηριστικά.</p>
      <p>Η ανακοίνωση: <br/>«Η ομάδα Γ.Σ. Δωδεκάνησος μπάσκετ με αμαξίδιο απευθύνει ανοιχτή πρόσκληση σε όσους θέλουν να ενταχθούν στο σωματείο, είτε ως αθλητές είτε ως εθελοντές. Διότι όλοι έχουν θέση στην ομάδα μας.</p>
      <p>Εκτός από τις αγωνιστικές υποχρεώσεις, ο ρόλος επεκτείνεται και εκτός γηπέδου. Συμμετέχει σε δράσεις για την εκπαίδευση της κοινωνίας και τη γεφύρωση του χάσματος κοινωνίας- αναπηρίας.</p>
      <p>Με παρουσιάσεις σε σχολεία, αγώνες επιδείξεων, συμμετοχές σε κοινωνικές και πολιτιστικές εκδηλώσεις, στοχεύουμε στην προσέλκυση νέων ατόμων στο άθλημα, αλλά και προτάσσουμε τον αθλητισμό σαν στοιχείο πολιτισμού, με όλα τα οφέλη.</p>
      <p>Επιδίωξη μας για τη νέα αγωνιστική περίοδο είναι να βγουν ακόμη περισσότερα παιδιά από το σπίτι τους, να έρθουν και να ασχοληθούν με τον αθλητισμό.</p>
      <p>Διότι, μόνο μέσα απ’ αυτόν, τα παιδιά θα έχουν τη δυνατότητα να ονειρευτούν, να ταξιδέψουν, να αισθάνονται ίσοι, να χτίζουν την αυτοπεποίθηση τους και να βάζουν τα δικά τους καλάθια στην κοινωνία του σήμερα.</p>
      <p>Νιώσε τη χαρά του αθλητισμού ή τη χαρά του εθελοντισμού.</p>
      <p>Γίνε κι εσύ μέρος της ιστορίας μας. <br/>Μία ομάδα, μία οικογένεια, έλα στον Γ.Σ. Δωδεκάνησος μπάσκετ με αμαξίδιο.</p>
      <p><b>Για το Δ.Σ<br/>Ο Πρόεδρος</b><br/>Διακογεωργίου Κάλλιστος</p>
      <p>Τηλέφωνο επικοινωνίας: 6978726071 Τσιμέττα Μαρία»</p>
    </article>
  </body>
</html>