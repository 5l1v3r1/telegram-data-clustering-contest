<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/nuovi-controlli-a-tor-bella-monaca-3-arresti-nelle-ultime-ore.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-09T13:42:00+00:00"/>
    <meta property="og:title" content="Nuovi controlli a Tor Bella Monaca: 3 arresti nelle ultime ore"/>
    <meta property="og:description" content="Nelle ultime ore, i Carabinieri della Compagnia di Frascati hanno effettuato dei controlli antidroga nel quartiere romano di Tor Bella Monaca. I controlli dei militari hanno portato all’arresto di 3 persone in poche ore. Il primo arresto è avvenuto nella mattinata di ieri. In via dell’Archeologia, i Carabinieri hanno arrestato un romano di 23 anni, […]"/>
  </head>
  <body>
    <article>
      <h1>Nuovi controlli a Tor Bella Monaca: 3 arresti nelle ultime ore</h1>
      <address><time datetime="2019-11-09T13:42:00+00:00">09 Nov 2019, 13:42</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/04/via-tor-bella-monaca-631x420.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nelle ultime ore, i Carabinieri della Compagnia di Frascati hanno effettuato dei controlli antidroga nel quartiere romano di Tor Bella Monaca. I controlli dei militari hanno portato all’arresto di 3 persone in poche ore.</p>
      <p>Il primo arresto è avvenuto nella mattinata di ieri. In via dell’Archeologia, i Carabinieri hanno arrestato un romano di 23 anni, nullafacente e con precedenti penali, che era stato notato cedere dello stupefacente ad un giovane acquirente, che è riuscito a fuggire. Il pusher, che è stato invece bloccato, a seguito della perquisizione personale è stato trovato in possesso di 19 dosi di eroina, del peso di circa 6 grammi, e di 60 euro in contanti, ritenuti provento della pregressa attività.</p>
      <p>Si aggirava invece con fare sospetto, nei pressi di una nota piazza di spaccio di via dell’Archeologia, il romano 18enne, nullafacente e con precedenti, arrestato dai Carabinieri nella serata di ieri. Il suo atteggiamento ha attirato l’attenzione dei militari che hanno così deciso di controllarlo. A seguito della perquisizione personale è stato trovato in possesso di 73 dosi di cocaina, per un peso di circa 40 grammi, e della somma contante di 250 euro, ritenuti provento della pregressa attività di spaccio.</p>
      <p>Infine, nella tarda serata di ieri, sempre in via dell’Archeologia, i Carabinieri hanno arrestato un cittadino colombiano, di 19 anni, con precedenti specifici, mentre spacciare dosi di cocaina e hashish ad alcuni acquirenti rimasti ignoti. A seguito della perquisizione personale il giovane è stato trovato in possesso di ben 131 dosi di cocaina, del peso di circa 60 grammi, di 2 dosi di hashish del peso di circa 5 grammi, e della somma contante di 775 euro, ritenuta provento della pregressa attività di spaccio.</p>
      <p>Dopo l’arresto il 23enne e il 19enne sono stati trattenuti in caserma, in attesa del rito direttissimo mentre, il 18enne è stato portato presso la propria abitazione agli arresti domiciliari, tutti in attesa del rito direttissimo. La droga è stata sequestrata assieme al denaro rinvenuti nella disponibilità degli arrestati.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/nuovi-controlli-a-tor-bella-monaca-3-arresti-nelle-ultime-ore.html"/>
        <a href="https://www.ilcorrieredellacitta.com/news/piazza-navona-turista-entra-nella-fontana-dei-quattro-fiumi-scatta-sanzione-e-daspo.html"/>
        <a href="https://www.ilcorrieredellacitta.com/news/fiumicino-domani-la-17-edizione-della-half-marathon.html"/>
        <a href="https://www.ilcorrieredellacitta.com/ultime-notizie/roma-violenza-sulle-donne-3-uomini-arrestati-in-poche-ore.html"/>
        <a href="https://www.ilcorrieredellacitta.com/ultime-notizie/non-rispetta-la-precedenza-stradale-e-viene-colpito-in-faccia-con-una-mazza-da-hockey-denunciato-laggressore.html"/>
        <a href="https://www.ilcorrieredellacitta.com/ultime-notizie/incidente-nella-notte-a-tor-vergata-ubriaco-contromano-si-schianta-e-si-ribalta-video.html"/>
      </related>
    </article>
  </body>
</html>