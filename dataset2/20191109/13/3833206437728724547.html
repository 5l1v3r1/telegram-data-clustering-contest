<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Otkriha-mnogo-opasna-sustavka-v-elektronnite-cigari-912460"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T13:53:00+00:00"/>
    <meta property="og:title" content="Откриха много опасна съставка в електронните цигари"/>
    <meta property="og:description" content="Здравните власти в САЩ са идентифицирали съставката, която предизвиква белодробни заболявания след у..."/>
  </head>
  <body>
    <article>
      <h1>Откриха много опасна съставка в електронните цигари</h1>
      <address>
        <time datetime="2019-11-09T13:53:00+00:00">09 Nov 2019, 13:53</time>
      </address>
      <p>Здравните власти в САЩ са идентифицирали съставката, която предизвиква белодробни заболявания след употребата на електронни цигари, съобщи БТА, позовавайки се на световните агенции.</p>
      <p>Правителствена лаборатория откри една и съща химическа съставка в белодробна течност при 29 пациенти от 10 щата- витамин Е ацетат, която се среща и в течността, използвана в електронните цигари.</p>
      <p>Този компонент представлява масло, дериват на витамин Е, и се използва като добавка към вейпинг продуктите. Витамин Е, използван на хапчета, е безвреден за вътрешен прием или за дермална употреба. Но поемането му под формата на аерозол се оказва вредно за здравето.</p>
      <p>Съставката се влага във вейпинг продуктите като сгъстител на течността. Над 2000 американци, потребители на електронни цигари, бяха диагностицирани в САЩ с белодробни заболявания тази година, като 40 от тях починаха, припомнят световните агенции</p>
    </article>
  </body>
</html>