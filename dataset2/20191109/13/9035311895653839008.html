<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/gurcistan-da-oscar-aday-filmin-promiyeri-escinsellik-propagandas-nedeniyle-basildi?utm_source=whatsapp"/>
    <meta property="og:site_name" content="euronews"/>
    <meta property="article:published_time" content="2019-11-09T13:44:52+00:00"/>
    <meta property="og:title" content="Gürcistan'da Oscar adayı filme 'eşcinsellik propagandası' protestosu"/>
    <meta property="og:description" content="Gürcistan'da 'eşcinsellik propagandası' yapmakla eleştirilen Oscar adayı &quot;Ve Sonra Dans Ettik&quot; (And Then We Danced) adlı film, protesto edildi."/>
  </head>
  <body>
    <article>
      <h1>Gürcistan'da Oscar adayı filme 'eşcinsellik propagandası' protestosu</h1>
      <address><time datetime="2019-11-09T13:44:52+00:00">09 Nov 2019, 13:44</time> by <a rel="author">Bahtiyar Kucuk</a></address>
      <p>Gürcistan'da 'eşcinsellik propagandası' yapmakla eleştirilen Oscar adayı "Ve Sonra Dans Ettik" (And Then We Danced) adlı film, protesto edildi.</p>
      <p>İsveç, Gürcistan, Fransa ortak yapımı filmin Tiflis'teki prömiyerinde yüzlerce aşırı sağcı grup ‘Gürcü Yürüyüşü’ (Georgian March) üyesi, gökkuşağı renkli bayrakları yaktı.</p>
      <p>Göçmenlik ve İslam karşıtı yaklaşımlarıyla da bilinen grup, gösterimin yapıldığı sinema önünde "Utan", "Gürcistan Çok Yaşa" şeklinde sloganlar attı.</p>
      <p>İçişleri Bakanlığı, polise karşı geldiği gerekçesiyle 11 protestocunun gözaltına alındığını açıkladı.</p>
      <p>Tartışmalı filmin Tiflis’teki ilk gösterimi için satışa çıkarılan beş bin biletin 13 dakikada tükendiği belirtiliyor.</p>
      <figure>
        <img src="https://static.euronews.com/articles/stories/04/28/90/42/606x436_cmsv2_26970049-a1d9-5bd1-9a99-f8c80d7c7ea7-4289042.jpg"/>
        <figcaption>Gürcistan'da "Ve Sonra Dans Ettik" filmi protesto edildiAFP</figcaption>
      </figure>
      <h3>Türkiye'de vizyona girecek</h3>
      <p>Gürcü asıllı İsveçli Levan Akin’in yönetmenliğini yaptığı ve En İyi Uluslararası Film dalında bu yıl İsveç’in Oscar adayı olan filmde Gürcistan Ulusal Balesi'nde iki erkeğin 'aşk hikayesi' anlatılıyor.</p>
      <p>Ordodoks Kilisesi etkisindeki ülkede film, "Gürcistan'ın geleneksel değerleriyle bağdaşmadığı" gerekçesiyle eleştiriliyor.</p>
      <p>Gürcü Ortodoks Kilisesi, filmin Gürcü ve Hıristiyan değerlerini küçümsemeye yönelik olduğunu savunmuştu.</p>
      <p>Gürcistan, 1921'de Sovyetler Birliği yönetimi altında girdikten sonra eşcinsellik yasaklandı. Sovyetler Birliği'nin dağılmasından sonra, yasak uygulanmadı. Ülkede 2000 yılından bu yana eşcinsellik yasal.</p>
      <p>Türkiye’de ilk kez Filmekimi ve Ayvalık Film Festivali’nde gösterilen "Ve Sonra Dans Ettik", 15 Kasım’da vizyona girecek.</p>
      <p>Ek kaynaklar<b> • AFP</b></p>
    </article>
  </body>
</html>