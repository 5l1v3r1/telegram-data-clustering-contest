<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-indizi-smartphone-fotocamera-108-mp/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T13:23:00+00:00"/>
    <meta property="og:title" content="Samsung, lo smartphone con fotocamera da 108 MP è quasi pronto?"/>
    <meta property="og:description" content="Samsung, secondo alcuni indizi, potrebbe quasi essere quasi pronta a lanciare uno smartphone con fotocamera da 108 MP: sarà Galaxy S11?"/>
  </head>
  <body>
    <article>
      <h1>Samsung, lo smartphone con fotocamera da 108 MP è quasi pronto?</h1>
      <address><time datetime="2019-11-09T13:23:00+00:00">09 Nov 2019, 13:23</time> by <a rel="author">Biagio Petronaci</a></address>
      <p>Un nuovo indizio farebbe intendere che <i><b>Samsung</b></i> sarebbe quasi pronta a presentare uno smartphone con <b>fotocamera da 108 MP</b>. Molti sono convinti che il dispositivo in questione potrebbe essere proprio il prossimo <a href="http://www.tomshw.it/smartphone/samsung-galaxy-s11-trapelate-alcune-specifiche-tecniche/"><i>Galaxy S11</i></a>.</p>
      <p><i><b>Xiaomi</b></i>, con <a href="http://www.tomshw.it/smartphone/xiaomi-mi-note-10-caratteristiche/"><i>Mi Note 10</i></a>, ha letteralmente stravolto il mercato, offrendo una <b>fotocamera di altissima qualità</b>. Questa tecnologia potrebbe però non restare un’esclusiva del colosso cinese ancora per molto: Samsung sarebbe pronto a presentare la propria proposta. Le <a href="http://www.tomshw.it/smartphone/samsung-galaxy-s11-con-nuovo-sensore-da-108-mp/">prime voc</a><a href="http://www.tomshw.it/smartphone/samsung-galaxy-s11-con-nuovo-sensore-da-108-mp/">i</a> sono iniziate a circolare proprio pochi giorni fa, in seguito a un tweet. Alcuni membri di <a href="https://www.xda-developers.com/samsung-camera-galaxy-phone-108mp-camera/">Xda Developers</a>, analizzando il codice della fotocamera, hanno ora scoperto una <b>possibile conferma</b>.</p>
      <slideshow>
        <figure>
          <img src="https://www.tomshw.it/images/images/2019/11/fotocamera-samsung-galaxy-s11-61734.768x432.jpg"/>
        </figure>
        <figure>
          <img src="https://www.tomshw.it/images/images/2019/11/fotocamera-samsung-galaxy-s11-61733.768x432.jpg"/>
        </figure>
      </slideshow>
      <p>Tra il codice, infatti, è chiaramente distinguibile una voce riconducibile al supporto per gli scatti con una risoluzione di <b>12.000 x 9.000 pixel.</b> Questo, inconfutabilmente, rivela che uno smartphone con 108 megapixel potrebbe essere molto vicino. Non sappiamo se, effettivamente, sarà <b>Galaxy S11</b> ad accogliere questo comparto fotografico. Tenendo presente che quello sarà, con tutta probabilità, il prossimo dispositivo di punta, è verosimile che la società coreana voglia offrire il massimo della loro tecnologia, tra cui anche questa fotocamera.</p>
      <p>Come fatto da Xiaomi, è probabile che Samsung intenda affidarsi al metodo <b><i>pixel binning</i></b> per ottimizzare gli scatti anche in caso di scarsa luminosità. Ciò significa che non avremo foto scattate con risoluzione 108 MP, ma a 27 o 12 megapixel. Trasformando poi 4 o 9 pixel in uno singolo, ci troveremo con la risoluzione promessa.</p>
      <p>Non ci resta che attendere l’<b>eventuale conferma</b> da parte di Samsung, così da scoprire se lo smartphone interessato sarà effettivamente <i>Galaxy S11</i>.</p>
      <blockquote>Samsung Galaxy S10 è disponibile in sconto su Amazon. Lo trovate a <a href="https://toms.it/jRNIH">questo indirizzo</a>.</blockquote>
    </article>
  </body>
</html>