<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134463-neiprastas-tyrimas-isanalizavo-kokia-itaka-hardeno-pasirodymams-daro-striptizo-klubai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-09T13:32:00+00:00"/>
    <meta property="og:title" content="Neįprastas tyrimas: išanalizavo, kokią įtaką Hardeno pasirodymams daro striptizo klubai"/>
    <meta property="og:description" content="Internete plinta neeilinis bei savotiškai originalus „Reddit“ vartotojo „AngryCentrist“ tyrimas, kuriame jis išanalizavo, kaip striptizo klubai veikia Hjustono „Rockets“ lyderio Jameso Hardeno pasirodymus. Internautas savo tyrimu pasidalijo po „Rockets“ rungtynių su Majamio „Heat“, kurias Teksaso ekipa pralaimėjo 100:129. Hardenas šiame mače pelnė 29 taškus (3/5 dvit., 3/9 trit., 14/14 baudos), atkovojo 4 ir perėmė 1 kamuolį, ..."/>
  </head>
  <body>
    <article>
      <h1>Neįprastas tyrimas: išanalizavo, kokią įtaką Hardeno pasirodymams daro striptizo klubai</h1>
      <address>
        <time datetime="2019-11-09T13:32:00+00:00">09 Nov 2019, 13:32</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-205753-any1000x1000.jpg">
          <img src="https://www.basketnews.lt/paveikslelis-205753-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Internete plinta neeilinis bei savotiškai originalus „Reddit“ vartotojo „AngryCentrist“ tyrimas, kuriame jis išanalizavo, kaip striptizo klubai veikia Hjustono „Rockets“ lyderio Jameso Hardeno pasirodymus.</p>
      <p>Internautas savo tyrimu pasidalijo po „Rockets“ rungtynių su Majamio „Heat“, kurias Teksaso ekipa pralaimėjo 100:129.</p>
      <p>Hardenas šiame mače pelnė 29 taškus (3/5 dvit., 3/9 trit., 14/14 baudos), atkovojo 4 ir perėmė 1 kamuolį, atliko 3 rezultatyvius perdavimus bei padarė 6 klaidas.</p>
      <p>Minėtasis internautas iškėlė hipotezę, jog kai Hardenas žaidžia miestuose, turinčiuose aukšto lygio striptizo klubus, jo pasirodymai būna prastesni.</p>
      <p>Aiškindamas tyrimo metodiką, „AngryCentrist“ teigė, kad panaudojo 4 paskutinių Hardeno sezonų visų rungtynių pasirodymus ir sukėlė juos į vieną darbalapį. Tuomet jis išvalė visas rungtynes, kurios buvo praleistos arba žaidžiamos namuose tam, jog būtų galima pamatyti kokybiškesnius tyrimo rezultatus.</p>
      <p>Remtasi buvo šešiais statistikos rodikliais: taškais, pataikymo iš žaidimo, tritaškių, baudų metimų procentais, rezultatyviais perdavimais bei klaidomis. Kiekvieną iš šių rodiklių internautas palygino su bendrais sezono vidurkiais ir kiekvieno atskiro miesto vidurkiais. Blogi pasirodymai buvo suskirstyti į 2 kategorijas:</p>
      <ul>
        <li>Prasti: Hardenas pasirodė blogiau, lyginant su sezono vidurkiais.</li>
      </ul>
      <ul>
        <li>Labai prasti: Hardeno vidurkiai buvo 20 proc. žemesni nei įprastas sezono vidurkis.</li>
      </ul>
      <p>Buvo išanalizuoti visi Hardeno pasirodymai 28-iuose NBA miestuose (Hjustonas įtrauktas nebuvo, Los Andželas turi dvi komandas, o Niujorkas ir Bruklinas vertintas atskirai). Miestų striptizo klubų reitingas buvo sudarytas atsižvelgus į įvertinimus bei atsiliepimus „Google“ paieškos sistemoje.</p>
      <p>Galų gale minėtasis internautas apjungė striptizo klubų reitingą su Hardeno pasirodymais bei išvedė regresinę analizę, kurią pateikė įvairiose diagramose.</p>
      <p>Išvadose „AngryCentrist“ teigia, jog jam pavyko įrodyti, kad Hardeno pasirodymai suprastėja, kuomet jis vieši miestuose, turinčiuose gerus striptizo klubus.</p>
      <p>Jis taip pat pasidalijo keliais įdomesniais tyrimo faktais:</p>
      <ul>
        <li>Geriausius pasirodymus Hardenas surengia Toronte – prasčiausią striptizo klubų reitingą turinčiame mieste</li>
      </ul>
      <ul>
        <li>Prasčiausius pasirodymus „Rockets“ žvaigždė demonstruoja Majamyje – geriausią striptizo klubų reitingą turinčiame mieste</li>
      </ul>
      <ul>
        <li>Galbūt kiek netikėtai, tačiau Solt Leik Sitis pagal striptizo klubų gerumą užima trečiąją vietą tarp miestų, turinčių NBA komandą.</li>
      </ul>
      <p>Originalų „Reddit“ vartotojo įrašą galite peržiūrėti <a href="https://old.reddit.com/r/nba/comments/dt0ucg/i_analyzed_james_hardens_performance_in_every_nba/">čia</a>. Visus atliktus skaičiavimus bei diagramas galite peržiūrėti <a href="https://docs.google.com/spreadsheets/d/1hwDoaHcXqncb_l24NrxLCWTxE5pLaeKlU8r1Jnp39GQ/edit">čia</a>. Norėdami peržiūrėti aktualiausius skaičiavimus ir diagramas, spauskite <a href="https://imgur.com/a/JEhHxkH">čia</a>.</p>
      <h3>
        <a href="https://www.basketnews.lt/zaidejai/6722-james-harden.html">James Harden</a>
      </h3>
      <figure>
        <img src="https://www.basketnews.lt/paveikslelis-204017-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/208-houston-rockets.html">Houston Rockets</a></li>
        <li>Pozicija: SG, PG</li>
        <li>Amžius: 30</li>
        <li>Ūgis: 196 cm</li>
        <li>Svoris: 100 kg</li>
        <li>Gimimo vieta: Los Andželas, JAV</li>
      </ul>
      <h3>
        <a href="https://www.basketnews.lt/zaidejai/6722-james-harden.html">James Harden</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204017-crop100x150.jpg"/>
      </figure>
      <ul>
        <li>MIN: 35.31</li>
        <li>PTS: 36.5 (59.31%)</li>
        <li>REB: 5</li>
        <li>AS: 8.13</li>
        <li>ST: 1.25</li>
        <li>BS: 0.75</li>
        <li>TO: 5.63</li>
        <li>GM: 8</li>
      </ul>
    </article>
  </body>
</html>