<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740854"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T13:39:00+00:00"/>
    <meta property="og:title" content="16 ปีหนีเวรกรรมไม่พ้น! ซิวสิงห์รถบรรทุกหื่นขืนใจเด็ก"/>
    <meta property="og:description" content="หนุ่มโชเฟอร์รถบรรทุก ก่อคดีข่มขืนเด็กสาววัย 13 ที่จ.ชลบุรี ทั้งที่เป็นเพื่อนบ้านกัน ภายหลังหลบหนีคดีนานถึง 16 ปี สุดท้ายหนีเวรกรรมไม่พ้น โดนจับกุมดำเนินคดีตามกฎหมาย"/>
  </head>
  <body>
    <article>
      <h1>16 ปีหนีเวรกรรมไม่พ้น! ซิวสิงห์รถบรรทุกหื่นขืนใจเด็ก</h1>
      <address>
        <time datetime="2019-11-09T13:39:00+00:00">09 Nov 2019, 13:39</time>
      </address>
      <p>
        <b>หนุ่มโชเฟอร์รถบรรทุก ก่อคดีข่มขืนเด็กสาววัย 13 ที่จ.ชลบุรี ทั้งที่เป็นเพื่อนบ้านกัน ภายหลังหลบหนีคดีนานถึง 16 ปี สุดท้ายหนีเวรกรรมไม่พ้น โดนจับกุมดำเนินคดีตามกฎหมาย</b>
      </p>
      <p>เมื่อวันที่ 9 พ.ย. พล.ต.ต.วรวัฒน์ วัฒน์นครบัญชา ผบก.ปคม. สั่งการให้ พ.ต.อ.อัครเดช  เกตุเอี่ยม  ผกก.2 บก.ปคม.และ พ.ต.ท.นิติด่านไพบูลย์ สว.กก.2 บก.ปคม. นำกำลังเข้าจับกุม นายคำพันธ์ กงวงษ์ อายุ 48 ปี ผู้ต้องหาตามหมายจับศาลจังหวัดชลบุรี ที่ 897/2546 ลง 5 มิ.ย.ในความผิดฐาน <i>"กระทำชำเราเด็กหญิงอายุยังไม่เกินสิบห้าปีซึ่งมิใช่ภรรยาของตน โดยเด็กหญิงนั้นจะยินยอมหรือไม่ก็ตาม"</i><br/><br/>ทั้งนี้สืบเนื่องขาก กลางดึกวันที่ 15 มิ.ย. 2544  ขณะที่ ด.ญ.ผึ้ง (นามสมมุติ) อายุ 13 ปี กำลังนอนอยู่ในบ้านพักใน ต.เขาคันทรง อ.ศรีราชา จ.ชลบุรี เพียงลำพัง นายคำพันธ์ กงวงษ์ ซึ่งเป็นเพื่อนบ้าน สบโอกาสไปตะโกนเรียก ด.ญ.ผึ้ง จนเปิดประตูออกมา จากนั้นได้ใช้กำลังผลักประตูเข้าไปในบ้าน ใช้ผ้าปิดปากและจมูกจน ด.ญ.ผึ้ง สลบไป จากนั้นได้ลงมือข่มขืนกระทำชำเราจนสำเร็จความใคร่ กระทั่ง ด.ญ.ผึ้ง รู้สึกตัวตื่นพบว่าตนเองนอนเปลือยกายอยู่ข้าง นายคำพันธ์ จึงได้ร้องตะโกนขอความช่วยเหลือ ทำให้นายคำพันธ์หลบหนีออกไป ภายหลัง ด.ญ.ผึ้ง เล่าเรื่องที่เกิดขึ้นให้มารดาทราบ จึงพาเข้ามาแจ้งความร้องทุกข์ดำเนินคดี จนมีการออกหมายจับดังกล่าว </p>
      <figure>
        <img src="https://www.dailynews.co.th/admin/upload/20191109/news_LYxOKhcomi214624_533.jpg?v=201911101510?v=3716"/>
      </figure>
      <p>ขณะที่ นายคำพันธ์ หลังทราบว่าตัวเองมีหมายจับ ได้หลบหนีการจับกุมเรื่อยมา กระทั่งชุดสืบสวน กก.2 ปคม. สืบทราบว่า นายคำพันธ์ทำงานเป็นพนักงานขับรถบรรทุกส่งของกับบริษัทแห่งหนึ่ง จึงได้วางแผนและเข้าจับกุมตัวได้ ริมถนนสายการท่าเรือแขวงและเขตคลองเตย หลังจากหลบหนีหมายจับนานกว่า 16 ปี เบื้องต้นผู้ต้องหาให้การภาคเสธ นำตัวส่ง พนักงานสอบสวน สภ.บ่อวิน จว.ชลบุรี เพื่อดำเนินคดีตามกฎหมายต่อไป.</p>
    </article>
  </body>
</html>