<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425480/symparistantai-oi-daskaloi-stoys-ergazomenoys-toy-dhmoy-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T13:30:02+00:00"/>
    <meta property="og:title" content="Συμπαρίστανται οι δάσκαλοι στους εργαζόμενους του Δήμου Ρόδου"/>
    <meta property="og:description" content="Ο Σύλλογος Εκπαιδευτικών Πρωτοβάθμιας Εκπαίδευσης Ρόδου εκφράζει την αλληλεγγύη του στους εργαζόμενους στην κοινωφελή εργασία του δήμου Ρόδου, που διεκδικούν το δικαίωμα στη μόνιμη και σταθερή εργασία."/>
  </head>
  <body>
    <article>
      <h1>Συμπαρίστανται οι δάσκαλοι στους εργαζόμενους του Δήμου Ρόδου</h1>
      <address>
        <time datetime="2019-11-09T13:30:02+00:00">09 Nov 2019, 13:30</time>
      </address>
      <p>
        <b>Ο Σύλλογος Εκπαιδευτικών Πρωτοβάθμιας Εκπαίδευσης Ρόδου εκφράζει την αλληλεγγύη του στους εργαζόμενους στην κοινωφελή εργασία του δήμου Ρόδου, που διεκδικούν το δικαίωμα στη μόνιμη και σταθερή εργασία.</b>
      </p>
      <p>«Την “κανονικότητα” της κυβέρνησης της ΝΔ που ζούμε στα σχολεία μας, με ελλείψεις σε εκπαιδευτικό προσωπικό, κακοσυντηρημένα και ακατάλληλα κτίρια, υποχρηματοδότηση, την ίδια “κανονικότητα” ζούνε και όλοι οι δημότες της Ρόδου με υποστελεχωμένες υπηρεσίες, με προσωπικό με ελαστικές σχέσεις εργασίας, με μισθούς πείνας που στο τέλος δίνονται στους ιδιώτες και το μάρμαρο καλούμαστε να πληρώσουμε εμείς και οι οικογένειες των μαθητών μας μέσα από τα αυξημένα δημοτικά τέλη.</p>
      <p>O αγώνας των εργαζομένων στην κοινωφελή εργασία καθώς και αυτός των χιλιάδων συμβασιούχων-αναπληρωτών συναδέλφων μας, είναι πέρα για πέρα δίκαιος και εκφράζουμε την αμέριστη συμπαράσταση μας.</p>
      <p>
        <b>ΓΙΑ ΤΟ ΔΣ:<br/>Ο Πρόεδρος Γεν. Γραμματέας<br/><br/>Γιώργος Ντέντας Γιώργος Τζωρτζακάκης»</b>
      </p>
    </article>
  </body>
</html>