<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639014/%D8%B3%D8%AE%D9%86%D8%A7%D9%86-%D8%B6%D8%AF-%D8%A7%DB%8C%D8%B1%D8%A7%D9%86%DB%8C-%D9%87%DB%8C%D8%A6%D8%AA-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%AF%D9%85%DA%A9%D8%B1%D8%A7%D8%AA-%DA%A9%D8%B1%D8%AF%D8%B3%D8%AA%D8%A7%D9%86-%D8%AF%D8%B1-%D8%AD%D8%B6%D9%88%D8%B1-%D9%85%D9%82%D8%A7%D9%85%D8%A7%D8%AA-%D8%A7%D8%B1%D8%B4%D8%AF-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D8%AF%D8%B1-%DA%A9%D9%86%D9%81%D8%B1%D8%A7%D9%86%D8%B3-%D9%85%DB%8C%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T13:53:00+00:00"/>
    <meta property="og:title" content="سخنان ضد ایرانی هیئت حزب منحله دمکرات کردستان، در حضور مقامات ارشد اقلیم کردستان در کنفرانس میر!"/>
    <meta property="og:description" content="مقامات حکومت اقلیم کردستان عراق در کنفرانس میر اربیل، اجازه دادند تا گروهک تروریستی حزب دمکرات کردستان ایران، عرض اندام کند و جمهوری اسلامی ایران را عامل ناامنی های اخیر در منطقه معرفی کند!"/>
  </head>
  <body>
    <article>
      <h1>
        <a href="https://www.bultannews.com/fa/news/639014/%D8%B3%D8%AE%D9%86%D8%A7%D9%86-%D8%B6%D8%AF-%D8%A7%DB%8C%D8%B1%D8%A7%D9%86%DB%8C-%D9%87%DB%8C%D8%A6%D8%AA-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%AF%D9%85%DA%A9%D8%B1%D8%A7%D8%AA-%DA%A9%D8%B1%D8%AF%D8%B3%D8%AA%D8%A7%D9%86-%D8%AF%D8%B1-%D8%AD%D8%B6%D9%88%D8%B1-%D9%85%D9%82%D8%A7%D9%85%D8%A7%D8%AA-%D8%A7%D8%B1%D8%B4%D8%AF-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D8%AF%D8%B1-%DA%A9%D9%86%D9%81%D8%B1%D8%A7%D9%86%D8%B3-%D9%85%DB%8C%D8%B1">سخنان ضد ایرانی هیئت حزب منحله دمکرات کردستان، در حضور مقامات ارشد اقلیم کردستان در کنفرانس میر!</a>
      </h1>
      <h2>مقامات حکومت اقلیم کردستان عراق در کنفرانس میر اربیل، اجازه دادند تا گروهک تروریستی حزب دمکرات کردستان ایران، عرض اندام کند و جمهوری اسلامی ایران را عامل ناامنی های اخیر در منطقه معرفی کند!</h2>
      <address><time datetime="2019-11-09T13:53:00+00:00">09 Nov 2019, 13:53</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی</b>: هفته گذشته <b>کنفرانس میر</b> اقلیم کردستان عراق در شهر اربیل مرکز اقلیم کردستان برگزار شد.</p>
      <p> </p>
      <p>به گزارش بولتن نیوز، در این کنفرانس نچیروان بارزانی، مسرور بارزانی و مقامات ارشد حکومت <b>اقلیم کردستان عراق</b> و حزب دمکرات کردستان عراق نیز حضور داشتند.</p>
      <p> </p>
      <p>یکی از مهمانان دعوت شده به این کنفرانس، هیئت حزب منحله دمکرات کردستان ایران بود که با دعوت رسمی حکومت اقلیم کردستان عراق، در این سمینار حضور پیدا کرده و سخنرانی کردند.</p>
      <p> </p>
      <p>هیئت حزب منحله و تروریستی دمکرات کردستان ایران، در این سمینار در حضور بارزانی ها، به سیاستهای جمهوری اسلامی ایران حمله کرد و ضمن جنگ طلب خواندن <b>جمهوری اسلامی ایران</b>، از حمایت های بارزانی ها از این گروهک در مقابل جمهوری اسلامی قدردانی کردند!</p>
      <p> </p>
      <p>در انستیتوی تحقیقات خاورمیانه(MERI)، از حزب منحله دمکرات، محمد نظیف قادری، جانشین دوم مصطفی هجری و مسئول روابط عمومی حزب منحله دمکرات حضور داشتند.</p>
      <p> </p>
      <p>پروفسور "دلاور علاءالدین" مسئول کنفرانس مری، بعد از سخنرانی ضد ایرانی حزب منحله دمکرات، در خصوص تحولات منطقه سخنانی ایراد کرد.</p>
      <p> </p>
      <p>علاءالدین، همچنین ضمن اشاره به تظاهرات های اخیر در بغداد و شهرهای دیگر عراق گفت: " این نتیجه انباشته شدن اعتراضات عمومی مردم و ناتوانی حکومت در  انجام وظایف، نبود خدمتگذاری، مرتفع ننمودن بیکاری، افزایش فساد و اجرایی نکردن قانون اساسی عراق فدرال و به حاشیه راندن اقلیت‌ها" است.</p>
      <p> </p>
      <p>در این پانل مقامات حزب دمکرات کردستان عراق نیز در سخنانی جمهوری اسلامی ایران را کشوری خواندند که در امور داخلی عراق دخالت می کند و خواستار برخورد جامعه جهانی با جمهوری اسلامی ایران شدند.!</p>
      <p> </p>
      <p>هیئت حزب منحله دمکرات کردستان ایران در این سمینار با نیچروان بارزانی، مسرور بارزانی و نمایندگان سیاسی و دیپلمات های خارجی مستقر در عراق و اقلیم کردستان، دیدار کردند.</p>
      <p> </p>
      <p>هیئت حزب دمکرات در این دیدارها، وضعیت سیاسی ایران و کردستان ایران را نامطلوب خوانده و بر تداوم فعالیت های مسلحانه گروهک تروریستی حزب دمکرات کردستان ایران بر علیه جمهوری اسلامی ایران تاکید کردند.</p>
      <p> </p>
      <p>شایان ذکر است در این کنفرانس نمایندگانی از کنسولگری و سفارت جمهوری اسلامی ایران نیز حضور داشتند.</p>
      <p> </p>
      <p>نمایندگان جمهوری اسلامی ایران ضمن رد ادعاهای بی پایه و اساس ضد انقلاب و مقامات عربی حاضر در این کنفرانس، در خصوص دخالت جمهوری اسلامی ایران در امور داخلی کشورها اعلام کردند که؛</p>
      <p> </p>
      <p>" جمهوری اسلامی ایران هرگز در امور داخلی کشورها دخالت نکرده و تنها با درخواست حکومت‌های منطقه به این مناطق آمده و در برابر داعش و گروه‌های دیگر تروریستی، با دولت های منطقه همکاری می کند".</p>
      <p> </p>
      <p>انتهای پیام/#</p>
    </article>
  </body>
</html>