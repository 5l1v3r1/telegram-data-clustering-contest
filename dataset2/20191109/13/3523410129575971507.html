<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639013/%D8%AD%D9%85%D9%84%D9%87-%D8%A8%D8%B2%D8%B1%DA%AF-%D8%A8%D8%A7%D9%86%DA%A9%DB%8C-%D8%A8%D9%87-%D8%AD%D8%B3%D8%A7%D8%A8%E2%80%8C%D9%87%D8%A7%DB%8C-%D9%85%D8%B1%D8%AF%D9%85-%D8%AF%D8%B1-%D8%A2%D8%AE%D8%B1-%D9%87%D9%81%D8%AA%D9%87-%D8%AA%D8%B9%D8%B7%DB%8C%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T13:52:00+00:00"/>
    <meta property="og:title" content="حمله بزرگ بانکی به حساب‌های مردم در آخر هفته تعطیل"/>
    <meta property="og:description" content="یکی از روزنامه‌نگاران حوزه موسیقی از برداشت سه میلیون تومانی از حساب بانکی خود در روز پنجشنبه خبر داد؛ حمله‌ای که گفته می‌شود هکری است و..."/>
  </head>
  <body>
    <article>
      <h1>
        <a href="https://www.bultannews.com/fa/news/639013/%D8%AD%D9%85%D9%84%D9%87-%D8%A8%D8%B2%D8%B1%DA%AF-%D8%A8%D8%A7%D9%86%DA%A9%DB%8C-%D8%A8%D9%87-%D8%AD%D8%B3%D8%A7%D8%A8%E2%80%8C%D9%87%D8%A7%DB%8C-%D9%85%D8%B1%D8%AF%D9%85-%D8%AF%D8%B1-%D8%A2%D8%AE%D8%B1-%D9%87%D9%81%D8%AA%D9%87-%D8%AA%D8%B9%D8%B7%DB%8C%D9%84">حمله بزرگ بانکی به حساب‌های مردم در آخر هفته تعطیل</a>
      </h1>
      <h2>یکی از روزنامه‌نگاران حوزه موسیقی از برداشت سه میلیون تومانی از حساب بانکی خود در روز پنجشنبه خبر داد؛ حمله‌ای که گفته می‌شود هکری است و...</h2>
      <address><time datetime="2019-11-09T13:52:00+00:00">09 Nov 2019, 13:52</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بهمن بابازاده در حساب شخصی خود در توییتر نوشت: «پنجشنبه از حسابم در بانک ... سه میلیون تومان کسر شد. پیگیری کردم و کارتم را سوزاندم. پیگیری نشان داد حسابم هک شده و به فلان آدرس بروم با پرینت حساب. آمدم دادسرا و صف شکایت تا بیرون مجتمع آمده. ظاهرا یک حمله بزرگ بانکی اتفاق افتاده. بیش از ۷۰۰ نفر اینجایند.»</p>
      <p>او با اشاره به اینکه تا آخر موضوع را پیگیری و نتیجه را اطلاع‌رسانی خواهد کرد، در بخش دوم توییت خود نوشت: «همه در صف اعتقاد دارند سر و صدای این ماجرا عمدا بیرون درز نکرده تا بی‌اعتمادی بانکی اتفاق نیفتد. هر لحظه به تعداد افراد در صف اضافه می‌شود. از یک تا سه میلیون تومان از حساب ملت کسر شده است. عمدتا کارت به کارت اینترنتی.»</p>
      <p>تصویری که بابازاده در صفحه خود منتشر کرده، صفی را نشان می‌دهد که مقابل دادسرای عمومی و انقلاب ناحیه ۳۱ تهران ویژه جرائم رایانه‌ای و فناوری اطلاعات تشکیل شده است؛ مال‌باخته‌هایی که برای پیگیری شکایت حمله به حساب‌های بانکی خود آمده‌اند.</p>
    </article>
  </body>
</html>