<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/lasciano-figli-soli-1.4877101"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T13:52:13+00:00"/>
    <meta property="og:title" content="Castel San Pietro, lasciano i figli di 3 e 7 anni a casa da soli per andare al lavoro"/>
    <meta property="og:description" content="A dare l'allarme ai carabinieri sono stati i vicini allertati dal pianto dei bimbi. I genitori denunciati per abbandono di minore"/>
  </head>
  <body>
    <article>
      <h1>Castel San Pietro, lasciano i figli di 3 e 7 anni a casa da soli per andare al lavoro</h1>
      <h2>A dare l'allarme ai carabinieri sono stati i vicini allertati dal pianto dei bimbi. I genitori denunciati per abbandono di minore</h2>
      <address><time datetime="2019-11-09T13:52:13+00:00">09 Nov 2019, 13:52</time> by <a rel="author">il Resto del Carlino</a></address>
      <p>Bologna, 9 novembre 2019 - A richiamare <b>l'attenzione dei vicini </b>è stato il pianto di uno dei due bambini. Lasciato in casa da solo da mamma e papà andati al lavoro a tre anni insieme al fratellino di 7. A intervenire, allertati appunto dai vicini, sono stati i carabinieri che hanno denunciato i genitori per abbandono di minore.</p>
      <p>E' successo a<b> Castel San Pietro Terme.</b> Quando i militari hanno suonato alla porta, <b>ad aprire ci ha pensato il bimbo più piccolo,</b> che era in lacrime. Con lui c'era il fratello più grande. I due hanno spiegato che i genitori, entrambi tunisini, lui di 39 e lei di 36 anni, erano a lavorare.</p>
      <p>Contattati al telefono, sono risultati però irraggiungibili. I minori sono stati quindi accompagnati dagli assistenti sociali fino a quando i due sono tornati reperibili, confermando di essere stati a lavoro. <b>Alla fine i fratellini </b>sono stati riaffidati ai genitori, che però non hanno evitato la denuncia.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>