<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/theronova-podpira-spolno-nevtralne-nagrade-242374"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T13:22:00+00:00"/>
    <meta property="og:title" content="Theronova podpira spolno nevtralne nagrade"/>
    <meta property="og:description" content="Stara je komaj 44 let, zato se je njena kariera šele dobro začela, poudarja. A Charlize Theron je kljub temu hvaležno sprejela nagrado za filmske dosežke na podelitvi hollywoodskih filmskih nagrad..."/>
  </head>
  <body>
    <article>
      <h1>Theronova podpira spolno nevtralne nagrade</h1>
      <h2>Nedavno je slavila s priznanjem za karierne dosežke. Svobodna je tudi pri vzgoji, njen sin je zdaj deklica.</h2>
      <address><time datetime="2019-11-09T13:22:00+00:00">09 Nov 2019, 13:22</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/24/1566121.jpg"/>
          <figcaption>REUTERSOskarjevki sta glavni zvezdnici filma Bombshell. FOTOgrafiji: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/10/24/1565108.jpg"/>
          <figcaption>REUTERSLočevanje nagrad na moške in ženske je nesmiselno, poudarja Charlize Theron.</figcaption>
        </figure>
      </slideshow>
      <p>Stara je komaj 44 let, zato se je njena kariera šele dobro začela, poudarja. A <b>Charlize Theron </b>je kljub temu hvaležno sprejela nagrado za filmske dosežke na podelitvi hollywoodskih filmskih nagrad, izročila pa ji jo je prijateljica in zdaj tudi soigralka <b>Nicole Kidman</b>.<br/><br/>Oskarjevki, Avstralka je nagrado prejela za Ure do večnosti 2003., Južnoafričanka pa leto pozneje za Pošast, sta se na odru poklonili druga drugi, v filmu Bombshell, ki je nastal po resničnih dogodkih in obravnava spolno nadlegovanje na Fox News, pa upodabljata <b>Megyn Kelly </b>(Theronova) in <b>Gretchen Carlson </b>(Kidmanova). Film bo doživel premiero decembra, v njem pa nastopajo velika hollywoodska imena, kot so<b> John Lithgow</b>, <b>Margot Robbie </b>in <b>Allison Janney</b>. Na podelitvi so slavili še <b>Al Pacino </b>za najboljšo stransko moško vlogo v Ircu, <b>Antonio Banderas </b>za glavno vlogo v filmu Bolečina in slava, najboljša glavna igralka je bila <b>Renee Zellweger </b>v Judy, najboljša stranska pa <b>Laura Dern </b>v Marriabe Story.</p>
      <h3>Nevtralna tudi doma</h3>
      <p>A prav ob igralske kategorije se je pozneje obregnila nagrajenka večera Theronova, ki je opozorila, da je ločevanje priznanj na moška in ženska zastarelo, neprimerno in povsem nepotrebno. Kot upa, se bo filmska industrija začela zgledovati po glasbeni in se bo odločila za nevtralne nagrade, grammyji so tako stopili v korak s časom že leta 2012, MTV pa v skupnih kategorijah nagrajuje že dve leti. Južnoafriška lepotica, ki je že 15 let ena najbolj opevanih in zaželenih igralk, se razlikovanja otresa tudi pri vzgoji otrok, posvojenca <b>Jackson </b>in <b>August</b> tako sama izbirata svoj modni slog in igrače, pri čemer ju spol niti najmanj ne omejuje. Zdaj sedemletni Jackson, pojasnjuje, je biološko deček, a se že dolgo vede kot deklica in se tako tudi napravlja, s triletno sestrico imata skupnega veliko več, pojasnjuje. »V resnici imam dve čudoviti deklici,« je ponosno pojasnila Theronova in poudarila, da noben oče ali mama nima pravice opredeljevati identitete svojih otrok: »Moja naloga je, da ju spodbujam in jima pomagam do uresničitve sanj.« </p>
      <blockquote>44<br/>let je stara, pred njo je še bogata kariera.</blockquote>
    </article>
  </body>
</html>