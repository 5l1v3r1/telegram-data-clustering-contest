<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/alpini-crescono-le-speranze-di-biella-per-ladunata-2022"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-09T13:45:54+00:00"/>
    <meta property="og:title" content="Alpini, crescono le speranze di Biella per l’Adunata 2022"/>
    <meta property="og:description" content="Oggi è stata comunicata la scelta di Udine per quella del 2021"/>
  </head>
  <body>
    <article>
      <h1>Alpini, crescono le speranze di Biella per l’Adunata 2022</h1>
      <h2>Oggi è stata comunicata la scelta di Udine per quella del 2021</h2>
      <address>
        <time datetime="2019-11-09T13:45:54+00:00">09 Nov 2019, 13:45</time>
      </address>
      <p>Alpini, crescono le speranze di Biella per l’Adunata 2022.</p>
      <h3>Alpini a Udine nel 2021</h3>
      <p>Nella seduta odierna il Consiglio Direttivo Nazionale dell’Ana ha deciso che sarà Udine, nel 2021, ad ospitare la 94ª Adunata nazionale delle Penne nere, che si terrà nel secondo fine settimana di maggio. La città friulana ha battuto la concorrenza delle altre tre candidate: Brescia, Matera e Alessandria.</p>
      <h3>La scelta di Udine per il 2021 favorisce Biella</h3>
      <p>C’è una ragione per cui la scelta di Udine per il 2021 in prospettiva favorisce <a href="https://laprovinciadibiella.it/attualita/adunata-alpini-2022-la-candidatura-di-biella-e-ufficiale">la candidatura biellese per il 2022</a>. Se avesse vinto Alessandria, infatti, le speranze della nostra città per l’anno seguente si sarebbero ridotte drasticamente. Per una ragione molto semplice: Alessandria e Biella fanno parte dello stesso Raggruppamento alpino, quello del Nord Ovest, e difficilmente vengono scelte città del medesimo raggruppamento per due anni consecutivi.</p>
      <h3>Entusiasmo tra le “penne nere” biellesi</h3>
      <p>La notizia della scelta di Udine è subito rimbalzata tra gli Alpini biellesi, che si stanno lasciando andare all’entusiasmo. Ancora è presto per festeggiare, ma questo è sicuramente un fondamentale passo avanti per la candidatura di Biella 2022.</p>
      <p>Non succede, ma se succede…</p>
      <figure>
        <img src="https://laprovinciadibiella.it/wp-content/uploads/2019/11/alpini-biella-tesseramento.jpg"/>
      </figure>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/adunata-nazionale-degli-alpini-a-biella-nel-2022-il-5-ottobre-ci-sara-la-prima-decisiva-votazion"/>
        <a href="https://laprovinciadibiella.it/cronaca/acido-muriatico-sul-davanzale-incredibile-episodio-in-centro"/>
        <a href="https://laprovinciadibiella.it/cronaca/incidente-sulla-superstrada-auto-distrutta"/>
      </related>
    </article>
  </body>
</html>