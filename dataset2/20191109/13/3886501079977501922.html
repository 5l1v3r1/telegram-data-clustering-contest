<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119099-savez-za-srbiju-trazi-hapsenje-mise-vacica?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T13:55:04+00:00"/>
    <meta property="og:title" content="Savez za Srbiju traži hapšenje Miše Vacića"/>
    <meta property="og:description" content="Savez za Srbiju (SzS) zatražio je danas od tužilaštva i policije da uhapse predsednika Srpske desnice Mišu Vacića zbog pretnji upućenih gradonačelniku Šapca Nebojši Zelenoviću.&quot;Zbog eksplicitnih pretnji smrću 'bacanjem u Drinu', koje je uz niz drugih pretnji sinoć u Šapcu izrekao Miša Vacić, tražimo od tužilaštva i policije da hitno reaguju i uhapse ovog eksponenta Aleksandra Vučića kao i da mu odrede pritvor zbog realne opasnosti da ponovi krivično delo&quot;, istakao je SzS.Kako su ocenili, namera aktuelne vlasti je da se &quot;iz budžetskih sredstava Srbije, po šešeljevskim manirima realizuje Miša Vacić&quot; i da to treba da probudi državne institucije kako bi zaštitili gradjane.&quot;Mimo toga stoji samo samoodbrana koja je dokaz da država ne funkcioniše i da su vlast i de jure preuzele SNS falange pod raznim imenima. Veza i bliskost batinaša od pre neki dan ispred RTS-a i fašističke retorike Miše Vacića su toliko jake i vezivno tkivo im je režim Aleksandra Vučića&quot;, navodi SzS."/>
  </head>
  <body>
    <article>
      <h1>Savez za Srbiju traži hapšenje Miše Vacića</h1>
      <address>
        <time datetime="2019-11-09T13:55:04+00:00">09 Nov 2019, 13:55</time>
      </address>
      <p><b>Savez za Srbiju (SzS) zatražio je danas od tužilaštva i policije da uhapse predsednika Srpske desnice Mišu Vacića zbog pretnji upućenih gradonačelniku Šapca Nebojši Zelenoviću.</b><br/><br/>"Zbog eksplicitnih pretnji smrću 'bacanjem u Drinu', koje je uz niz drugih pretnji sinoć u Šapcu izrekao Miša Vacić, tražimo od tužilaštva i policije da hitno reaguju i uhapse ovog eksponenta Aleksandra Vučića kao i da mu odrede pritvor zbog realne opasnosti da ponovi krivično delo", istakao je SzS.<br/><br/>Kako su ocenili, namera aktuelne vlasti je da se "iz budžetskih sredstava Srbije, po šešeljevskim manirima realizuje Miša Vacić" i da to treba da probudi državne institucije kako bi zaštitili gradjane.<br/><br/>"Mimo toga stoji samo samoodbrana koja je dokaz da država ne funkcioniše i da su vlast i de jure preuzele SNS falange pod raznim imenima. Veza i bliskost batinaša od pre neki dan ispred RTS-a i fašističke retorike Miše Vacića su toliko jake i vezivno tkivo im je režim Aleksandra Vučića", navodi SzS.</p>
    </article>
  </body>
</html>