<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amit-sadh-entry-in-shakuntla-devi-biopic-2840373.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T13:08:03+00:00"/>
    <meta property="og:title" content="शकुंतला देवी बायोपिक में विद्या बालन के दामाद बनेंगे अमित साध"/>
    <meta property="og:description" content="विद्या बालन अपनी फिल्म शकुंतला देवी की बायोपिक को लेकर चर्चा में हैं। विद्या अपनी अपकमिंग फिल्म गणितज्ञ शकुतंला देवी में नजर आएगी। फिल्म के पोस्टर्स बीते दिनों ही आए थे। वहीं इस फिल्म में विद्या..."/>
  </head>
  <body>
    <article>
      <h1>शकुंतला देवी बायोपिक में विद्या बालन के दामाद बनेंगे अमित साध</h1>
      <address><time datetime="2019-11-09T13:08:03+00:00">09 Nov 2019, 13:08</time> by <a rel="author">लाइव हिन्दुस्तान टीम,नई दिल्ली</a></address>
      <p>विद्या बालन अपनी फिल्म शकुंतला देवी की बायोपिक को लेकर चर्चा में हैं। विद्या अपनी अपकमिंग फिल्म गणितज्ञ शकुतंला देवी में नजर आएगी। फिल्म के पोस्टर्स बीते दिनों ही आए थे। वहीं इस फिल्म में विद्या की बेटी के रोल में सान्या मल्होत्रा नजर आएंगी। अब लीजिए इस फिल्म में एक नए एक्टर की एंट्री हुई है। खबर के मुताबिक, इस फिल्म में विद्या और सान्या के अलावा एक्टर अमित साद भी नजर आएंगे। 'काय पो छे', 'गोल्ड' और 'सुल्तान' जैसी फिल्मों में अपना दमखम दिखा चुके अमित अब इस फिल्म में दिखने वाले हैं। </p>
      <h3>
        <a href="https://www.livehindustan.com/entertainment/story-youtuber-bhuvan-bam-music-video-ajnabee-got-1st-position-in-itunes-2840177.html">यूट्यूबर भुवन बाम के 'अजनबी' म्यूजिक वीडियो को आइट्यून्स में मिला पहला स्थान</a>
      </h3>
      <p>शकुंतला देवी की बायॉपिक में अमित विद्या बालन के दामाद के रोल में नजर आएंगे। मतलब ये है कि फिल्म में अमित सान्या मल्होत्रा के अपोजिट दिखेंगे। फिल्म में अमित अजय का रोल प्ले करते दिखेंगे। रिपोर्ट के मुताबिक, इस फिल्म को लेकर अमित साध ने कहा कि जब उन्होंने इस फिल्म की स्क्रिप्ट पढ़ी तब उन्हें शकुंतला देवी के बारे में काफी कुछ पता चला। इस फिल्म से जुड़कर काफी खुश हैं और उम्मीद करते हैं कि दर्शकों को उनका अजय का किरदार पसंद आएगा। जानकारी के मुताबिक इस फिल्म की शूटिंग लंदन में शुरु हो चुकी है। बता दें कि अनु मेनन के निर्देशन में विक्रम मल्होत्रा के अबुंदंतिया एंटरटेनमेंट द्वारा निर्मित यह फिल्म 2020 की गर्मियों में रिलीज होने वाली है। शकुंतला देवी गणित के जीनियस के तौर पर मशहूर हैं और उनका नाम गिनीज बुक ऑफ वर्ल्ड रिकॉर्ड्स में दर्ज हो चुका है। </p>
      <h3>
        <a href="https://www.livehindustan.com/entertainment/story-bigg-boss-13-vishal-aditya-singh-to-be-the-new-wild-card-entry-in-the-house-2840322.html">बिग बॉस में वाइल्ड एंट्री करने जा रहा है 'नच बलिए 9' के सबसे विवादित कंटेस्टेंट</a>
      </h3>
      <p>खबरों की माने विद्या ने इस फिल्म को साइन करने के बाद चार महीने का वक्त लिया ताकि वह शकुन्तला देवी के कैरक्टर में पूरी तरह से ढल सकें और उन्हें अच्छी तरह से समझ सकें। फिल्म के लिए विद्या काफी मेहनत भी कर रही हैं। </p>
    </article>
  </body>
</html>