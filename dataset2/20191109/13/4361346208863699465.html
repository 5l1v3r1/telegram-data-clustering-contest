<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/2-eves-keverek-a-legifjabb-szimat-a-nav-falkaban/186243"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T13:00:00+00:00"/>
    <meta property="og:title" content="2 éves keverék a legifjabb szimat a NAV falkában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>2 éves keverék a legifjabb szimat a NAV falkában</mark>
      </h1>
      <address><time datetime="2019-11-09T13:00:00+00:00">09 Nov 2019, 13:00</time> by <a rel="author">Bors</a></address>
      <p>
        <b>A Nemzeti Adó- és Vámhivatal (NAV) mindent elkövet, hogy a munkájukat a lehető leghatékonyabban tudják elvégezni. Ez azonban nem megy négylábú kollégáik nélkül! A Bors hasábjain főszerepben hét kiváló orrú szuper eb, akiknél nincs a NAV-nál szuperebb. </b>
        <b>A Nemzeti Adó- és Vámhivatal (NAV) mindent elkövet, hogy a munkájukat a lehető leghatékonyabban tudják elvégezni. Ez azonban nem megy négylábú kollégáik nélkül! A Bors hasábjain főszerepben hét kiváló orrú szuper eb, akiknél nincs a NAV-nál szuperebb.</b>
      </p>
      <h3>Bíbor</h3>
      <figure>
        <img src="http://media.borsonline.hu/cikk/20/191811/gallery-picture/645w/2018580_hadesz-nav-facebook.jpg"/>
        <figcaption>© Facebook</figcaption>
      </figure>
      <p>Három éves belga juhászkutya A szuka egy Szabolcs megyei almáskertben született, ami meg is látszik, mai napig szeret fás területen szaladgálni. Duál képzettséget szerzett, dohányt és drogot keres. Mint­egy 19 millió forint értékben talált már cigarettát, de vágott dohány és kábítószer is szerepel a listáján. Bíbor a Bács-Kiskun megyei csapatot erősít, gazdája szerint fürdeni annyira nem szeret, ezért a kutyakozmetika is nagy harc vele.</p>
      <h3>Cappy</h3>
      <figure>
        <img src="http://media.borsonline.hu/cikk/20/191811/gallery-picture/645w/2018584_hadesz-nav-facebook.jpg"/>
        <figcaption>© Facebook</figcaption>
      </figure>
      <p>7 éves magyar vizsla-hannoveri keverék 2014 decembere óta dolgozik a NAV-nál, munkájába beletartozik a kábítószer-, a dohány- és a bankjegykeresés. Vezetőjével gyakran mennek biztonsági szemlékre, házkutatásokra, de autós elfogásokon is lehet találkozni a szuka négylábúval. Cappy szeret úszni, kirándulni, éjszaka pedig igazi véreb: szívesen vadászik a kertben pockokra, békákra és macskákra.</p>
      <h3>Fanta</h3>
      <figure>
        <img src="http://media.borsonline.hu/cikk/20/191811/gallery-picture/645w/2018588_hadesz-nav-facebook.jpg"/>
        <figcaption>© Facebook</figcaption>
      </figure>
      <p>6 éves, német juhászkutya Ez a szuka kutya az első szolgálati ebek között van, aki a világon is ritkaságnak számító triál képzettséget megszerezte. Még a finn tévébe is bekerült, miután egy finnországi munkalátogatáson egy autóban cigarettát talált! Nagyon szeret úszni, a család gyerekei pedig imádják.</p>
      <h3>Flash</h3>
      <figure>
        <img src="http://media.borsonline.hu/cikk/20/191811/gallery-picture/645w/2018592_hadesz-nav-facebook.jpg"/>
        <figcaption>© Facebook</figcaption>
      </figure>
      <p>4 éves patterdale terrier Eddig több mint 12 millió forint értékben talált cigit, de vágott dohány és drog is szerepel a felderítései között. Kábítószert leginkább a rendőrséggel közös ellenőrzéseken talál. Ha nem dolgozik, otthon a család másik kutyájával, Mollyval üti el az időt, szívesen őrzi a házat, kergeti a macskákat, és sokat sétál.</p>
      <h3>Candy</h3>
      <figure>
        <img src="http://media.borsonline.hu/cikk/20/191811/gallery-picture/645w/2018582_hadesz-nav-facebook.jpg"/>
        <figcaption>© Facebook</figcaption>
      </figure>
      <p>6 éves labrador ret­riever Candy már öt éve dolgozik a Liszt Ferenc Nemzetközi Repülőtéren. Raktárakban, a Nemzetközi Posta Kicserélő Központjában és az utasok között is felbukkan. Az itt töltött évek alatt mintegy 150 eredményes felderítése volt. A NAV szolgálati kutyáinak versenyén második helyezést ért el, mint kábítószer-kereső.</p>
      <h3>Thor</h3>
      <figure>
        <img src="http://media.borsonline.hu/cikk/20/191811/gallery-picture/645w/2018586_hadesz-nav-facebook.jpg"/>
        <figcaption>© Facebook</figcaption>
      </figure>
      <p>6 éves holland juhászkutya Gazdája kölyökkutya kora óta tudatosan nevelte képzett szimatnak. Thor tavaly „triál” képzettséget szerzett, azaz drog-, dohánytermék- és bankjegykeresésre is kiképezték. Ami­óta a NAV-nál dolgozik, 43 kilo­gramm különféle kábítószert, 3000 karton cigarettát talált épületekben, autókban, poggyászokban, ruhában és postacsomagokban. Gazdája szerint nagyon ragaszkodó, igényli a társaságot, és mindenre nagyon kíváncsi négylábú.</p>
      <h3>Hádész</h3>
      <figure>
        <img src="http://media.borsonline.hu/cikk/20/191811/gallery-picture/645w/2018590_hadesz-nav-facebook.jpg"/>
        <figcaption>© Facebook</figcaption>
      </figure>
      <p>2 éves német juhászkutya-malinois keverék Még csak egy éve tagja a NAV Merkur Bevetési Egységnek, ahol speciális kutató- és elfogó kutyaként dolgozik. Hádész otthon, a hétköznapokban egy játékos és kajla kutya, míg a munkában precíz és fegyelmezett négylábú. Ha kell, erdős területen, ha kell, épületen belül, rejtett helyiségekben, de pánikszobában elbújt embert is ügyesen kiszagol.</p>
    </article>
  </body>
</html>