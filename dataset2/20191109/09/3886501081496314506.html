<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/119088-naslovne-strane-za-subotu-9-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T09:05:05+00:00"/>
    <meta property="og:title" content="Naslovne strane za subotu, 9. novembar 2019. godine"/>
    <meta property="og:description" content="Dnevni listovi na naslovnim stranama izdanja za 9. novembar, najviše pišu o saobraćajnim pravilima za ograničenje brzine koje predlaže direktor preduzeća Putevi Srbije, o novim pozivima na saslušanja pred Specijalnim sudom za zločine OVK, o poseti Beogradu američkog zvaničnika zaduženog za kontrolu sankcija i drugim temama.ALO &quot;Auto-putem brzina i do 150 kilometara na sat&quot;, o izjavi direktora Puteva Srbije Zorana Drobnjaka o ograničenju brzine na auto-putevima.BLIC &quot;Ograničenje brzine 130 km na sat, na nekim deonicama tolerancija do 150&quot;, o najavi direktora Puteva Srbije. O sastanku ministra spoljnih poslova Ivice Dačića i direktora Radne grupe 231 Biroa Stejt departmenta za medjunarodnu bezbednost i kontrolu naoružanja Tomasa Zarzeckog &quot;Bez sankcija Amerike zbog ruskog oružja&quot;.VEČERNJE NOVOSTI O protestu Zagreba zbog postavljanja spomen ploče general-majoru JNA Mladenu Bratiću koji je komandovao napadom na Vukovar &quot;Bratić smeta, dok veličaju Barešića&quot;. List piše o pozivu za saslušanje pred Specijalnim sudom…"/>
  </head>
  <body>
    <article>
      <h1>Naslovne strane za subotu, 9. novembar 2019. godine</h1>
      <address>
        <time datetime="2019-11-09T09:05:05+00:00">09 Nov 2019, 09:05</time>
      </address>
      <p><b>Dnevni listovi na naslovnim stranama izdanja za 9. novembar, najviše pišu o saobraćajnim pravilima za ograničenje brzine koje predlaže direktor preduzeća Putevi Srbije, o novim pozivima na saslušanja pred Specijalnim sudom za zločine OVK, o poseti Beogradu američkog zvaničnika zaduženog za kontrolu sankcija i drugim temama.</b><br/><br/><b>ALO</b> "Auto-putem brzina i do 150 kilometara na sat", o izjavi direktora Puteva Srbije Zorana Drobnjaka o ograničenju brzine na auto-putevima.<br/><br/><b>BLIC</b> "Ograničenje brzine 130 km na sat, na nekim deonicama tolerancija do 150", o najavi direktora Puteva Srbije. O sastanku ministra spoljnih poslova Ivice Dačića i direktora Radne grupe 231 Biroa Stejt departmenta za medjunarodnu bezbednost i kontrolu naoružanja Tomasa Zarzeckog "Bez sankcija Amerike zbog ruskog oružja".<br/><br/><b>VEČERNJE NOVOSTI</b> O protestu Zagreba zbog postavljanja spomen ploče general-majoru JNA Mladenu Bratiću koji je komandovao napadom na Vukovar "Bratić smeta, dok veličaju Barešića". List piše o pozivu za saslušanje pred Specijalnim sudom za zločine OVK u Hagu koji je upućen predsedniku kosovske skupštine Kadriju Veseljiju "Tvorac zla 'žute kuće' ide na sud". O predlogu direktora Puteva Srbije Zorana Drobnjaka "Policija da ne kažnjava do 150 kilometara na čas".<br/><br/><b>DANAS</b> Za list govori uzbunjivač iz valjevskog "Krušika" Aleksandar Obradović koji je zbog svojih objava osudjen na kućni pritvor: "Vrh vlasti isisava novac iz vojnih fabrika". "Srbija ne veruje RTS-u", istraživanje Fondacije Konrad Adenauer o poverenju u javni servis.<br/><br/><b>SRPSKI TELEGRAF</b> "Makron: Pored Srbije tampirana bomba", list piše o navodima da Bosni i Hercegovini preti povratak džihadista, zbog "paklene mašine koja ozkucava tik-tak". "Dodik: To je istina na koju dugo ukazujem, ovo je opasnost za celu EU".<br/><br/><b>INFORMER</b> Izveštaj lista sa novog autoputa koji će danas biti pušten u saobraćaj pod naslovom "Do Bugarske za tri sata".<br/><br/><b>KURIR</b> List piše o najavi predsednika Srbije Aleksandra Vučića da će se u ponedeljak sastati u Parizu sa predsednikom Francuske Emanuelom Makronom "Vučić u Ženevi: Pitaću Makrona ko može u EU".<br/><br/><b>POLITIKA</b> "Danas otvaranje istočnog kraka Koridora 10", o završetku kompletne deonice autoputa do granice s Bugarskom. List na naslovnoj strani najavljuje intervju sa šefom diplomatije Indije Subramanjamom Džaišankarom "Ekonomske veze Srbije i Indije će jačati nezavisno od EU". "I zabrana pušenja uslov za ulazak u EU", o tome šta donosi Poglavlje 28.</p>
    </article>
  </body>
</html>