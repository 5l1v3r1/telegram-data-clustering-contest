<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fire-emblem-three-houses-patch-attivita/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T09:11:00+00:00"/>
    <meta property="og:title" content="Fire Emblem Three Houses, la nuova patch contiene una serie di nuove attività e permette di interagire con gli animali"/>
    <meta property="og:description" content="La nuova patch 1.1.0 appena rilasciata da Nintendo per Fire Emblem Three Houses contiene una lunga serie di nuove attività."/>
  </head>
  <body>
    <article>
      <h1>Fire Emblem Three Houses, la nuova patch contiene una serie di nuove attività e permette di interagire con gli animali</h1>
      <address><time datetime="2019-11-09T09:11:00+00:00">09 Nov 2019, 09:11</time> by <a rel="author">Giacomo Todeschini</a></address>
      <p><b>Nintendo</b> ha recentemente aggiornato con una patch decisamente corposa l’ottimo <b>Fire Emblem Three Houses</b>, portandolo alla versione 1.1.0 e dotandolo di tutta una serie di nuove attività e ottimizzazioni varie.</p>
      <p>La patch in questione, di cui potete trovare <a href="https://en-americas-support.nintendo.com/app/answers/detail/a_id/46816/kw/fire%20emblem#v110">qui un esaustivo elenco dei contenuti</a>, permette infatti, tra le altre cose, di interagire con i vari animali, aumenta il numero di salvataggi disponibili e molto altro ancora.</p>
      <p>Leggi anche: <a href="https://www.tomshw.it/videogioco/splinter-cell-indizio-ritorno-serie/">Splinter Cell, da Ubisoft un possibile indizio sul ritorno della serie</a></p>
      <figure>
        <img src="https://www.tomshw.it/images/images/2019/07/fire-emblem-three-houses-44340.jpg"/>
      </figure>
      <p>Ecco quindi le novità di maggior rilievo della <b>patch 1.1.0:</b></p>
      <ul>
        <li>Aumentato il numero di file di salvataggio disponibili da 5 a 25.</li>
        <li>Aggiunta la possibilità di utilizzare il monastery outfit anche per le battaglie. Alcuni di questi vestiti potrebbero non essere disponibili per le unità a cavallo.</li>
        <li>Aggiunti nuovi alleati che si uniranno a noi nella Parte 2 del titolo.</li>
        <li>Nuove quest e vestiti (Servants Attire, Summer Wear, and Evening Wear) dall’<b>Expansion Pass.</b> Tra le attività aggiuntive possiamo annoverare la possibilità di dare da mangiare a cani e gatti, reclutare nuovi battaglioni e la sauna. I nuovi vestiti sono disponibili per i protagonisti e per i vari personaggi giocabili.</li>
        <li>Anna è ora disponibile per essere reclutata dopo il terzo capitolo per tutti i possessori dell’<b>Expansion Pass.</b></li>
        <li>Aggiunti regali per cani e gatti.</li>
        <li>Corretta una lunga serie di bug vari.</li>
        <li>Il gameplay è stato migliorato.</li>
        <li>Alcuni testi sono stati rivisti.</li>
      </ul>
      <p>Una lunga serie di novità, quindi, in parte disponibili per tutti e in parte solo dai possessori dell<b>‘Expansion Pass.</b></p>
      <p>Che ne pensate di questa patch 1.1.0 di <b>Fire Emblem Three Houses</b>, quanto introdotto è di vostro gradimento? Tra le varie novità qual è quella che vi attira maggiormente? Fateci sapere che ne pensate direttamente nei commenti!</p>
      <blockquote>Fire Emblem Three Houses è veramente un titolo imprescindibile: recuperatelo fin da ora comodamente<a href="https://toms.it/2P9Vn"> a questo indirizzo.</a></blockquote>
    </article>
  </body>
</html>