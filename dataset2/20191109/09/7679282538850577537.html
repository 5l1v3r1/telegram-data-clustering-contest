<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-bhagalpur-prohibition-on-procession-rally-and-protest-till-20-november-after-verdict-on-ayodhya-by-supreme-court-2839985.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T09:30:36+00:00"/>
    <meta property="og:title" content="अयोध्या पर फैसले के बाद 20 नवंबर तक जुलूस, रैली और प्रदर्शन पर रोक"/>
    <meta property="og:description" content="अयोघ्या मामले में सुप्रीम कोर्ट का फैसला आने के बाद जिले में स्थिति सामान्य है। कहीं से किसी तरह की अप्रिय घटना की सूचना नहीं है। प्रशासन ने जिले में 20 नवम्बर तक सभी तरह के  जुलूस, रैली और..."/>
  </head>
  <body>
    <article>
      <h1>अयोध्या पर फैसले के बाद 20 नवंबर तक जुलूस, रैली और प्रदर्शन पर रोक</h1>
      <address><time datetime="2019-11-09T09:30:36+00:00">09 Nov 2019, 09:30</time> by <a rel="author">भागलपुर, वरीय संवाददाता</a></address>
      <p>अयोघ्या मामले में सुप्रीम कोर्ट का फैसला आने के बाद जिले में स्थिति सामान्य है। कहीं से किसी तरह की अप्रिय घटना की सूचना नहीं है। प्रशासन ने जिले में 20 नवम्बर तक सभी तरह के  जुलूस, रैली और प्रदर्शन पर रोक लगा दी है।</p>
      <p>डीएम प्रणव कुमार ने शनिवार को पत्रकारों से कहा कि सुप्रीम कोर्ट के फैसले के बाद जिले में अमन और शांति है। स्कूलों को 11 नवम्बर को बंद करने का आदेश दिया गया है। विशेष परिस्थिति में जुलूस या रैली के लिए एसडीओ और डीएसपी से अनुमति लेनी होगी। संवेदनशील जगहों पर मजिस्ट्रेट के साथ पुलिस की तैनाती की गयी है। शहरी क्षेत्र में 24 जगहों पर वरीय  पदाधिकारियों की अगले आदेश तक के लिए तैनाती की गयी है।</p>
      <p>डीएम ने लोगों से अफवाह पर घ्यान नहीं देने और हर तरह की सूचना प्रशासन को देने की अपील की। कहा कि सभी थानों को शांति समिति की बैठक करने को कहा गया है । स्थिति पर वरीय पदाधिकारी नजर रख रहे हैं। एसएसपी आशीष भारती ने कहा कि सभी थानों को रहने को कहा गया है। सोशल मीडिया पर नजर रखी जा रही है। गलत मैसेज भेजने वालों के विरुद्ध कड़ी कार्रवाई की जाएगी। इस मौके पर सिटी एसपी, डीडीसी, सदर एसडीओ और सभी डीएसपी उपस्थित थे।</p>
    </article>
  </body>
</html>