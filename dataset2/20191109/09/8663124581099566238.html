<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-zorya-kolos-match-zakinchyt-sya-bez-nespodivanok/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-09T09:50:00+00:00"/>
    <meta property="og:title" content="Прогноз і ставка. «Зоря» – «Колос»: матч закінчиться без несподіванок"/>
    <meta property="og:description" content="У черговому матчі 14-го туру Favbet Ліги знову зійдуться команди, які знаходяться у різній ігровій формі. Луганський клуб не програє у останніх семи офіційних матчах. Хлопці Руслана Костишина поступилися п’ятьом попереднім суперникам, забивши за цей період тільки один гол. Вважаю, що господарі поля здобудуть впевнену перемогу."/>
  </head>
  <body>
    <article>
      <h1>Прогноз і ставка. «Зоря» – «Колос»: матч закінчиться без несподіванок</h1>
      <address><time datetime="2019-11-09T09:50:00+00:00">09 Nov 2019, 09:50</time> by <a rel="author">Анатолій Плохотнюк</a></address>
      <p>У черговому матчі 14-го туру Favbet Ліги знову зійдуться команди, які знаходяться у різній ігровій формі. Луганський клуб не програє у останніх семи офіційних матчах. Хлопці Руслана Костишина поступилися п’ятьом попереднім суперникам, забивши за цей період тільки один гол. Вважаю, що господарі поля здобудуть впевнену перемогу.</p>
      <p>
        <b>14:00, 10 лис 2019</b>
      </p>
      <h3>«Зоря»</h3>
      <p>На минулому тижні «чорно-білі» переграли «Дніпро-1» у виїзному матчі, продовживши свою переможну серію до трьох матчів. Гості відкрили рахунок вже на початку зустрічі, а подвоїли його у середині першого тайму. Через чверть години після перерви дозволили господарям поля забити у відповідь, але до фінального свистка забили ще двічі (1:4). І це ще Русін не використав жодного з своїх шансів. Сподобався Тимчик, який досить активно грав у атаці, зробивши результативну передачу на Кочергіна та заробивши пенальті. До речі, з точки пробивав цього разу Лєднєв, причому робити це йому довелося двічі. Першого разу декілька гравців вбігли до штрафного майданчику до удару. Богдан продемонстрував завидну холоднокровність, й вдруге бездоганно виконавши одинадцятиметровий.</p>
      <p>Після чотирьох матчів без перемог у Запоріжжі на старті сезону, «Зоря» виграла двічі поспіль. Спочатку «мужики» переграли одного з конкурентів у боротьбі за медалі першості – чернігівську «Десну» – із рахунком 2:1. У передостанньому турі не залишили каменя на камені від захисних редутів полтавської «Ворскли» (4:0).</p>
      <h3>«Колос»</h3>
      <p>Клуб з Васильківського району Київської області нещодавно займав місце у верхній половині турнірної таблиці. Проте, не пройшовши випробування грандами УПЛ у останніх двох турах першого кола, схоже, втратив упевненість у своїх силах. Після поразки 0:6 від «Шахтаря» команда програла «Маріуполю» на виїзді та два останніх матчі вже на домашній арені. У 1/8 фіналу Кубку України у другому таймі пропустили єдиний гол від «Ворскли», а минулої неділі не змоги втримати нічийний рахунок із «Олімпіком».</p>
      <p>У останньому матчі «Колос» грав «другим номером», віддавши ініціативу донецькому клубу. Перший тайм не приніс забитих голів, а у першій третині другої половини зустрічі гості вийшли вперед. Зрівняти рахунок господарям поля вдалося завдяки чудовому удару зі штрафного Оріховського, який «зняв павутиння» з верхнього кута воріт Кринського. Втім, за кілька хвилин до фінального свистка гості з пенальті забили переможний гол (1:2).</p>
      <p>Ковалівці програли три з чотирьох останніх виїзних матчів. Попередній гостьовий поєдинок завершився із рахунком 2:0 на користь «Маріуполя».</p>
      <p>У першому колі команди зіграли поки що єдиний у особистих протистояннях матч. «Зоря» здобула виїзну перемогу 3:1.</p>
      <p>Схоже на те, що Скрипник вивід своїх підопічних на пік форми. Повністю інтегрувалися до складу луганців орендовані Лєднєв та Русін, команда з легкістю знаходить шляхи до воріт суперників. Мені здається, що ми побачимо три голи у воротах «Колоса», який програє із рахунком 1:3 або 0:3. Коефіцієнти букмекерів дозволяють зіграти з мінімальним ризиком – перемога «Зорі» із форою (-1.0) за 1,72.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/shahtar-dynamo-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/100-thieves-astralis-prognoz-i-stavka-oleksandra-petryka/"/>
        <a href="https://bookmaker-ratings.com.ua/tips/marsel-lion-prognoz-i-stavka-vadyma-skichka/"/>
      </related>
    </article>
  </body>
</html>