<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-cancel-kolkata-international-film-festival-due-to-his-bad-health-condition-2839974.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T09:11:45+00:00"/>
    <meta property="og:title" content="खराब तबियत की वजह से KIFF में शामिल नहीं हुए अमिताभ बच्चन, ट्वीट कर मांगी माफी"/>
    <meta property="og:description" content="हिंदी फिल्मों के अभिनेता अमिताभ बच्चन को नियमित जांच के लिए हाल ही में उन्हें मुंबई के नानावती अस्पताल में भर्ती कराया गया था। अमिताभ बच्चन की तबीयत ठीक ना होने की वजह से उन्हें अपने काम से छुट्टी..."/>
  </head>
  <body>
    <article>
      <h1>खराब तबियत की वजह से KIFF में शामिल नहीं हुए अमिताभ बच्चन, ट्वीट कर मांगी माफी</h1>
      <address><time datetime="2019-11-09T09:11:45+00:00">09 Nov 2019, 09:11</time> by <a rel="author">लाइव हिन्दुस्तान टीम,नई दिल्ली</a></address>
      <p>हिंदी फिल्मों के अभिनेता अमिताभ बच्चन को नियमित जांच के लिए हाल ही में उन्हें मुंबई के नानावती अस्पताल में भर्ती कराया गया था। अमिताभ बच्चन की तबीयत ठीक ना होने की वजह से उन्हें अपने काम से छुट्टी लेनी पड़ी थी। इतना ही नहीं वह सेहत ठीक नहीं होने की वजह से वह कई फेस्टिवल भी सेलिब्रेट नहीं किया था। अब उनकी सेहत से संबंधित एक और खबर सामने आई है। खबर है लगातार सेहत खराब रहने की वजह से  अमिताभ बच्चन 25वें कोलकाता इंटरनेशनल फिल्म फेस्टिवल में नहीं जा पाए। अमिताभ ने आखिरी वक्त पर इंटरनेशनल फिल्म फेस्टिवल KIFF में जाना <br/>कैंसिल करना कर दिया। </p>
      <p>इस बात की जानकारी पश्चिम बंगाल की सीएम ममता बनर्जी ने फिल्म फेस्टिवल के उद्घाटन करते हुए दी। उन्होंने कहा कि अमिताभ बच्चन कोलकाता फिल्म फेस्टिवल में आने वाले थे। हालांकि, खराब स्वास्थय के कारण उन्होंने अपना शेड्यूल कैंसिल कर दिया है। ममता बनर्जी के मुताबिक, अमिताभ बच्चन कल रात से काफी ज्यादा बीमार चल रहे हैं। डॉक्टर ने उनसे ज्यादा चलने-फिरने से मना किया है। उन्होंने और जयाजी ने मुझे फोन किया है। मैं उनकी लंबी उम्र और अच्छे स्वास्थय की दुआ करती हूं।</p>
      <figure>
        <iframe data-src="https://twitter.com/SrBachchan/status/1192879447415742464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.livehindustan.com/entertainment/story-huma-quresh-on-ayodhya-verdict-she-tweet-and-told-please-respect-the-supreme-court-verdict-on-ayodhya-case-2839938.html">अयोध्या मामले पर हुमा कुरैशी बोलीं, 'SC के फैसले का सम्मान करें'</a>
      </p>
      <p>वहीं अमिताभ बच्चन ने भी KIFF में ना पहुंचने पर अपने फैंस और ममता बनर्जी से माफी मांगी है। अमिताभ बच्चन ने अपने ट्वीटर हैंडल पर लिखा, 'मुझे KIFF अटेंड करने कोलकाता में होना था, लेकिन खराब मेडिकल कंडीशन की वजह से जा नहीं सका। KIFF और कोलोकाता के लोगों से माफी चाहता हूं। मैं फिर कभी आने की कोशिश करूंगा। </p>
      <p>
        <a href="https://www.livehindustan.com/entertainment/story-ayodhya-case-verdict-supreme-court-vivek-oberoi-reaction-on-ayodhya-result-and-told-let-us-honour-the-mahatma-by-keeping-peace-and-staying-united-always-2839954.html">अयोध्या पर SC के फैसले के बाद विवेक ओवरॉय ने शेयर की महात्मा गांधी की तस्वीर, कैप्शन में लिखी यह बात</a>
      </p>
      <p>अमिताभ बच्चन की गैरहाजिरी में शाहरुख खान ने कोलकाता फिल्म फेस्टिवल का उद्घाटन किया है। इस मौके पर ममता बनर्जी ने कहा कि- भले ही आज वह नहीं आ पाए हैं, मुझे विश्वास है कि अमितजी के दिमाग में ये फिल्म फेस्टिवल ही होगा। आपकी जानकारी के लिए बता दें कि शाहरुख खान के अवाला सौरभ गांगुली सहित कई सेलिब्रिटीज कोलकाता इंटरनेशनल फिल्म फेस्टिवल के उद्घाटन पर पहुंचे थे। शाहरुख खान की वीडियो भी वायरल हो रही है जिसमें वह बॉलीवुड की महान अदाकारा राखी के साथ बंगाली बोलने की कोशिश कर रहे हैं।</p>
      <p>
        <a href="https://www.livehindustan.com/entertainment/story-ayodhya-verdict-bollywood-celebs-ne-ayodhya-mamle-par-kie-ye-tweets-2839934.html">Ayodhya Verdict: बॉलीवुड सेलेब्स ने अयोध्या मामले पर किए ये ट्वीट्स</a>
      </p>
    </article>
  </body>
</html>