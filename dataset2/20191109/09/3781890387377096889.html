<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740805"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T09:35:00+00:00"/>
    <meta property="og:title" content="'ซีดาน' ชี้ 'ตราไก่' ควรเรียก 'เบนเซมา' คืนทัพ "/>
    <meta property="og:description" content="ซีเนอดีน ซีดาน นายใหญ่ “ราชันชุดขาว” ชี้ชัด คาริม เบนเซมา สมควรได้รับโอกาสให้กลับไปรับใช้ทีมชาติฝรั่งเศสอีกครั้ง หลังถูกเมินเพราะข่าวฉาวมาตั้งแต่ปี 2015 เพราะนี่คือกองหน้าที่ดีที่สุดเท่าที่ทัพ “ตราไก่” จะพึงมีในเวลานี้"/>
  </head>
  <body>
    <article>
      <h1>'ซีดาน' ชี้ 'ตราไก่' ควรเรียก 'เบนเซมา' คืนทัพ </h1>
      <address>
        <time datetime="2019-11-09T09:35:00+00:00">09 Nov 2019, 09:35</time>
      </address>
      <p>
        <b>ซีเนอดีน ซีดาน นายใหญ่ “ราชันชุดขาว” ชี้ชัด คาริม เบนเซมา สมควรได้รับโอกาสให้กลับไปรับใช้ทีมชาติฝรั่งเศสอีกครั้ง หลังถูกเมินเพราะข่าวฉาวมาตั้งแต่ปี 2015 เพราะนี่คือกองหน้าที่ดีที่สุดเท่าที่ทัพ “ตราไก่” จะพึงมีในเวลานี้</b>
      </p>
      <p>ซีเนอดีน ซีดาน กุนซือ รีล มาดริด ยักษ์ใหญ่แห่งศึก ลา ลีกา สเปน ออกมาระบุว่า คาริม เบนเซมา ดาวยิงตัวเก่งของ “ราชันชุดขาว” สมควรที่จะถูกเรียกตัวกลับไปติดทีมชาติฝรั่งเศสอีกครั้ง หลังถูกเมินมามาตลอดนับตั้งแต่มีข่าวฉาวโดนกล่าวหาว่ามีส่วนในการแบล็กเมล์ มาติเยอ วัลบูเอนา เพื่อนร่วมทัพ “ตราไก่” เมื่อปี ค.ศ. 2015 แม้ดาวยิงวัย 31 ปี ซึ่งโชว์ฟอร์มได้อย่างยอดเยี่ยมในฤดูกาลนี้ จะแสดงออกว่ายังปรารถนาที่จะได้กลับไปรับใช้ทีมชาติอีกมาโดยตลอดก็ตาม   <br/>    <br/>“ซิซู” ซึ่งเป็นอดีตฮีโร่ของทัพ “ตราไก่” ในชุดแชมป์โลก 1998 และแชมป์ยูโร 2000 นั้น กล่าวว่า “เขาต้องการลงเล่นให้ทีมชาติฝรั่งเศสมาโดยตลอด และบอกตามตรงเลยนะ ผมเองก็ไม่รู้ว่าจริง ๆ แล้วมันเกิดอะไรขึ้น แต่ถ้ามองกันในแง่ของฟุตบอลแล้ว เขาคือกองหน้าที่ดีที่สุด และผมคิดว่าเขาควรมีโอกาสลงเล่นให้ทีมชาติฝรั่งเศสอย่างไม่ต้องสงสัยเลย แต่เรื่องนั้นมันไม่ใช่หน้าที่ของผม แต่เขาสมควรถูกเรียกกลับไปติดทีมชาติอีกครั้งจริง ๆ”<br/><br/>เครดิตภาพ : Getty Images</p>
    </article>
  </body>
</html>