<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545729.html/%D9%87%D8%AC%D9%88%D9%85-%D9%85%D9%84%D8%AE-%D9%87%D8%A7%DB%8C-%D8%B5%D8%AD%D8%B1%D8%A7%DB%8C%DB%8C-%D8%A7%D8%B2-%D9%BE%D8%A7%DA%A9%D8%B3%D8%AA%D8%A7%D9%86-%DA%A9%D8%A7%D8%B1-%D9%85%D8%A8%D8%A7%D8%B1%D8%B2%D9%87-%D8%B1%D8%A7-%D8%B3%D8%AE%D8%AA-%DA%A9%D8%B1%D8%AF%D9%87-%D8%A7%D8%B3%D8%AA--%D8%A2%D8%BA%D8%A7%D8%B2-%D9%85%D8%A8%D8%A7%D8%B1%D8%B2%D9%87-%D8%B4%DB%8C%D9%85%DB%8C%D8%A7%DB%8C%DB%8C-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D9%81%D9%86%D9%88%D8%AC"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T09:13:00+00:00"/>
    <meta property="og:title" content="هجوم ملخ‎های صحرایی از پاکستان کار مبارزه را سخت کرده است/ آغاز مبارزه شیمیایی در شهرستان فنوج"/>
    <meta property="og:description" content="مدیر حفظ نباتات سازمان جهاد کشاورزی سیستان وبلوچستان گفت:ملخ ها به صورت دستجات پروازی از سمت پاکستان به استان وارد و مدوام در حال جابجایی می‌باشند که این امر کار مبارزه را سخت کرده است."/>
  </head>
  <body>
    <article>
      <h1>هجوم ملخ‎های صحرایی از پاکستان کار مبارزه را سخت کرده است/ آغاز مبارزه شیمیایی در شهرستان فنوج</h1>
      <h2>مدیر حفظ نباتات سازمان جهاد کشاورزی سیستان وبلوچستان:</h2>
      <address>
        <time datetime="2019-11-09T09:13:00+00:00">09 Nov 2019, 09:13</time>
      </address>
      <p>مدیر حفظ نباتات سازمان جهاد کشاورزی سیستان وبلوچستان گفت:ملخ ها به صورت دستجات پروازی از سمت پاکستان به استان وارد و مدوام در حال جابجایی می‌باشند که این امر کار مبارزه را سخت کرده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ غلامحسین تیموری در گفت وگو با خبرنگار <a href="http://asrehamoon.ir/">عصرهامون </a>افزود: به دنبال اعلام گروه‌های رصد و ردیابی ملخ مبنی بر هجوم دستجات جدید ملخ صحرایی به استان، با تجهیز ناوگان مبارزه در شهرستان ها، مبارزه شیمیایی علیه این آفت مهاجم در شهرستان فنوج آغاز شده است.<br/><br/>وی تصریح کرد: در این مرحله هجوم، ملخ ها به صورت دستجات پروازی از سمت پاکستان به استان وارد و مدوام در حال جابجایی می‌باشند که این امر کار مبارزه را سخت کرده است.<br/><br/>این مقام مسئول افزود: تاکنون در دور دوم مبارزه با ملخ صحرایی ۱۰ هکتار از مراتع در این شهرستان علیه این آفت سمپاشی شده است.<br/><br/>وی خاطر نشان کرد: در مبارزه علیه ملخ صحرایی از سموم مجاز و مورد تایید سازمان حفظ نباتات کشور و سازمان خوار بار جهانی ( FAO) استفاده شده است.<br/><br/>مدیر حفظ نباتات سازمان جهاد کشاورزی استان گفت: رصد و دیده بانی توسط نیروهای سازمان در سرتاسر استان ادامه دارد.<br/><br/>تیموری در پایان از بهره برداران خواست چنان چه با جمعیت ملخ  در هر منطقه برخورد کردند مراتب را هرچه سریعتر اعلام کنند.<br/><br/>انتهای پیام/</p>
    </article>
  </body>
</html>