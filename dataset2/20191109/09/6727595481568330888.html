<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/grand-alliance-left-unity-in-bihar-8-parties-to-join-hands123.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T09:31:00+00:00"/>
    <meta property="og:title" content="ബിഹാറില്‍ മഹാ സഖ്യത്തിന് കൈകൊടുത്ത് സി.പി.ഐ.എം; സഖ്യത്തില്‍ ഇടതു പാര്‍ട്ടികള്‍ ഉള്‍പ്പെടെ 8 പാര്‍ട്ടികള്‍"/>
    <meta property="og:description" content="India പാട്‌ന: ബിഹാറില്‍ മഹാ സഖ്യ രൂപീകരണത്തിനായി പ്രതിപക്ഷ പാര്‍ട്ടികള്‍ ഒരുങ്ങുന്നു. ഇടതുപാര്‍ട്ടികളായ സി.പി.ഐ, സിപി.ഐ.എം, സി.പി.ഐ.എം.എല്‍ എന്നിവയും ആര്‍.ജ"/>
  </head>
  <body>
    <article>
      <h1>ബിഹാറില്‍ മഹാ സഖ്യത്തിന് കൈകൊടുത്ത് സി.പി.ഐ.എം; സഖ്യത്തില്‍ ഇടതു പാര്‍ട്ടികള്‍ ഉള്‍പ്പെടെ 8 പാര്‍ട്ടികള്‍</h1>
      <address><time datetime="2019-11-09T09:31:00+00:00">09 Nov 2019, 09:31</time> by <a rel="author">ന്യൂസ് ഡെസ്‌ക്</a></address>
      <p>പാട്‌ന: ബിഹാറില്‍ മഹാ സഖ്യ രൂപീകരണത്തിനായി പ്രതിപക്ഷ പാര്‍ട്ടികള്‍ ഒരുങ്ങുന്നു. ഇടതുപാര്‍ട്ടികളായ സി.പി.ഐ, സിപി.ഐ.എം, സി.പി.ഐ.എം.എല്‍ എന്നിവയും ആര്‍.ജെ.ഡി, കോണ്‍ഗ്രസ് ,ആര്‍.എല്‍.എസ്.പി, ഹിന്ദുസ്ഥാനി അവാം മോര്‍ച്ച സെക്യുലര്‍, വികാസ്ശീല്‍ ഇന്‍സാന്‍ പാര്‍ട്ടി എന്നിവയുമാണ് പ്രതിപക്ഷ ഐക്യത്തിന് തയ്യാറെടുക്കുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>രാഷ്ട്രീയ ലോക് സമതാ പാര്‍ട്ടി ആര്‍.എല്‍.എസ്.പി നേതാവും മുന്‍ കേന്ദ്രമന്ത്രിയുമായ ഉപേന്ദ്ര കുഷ് വാഹ സി.പി.ഐ, സി.പി.ഐ.എം.എല്‍ ലിബറേഷന്‍,സിപി.എം.എം നേതാക്കളുമായി പാട്‌നയില്‍ വെച്ച ഇതു സംബന്ധിച്ച ചര്‍ച്ച നടത്തി.</p>
      <p>അഴിമതിയിലും, കേന്ദ്രവുമായി ചേര്‍ന്നുള്ള ജനവിരുദ്ധ നയങ്ങളിലും പ്രതിഷേധിച്ച് ബിഹാറിലെ എല്ലാ ജില്ലാ ഭരണകൂടങ്ങളിലേക്കും നവംബര്‍ 13ന് ഇടതു പാര്‍ട്ടികള്‍ പ്രതിഷേധ മാര്‍ച്ചും നടത്തും.</p>
      <related>
        <a href="https://www.doolnews.com/ayodhya-verdict-amethi-police-asked-to-remove-journalist-rana-ayyub-s-twitter-post456.html?utm_source=doolnews&amp;utm_medium=related"/>
      </related>
      <p>ഇക്കഴിഞ്ഞ ലോക്‌സഭാ തെരഞ്ഞെടുപ്പിന് മുമ്പേ ഇത്തരമൊരു സഖ്യത്തിന് ഇടതു പാര്‍ട്ടികള്‍ ഒരുങ്ങിയിരുന്നെങ്കിലും ഇത് സാധ്യമായിരുന്നില്ല.</p>
      <p>നേരത്തെ സി.പി.ഐ-എം.എലിനെതിരെ ഭോജ്പൂരില്‍ ആര്‍.ജെ.ഡി സ്ഥാനാര്‍ഥിയെ നിയോഗിച്ചിരുന്നില്ല. ആര്‍.ജെ.ഡി നേതാവ് ലാലു പ്രസാദ് യാദവിന്റെ മകള്‍ മിസ ഭാര്‍തി മത്സരിക്കുന്ന പത്‌ലിപുത്രയില്‍ സി.പി.ഐ.എം.എല്‍ എതിര്‍ സ്ഥാനാര്‍ഥിയെ നിശ്ചയിക്കില്ല എന്ന ധാരണപ്രകാരമായിരുന്നു ഇത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ സി.പി.ഐ.യുടെ കനയ്യ കുമാര്‍ മത്സരിച്ച ബെഗുസാരെയില്‍ ആര്‍.ജെ.ഡി സ്ഥാനാര്‍ഥിയെ നിര്‍ത്തരുതെന്ന ആവശ്യത്തെ ആര്‍.ജെ.ഡി അംഗീകരിച്ചിരുന്നുമില്ല. ഇത് ബി.ജെ.പി വിരുദ്ധ വോട്ടുകള്‍ ചിതറിപ്പോകാനുള്ള ഒരു കാരണവുമായിരുന്നു.</p>
      <p>പ്രതിപക്ഷ സഖ്യം സാധ്യമാവുകയാണെങ്കില്‍ 2020 ല്‍ നടക്കുന്ന നിയമസഭാ തെരഞ്ഞെടുപ്പില്‍ ബി.ജെപിക്ക് കനത്ത വെല്ലുവിളിയാണുണ്ടാകുക.</p>
      <figure>
        <iframe src="https://www.youtube.com/embed/w3os3P0Gwd8" width="560" height="315" data-service="Youtube" scrolling="no"/>
      </figure>
    </article>
  </body>
</html>