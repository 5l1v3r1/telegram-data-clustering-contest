<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/siracusano-fi-i-siciliani-non-possono-pagare-lo-scotto-del-caro-tariffe.html"/>
    <meta property="og:site_name" content="Tempostretto"/>
    <meta property="article:published_time" content="2019-11-09T09:31:31+00:00"/>
    <meta property="og:title" content="Siracusano (FI): “I siciliani non possono pagare lo scotto del caro voli”"/>
    <meta property="og:description" content="Roma – “ Quello che oggi tramite un’interpellanza urgente abbiamo chiesto in Aula è un riequilibrio territoriale attraverso una norma che permetta di ‘calmierare’ il costo dei biglietti aerei per e dalla Sicilia. Ai silenzi del Governo abbiamo risposto incalzanti, chiedendo rispetto per i siciliani”. Lo afferma in una nota il deputato di Forza Italia […]"/>
  </head>
  <body>
    <article>
      <h1>Siracusano (FI): “I siciliani non possono pagare lo scotto del caro voli”</h1>
      <address><time datetime="2019-11-09T09:31:31+00:00">09 Nov 2019, 09:31</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Roma – “ Quello che oggi tramite un’interpellanza urgente abbiamo chiesto in Aula è un riequilibrio territoriale attraverso una norma che permetta di ‘calmierare’ il costo dei biglietti aerei per e dalla Sicilia. Ai silenzi del Governo abbiamo risposto incalzanti, chiedendo rispetto per i siciliani”. <br/>Lo afferma in una nota il deputato di Forza Italia alla Camera Matilde Siracusano.</p>
      <p>“Apprendo – continua – che il viceministro ai trasporti Cancelleri, adesso annuncia un emendamento del Governo alla manovra di bilancio per intervenire sul caro biglietti aerei in Sicilia. Che siano tornati sui loro passi ritenendo giusto non far pagare alla Sicilia lo scotto di una continuità territoriale assente? Di certo la pressante azione di Forza Italia su tale versante ha sortito qualche effetto”.</p>
      <p>“Fino a quando il costo di un volo aereo per e dalla Sicilia non tornerà ad essere dignitoso e per tutti – conclude la deputata azzurra – vigileremo affinché il Governo, dalle parole passi ai i fatti”.</p>
      <h3>Articoli correlati</h3>
    </article>
  </body>
</html>