<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740823"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T09:57:00+00:00"/>
    <meta property="og:title" content="อัพเดท'เมฆ'ตุ่มน้ำพองกำเริบ พบหมอดีขึ้นแผลเริ่มแห้ง"/>
    <meta property="og:description" content="เดลินิวส์ออนไลน์ ต่อสายตรงถึง เมฆ-วินัย อัพเดทอาการตุ่มน้ำพองกำเริบ ด้านเจ้าตัวอัพเดทอาการยังระบมอยู่ แต่แผลเริ่มแห้งแล้ว"/>
  </head>
  <body>
    <article>
      <h1>อัพเดท'เมฆ'ตุ่มน้ำพองกำเริบ พบหมอดีขึ้นแผลเริ่มแห้ง</h1>
      <address>
        <time datetime="2019-11-09T09:57:00+00:00">09 Nov 2019, 09:57</time>
      </address>
      <p>
        <b>เดลินิวส์ออนไลน์ ต่อสายตรงถึง เมฆ-วินัย อัพเดทอาการตุ่มน้ำพองกำเริบ ด้านเจ้าตัวอัพเดทอาการยังระบมอยู่ แต่แผลเริ่มแห้งแล้ว</b>
      </p>
      <p>ยังคงเป็นประเด็นที่ชาวเน็ตสนใจอย่างมากขณะนี้ สำหรับกรณีที่อดีตพระเอกดัง <b>เมฆ-วินัย ไกรบุตร </b>ป่วยเป็นโรคหายาก <i>"โรคตุ่มน้ำพอง" </i>โดยมีอาการตุ่มขึ้นทั่วทั้งตัว ตั้งแต่ช่วงกลางปีที่ผ่านมา เมฆต้องใช้เวลารักษาตัวอยู่ที่โรงพยาบาลเป็นเวลานานนับเดือนท่ามกลางการดูแลของภรรยาและกำลังใจจากลูกๆและเพื่อนๆ ตลอดจนแฟนคลับ จนอาการดีขึ้นตามลำดับและกลับมารักษาตัวต่อที่บ้าน จากนั้นล่าสุดหนุ่มเมฆได้ไลฟ์สดผ่านเฟซบุ๊กบอกว่าเพราะความประมาทเลยทำให้ตนมีตุ่มน้ำพองขึ้นที่ตัวอีกครั้ง ซึ่งทำให้แฟนๆเป็นห่วงอย่างมาก ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191109/news_dGtRHKvKVv171802_533.jpg?v=201911101012?v=2076"/>
      </figure>
      <figure>
        <img src="https://www.dailynews.co.th/admin/upload/20191109/news_hYZKEAJwiN171802_533.jpg?v=201911101012?v=2551"/>
      </figure>
      <p>ความคืบหน้าล่าสุดผู้สื่อข่าว <b>“เดลินิวส์ออนไลน์” </b>ได้ต่อสายตรงไปหาหนุ่มเมฆ ก็ได้รับการเปิดเผยว่า<b><i> </i></b>“ก่อนที่จะไป จ.กระบี่ หลังและแผลผมหายเกลี้ยงเลย ยังวิ่งได้หลายกิโลด้วย ซึ่งปกติผมจะอาบน้ำประปา น้ำสระ และน้ำทะเลได้ แต่วันที่ 29 พ.ย.เรากลับมาเป็นอีกก็เป็นทุกนิ้วเลย เว้นแต่หน้าอกไม่มีแค่นั้น ซึ่งตอนนี้ผมก็มีระบมที่แผล ก็ไปหาหมอที่โรงพยาบาลมาแล้ว หมอก็ดูแผลแล้วให้ยามากินเพิ่มแก้อักเสบ ไม่ต้องไปนอนโรงพยาบาลคือตอนนี้มันมีตุ่มขึ้นเล็กๆ แผลก็เริ่มแห้งและยุบแล้ว ซึ่งหมอจะนัดอีกทีวันที่ 19 พ.ย.นี้ จริงๆเรื่องนี้ไม่เกี่ยวกับหมอ มันเกี่ยวกับเรา เลยต้องระวังมากขึ้น แต่ครั้งนี้ผมเป็นไม่ได้หนักเหมือนครั้งแรก ยังเดินและกินได้ปกติ ผมเองก็ต้องขอบคุณแฟนๆทุกคนที่เป็นห่วงและส่งกำลังใจมาให้ด้วย ขอบคุณจริงๆครับ”</p>
      <figure>
        <img src="https://www.dailynews.co.th/admin/upload/20191109/news_hhgdyamaQP171803_533.jpg?v=201911101012?v=4651"/>
      </figure>
      <figure>
        <img src="https://www.dailynews.co.th/admin/upload/20191109/news_sCirIZGJWK171803_533.jpg?v=201911101012?v=5832"/>
      </figure>
      <figure>
        <img src="https://www.dailynews.co.th/admin/upload/20191109/news_rEbCPPCtNI171801_533.jpg?v=201911101012?v=6391"/>
      </figure>
      <figure>
        <iframe src="https://www.youtube.com/embed/RfAij_U4y_c" width="640" height="360" data-service="Youtube" scrolling="no"/>
      </figure>
      <p>ขอขอบคุณภาพประกอบจากเฟซบุ๊ก วินัย ไกรบุตร<br/><br/>ข่าวที่เกี่ยวข้อง<br/>'เมฆ-วินัย'โรคกำเริบหนัก! ยอมรับพลาดใช้ชีวิตประมาท</p>
      <figure>
        <a href="https://www.dailynews.co.th/entertainment/740704">
          <img src="https://www.dailynews.co.th/admin/upload/20191109/news_rCYNwrhwPn171802_533.jpg?v=201911101012?v=7914"/>
        </a>
      </figure>
      <p> </p>
    </article>
  </body>
</html>