<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/09/a-jovojerol-beszelt-nikolics-nemanja"/>
    <meta property="og:site_name" content="infostart"/>
    <meta property="article:published_time" content="2019-11-09T09:30:00+00:00"/>
    <meta property="og:title" content="A jövőjéről beszélt Nikolics Nemanja"/>
    <meta property="og:description" content="Véget ért az amerikai időszak Nikolics Nemanja számára, a 27-szeres magyar válogatott focista motivációja azonban cseppet sem csökkent."/>
  </head>
  <body>
    <article>
      <h1>A jövőjéről beszélt Nikolics Nemanja</h1>
      <address><time datetime="2019-11-09T09:30:00+00:00">09 Nov 2019, 09:30</time> by <a rel="author">Infostart</a></address>
      <h3>Véget ért az amerikai időszak Nikolics Nemanja számára, a 27-szeres magyar válogatott focista motivációja azonban cseppet sem csökkent.</h3>
      <p>A csatárt december 31-ig köti szerződés a Chicago Fire csapatához, mivel azonban a gárda már nem érdekelt az észak-amerikai liga idei kiírásában, s a futballista nem hosszabbítja meg megállapodását, hazaköltözött családjával.</p>
      <p>"Nagyon szép időszakot töltöttem el az Egyesült Államokban, de a családommal közösen úgy döntöttem, életünknek ezt a fejezetét lezárjuk. Fantasztikus volt Amerikában élni, de azért honvágyunk is volt, így jó újra itthon lenni" – árulta el a Blikknek a 31 éves Nikolics, aki még nem tudja, Magyarországon vagy külföldön folytatja-e pályafutását. – Jelenleg még semmi biztosat nem tudok kijelenteni a jövőmmel kapcsolatban, de továbbra is motivált vagyok. Bárhol is folytatom, a legjobb tudásom szerint fogok teljesíteni".</p>
      <p>Igyekszik feltöltődni az elkövetkező hetekben, de a pihenés mellett a tréningekre is komoly hangsúlyt fektet, egyéni edzésterv alapján készül. Nikolics eddig minden élvonalbeli klubjával szerzett gólkirályi címet, legutóbb a Chicago Fire-rel 2017-ben.</p>
      <p>
        <i>Nyitókép: Koszticsák Szilárd</i>
      </p>
    </article>
  </body>
</html>