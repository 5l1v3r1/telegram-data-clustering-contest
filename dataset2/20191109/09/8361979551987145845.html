<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rozvedennya-v-zolotomu-shcho-skazav-gayday-novini-ukrajini-50052557.html"/>
    <meta property="og:site_name" content="НВ"/>
    <meta property="article:published_time" content="2019-11-09T09:36:00+00:00"/>
    <meta property="og:title" content="Новопризначений глава Луганської ОДА назвав ситуацію з добровольцями в Золотому «напівполітичною темою»"/>
    <meta property="og:description" content="Дії добровольців в Золотому на Донбасі не їх особисте бажання, а більше напівполітична тема, заявив глава Луганської ОДА Сергій Гайдай."/>
  </head>
  <body>
    <article>
      <h1>Новопризначений глава Луганської ОДА назвав ситуацію з добровольцями в Золотому «напівполітичною темою»</h1>
      <h2>Дії добровольців в Золотому на Донбасі не їх особисте бажання, а більше напівполітична тема, заявив глава Луганської ОДА Сергій Гайдай.</h2>
      <address>
        <time datetime="2019-11-09T09:36:00+00:00">09 Nov 2019, 09:36</time>
      </address>
      <p>«Я був присутній, коли президент там був. Тоді я був присутній, я нічого не говорив, тільки слухав, дивився на хлопців. Наскільки мені відомо, залишилося їх там трохи, буквально шість осіб. Настрій їх більш такий, знаєте, це не їх особисте бажання, це все ж така вже напівполітична тема. Тобто як керівництво сказало, так вони і (роблять — ред.)», — сказав він в інтерв'ю <a href="https://tsn.ua/ru/ukrayina/polupoliticheskaya-tema-glava-luganschiny-prokommentiroval-situaciyu-s-dobrovolcami-v-zolotom-1440462.html">ТСН</a>.</p>
      <p>Гайдай зазначив, що буде переконувати добровольців, що ніхто не здає позицію української армії.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/011/044/original/baea685c645b7205bc9925b9d05e3cbe.png?stamp=1&amp;q=85"/>
      </figure>
      <p>Марія Золкіна<br/>Розведення військ: як влада помиляється</p>
      <p>«Хоча з повагою до всіх ставимося, тому що всі ці хлопці воювали, вони дали можливість нам спокійно працювати. Можливо, просто від нестачі інформації або невеликого спотворення тієї інформації, вони трохи агресивно налаштовані. Я сподіваюся, що все-таки ми проведемо остаточно цю історію з розведенням і відкриттям самого КПВВ. І вони самі зможуть переконатися в тому, що все тихо, мирно, ми не здаємо ніяких територій, ніхто, як говорили, не вивішує російські прапори», — резюмував Гайдай.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил і засобів.</a></p>
      <p>1 листопада в Луганській області на ділянці № 2 в районі Золотого завершився етап <a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html">розведення сил і засобів з обох сторін</a>.</p>
      <p>Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення. Це супроводжувалося конфліктом добровольців з президентом Володимиром Зеленським.</p>
      <p>Читайте також:<br/><a href="https://nv.ua/ukr/ukraine/politics/zelenskiy-v-zolotomu-shcho-skazav-prezident-chogo-hochut-veterani-reakciya-merezhi-novini-ukrajini-50050144.html">&amp;nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу</a></p>
      <p>Однак 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a></p>
    </article>
  </body>
</html>