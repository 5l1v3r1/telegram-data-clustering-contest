<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231460/"/>
    <meta property="og:site_name" content="Українська правда"/>
    <meta property="article:published_time" content="2019-11-09T09:41:07+00:00"/>
    <meta property="og:title" content="Кличко про обвинувачення у держзраді: Не таємниця, що я заважаю"/>
    <meta property="og:description" content="Мер Києва Віталій Кличко заявив, що причиною обвинувачень на його адресу у державній зраді є політична боротьба."/>
  </head>
  <body>
    <article>
      <h1>Кличко про обвинувачення у держзраді: Не таємниця, що я заважаю</h1>
      <address>
        <time datetime="2019-11-09T09:41:07+00:00">09 Nov 2019, 09:41</time>
      </address>
      <p>Мер Києва Віталій Кличко заявив, що причиною обвинувачень на його адресу у <a href="https://www.pravda.com.ua/news/2019/11/7/7231231/">державній зраді</a> є політична боротьба.</p>
      <p><b>Джерело:</b> коментар Кличка журналістам під час Міжнародного економічного форуму 9 листопада, повідомляє "<a href="https://www.ukrinform.ua/rubric-polytics/2814919-klicko-rozpoviv-hto-i-comu-vede-proti-nogo-politicnu-borotbu.html">Укрінформ</a>"</p>
      <p><b>Пряма мова </b>Кличка: "Не таємниця, що Кличко заважає, не таємниця, що проти мене йде політична боротьба, не таємниця що мене звинувачують і кажуть, що Кличко містом не керує, розкрадання бюджету йде, багато різних спекуляцій".</p>
      <p>"Зараз якась людина звернулася до суду, змусила суд відкрити справу навіть про держзраду. Я можу сказати, будь ласка, я абсолютно відкритий, перевіряйте, якщо в когось є підозри".</p>
      <p><b>Деталі:</b> Кличко додав, що знає про те, що ведеться брудна кампанія і вона пов'язана тільки з боротьбою за владу.</p>
      <p>"Не таємниця, що сьогодні канал "1+1" став політичним інструментом в руках і хто за цим стоїться, за цим каналом, і хто <a href="https://www.pravda.com.ua/news/2019/09/16/7226454/">хоче стати мером</a> - також генеральний продюсер каналу "1+1". Нечесна боротьба, але я нічого не боюся, мені ховати нема чого", - заявив міський голова. </p>
      <related>
        <a href="https://www.pravda.com.ua/news/2019/11/7/7231231/"/>
        <a href="https://www.pravda.com.ua/news/2019/11/6/7231148/"/>
        <a href="https://www.pravda.com.ua/news/2019/11/6/7231138/"/>
      </related>
    </article>
  </body>
</html>