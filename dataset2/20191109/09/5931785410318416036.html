<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/vece-karijere-lilarda-i-rasela-bojan-bogdanovic-brzi-od-sirene-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T09:41:45+00:00"/>
    <meta property="og:title" content="Veče karijere Lilarda i Rasela, Bojan Bogdanović brži od sirene [VIDEO]"/>
    <meta property="og:description" content="Osim utakmica u kojima su nastupili srpski košarkaši odigrano je još sedam mečeva u NBA ligi. Juta je do pobede protiv Milvokija došla košem Bojana Bogdanovića uz zvuk sirene, čime je kompletirao učinak od 33 poena i 5 skokova. Pratio ga je Konli sa 20, Mičel je ubacio 19, a sa druge strane Adetokumbo je […]"/>
  </head>
  <body>
    <article>
      <h1>Veče karijere Lilarda i Rasela, Bojan Bogdanović brži od sirene [VIDEO]</h1>
      <address><time datetime="2019-11-09T09:41:45+00:00">09 Nov 2019, 09:41</time> by <a rel="author">Zile</a></address>
      <p>Osim utakmica u kojima su nastupili srpski košarkaši odigrano je još sedam mečeva u <a href="https://www.sportskacentrala.com/tag/nba/">NBA</a> ligi.</p>
      <p>Juta je do pobede protiv Milvokija došla košem Bojana Bogdanovića uz zvuk sirene, čime je kompletirao učinak od 33 poena i 5 skokova. Pratio ga je Konli sa 20, Mičel je ubacio 19, a sa druge strane Adetokumbo je bio najefikasniji sa 30 poena i 13 skokova, Midlton je dodao 26, a Bledso 22 poena.</p>
      <figure>
        <iframe src="https://www.youtube.com/embed/zAYa4Hva168" width="560" height="315" data-service="Youtube" scrolling="no"/>
      </figure>
      <p>Minesota je nakon produžetka savladala Golden Stejt i pokvarila veče D’Anđelu Raselu koji je ostvario učinak karijere – 52 poena, 9 skokova, 5 asistencija, 3 ukradene lopte i 2 blokade. Junak pobede Minesote bio je Vigins koji je postigao 40 poena, uključujući i koš za produžetak, dok je Tauns postigao 20 poena uz 14 skokova.</p>
      <figure>
        <iframe src="https://www.youtube.com/embed/7cLiy3vlWSg" width="560" height="315" data-service="Youtube" scrolling="no"/>
      </figure>
      <p>Indijana je savladala Detroit i prvi put u sezoni ima višee pobeda nego poraza. Sabonis, Voren i MekKonel postigli su po 17 poena kod Pejsersa, dok je u poraženom timu Kenard bio najbolji sa 29 poena.</p>
      <p>Klivlend je protiv Vašingtona prekinuo niz od tri poraza. Tompson je uz 21 poen imao i 12 skokova, Lav i Sekston su dodali po 16, a kod Vizardsa najefikasniji je bio Brajant sa 23 poena, Hačimura je ubacio 21 (10/13 šut iz igre), a Bil 20 poena.</p>
      <p>Toronto je bio ubedljiv na gostovanju kod Nju Orlians Pelikansa, a Paskal Siakam je izjednačio učinak karijere od 44 poena. Kod Reptorsa Anunobi je dodao 21 poen, a Pauvel je postigao 18. Sa druge strane najbolji je bio Ingram sa 27 poena.</p>
      <p>Portland je i treći put ove sezone poražen pred svojim navijačima, koji su imali priliku da dožive rekord karijere Demijena Lilarda. Lilard je postigao 60 poena (7/16 za tri, 12/19 za dva poena, 15/15 slobodna bacanja), ali su Netsi imali dvojicu veoma raspoloženih igrača. Dinvidi je bio najefikasniji sa 34 poena, dok je poen manje ubacio Kajri Irving.</p>
      <figure>
        <iframe src="https://www.youtube.com/embed/TLvsHPf3XuY" width="560" height="315" data-service="Youtube" scrolling="no"/>
      </figure>
      <p>Za razliku od Portlanda Lejkersi imaju maksimalan učinak pred svojim navijačima, a to su potvrdili i u meču sa Majamijem. Entoni Dejvis je imao učinak od 26 poena, 8 skokova i 7 asistencija, dok je samo poen manje ubacio LeBron Džejms. Kod Majamija Batler je postigao 22, a Goran Dragić 19 poena.</p>
      <p><b>Minesota – Golden Stejt 125:119</b> (110:110)<br/><b>Nju Orlians – Toronto 104:122</b><br/><b>Juta – Milvoki 103:100</b><br/><b>Vašington – Klivlend 100:113</b><br/><b>Indijana – Detroit 112:106</b><br/><b>Portland – Bruklin 115:119</b><br/><b>LA Lejkers – Majami 95:80</b></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/jokic-za-pobedu-sekund-pre-kraja-bogdanovic-i-bjelica-sipali-trojke-video/"/>
        <a href="https://www.sportskacentrala.com/2019/11/06/nba-top-5-kad-sparsi-upadnu-u-jangovu-vrtesku-video/"/>
        <a href="https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/"/>
        <a href="https://www.sportskacentrala.com/2019/11/04/nba-top-10-vetrenjaca-dearona-foksa-pa-svi-ostali-video/"/>
        <a href="https://www.sportskacentrala.com/2019/11/04/druga-pobeda-sakramenta-marjanovic-dokazao-da-zasluzuje-sansu/"/>
        <a href="https://www.sportskacentrala.com/2019/11/01/duga-pauza-za-karija/"/>
        <a href="https://www.sportskacentrala.com/2019/10/31/tuca-embida-i-taunsa-minesoti-se-ne-dopada-jedna-sudijska-procena/"/>
        <a href="https://www.sportskacentrala.com/2019/10/29/dve-bogdanove-majstorije-u-top-10-nba-video/"/>
        <a href="https://www.sportskacentrala.com/2019/10/29/denver-slavio-u-sakramentu-od-srba-samo-bjelica-dvocifren/"/>
      </related>
    </article>
  </body>
</html>