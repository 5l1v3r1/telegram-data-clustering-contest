<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-borzhnykam-za-komunalku-zagrozhuye-aresht-majna-i-zaborona-vyyizdu-za-kordon/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T09:08:53+00:00"/>
    <meta property="og:title" content="Боржникам за комуналку загрожує арешт майна і заборона виїзду за кордон"/>
    <meta property="og:description" content="Згідно з рішенням суду боржника за комунальні послуги можуть заборонити виїзд за кордон або заарештувати майно."/>
  </head>
  <body>
    <article>
      <h1>Боржникам за комуналку загрожує арешт майна і заборона виїзду за кордон</h1>
      <address>
        <time datetime="2019-11-09T09:08:53+00:00">09 Nov 2019, 09:08</time>
      </address>
      <p>Згідно з рішенням суду боржника за комунальні послуги можуть заборонити виїзд за кордон або заарештувати майно.</p>
      <p>Гендиректор Центру комунального сервісу Андрій Щербина повідомив, що за рішенням суду на боржника за комунальні послуги можуть бути накладені санкції. Це може бути заборона виїзду за кордон або арешт рухомого і нерухомого майна.</p>
      <blockquote>– Якщо боржник не реагує на повідомлення, накопичує борги, не звертається за допомогою, справу можуть передати до суду. За рішенням суду на боржника накладають санкції – від заборони виїзду за кордон до арешту рухомого і нерухомого майна, – сказав він.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191029-zaborgovanist-za-komunalku-yak-diznatysya-ta-shho-robyty/">Заборгованість за комуналку: як дізнатися та що робити</a>
      </p>
      <p>За словами Щербини, зараз рівень розрахунку за спожиті послуги становить 80%. При цьому орієнтовно 5% споживачів не розраховуються за спожите взагалі, і на них припадає 60% суми заборгованості киян. За деякими особовими рахунками борги сягають сотень тисяч гривень.</p>
      <p>Щербина зазначив, що люди із заборгованістю можуть оформити розстрочку.</p>
      <blockquote>– Щоб врегулювати питання заборгованості шляхом укладення договорів розстрочення, достатньо звернутися в найближчий Центр комунального сервісу з необхідними документами і вибрати оптимальний термін для погашення боргу, – сказав він.</blockquote>
      <p>Раніше Факти ICTV писали про те, <a href="https://fakty.com.ua/ua/ukraine/20190910-yak-legko-ekonomyty-na-komunaltsi-u-kvartyri-prosti-pravyla-dlya-kozhnogo/">як легко економити на комуналці у квартирі</a>.</p>
    </article>
  </body>
</html>