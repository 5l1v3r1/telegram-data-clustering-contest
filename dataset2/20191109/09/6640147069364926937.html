<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-confronto-ps4-e-pro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T09:22:00+00:00"/>
    <meta property="og:title" content="Death Stranding, Digital Foundry confronta PlayStation 4 standard e Pro"/>
    <meta property="og:description" content="Death Stranding è quasi identico su PlayStation 4 standard e Pro secondo Digital Foundry: il gioco funziona a 30 fps e l'unica differenza è la risoluzione."/>
  </head>
  <body>
    <article>
      <h1>Death Stranding, Digital Foundry confronta PlayStation 4 standard e Pro</h1>
      <address><time datetime="2019-11-09T09:22:00+00:00">09 Nov 2019, 09:22</time> by <a rel="author">Luca Salerno</a></address>
      <p>Una sostanziale <b>parità tra PlayStation 4 e PlayStation 4 Pro</b>: è questo il verdetto di <b>Digital Foundry</b> sul funzionamento di Death Stranding per quanto riguarda le due versioni della console Sony. Sotto l’aspetto tecnico il gioco dello studio Kojima Productions viene definito senza mezzi termini <b>un parametro di riferimento</b> per l’attuale generazione di console.</p>
      <p>La principale e più ovvia differenza tra le due console è la <b>risoluzione</b>: sulla PlayStation 4 Death Stranding funziona a 1080p, mentre sulla PlayStation 4Pro a 2160p in checkerboarding. Su entrambe <b>il framerate si mantiene sui 30 fps</b> stabili grazie anche alla patch 1.04 che ha corretto alcuni leggeri cali registrati sulla Pro. In casi estremamente rari, sottolinea Digital Foundry, la PlayStation 4 standard sarebbe addirittura riuscita <b>a superare la Pro</b> in quanto a prestazioni. In termini di grafica <b>alcune incertezze tecniche</b> sono state riscontrate sopratutto durante i filmati in tempo reale, mentre la performance in-game si è rivelata <b>estremamente costante</b> con oscillazioni rispetto al framerate di riferimento molto rare.</p>
      <figure>
        <iframe src="https://www.youtube.com/embed/UVixXPGdeVI" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/death-stranding-guida-61457.768x432.jpg"/>
        </figure>
        <figure>
          <img src="https://www.tomshw.it/images/images/2019/11/death-stranding-guida-61454.768x432.jpg"/>
        </figure>
        <figure>
          <img src="https://www.tomshw.it/images/images/2019/11/death-stranding-guida-61434.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/destiny-2-bungie-valutando-cross-play/">Destiny 2, Bungie sta valutando di introdurre il cross play</a></p>
      <p>Se è vero che qualche leggero calo nelle prestazioni è presente anche su PlayStation 4 Pro, Digital Foundry spiega che impostando la risoluzione di Death Stranding <b>a 1080p tutti i problemi rilevati scompaiono</b>. È quanto accade, ad esempio, anche in <b>Horizon Zero Dawn</b> che ha lo stesso motore grafico, ovvero il Decima Engine. Se nel gioco di Guerrilla Games questa opzione era presente direttamente dal menu delle opzioni, in Death Stranding <b>funziona automaticamente</b> a secondo della risoluzione.</p>
      <p>Digital Foundry ha anche effettuato <b>un confronto tra la versione definitiva e i primi trailer</b> di Death Stranding risalenti al 2016. Le scene sono quasi identiche in quanto ad animazioni e telecamera e per questo Digital Foundry ipotizza che Decima Engine potesse già essere stato usato per realizzare i teaser. Infine, sarà sicuramente interessante vedere in che modo la versione PC di Death Stranding <b>riuscirà a raggiungere i 60 fps</b>: quali saranno i compromessi grafici necessari e che tipo di porting verrà realizzato.</p>
      <blockquote>Death Stranding uscirà per PC la prossima estate e si può già preacquistare anche su Steam <a href="https://toms.it/0dOEb">nella pagina ufficiale del Negozio</a>.</blockquote>
    </article>
  </body>
</html>