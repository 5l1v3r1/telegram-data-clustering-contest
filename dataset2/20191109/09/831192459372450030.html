<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/dyskoles-ores-gia-vasili-chalakatevaki-i-machi-toy-ithopoioy-me-2-karkinoys/"/>
    <meta property="og:site_name" content="europost.gr"/>
    <meta property="article:published_time" content="2019-11-09T09:15:36+00:00"/>
    <meta property="og:title" content="Δύσκολες ώρες για Βασίλη Χαλακατεβάκη: Η μάχη του ηθοποιού με 2 καρκίνους!"/>
    <meta property="og:description" content="Για την πολύ σοβαρή περιπέτεια της υγεία του και όχι μόνο, μίλησε ο Βασίλης Χαλακατεβάκης, σε συνέντευξη που παραχώρησε στην πρωινή εκπομπή του ANT1. Ο Βασίλης Χαλακατεβάκης, αναφέρθηκε στην επιστροφή του «Καφέ της Χαράς», ενώ δεν"/>
  </head>
  <body>
    <article>
      <h1>Δύσκολες ώρες για Βασίλη Χαλακατεβάκη: Η μάχη του ηθοποιού με 2 καρκίνους!</h1>
      <address>
        <time datetime="2019-11-09T09:15:36+00:00">09 Nov 2019, 09:15</time>
      </address>
      <p>Για την πολύ σοβαρή περιπέτεια της υγεία του και όχι μόνο, μίλησε ο Βασίλης Χαλακατεβάκης, σε συνέντευξη που παραχώρησε στην πρωινή εκπομπή του ANT1.</p>
      <p>Ο Βασίλης Χαλακατεβάκης, αναφέρθηκε στην επιστροφή του «Καφέ της Χαράς», ενώ δεν παρέλειψε να μνημονεύσει και την περίοδο που παιζόντουσαν οι «Απαράδεκτοι».</p>
      <p>«Επιστρέφω στο Καφέ της Χαράς, γνωστός ως Πουλόπουλος, που θα το κάνουμε με πολύ χαρά. Στην αρχή όταν με ενημέρωσε ο Χάρης Ρώμας, νόμιζα ότι μου έκανε πλάκα, μετά άρχισαν να βγαίνουν φήμες, ωστόσο έλεγα ότι θα είναι αρβύλα.</p>
      <p>Το συναίσθημα είναι λες και πήγαμε στα σπίτια μας. Λείπαμε για λίγο και τώρα γυρίσαμε πίσω», ήταν τα λόγια του για τη σειρά που επιστρέφει.</p>
      <p>Όσον αφορά τους Απαράδεκτους, τόνισε: «Στους Απαράδεκτους μπήκαμε με μία άγνοια κινδύνου. Μπήκαμε και δεν ξέραμε τι θα μας συμβεί.</p>
      <p>Όταν μετά από λίγο καιρό άρχισαν να γίνονται τεράστια νούμερα και ο κόσμος να τρακάρει γιατί μας έβλεπε στο δρόμο, ακόμα και με εμένα, που δεν ήμουν και από τους βασικούς».</p>
      <p>Όσον αφορά πολύ σοβαρό πρόβλημα υγείας που αντιμετώπισε ο Βασίλης Χαλακατεβάκης ανέφερε:</p>
      <p>«Τα δύσκολα πλέον περάσανε. Όλοι οι άνθρωποι έχουν δύσκολα. Πέρασα δύο καρκίνους, έναν στο παχύ έντερο και έναν με μετάσταση στον πνεύμονα το 2009/10 έγινε αυτό και έπαιζα χωρίς μία αίσθηση λόγω των χημειοθεραπειών.</p>
      <p>Αυτά δεν πρέπει να κρύβονται και καλό είναι οι άνθρωποι να γνωρίζουν ότι αυτά τα πράγματα αντιμετωπίζονται».</p>
      <h3>Σχετικά</h3>
    </article>
  </body>
</html>