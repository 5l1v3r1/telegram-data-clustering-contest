<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-bilya-shulyavskogo-mostu-v-kyyevi-vyyavyly-ponad-100-snaryadiv-chasiv-drugoyi-svitovoyi-vijny/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T09:42:13+00:00"/>
    <meta property="og:title" content="Біля Шулявського мосту в Києві виявили понад 100 снарядів часів Другої світової війни"/>
    <meta property="og:description" content="Комунальники знайшли склад боєприпасів часів Другої світової війни поблизу Шулявського мосту в Києві."/>
  </head>
  <body>
    <article>
      <h1>Біля Шулявського мосту в Києві виявили понад 100 снарядів часів Другої світової війни</h1>
      <address>
        <time datetime="2019-11-09T09:42:13+00:00">09 Nov 2019, 09:42</time>
      </address>
      <p>Комунальники знайшли склад боєприпасів часів Другої світової війни поблизу Шулявського мосту в Києві.</p>
      <p>Увечері 8 листопада під час заміни інженерних мереж поблизу Шулявського мосту в Києві було виявлено склад боєприпасів часів Другої світової війни.</p>
      <p>За словами заступника голови КМДА Петра Пантелєєва, на місце виявлення боєприпасів відразу викликали піротехніків Мобільного рятувального центру швидкого реагування Держслужби України з надзвичайних ситуацій.</p>
      <p><b>Читайте:</b> <a href="https://fakty.com.ua/ua/proisshestvija/20190218-u-kyyivskomu-ozeri-znajshly-minu-chasiv-drugoyi-svitovoyi-vijny/">У київському озері знайшли міну часів Другої світової війни</a></p>
      <p>Роботи з вилучення боєприпасів тривали до 3.40 9 листопада. Піротехніки вилучили 108 артилерійських снарядів.</p>
      <blockquote>– Загалом піротехніки виявили та вилучили артснаряд калібру 152 – 47 одиниць, АС-122 – 35 одиниць, АС-105 – 8 одиниць, АС-76 – 18 одиниць, 3 мінометні міни 82мм та 1 граната М-16 часів Другої світової війни, – йдеться в повідомленні.</blockquote>
      <p>Боєприпаси вже вивезені на полігон для знешкодження в установленому порядку, а комунальники продовжили роботи по заміні інженерних мереж.</p>
      <p>Нагадаємо, в листопаді минулого року в парку Олександрія (Київська область) <a href="https://fakty.com.ua/ua/ukraine/20181113-ponad-1-5-tony-u-bilij-tserkvi-znajshly-bomby-chasiv-drugoyi-svitovoyi/">рятувальники знайшли 3 авіабомби</a>, які перебували там з часів Другої світової війни.</p>
    </article>
  </body>
</html>