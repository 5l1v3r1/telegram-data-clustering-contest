<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/09/news/luca-gianmarco-onestini-grande-fratello-vip-grand-hermano-spagna-attaccato-adara-ivana-icardi-jorge-javier-video-1237809/"/>
    <meta property="og:site_name" content="Il Tempo"/>
    <meta property="article:published_time" content="2019-11-09T09:30:27+00:00"/>
    <meta property="og:title" content="Grande Fratello Vip, la furia di Luca Onestini"/>
    <meta property="og:description" content="Luca Onestini hermano furioso al Grande Fratello Vip spagnolo. Come racconta il sito &amp;ldquo;Bitchyf.it&amp;rdquo;, Gianmarco Onestini, concorrente del reality show &amp;egrave; stato eliminato nel corso dell&amp;"/>
  </head>
  <body>
    <article>
      <h6 class="kicker">SPAGNA IN RIVOLTA</h6>
      <h1>Grande Fratello Vip, la furia di Luca Onestini</h1>
      <address><time datetime="2019-11-09T09:30:27+00:00">09 Nov 2019, 09:30</time> by <a rel="author">Giada Oricchio</a></address>
      <p>Luca Onestini hermano furioso al Grande Fratello Vip spagnolo. Come racconta il sito “Bitchyf.it”, Gianmarco Onestini, concorrente del reality show è stato eliminato nel corso dell’ultima puntata, ma il suo comportamento non è piaciuto in Spagna e una volta in studio è scoppiato a piangere. Il piccolo Onestini nella casa del Grand Hermano Vip si è avvicinato molto ad Adara, fidanzata e madre di un bambino, replicando l’atteggiamento complice che aveva avuto anche con Ivana Icardi al GF di Barbara d’Urso (non a caso la sorella di Mauro Icardi lo ha attaccato sui social, <i>nda</i>).</p>
      <p>Il pubblico spagnolo e il compagno di Adara non hanno gradito quel feeling e una volta in studio Gianmarco è stato messo sulla graticola dal conduttore Jorge Javier e dalla madre della ragazza che a un certo punto ha chiesto: “Sei innamorato di mia figlia? Per favore dì la verità”. Rosso in viso e imbarazzato, Onestini jr. ha ceduto: “Sì”. E’ a questo punto che Luca si è alzato ed è corso ad abbracciare il fratello rimproverando aspramente il programma e dando vita a uno show fuori programma: “Scusatemi, ma non siete carini con lui. L’avete costretto, è mio fratello e io non lo posso vedere così. Non me lo potete trattare così. Si vedeva, era chiaro che gli piaceva, ma dovete avere rispetto di lui. Non vedete come sta? Porca pu**ana. Vi ha detto che gli piace e cosa deve fare? E quindi? Chiedo di rispettare mio fratello se permettete. Ti ascolto, ma voi rispettate mio fratello. Dovete finirla, sembra un interrogatorio di Polizia”, il conduttore ha replicato: “Questo programma ha trattato questa relazione con un rispetto estremo” e ancora: “Se continui ti faccio allontanare”, ma Luca Onestini ha ribattuto :”E io me ne vado con mio fratello!”. </p>
      <figure>
        <embed-post data-src="https://www.instagram.com/p/B4lnuuFodcE" data-service="Instagram"/>
      </figure>
      <related>
        <h4>Articoli Correlati</h4>
        <a href="https://www.iltempo.it/gossip/2019/09/12/news/luca-onestini-ivana-mrazova-verita-amore-malattia-intervento-day-hospital-praga-haters-web--1208241/"/>
        <a href="https://www.iltempo.it/gossip/2019/08/24/news/luca-onestini-e-ivana-instagram-lettera-1200885/"/>
        <a href="https://www.iltempo.it/gossip/2019/08/18/news/luca-onestini-ivana-mrazova-instagram-ultime-notizie-1198713/"/>
      </related>
    </article>
  </body>
</html>