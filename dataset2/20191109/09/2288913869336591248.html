<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191109_04708798"/>
    <meta property="og:site_name" content="De Standaard"/>
    <meta property="article:published_time" content="2019-11-09T09:24:00+00:00"/>
    <meta property="og:title" content="Greta Thunberg wordt een muurschilderij"/>
    <meta property="og:description" content="Klimaatactiviste Greta Thunberg verschijnt reuzegroot op een muur in San Franciso."/>
  </head>
  <body>
    <article>
      <h1>Greta Thunberg wordt een muurschilderij</h1>
      <address>
        <time datetime="2019-11-09T09:24:00+00:00">09 Nov 2019, 09:24</time>
      </address>
      <p>
        <b>Klimaatactiviste Greta Thunberg verschijnt reuzegroot op een muur in San Franciso.</b>
      </p>
      <p>San Francisco aan de westkust van de VS noemt zichzelf erg eco-bewust. Om dat te onderlijnen mag de Argentijn Andres Petreselli (artiestennaam Cobre) een metershoge versie van klimaatactiviste laten neerkijken op de stad. Thunberg gaat de inwoners van San Francisco eraan herinneren dat ze de planeet en het klimaat moeten respecteren, zegt het stadsbestuur.</p>
      <p>De muurschildering is te bewonderen dichtbij het centrale Union Square.</p>
      <p>In een interview met een lokale krant drukte de kunstenaar zijn bewondering voor de jonge Thunberg uit. ‘Zij is geweldig. Ze weet dat ze doet. Ik hoop dat we met dit schilderij de mensen ervan overtuigen om zorgzaam om te springen met de planeet.’</p>
      <p>Zelf zegt hij dat hij voor het werk enkel weggegooide, haast lege verfbussen gebruikt. 133 stuks of meer.</p>
      <p>Eerder werd Thunberg ook al eens 15 meter groot afgebeeld door een straatkunstenaar in <a href="https://www.livekindly.co/15-metre-greta-thunberg-mural-bristol/">Bristol</a>.</p>
    </article>
  </body>
</html>