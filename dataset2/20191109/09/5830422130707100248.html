<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140493/%D8%B3%D8%A7%DB%8C%D9%BE%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D8%AA%D9%88%D8%B6%DB%8C%D8%AD-%D8%AF%D8%A7%D8%AF-%D9%88-%D8%B5%D9%81-%D8%AE%D8%B1%DB%8C%D8%AF-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-09T09:03:00+00:00"/>
    <meta property="og:title" content="سایپا درباره افزایش سرمایه از تجدید ارزیابی توضیح داد و صف خرید شد"/>
    <meta property="og:description" content="شرکت سایپا در مورد برنامه افزایش سرمایه از محل تجدید ارزیابی دارایی ها طی سال جاری ، دست به شفاف سازی زد و با افزایش و 5 درصدی قیمت سهم و صف خرید روبرو شد."/>
  </head>
  <body>
    <article>
      <h1>سایپا درباره افزایش سرمایه از تجدید ارزیابی توضیح داد و صف خرید شد</h1>
      <address>
        <time datetime="2019-11-09T09:03:00+00:00">09 Nov 2019, 09:03</time>
      </address>
      <p>
        <i>شرکت سایپا در مورد برنامه افزایش سرمایه از محل تجدید ارزیابی دارایی ها طی سال جاری ، دست به شفاف سازی زد و با افزایش و 5 درصدی قیمت سهم و صف خرید روبرو شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت سایپا که طی روزهای اخیر با رشد قیمت سهام روبرو شده براساس آئین نامه اجرایی تبصره یک ماده 149 اصلاحی قانون مالیات های مستقیم و به استناد ماده 14 حداکثر استفاده از توان تولیدی و خدماتی و حمایت از کالای ایرانی و همچنین مصوبه هیات مدیره اعلام کرد: در نظر دارد نسبت به افزایش سرمایه از محل تجدید ارزیابی دارایی ها شامل زمین ، ساختمان و سرمایه گذاری های بلند مدت اقدام کند.</p>
      <p>در حال حاضر مکاتبات لازم با کانون کارشناسان رسمی دادگستری استان تهران صورت پذیرفته و به محض اخذ مجوزهای لازم از مراجع قانونی مراحل اجرایی این امر کلید خواهد خورد. این شرکت تمامی تلاش برای ثبت آن در سال 98 را مبذول خواهد داشت . بدیهی است در صورت وقوع هرگونه رویداد با اهمیت، مراتب طبق مفاد ماده 13 دستورالعمل اجرایی افشای اطلاعات شرکت های ثبت شده نزد سازمان افشا می شود.</p>
      <p>براساس این گزارش، اعلام توضیحات "خساپا" منجر به رشد 5 درصدی هر سهم این شرکت و و صف خرید در اول وقت معاملات امروز شد.</p>
      <p>انتهای پیام</p>
    </article>
  </body>
</html>