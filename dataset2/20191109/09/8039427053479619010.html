<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950494"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T09:08:03+00:00"/>
    <meta property="og:title" content="కాణిపాకం,తలకోన ట్రస్టుబోర్డుల రద్దు"/>
    <meta property="og:description" content="ADVT"/>
  </head>
  <body>
    <article>
      <h1>కాణిపాకం,తలకోన ట్రస్టుబోర్డుల రద్దు</h1>
      <address>
        <time datetime="2019-11-09T09:08:03+00:00">09 Nov 2019, 09:08</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>తిరుపతి : కాణిపాక వరసిద్ధి వినాయక స్వామి ఆలయం సహా జిల్లాలోని పలు ఆలయాల ట్రస్టు బోర్డులు రద్దయ్యాయి. వైసీపీ ప్రభుత్వం అన్ని నామినేటెడ్‌ పోస్టుల్లోనూ ఎస్సీ, ఎస్టీ, బీసీ వర్గాలకు, మహిళలకు 50 శాతం కేటాయించాలంటూ కొత్తగా విధాన నిర్ణయం తీసుకున్న సంగతి తెలిసిందే. దాన్ని అమల్లోకి తెచ్చేందుకు ఉత్తర్వులు కూడా జారీ చేసింది. దేవదాయ శాఖకు సంబంధించి ఆలయాల పాలకమండళ్ళ కూ ఈ విధానం వర్తింపజేస్తూ హిందూ దేవాదాయ చట్టాన్ని సవరించింది. జీవో ఎంఎస్‌ నంబరు 378 పేరిట ఆగస్టులో విడుదల చేసిన సంబంధిత జీవో అదే నెల 22వ తేదీ నుంచీ అమల్లోకి వస్తుందని ప్రభుత్వం పేర్కొంది. అయితే అప్పటికే పలు ఆలయాలకు ప్రభుత్వం పాలకమండళ్ళను నియమించింది.</p>
      <p> వాటిలో కాణిపాక వరసిద్ధి వినాయక దేవస్థానం సహా తలకోన సిద్ధేశ్వరాలయం, సురుటుపల్లె పల్లికొండేశ్వరాలయం, నగరి దేశమ్మ ఆలయం, కుప్పంలోని శ్రీ ప్రసన్న తిరుపతి గంగమ్మ ఆలయాల పాలకమం డళ్ళు వున్నాయి. కొత్తగా అమల్లోకి వచ్చిన ఉత్తర్వుల ప్రకారం పాలకమండళ్ళలో ఎక్స్‌ అఫిషియో సభ్యులను మినహాయించి మిగిలిన నామినేటెడ్‌ సభ్యుల్లో ఎస్సీ, ఎస్టీ, బీసీలు యాభై శాతం మంది వుండాల్సి వుంది. అదే విధంగా మొత్తం సభ్యుల్లో సగం మంది మహిళా సభ్యులుండాలి. ఈ నిష్పత్తిలో కొత్తగా పాలకమండళ్ళను నియమించాల్సి వున్నందున ఈ ఐదు ఆలయ పాలకమండళ్ళనూ ప్రభుత్వం రద్దు చేసింది. వీటిలో కాణిపాకం ట్రస్టుబోర్డును బుధవారమే రద్దు చేయగా మిగిలిన నాలుగింటినీ గురువారం రద్దు చేసింది. కాగా కాణిపాకం మినహా మిగిలిన నాలుగు ఆలయాలకూ రద్దయిన కమిటీల స్థానంలో కొత్త కమిటీల ఏర్పాటుకు ప్రభుత్వం ఆదేశాలు జారీ చేసింది.</p>
    </article>
  </body>
</html>