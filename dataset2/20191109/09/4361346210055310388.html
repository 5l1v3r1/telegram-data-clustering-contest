<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/misurak-tunde-a-kislanyom-kegyeiert-harcolok/186234"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T09:30:00+00:00"/>
    <meta property="og:title" content="Misurák Tünde: a kislányom kegyeiért harcolok"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Misurák Tünde: a kislányom kegyeiért harcolok</mark>
      </h1>
      <address><time datetime="2019-11-09T09:30:00+00:00">09 Nov 2019, 09:30</time> by <a rel="author">K. K.</a></address>
      <p>Nincs könnyű dolga Misurák Tündének. A Sztárban sztár leszek! versenyzőjének há­rom és fél éves kislánya ugyanis nem édesanyjának, hanem egy másik versenyzőnek drukkol. A kis Sarolta teljesen odáig van Molnár Daniért, az átalakuló show egyik versenyzőjéért, habár édesanyja, Misurák Tünde produkcióit is szereti.</p>
      <figure>
        <img src="http://media.borsonline.hu/cikk/20/191802/big-lead/650x360/2018497_received-501974647026157.jpg"/>
      </figure>
      <p>– Saci már a kezdetektől fogva kedveli Danit, ám amikor Soltész Rezső bőrébe bújt, akkor végérvényesen belopta magát a szívébe. Azóta is gyakran énekli otthon a Szóljon hangosan az ének című dalt – kezdi lapunknak mosolyogva az édesanya, aki férjével nagy összetartásban nevelik a kislányukat.</p>
      <p>– A műsor és a próbák miatt sajnos kevesebb időt tudok Sacival tölteni, de a fürdetésre és az esti meseolvasásra igyekszem mindig hazaérni. A családunk egyébként mindenben a segítségünkre van a két nővérem, és a kislányom keresztanyja is gyakran vigyáz rá a távollétünkben, s otthon, a tévé előtt drukkol nekem. Vagyis inkább Daninak… – fűzi hozzá nevetve Tünde, aki mindent megtesz, hogy a mesterek, s a nézők mellett kislánya kegyeit is elnyerje.</p>
      <p>– Most vasárnap Katy Perry bőrébe fogok bújni, s egy színes mesevilágot fogunk megeleveníteni. Mindent megteszek azért, hogy jól teljesítsek, és a maximumot nyújtsam, hiszen múlt héten közel kerültem a kieséshez. Leg­inkább a kislányomnak szeretnék bizonyítani, és remélem, hogy ezúttal én leszek nála a befutó!</p>
    </article>
  </body>
</html>