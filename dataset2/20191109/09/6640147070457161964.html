<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/destiny-2-bungie-valutando-cross-play/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T09:40:00+00:00"/>
    <meta property="og:title" content="Destiny 2, Bungie sta valutando di introdurre il cross play"/>
    <meta property="og:description" content="A quanto pare Bungie avrebbe seriamente preso in considerazione l'idea di introdurre il cross play all'interno di Destiny 2."/>
  </head>
  <body>
    <article>
      <h1>Destiny 2, Bungie sta valutando di introdurre il cross play</h1>
      <address><time datetime="2019-11-09T09:40:00+00:00">09 Nov 2019, 09:40</time> by <a rel="author">Giacomo Todeschini</a></address>
      <p>A quanto pare <b>Bungie</b> starebbe seriamente valutando di inserire all’interno di <b>Destiny 2</b> il cross play e di dare quindi la possibilità alle varie community del titolo, ora disperse tra le varie piattaforme in cui il gioco è disponibile, di poter giocare insieme.</p>
      <p>A svelare l’esistenza di tali pensieri è stato nientepopodimeno che<b> l’account Twitter ufficiale del titolo</b> che ha risposto decisamente chiaramente ad un utente che chiedeva informazioni su una possibile introduzione del cross play all’interno dell’opera.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe data-src="https://twitter.com/Bungie/status/1192517759336189952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/06/destiny-2-37988.768x432.jpg"/>
        </figure>
        <figure>
          <img src="https://www.tomshw.it/images/images/2019/06/destiny-2-37987.768x432.jpg"/>
        </figure>
        <figure>
          <img src="https://www.tomshw.it/images/images/2019/06/destiny-2-36590.768x432.jpg"/>
        </figure>
      </slideshow>
      <p><b>Bungie</b> ha infatti dichiarato:  “Il cross play è assolutamente qualcosa che siamo decisamente interessati ad esplorare nel futuro”. Niente di ufficiale quindi, e ovviamente niente date indicative per l’introduzione di tale meccanica, ma sembrerebbe proprio che anche<b> Destiny 2</b> prima o poi riceverà il tanto agognato cross play.</p>
      <p><b>Destiny 2</b> si è recentemente ingrandito con l’ottima espansione <b>Ombre del Profondo</b>. Come riporta anche la nostra recensione, che potete trovare comodamente <a href="https://www.tomshw.it/videogioco/destiny-2-ombre-dal-profondo-recensione/">qui</a>, un’esperienza decisamente valida seppur assolutamente migliorabile sotto diversi aspetti: “Ombre dal Profondo è un’espansione di più piccola scala e con un ruolo diverso rispetto a quello assunto da I Rinnegati, e nonostante faccia un abbondante riuso di vecchie zone della Luna e nemici da Destiny 1, ha messo in moto degli eventi che potrebbero avere una portata più significativa per il futuro del brand. Al momento però, a causa di una narrazione lacunosa e frettolosa, è davvero difficile dire se il grande racconto che <b>Bungie</b> vuole narrare beneficia della scelta di svilupparsi in un periodo di tempo più esteso o se invece ne è penalizzato.”</p>
      <p>Che ne pensate di questa notizia e della possibilità che il cross play arrivi all’interno di <b>Destiny 2</b>? Fareste grande uso di tale meccanica o la possibilità di giocare con altri giocatori non vi ispira invece più di tanto? Fateci sapere che ne pensate a riguardo direttamente nei commenti!</p>
      <blockquote>Cross play o meno Destiny 2 offre un’esperienza decisamente da provare: immergetevi nel titolo fin da ora comodamente <a href="https://toms.it/Na3GQ">a questo indirizzo.</a></blockquote>
    </article>
  </body>
</html>