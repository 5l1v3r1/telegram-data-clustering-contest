<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/danes-in-jutri-na-primorskem-jasno-v-ponedeljek-po"/>
    <meta property="og:site_name" content="Primorske novice"/>
    <meta property="article:published_time" content="2019-11-09T09:53:23+00:00"/>
    <meta property="og:title" content="Danes in jutri na Primorskem jasno, v ponedeljek ponovno dež"/>
    <meta property="og:description" content="Danes bo sprva oblačno, občasno bodo še krajevne padavine, popoldne se bo delno zjasnilo. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Danes in jutri na Primorskem jasno, v ponedeljek ponovno dež</h1>
      <address><time datetime="2019-11-09T09:53:23+00:00">09 Nov 2019, 09:53</time> by <a rel="author">STA</a></address>
      <p>
        <b>Danes bo sprva oblačno, občasno bodo še krajevne padavine, popoldne se bo delno zjasnilo. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje.</b>
      </p>
      <figure>
        <img src="https://static.primorske.si/foto/highres/gnweb/719012_251-piran.jpg"/>
        <figcaption>Danes in jutri bo na Primorskem posijalo nekaj sonca, v ponedeljek prihaja ponovno dež. Foto: Alenka Penjak</figcaption>
      </figure>
      <p><b>LJUBLJANA</b> &gt; Ponoči se bo v vzhodni polovici Slovenije pooblačilo, v krajih ob meji s Hrvaško bo možen rahel dež. Najnižje jutranje temperature bodo od 0 do 6, ob morju okoli 9 stopinj Celzija.</p>
      <p>V nedeljo bo na zahodu pretežno jasno. Drugod bo sprva oblačno ali megleno in večinoma suho, čez dan pa se bo delno zjasnilo. Najvišje dnevne temperature bodo od 7 do 11, na Primorskem do 15 stopinj Celzija.</p>
      <p>Obeti: V ponedeljek bo na vzhodu povečini sončno, drugod se bo pooblačilo. Zjutraj in deloma dopoldne po nižinah megla ali nizka oblačnost. Popoldne bo v zahodni polovici Slovenije začelo rahlo deževati. V torek bo oblačno. Sprva bo deževalo v zahodni polovici Slovenije, popoldne pa postopno tudi drugod.</p>
      <p>Vremenska slika: Nad severnim Sredozemljem je plitvo območje nizkega zračnega tlaka, ki se počasi polni. Vremenska fronta se pomika nad osrednji Balkan in vzhodno Evropo. K nam od jugozahoda doteka postopno bolj suh zrak.</p>
      <p>Napoved za sosednje pokrajine: Danes bodo padavine dopoldne povsod ponehale, čez dan bodo še posamezne plohe. Od zahoda se bo delno razjasnilo.</p>
      <p>V nedeljo bo v krajih vzhodno od nas oblačno, predvsem v notranjosti Hrvaške ter deloma na Madžarskem bo deževalo. Drugod bo suho, v krajih zahodno od nas povečini sončno.</p>
      <p>Biovreme: Dopoldne bo vremenska obremenitev slabela, popoldne bodo imeli manjše vremensko pogojene težave le najbolj občutljivi.</p>
    </article>
  </body>
</html>