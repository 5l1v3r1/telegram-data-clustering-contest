<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545747.html/%D8%A2%D8%BA%D8%A7%D8%B2-%D8%AE%D8%AF%D9%85%D8%AA-%D8%B1%D8%B3%D8%A7%D9%86%DB%8C-%D8%B3%D8%AA%D8%A7%D8%AF-%D8%A7%D8%AC%D8%B1%D8%A7%DB%8C%DB%8C-%D9%81%D8%B1%D9%85%D8%A7%D9%86-%D8%A7%D9%85%D8%A7%D9%85--%D8%B1%D9%87--%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86-%D8%B4%D9%85%D8%A7%D9%84-%D8%BA%D8%B1%D8%A8-%DA%A9%D8%B4%D9%88%D8%B1---%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D9%86%DB%8C%D8%B1%D9%88%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D8%A7%D8%B3%D8%AA%D8%A7%D9%86-%D9%87%D8%A7%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D9%88-%D8%A7%D8%B1%D8%AF%D8%A8%DB%8C%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T09:28:00+00:00"/>
    <meta property="og:title" content="آغاز خدمت‌رسانی ستاد اجرایی فرمان امام (ره) به زلزله‌زدگان شمال‌غرب کشور / آماده‌باش نیروهای جهادی استان‌های آذربایجان شرقی و اردبیل"/>
    <meta property="og:description" content="مدیرعامل بنیاد احسان ستاد اجرایی فرمان حضرت امام (ره) به تشریح خدمت‌رسانی این مجموعه به زلزله‌زدگان شمال‌غرب کشور پرداخت."/>
  </head>
  <body>
    <article>
      <h1>آغاز خدمت‌رسانی ستاد اجرایی فرمان امام (ره) به زلزله‌زدگان شمال‌غرب کشور / آماده‌باش نیروهای جهادی استان‌های آذربایجان شرقی و اردبیل</h1>
      <address>
        <time datetime="2019-11-09T09:28:00+00:00">09 Nov 2019, 09:28</time>
      </address>
      <p>مدیرعامل بنیاد احسان ستاد اجرایی فرمان حضرت امام (ره) به تشریح خدمت‌رسانی این مجموعه به زلزله‌زدگان شمال‌غرب کشور پرداخت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد ترکمانه مدیرعامل بنیاد احسان ستاد اجرایی فرمان حضرت امام (ره) درباره خدمت‌رسانی این مجموعه به زلزله‌زدگان شمال‌غرب کشور اظهار داشت: آماده‌باش تمامی نیروهای جهادی برای اعزام نیرو از استانهای معین انجام گرفته است.</p>
      <p>  وی با اشاره به اعزام گروه‌های ارزیاب از آذربایجان شرقی و اردبیل برای تخمین و ارزیابی شدت حادثه گفت: در همین ابتدا ۴۰۰ تخته پتو، ۱۰۰ چادر اسکان، بسته‌های غذایی یک هفته‌ای برای ۱۰۰ خانوار و لوازم اسکان اضطراری به مناطق زلزله‌زده ارسال شده است.   مدیرعامل بنیاد احسان با بیان اینکه آشپزخانه طبخ غذای گرم در محل وقوع زلزله (ترکمنچای) برپا شده است، تصریح کرد: در حال حاضر مسئولین قرارگاه‌های جهادی آذربایجان شرقی و اردبیل برای ارزیابی در منطقه حضور دارند و تا ساعاتی دیگر، گزارش را ارائه خواهند کرد.   ترکمانه با اشاره به اینکه انبار فوریت‌های امدادی به‌صورت اضطراری در اردبیل ایجاد شده است، خاطرنشان کرد: پیگیری لحظه‌ای در راستای برنامه‌ریزی مناسب و تصمیم‌گیری یکپارچه برای خدمت‌رسانی به زلزله‌زدگان توسط بنیاد احسان انجام می‌شود.   انتهای پیام/</p>
    </article>
  </body>
</html>