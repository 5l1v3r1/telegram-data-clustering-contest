<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fut-champions-cup-1-a-bucarest-parte-la-nuova-stagione-competitiva.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="FUT Champions Cup 1: A Bucarest parte la nuova Stagione Competitiva"/>
    <meta property="og:description" content="Da Venerdì 8 a Domenica 10 si disputerà presso Bucarest la prima FUT Champions Cup di FIFA20.. Tre mesi fa il player tedesco MoAubameyang alzò la coppa nella O2 Arena di Londra davanti a migliaia ..."/>
  </head>
  <body>
    <article>
      <h1>FUT Champions Cup 1: A Bucarest parte la nuova Stagione Competitiva</h1>
      <h2>Da Venerdì 8 a Domenica 10 si disputerà presso Bucarest la prima FUT Champions Cup di FIFA20.</h2>
      <address><time datetime="2019-11-09T00:00:00+00:00">09 Nov 2019</time> by <a rel="author" href="https://multiplayer.it/account/utente/1760412/fracic98/articoli/" target="_blank">Francesco Cicculli</a></address>
      <figure>
        <img src="https://multiplayer.net-cdn.it/thumbs/images/2019/11/07/catturaimf0_JPG_1400x0_q85.jpg"/>
      </figure>
      <p>Tre mesi fa il player tedesco <b>MoAubameyang</b> alzò la coppa nella O2 Arena di Londra davanti a migliaia di spettatori sia live che online. <br/>La scorsa stagione è stata fantastica con vari colpi di scena e tante emozioni che si sono svolte durante l'anno, grazie al programma competitivo di FIFA che prevede una serie di tornei a livello globale. Tanti giocatori hanno avuto la possibilità di dimostrare il proprio valore e hanno ottenuto contratti, denaro, fama e gloria soprattutto con le grandi prestazioni ottenute.<br/>Alla prima competizione dell'anno, molti saranno supportati dal proprio team e dal proprio coach, mentre altri dovranno farsi notare per ottenere supporto e soprattutto un contratto professionistico.<br/><br/><b>Alla FUT Champions Cup 1</b> parteciperanno 64 giocatori provenienti dalle qualifiche online, di cui 32 su console Xbox One e 32 su console PS4.<br/><b>Su Xbox</b>, tornerà l'inglese <b>Donovan Hunt</b> (nuovo giocatore dei Fnatic) che conquistò la prima FUT Champions Cup di sempre nel 2018 e bissò il successo vincendo anche la prima del 2019 proprio a Bucarest.<br/>Successivamente ottenne una serie di vittorie che lo qualificarono alla FIFA eWorld Cup 2019, dove però fece registrare una cattiva prestazione tramite l'uscita nella fase a gironi.<br/>Nella città rumena ha sempre vinto tutte le partite, ottenendo anche alcuni Licensed Qualifier Event. Dati questi precedenti la sua vittoria al primo evento è piuttosto scontata, ma non sarà solo.<br/>Infatti oltre al predestinato, ci saranno anche l'arabo <b>Msdossary</b>, il canadese GoalMachine, il francese Daxe e il tedesco DullenMike.<br/>Il nuovo player dei Roc Nation (agenzia di intrattenimento del rapper Jay-Z) e del Team Tundra eSports, si è classificato al secondo posto durante la fase finale della scorsa stagione, conquistando molte vittorie durante l'anno e piazzandosi in modo frequente nella Top di molti tornei globali.<br/>Da non dimenticare anche il titolo di campione del mondo ottenuto nella stagione 2018 contro il belga Stefano Pinna della console PS4.<br/>Il canadese <b>GoalMachine</b>, nuovo acquisto della Roma eSports, si è dimostrato negli ultimi anni un avversario molto temibile da tutti i punti di vista, classificandosi nella Top 8 mondiale durante l'ultima FIFA eWorld Cup. A differenza del giocatore arabo, non ha vinto nessun trofeo ma le buone prestazioni nei vari tornei stagionali ha vinto molte partite importanti anche contro giocatori molto più forti di lui.<br/>Il giocatore del PSG eSports, Lucas <b>Daxe</b> Cuillerier ha disputato molte coppe piazzandosi spesso tra i migliori 4. Da notare la vittoria della FIFA eNations Cup insieme al suo compagno di squadra Vitality Maestro, che sarà presente sulla console PS4. Tutto sommato sarà un player da tenere d'occhio soprattutto da parte delle nuove matricole che parteciperanno per la prima volta ad un torneo competitivo.<br/>Lo scorso anno, il tedesco <b>DullenMike</b> ha vinto la terza FUT Champions Cup della stagione conquistando anche il record del "più giovane player vincitore di un torneo competitivo di FIFA". Le sue performance gli hanno regalato anche la qualifica alla fase finale della FIFA eWorld Cup, in cui è stato eliminato durante la fase a giorni.<br/>Inoltre, bisognerà stare attenti anche alle prestazioni dello statunitense Joey Calabro dell'Ajax eSports, al brasiliano <b>Pedro Resende</b>, ai tedeschi <b>Megabit </b>e <b>Sakul</b> e al nuovo acquisto del Lilla eSports, il francese <b>Rayziaah</b>.<br/>Gli altri player qualificati sono poco conosciuti nella scena competitiva e appartengono sia a squadre interessanti come il Cruziero o il Borussia eSports che ad organizzazioni debuttanti nel mondo eSport di FIFA.<br/><br/>Su console PS4, il tedesco <b>MoAubameyang</b> sarà uno dei player più importanti del torneo. Dal campione del mondo in carica, ci si aspetta una grandissima prestazione: dovrà classificarsi almeno tra le prime 4 posizioni per confermarsi ai livelli alti del formato competitivo e conquistare i primi punti validi per la classifica delle Global Series.<br/>Con lui, ci sarà anche l'argentino <b>Nicolas Villalba</b> del Basilea eSports pronto a dimostrare la sua forza e le sue abilità al resto del mondo.<br/>Non poteva mancare il francese <b>MaestroSquad</b> del team Vitality, che la scorsa stagione ha vinto la FIFA eNations Cup con la sua Francia e si è classificato nella Top 8 mondiale della FIFA eWorld Cup.<br/>Tra gli altri giocatori qualificati, saranno presenti anche il portoghese <b>Tuga810</b>, l'americano <b>Doolsta</b>, il brasiliano <b>LucasRep98</b> e il danese <b>Ustun </b>che vorranno affermarsi nuovamente tra i migliori player al mondo.<br/>L'unico italiano presente al torneo sarà <b>Diego Campagnani</b>, giocatore del team Qlash. Il campione milanese, ha conseguito il badge Verificato già nella prima settimana di competizione e durante la fase di qualificazione è riuscito ad imporsi contro molti avversari forti, ottenendo l'accesso alla prima coppa stagionale.<br/>Dopo una stagione 2018/19 mediocre con pochi eventi disputati e la buona prestazione nella Liga eSports, Crazy Fat Gamer cercherà di guadagnare i primi FIFA Pro Points per ovviare allo scorso anno e confermare la buona forma vista negli incontri online.<br/><br/>Lo spettacolo della FUT Champions Cup 1 inizierà Venerdì a partire dalle ore 13 italiane con la disputa dei 5 match dello swiss round; mentre Sabato solamente i migliori 16 giocatori potranno sfidarsi negli Ottavi di Finale e successivamente nei Quarti di Finale. Infine Domenica si svolgeranno le semifinali, le Finali di Piattaforma e la Grande Finale che assegnerà al vincitore il primo trofeo stagionale. Le partite più importanti potranno essere seguite sul canale Twitch di EASPORTSFIFA, che offrirà anche un resoconto totale durante ogni fase della competizione.<br/><br/>I vari giocatori si sfideranno per un <b>montepremi complessivo di 200.000$</b>, che sarà assegnato in base alla posizione finale raggiunta:<br/>1°-50.000 $<br/>2°-30.000 $<br/>3°-4°-15.000 $<br/>5°-8°-7.500 $<br/>9°-16°-3.500 $<br/>17°-32°-1.000 $<br/>33°-64°-500 $<br/><br/>Inoltre, saranno assegnati i relativi <b>FIFA Pro Points</b> nel modo seguente:<br/>1°-2000<br/>2°-1400<br/>3°-4°-800<br/>5°-8°-500<br/>9°-16°-300<br/>17°-32°-150</p>
    </article>
  </body>
</html>