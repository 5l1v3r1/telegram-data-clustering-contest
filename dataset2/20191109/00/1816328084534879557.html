<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/09021450/No-new-appointments-in-Lokayukta-system---Supreme.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="லோக் ஆயுக்தா அமைப்பில் புதிய நியமனங்கள் கூடாது - தமிழக அரசுக்கு சுப்ரீம் கோர்ட்டு உத்தரவு"/>
    <meta property="og:description" content="வழக்கு விசாரணை முடிவடையும் வரை லோக் ஆயுக்தா அமைப்பில் புதிய நியமனங்கள் கூடாது என தமிழக அரசுக்கு சுப்ரீம் கோர்ட்டு உத்தரவிட்டுள்ளது."/>
  </head>
  <body>
    <article>
      <h1>லோக் ஆயுக்தா அமைப்பில் புதிய நியமனங்கள் கூடாது - தமிழக அரசுக்கு சுப்ரீம் கோர்ட்டு உத்தரவு</h1>
      <h2>வழக்கு விசாரணை முடிவடையும் வரை லோக் ஆயுக்தா அமைப்பில் புதிய நியமனங்கள் கூடாது என தமிழக அரசுக்கு சுப்ரீம் கோர்ட்டு உத்தரவிட்டுள்ளது.</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>புதுடெல்லி, <br/><br/>சுப்ரீம் கோர்ட்டு ஆணையை தொடர்ந்து தமிழக அரசு நிறைவேற்றிய லோக் ஆயுக்தா சட்டத்தில் பல்வேறு குறைபாடுகள் உள்ளதாகவும், எனவே இந்த சட்டத்தை ரத்து செய்யவேண்டும் என்றும் கோரி ராஜேந்திரன் என்பவர் தரப்பில் சுப்ரீம் கோர்ட்டில் மனு தாக்கல் செய்யப்பட்டது.</p>
      <p>இந்த மனு நேற்று நீதிபதிகள் அருண் மிஸ்ரா, இந்திரா பானர்ஜி ஆகியோர் அடங்கிய அமர்வில் விசாரணைக்கு வந்தது.<br/><br/>அப்போது தமிழக அரசு தரப்பில் அரசு வக்கீல் கே.வி.விஜயகுமார் ஆஜராகி, பதில் மனு தாக்கல் செய்ய மேலும் அவகாசம் கோரினார். இதை ஏற்றுக்கொண்ட நீதிபதிகள், 4 வாரங்களுக்குள் பதில் மனுவை தாக்கல் செய்யுமாறு உத்தரவிட்டு வழக்கை 4 வாரங்களுக்கு ஒத்திவைத்தனர்.<br/><br/>அத்துடன் இந்த வழக்கு முடிவடையும் வரை தமிழக அரசு லோக் ஆயுக்தா அமைப்பில் புதிய நியமனங்கள் எதையும் செய்யக் கூடாது என்றும் உத்தரவு பிறப்பித்தனர்.</p>
    </article>
  </body>
</html>