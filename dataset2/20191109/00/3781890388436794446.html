<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740663"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T00:45:00+00:00"/>
    <meta property="og:title" content="ชบาแก้วยกพลอุ่น&quot;ไต้หวัน&quot;ก่อนตัดตัวซีเกมส์"/>
    <meta property="og:description" content="ชบาแก้ว ยกพลอุ่นเครื่อง 'ไต้หวัน' วันที่ 15 พ.ย. ก่อนตัดตัวเหลือ 20 คน ลุยซีเกมส์ ล่าสุดได้ 'มิรันดา' ร่วมทัพแล้ว"/>
  </head>
  <body>
    <article>
      <h1>ชบาแก้วยกพลอุ่น"ไต้หวัน"ก่อนตัดตัวซีเกมส์</h1>
      <address>
        <time datetime="2019-11-09T00:45:00+00:00">09 Nov 2019, 00:45</time>
      </address>
      <figure>
        <img src="https://www.dailynews.co.th/admin/upload/20191108/news_sadcUFllvP164910_533.jpg?v=20191109133"/>
      </figure>
      <p>
        <b>ชบาแก้ว ยกพลอุ่นเครื่อง "ไต้หวัน" วันที่ 15 พ.ย. ก่อนตัดตัวเหลือ 20 คน ลุยซีเกมส์ ล่าสุดได้ "มิรันดา" ร่วมทัพแล้ว</b>
      </p>
      <p>"ชบาแก้ว" ทีมฟุตบอลหญิงทีมชาติไทย เก็บตัวฝึกซ้อมเตรียมซีเกมส์ ครั้งที่ 30 ที่ ศูนย์พัฒนาศักยภาพกีฬาฟุตบอล ภายใน ม.กรุงเทพธนบุรี โดย "โค้ชก้าง" นฤพล แก่นสน หัวหน้าโค้ชชบาแก้ว ให้สัมภาษณ์ผู้สื่อข่าวเดลินิวส์ว่า จะตัดผู้เล่นเหลือ 23 คน ก่อนไปอุ่นเครื่องเยือนไต้หวัน วันที่ 15 พ.ย. จากนั้นเมื่อกลับมา จะตัดเหลือ 20 คน แล้วเดินทางไปฟิลิปปินส์ วันที่ 24 พ.ย.ต่อไป<br/><br/>โค้ชก้าง กล่าวด้วยว่า ตอนนี้ได้นักเตะต่างประเทศมาครบแล้ว "มิรันดา" สุชาวดี นิลธำรงค์ เดินทางมาซ้อมกับทีม ตั้งแต่ต้นเดือน พ.ย. สภาพร่างกายดีกว่าตอนชิงแชมป์อาเซียนอย่างชัดเจน โดยหลังจาก มิรดนดา ไปทดสอบฝีเท้าที่อังกฤษ ก็กลับมาไทยเลย นอกจากนี้ "ไหม" ธนีกานต์ แดงดา กับ "ตาล" ณัฐกานต์ ชินวงศ์ ที่ไปเล่นที่ลีกจีน ก็กลับมาร่วมทีมแล้วเช่นกัน อย่างไรก็ตาม ทิฟฟานี ดารุณี สอนเผ่า โกลลูกครึ่ง ติดเรื่องการสอบ ไม่สามารถร่วมทีมซีเกมส์.</p>
    </article>
  </body>
</html>