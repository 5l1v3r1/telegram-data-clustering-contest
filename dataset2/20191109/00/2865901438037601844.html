<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342027/sport:/title:partizan-se-sprema-u-kataru"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Partizan se sprema u Kataru"/>
    <meta property="og:description" content="Crno-beli na Bliskom istoku već ugovorili prijateljske utakmice sa ruskim klubovima"/>
  </head>
  <body>
    <article>
      <h1>Partizan se sprema u Kataru</h1>
      <h2>Crno-beli na Bliskom istoku već ugovorili prijateljske utakmice sa ruskim klubovima</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Turska Antalija, Kipar, ponekad Emirati i Španije. To su već decenijama destinacije srpskih klubova za zimske pripreme, ali sportski sektor i čelnici Partizana odlučili su se za radikalan potez. Srpski ovajač Kupa i učesnik Liga Evrope glavni deo priprema za prolećni deo sezone obaviće u Kataru, prenosi u današnjem izdanju Sportski Žurnal.</p>
      <p>Crno-beli su praktično definisali sve detalje desetodnevnog rada na Arabijskom poluostrvu i zemlji domaćinu narednog Mundijala. Partizan bi u Kataru trebalo da boravi od prvog do desetog februara, te da za to vreme odigra tri meča protiv klubova iz Rusije. I to vrlo jakih klubova.</p>
      <p>Prema pisanju Žurnala tim <b>Sava Miloševića</b> će prvog februarskog dana ukrstiti koplja sa moskovskom Lokomotivom, ovogodišnjim učesnikom Lige šampiona. Tri dana kasnije (4. februar) Partizan će igrati protiv najprijatnijeg iznenađenja ruskog prvenstva. Reč je o Rostovu, ekipi koju je legendarni Valeri Karpin doveo do deobe drugog mesta u Premijer ligi.</p>
      <p>Takođe, za osmi februar je predviđen sparnig sa moskovskim Spartakom.</p>
      <p>Crno-beli će u Kataru imati najegzotičnije zimske pripreme u ovom veku. Pod komandom <b>Lotara Mateusa, Jirgena Rebera i Miroslava Đukića,</b> crno-beli su se u tri navrata pripremali u Emiratima, kada je za domaćina izabran Dubai.</p>
      <p>Pitanje je hoće li pre februarskog odlaska u Dohu crno-beli odraditi još jedan deo priprema u inostrastvu. Vrlo je verovatno da će posle prozivke i uvodnog rada u Zemunelu posetiti neku od starijih destinacija, Kipar ili Tursku.</p>
      <figure>
        <img src="https://mozzartsport.com/upload/CKEditor/01.05.2019/Akcija-Milion-razloga-za-gol---Dejan-Stankovic%CC%81-za-fondaciju-Zajedno-za-z%CC%8Civot.jpg"/>
      </figure>
      <p>(Foto partizan.rs)</p>
    </article>
  </body>
</html>