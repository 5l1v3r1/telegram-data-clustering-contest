<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697553/%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%D8%A7%D9%85%DA%A9%D8%A7%D9%86-%D8%AF%DB%8C%DA%AF%D8%B1%DB%8C-%D8%AC%D8%B2-%D8%AA%D8%A7%D9%85%DB%8C%D9%86-%DA%86%D8%A7%D8%AF%D8%B1-%D8%AF%D8%B1-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="مدیریت بحران: امکان دیگری جز تامین چادر در مناطق زلزله زده نداریم"/>
    <meta property="og:description" content="رییس سازمان مدیریت بحران کشور گفت: در زمینه اسکان موقت، امکان دیگری جز تامین چادر در مناطق زلزله زده نداریم و تهیه کانکس ماجرای دیگری دارد که با مشکلات عدیده آن موافق نیستیم."/>
  </head>
  <body>
    <article>
      <h1>مدیریت بحران: امکان دیگری جز تامین چادر در مناطق زلزله زده نداریم</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035162_740.jpg"/>
      </figure>
      <p>رییس سازمان مدیریت بحران کشور گفت: در زمینه اسکان موقت، امکان دیگری جز تامین چادر در مناطق زلزله زده نداریم و تهیه کانکس ماجرای دیگری دارد که با مشکلات عدیده آن موافق نیستیم.</p>
      <p>اسماعیل نجار در جلسه ستاد مدیریت بحران استانداری آذربایجان شرقی در تشریح این خبر اظهار کرد: پرداخت کمک هزینه تامین خانه استیجاری برای اسکان موقت زلزله زدگان یکی از راه‌های جایگزین و پیشنهادی به جای اسکان در کانکس است.</p>
      <p>وی خاطرنشان کرد: طبق تجربه و بر اساس اطلاعات بنیاد مسکن، این هزینه بدون نیاز به اجاره نامه و به کسانی که خانه‌شان به طور کامل تخریب شده و امکان استفاده نباشد، پرداخت می‌شود.</p>
      <p>وی گفت: کمک به نوسازی و بازسازی خانه‌ها نیز در دو بخش تعمیر و نوسازی انجام شده و اعتبار و تسهیلات و کمک‌های بلاعوضی و در این خصوص باید اختصاص پیدا کند.</p>
      <p>وی در بخش دیگری از سخنانش متذکر شد: تلاش می‌کنیم تا تعدادی سیمان نیز از طریق بنیاد مستضعفان تامین شود.</p>
      <p>نجار با انتقاد از متمرکز شدن تمامی امکانات در روستای ورنکش بیان کرد: خوشبختانه آواربرداری‌ها در این روستا شروع شده است، اما با توجه به اینکه این روستا فوتی نیز داشته است، بخش زیادی از امکانات در این روستا متمرکز شده است.</p>
    </article>
  </body>
</html>