<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697411/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%AA%DA%AF%D8%B1%DA%AF-%D8%AC%D8%A7%D8%B1%DB%8C-%D8%B4%D8%AF%D9%86-%D8%B3%DB%8C%D9%84-%D9%88-%D8%B1%D8%B9%D8%AF-%D9%88-%D8%A8%D8%B1%D9%82-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="پیش بینی بارش تگرگ، جاری شدن سیل و رعد و برق در هرمزگان"/>
    <meta property="og:description" content=" مدیرکل مدیریت بحران استانداری هرمزگان گفت: با توجه به اخطاریه سازمان مدیریت بحران کشور و اداره کل هواشناسی استان مبنی بر وزش باد گاهی شدید همراه رگبار، رعد و برق، پاره‌ای نقاط تگرگ مورد انتظار است."/>
  </head>
  <body>
    <article>
      <h1>پیش بینی بارش تگرگ، جاری شدن سیل و رعد و برق در هرمزگان</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034853_343.jpg"/>
      </figure>
      <p> مدیرکل مدیریت بحران استانداری هرمزگان گفت: با توجه به اخطاریه سازمان مدیریت بحران کشور و اداره کل هواشناسی استان مبنی بر وزش باد گاهی شدید همراه رگبار، رعد و برق، پاره‌ای نقاط تگرگ مورد انتظار است.</p>
      <p>علیرضا صفا ایسینی در گفت و گو با ایسنا، ضمن اعلام این خبر افزود: با ورود این سامانه در روزهای شنبه و یکشنبه، آبگرفتگی معابر و اختلال در تردد جاده‌ها، سیلابی شدن رودخانه‌ها و مسیل‌های فصلی در پاره‌ای نقاط استان پیش بینی می‌شود به همین دلیل از فرمانداران، بخشداران، شهرداران، دهیاران و دستگاه های متولی استان انتظار می‌رود که تدابیر پیشگیرانه را اتخاذ کنند.</p>
      <p>وی بر حفظ آمادگی اعضا شورای هماهنگی مدیریت بحران شهرستان‌ها به منظور مقابله با جاری شدن سیل، رعد و برق، وزش باد شدید و یا هرگونه حادثه احتمالی تاکید کرد.</p>
      <p>صفا ایسینی خاطرنشان کرد: با توجه به پیش بینی بارش تگرگ به منظور جلوگیری از هر گونه خسارت احتمالی مردم از پارک کردن خودروهای خود در فضای باز خودداری کنند.</p>
      <p>وی با بیان اینکه مردم هرمزگان تمامی نکات ایمنی لازم را رعایت کنند، اظهار کرد: با توجه به ورود این سامانه بارشی به استان مردم حتی المقدور از تردد غیر ضروری و استقرار در مناطقی که احتمال آبگرفتگی دارند خودداری کنند.</p>
    </article>
  </body>
</html>