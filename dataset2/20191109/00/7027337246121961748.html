<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697451/%D8%B1%D8%A6%DB%8C%D8%B3-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%B9%D8%B1%D8%A7%D9%82-%D8%A8%D8%A7%DB%8C%D8%AF-%D8%A8%D9%BE%D8%B0%DB%8C%D8%B1%DB%8C%D9%85-%DA%A9%D8%B4%D9%88%D8%B1-%D8%A7%D9%85%D9%86%DB%8C-%D9%86%DB%8C%D8%B3%D8%AA%DB%8C%D9%85-%D8%AD%DA%A9%D9%85-%D9%81%DB%8C%D9%81%D8%A7-%D8%AF%D8%B1%D8%B3%D8%AA-%D8%A8%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="رئیس فدراسیون عراق: باید بپذیریم کشور امنی نیستیم/ حکم فیفا درست بود"/>
    <meta property="og:description" content="چطور در این شرایط فیفا به برگزاری بازی در خاک عراق رضایت دهد؟ انتخاب کشور ثالث از سوی فیفا درست بود چون واقعا عراق این روزها امن نیست و باید این را بپذیریم."/>
  </head>
  <body>
    <article>
      <h1>رئیس فدراسیون عراق: باید بپذیریم کشور امنی نیستیم/ حکم فیفا درست بود</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>چطور در این شرایط فیفا به برگزاری بازی در خاک عراق رضایت دهد؟ انتخاب کشور ثالث از سوی فیفا درست بود چون واقعا عراق این روزها امن نیست و باید این را بپذیریم.</b>
      </p>
      <figure>
        <img src="https://cdn.asriran.com/files/fa/news/1398/8/18/1034947_496.jpg"/>
      </figure>
      <p>رئیس فدراسیون فوتبال عراق به ناامنی این کشور برای برگزاری دیدار با ایران و بحرین اعتراف کرد و حکم فیفا در انتقال این دیدارها به کشور ثالث را تایید کرد.<br/><br/>به گزارش فارس، فدراسیون جهانی فوتبال (فیفا) 2 روز پیش رسما اعلام کرد که دیدار تیم ملی عراق با ایران و بحرین در انتخابی جام جهانی 2022 قطر، به خاطر ناآرامی های این کشور، باید در کشور ثالث برگزار شد.</p>
      <p>عراق نیز اردن را برای میزبانی از این مسابقات انتخاب کرد. بعد از این حکم، بسیاری از رسانه ها و مربیان عراقی این حکم را ناعادلانه دانستند و به فدراسیون این کشور به خاطر انفعالش انتقاد کردند.</p>
      <p>عبدالخالق مسعود، رئیس فدراسیون عراق شب گذشته در تماس تلفنی با تلویزیون عراق در برنامه ورزشی «الملاعب» گفت: باید این را بپذیریم که عراق در شرایط کنونی امن نیست. شما خودتان می بینید روزانه چندین نفر کشته می شوند.</p>
      <p>وی ادامه داد: چطور در این شرایط فیفا به برگزاری بازی در خاک عراق رضایت دهد؟ انتخاب کشور ثالث از سوی فیفا درست بود چون واقعا عراق این روزها امن نیست و باید این را بپذیریم.</p>
    </article>
  </body>
</html>