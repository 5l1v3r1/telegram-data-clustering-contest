<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697560/%D8%A7%D9%84%D8%A8%D8%B1%D8%B2-%D8%AF%D8%B1-%D9%85%D8%B9%D8%B1%D8%B6-21-%D8%AD%D8%A7%D8%AF%D8%AB%D9%87-%D8%B7%D8%A8%DB%8C%D8%B9%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="البرز در معرض 21 حادثه طبیعی"/>
    <meta property="og:description" content="مدیر کل بحران استانداری البرز گفت: این استان در معرض ۲۱ حادثه طبیعی است که باید تدابیر لازم برای پیشگیری و کاهش خسارت های ناشی از آنها را داشت."/>
  </head>
  <body>
    <article>
      <h1>البرز در معرض 21 حادثه طبیعی</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035172_223.jpg"/>
      </figure>
      <p>مدیر کل بحران استانداری البرز گفت: این استان در معرض ۲۱ حادثه طبیعی است که باید تدابیر لازم برای پیشگیری و کاهش خسارت های ناشی از آنها را داشت.</p>
      <p>به گزارش ایرنا؛ محمد رضا فلاح نژاد شامگاه شنبه در نشست ستاد مدیریت بحران شهرستان کرج افزود: براین اساس باید با طرح سند مدیریت بحران تدابیر و تمهیدات پیش بینی شود که دراین زمینه اقدامات موثر در استان البرز درحال رخ دادن است.</p>
      <p>وی ادامه داد: قانون جامع مدیریت بحران ۶۰ روز است که ابلاغ شده بنابراین فرمانداران به عنوان روسای ستاد مدیریت بحران ۶ شهرستان استان البرز باید با برنامه ریزی های منسجم از آمادگی لازم دراین زمینه برخوردار شوند.</p>
      <p>فلاح نژاد گفت: رئیس ستادمدیریت بحران در شهرها شهرداران و در روستاها دهیاران هستند بنابراین باید با برنامه ریزی هماهنگی های جامعی دراین زمینه داشته باشند.</p>
      <p>مدیرکل مدیریت بحران استانداری البرز خاطرنشان کرد: اخطاریه ها و اطلاعیه های هواشناسی باید جدی گرفته شود و دستگاه های اجرایی متولی مدیریت بحران باید تدابیر جامعی را برای آمادگی هرچه بیشتر به خرج دهند.</p>
      <p>وی افزود: از ۲۱ حادثه طبیعی که استان البرز در معرض آن قرار دارد هشت مورد از جمله سیل، آوار،آتش سوزی و زلزله در این استان بیشتر دیده می شود که باید برنامه ریزی دقیق همراه با مطالعه برای کاهش خسارت های ناشی از این حوادث را داشت.</p>
      <p>فلاح نژاد یاد آورشد: برگزاری اموزشهای مکرر، مانورهای آمادگی ، نشست های هماهنگی و جلسات آسیب شناسی از جمله نکات ضروری دراین زمینه به شمارمی رود.</p>
      <p>وی تاکید کرد: باید بانک اطلاعاتی برای بحرانها از میزان امکانات سازمان ها و ارگان های امدادرسانی تشکیل شود تا بتوان خدمات دهی بهتر در مواقع بحرانی داشت.</p>
      <p>مدیرکل مدیریت بحران استانداری البرز گفت: باید اطلاع رسانی دقیق و شفاف در همکاری با رسانه ها داشت و در مواقع بحرانی این همکاری ادامه یابد.</p>
      <p>وی خاطرنشان کرد: تعطیلی مدارس یکی از مباحث است که به طور معمول در فصل زمستان با بارش شدید برف والودگی هوا با آن مواجه هستیم بنابراین باید پس از اطلاع دراین زمینه اطلاع رسانی به موقع صورت گیرد.<br/>فلاح نژاد اضافه کرد: برای جذب اعتبارات کشاورزان خسارت دیده نتایج خوبی تاکنون اخذ ودر حوزه رفع خرابی زیرساخت های کشاورزی نیز تلاش های بی وقفه ای در حال انجام است.</p>
    </article>
  </body>
</html>