<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10654--neride-indoor-open-2019-vrbensky-porazil-gengela-spolu-pak-ziskali-titul-v-deblu"/>
    <meta property="og:site_name" content="Tenisový svět"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Neridé Indoor Open 2019: Vrbenský porazil Gengela, spolu pak získali titul v deblu"/>
    <meta property="og:description" content="Pražský turnaj ITF se chýlí ke svému vyvrcholení a sobota nabídla už jen tři zápasy, ve kterých se rozhodlo o finalistech dvouhry a vítězích čtyřhry. O postup do utkání o titul v singlu se spolu střetli Marek Gengel a Michael Vrbenský. Z domácího derby se do finále probojoval devatenáctiletý Vrbenský. Oba semifinalisté spolu nastoupli ještě k finále čtyřhry proti Vítovi Kopřivovi a Jaroslavovi Pospíšilovi a získali po třísetovém duelu domácí titul."/>
  </head>
  <body>
    <article>
      <h1>Neridé Indoor Open 2019: Vrbenský porazil Gengela, spolu pak získali titul v deblu</h1>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>
        <b>Pražský turnaj ITF se chýlí ke svému vyvrcholení a sobota nabídla už jen tři zápasy, ve kterých se rozhodlo o finalistech dvouhry a vítězích čtyřhry. O postup do utkání o titul v singlu se spolu střetli Marek Gengel a Michael Vrbenský. Z domácího derby se do finále probojoval devatenáctiletý Vrbenský. Oba semifinalisté spolu nastoupli ještě k finále čtyřhry proti Vítovi Kopřivovi a Jaroslavovi Pospíšilovi a získali po třísetovém duelu domácí titul.</b>
      </p>
      <p><b>Vrbenský si zahraje v Praze finále!</b><br/>Semifinálový duel mezi domácím kvalifikantem Markem Gengelem a Michaelem Vrbenským dopadl lépe pro turnajovou osmičku. Devatenáctiletý Vrbenský potvrdil na turnaji svou skvělou formu, nadále neprohrál set a Gengela porazil 6:3, 6:3.</p>
      <p>Do první sady vstoupil lépe zkušenější Gengel, který prorazil soupeři podání hned v prvním gemu. Vrbenský ovšem okamžitým rebrejkem srovnal na 1:1 a poté v osmé hře vybojoval klíčový brejk.</p>
      <figure>
        <iframe src="https://www.youtube.com/embed/QdDRuMEOYGQ" width="640" height="360" data-service="Youtube" scrolling="no"/>
      </figure>
      <p>Ve druhé sadě se Vrbenskému podařilo odvrátit všechny čtyři brejkboly svého krajana a brejky ve čtvrté a deváté hře utkání dovedl do vítězného konce.</p>
      <figure>
        <iframe src="https://www.youtube.com/embed/y0iaxUWSSig" width="640" height="360" data-service="Youtube" scrolling="no"/>
      </figure>
      <p><b>Gengel s Vrbenským otočili finále</b><br/>Marek Gengel a Michael Vrbenský se po vzájemném souboji v semifinále dvouhry postavili odpoledne k finále čtyřhry a vybojovali společný titul. Nasazené jedničky si poradily s turnajovými dvojkami Vítem Kopřivou a Jaroslavem Pospíšilem po setech 2:6, 6:3, 10:6.</p>
      <figure>
        <iframe src="https://www.youtube.com/embed/NgOV3Cf5WH8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/YUXFtYiaqTE" width="640" height="360" data-service="Youtube" scrolling="no"/>
      </figure>
      <p><u>Semifinále dvouhry</u><br/>Oleksij Krutych (UKR, 738.) – <b>Manuel Guinard (FRA, 312.)</b> 3:6, 4:6<br/>MAREK GENGEL (570.) – <b>MICHAEL VRBENSKÝ (446.)</b> 3:6, 3:6</p>
      <p><u>Finále čtyřhry</u><br/><b>GENGEL, VRBENSKÝ</b> – KOPŘIVA, POSPÍŠIL 2:6, 6:3, 10:6</p>
      <h3>Turnaj v Praze den po dni</h3>
      <p>8.11.<br/><a href="https://www.tenisovysvet.cz/article/detail/../detail/10646--neride-indoor-open-cesi-vytezili-maximum-vrbensky-a-gengel-slavili-dvakrat">Neridé Indoor Open: Češi vytěžili maximum. Vrbenský a Gengel slavili dvakrát</a></p>
      <p>7.11.<br/><a href="https://www.tenisovysvet.cz/article/detail/../detail/10638--neride-indoor-open-paulson-vyhral-derby-s-nouzou-siniakov-do-premieroveho-ctvrtfinale-neprosel">Neridé Indoor Open: Paulson vyhrál derby s Nouzou. Siniakov do premiérového čtvrtfinále neprošel</a></p>
      <p>6.11.<br/><a href="https://www.tenisovysvet.cz/article/detail/../detail/10635--neride-indoor-open-satral-prehral-safranka-mlady-siniakov-dale-radi">Neridé Indoor Open: Šátral přehrál Šafránka. Mladý Siniakov dále řádí</a></p>
      <p>5.11.<br/><a href="https://www.tenisovysvet.cz/article/detail/../detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek">Neridé Indoor Open: Šestnáctiletý Siniakov se kvalifikoval! Uspěli i Gengel, Panák a Staněk</a></p>
      <p>4.11.<br/><a href="https://www.tenisovysvet.cz/article/detail/../detail/10621--neride-indoor-open-siniakov-slavi-prvni-vyhru-mezi-dospelymi-uspel-take-favorizovany-gengel">Neridé Indoor Open: Siniakov slaví první výhru mezi dospělými, uspěl také favorizovaný Gengel</a></p>
      <figure>
        <img src="https://www.tenisovysvet.cz/upload/article/gallery/10654/800_/1573309611_image2.jpeg"/>
      </figure>
      <footer>Jan Vojkůvka, foto: David Soumar</footer>
    </article>
  </body>
</html>