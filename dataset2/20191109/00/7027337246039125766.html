<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697550/%D9%82%D9%87%D8%B1%D9%85%D8%A7%D9%86%DB%8C-%D9%81%D9%88%D8%AA%D8%A8%D8%A7%D9%84-%D8%B3%D8%A7%D8%AD%D9%84%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%AC%D8%A7%D9%85-%D8%A8%DB%8C%D9%86%E2%80%8C%D9%82%D8%A7%D8%B1%D9%87%E2%80%8C%D8%A7%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="قهرمانی فوتبال ساحلی ایران در جام بین‌قاره‌ای"/>
    <meta property="og:description" content="تیم ملی فوتبال ساحلی ایران موفق شد برای سومین بار به مقام قهرمانی مسابقات جام بین‌قاره‌ای دست یابد."/>
  </head>
  <body>
    <article>
      <h1>قهرمانی فوتبال ساحلی ایران در جام بین‌قاره‌ای</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035150_419.jpg"/>
      </figure>
      <p>تیم ملی فوتبال ساحلی ایران موفق شد برای سومین بار به مقام قهرمانی مسابقات جام بین‌قاره‌ای دست یابد.</p>
      <p>به گزارش ایسنا، تیم ملی فوتبال ساحلی ایران موفق شد با پیروزی 6 بر 3 برابر اسپانیا برای سومین بار قهرمان مسابقات جام بین‌قاره‌ای شود.</p>
      <p>در وقت اول مسابقه مصطفی کیانی و سعید پیرامون برای ایران گلزنی کردند اما حریف هر دو گل را جبران کرد تا وقت اول با تساوی دو بر دو به پایان برسد.</p>
      <p>در وقت دوم اسپانیا با یک ضربه پنالتی سومین گل را به ثمر رساند اما گل محمدعلی مختاری و حمید بهزادپور دروازه بان ایران نتیجه را 4 بر 3 به نفع ایران رقم زد.</p>
      <p>در وقت سوم نیز محمد احمدزاده کاپیتان ایران با یک ضربه قیچی برگردان گل پنجم ایران را به ثمر رساند. احمدزاده اندکی بعد به دلیل اعتراض به داور از زمین مسابقه خارج شد. در دقایق پایانی فشار اسپانیا بیشتر شد اما باز هم ایران بود که با ضربه محمد معصومی زاده گل بعدی را به ثمر رساند تا بازی با نتیجه 6 بر 3 به نفع ایران به پایان برسد.</p>
      <p>ایران در سال‌های 2013 و 2018 نیز قهرمان این مسابقات شده بود.</p>
    </article>
  </body>
</html>