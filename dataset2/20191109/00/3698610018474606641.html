<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-bilya-shulyavskogo-shlyahoprovodu-znayshli-sklad-snaryadiv-chasiv-drugoyi-svitovoyi-329041_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T00:35:00+00:00"/>
    <meta property="og:title" content="У Києві біля Шулявського шляхопроводу знайшли склад снарядів часів Другої світової"/>
    <meta property="og:description" content="Боєприпаси виявлені в безпосередній близькості від шляхопроводу"/>
  </head>
  <body>
    <article>
      <h1>У Києві біля Шулявського шляхопроводу знайшли склад снарядів часів Другої світової</h1>
      <h2>Боєприпаси виявлені в безпосередній близькості від шляхопроводу</h2>
      <address>
        <time datetime="2019-11-09T00:35:00+00:00">09 Nov 2019, 00:35</time>
      </address>
      <p>У Києві при виконанні інженерних робіт на Шулявському шляхопроводі знайшли <a href="https://dt.ua/UKRAINE/pirotehniki-dsns-zneshkodili-ponad-800-vibuhonebezpechnih-predmetiv-u-zoni-oos-324274_.html"><b>боєприпаси</b></a> часів Другої світової війни. Спочатку думали що це одинична нахлодка, але виявилося, що таких снарядів - десятки.</p>
      <p>Про небезпечну знахідку повідомив радник київського міського голови Дмитро Білоцерківець на своїй сторінці в Facebook.</p>
      <p>"В кількох десятках метрах від Шулявського шляхопроводу знайшли склад боєприпасів часів Другої світової війни. Знайшли їх під час заміни інженерних мереж", - написав він.</p>
      <p>Сапери ДСНС, які приїхали раніше на місце виявлення снарядів, проводять спеціальні роботи. ДСНС повідомляє:</p>
      <p>"За станом на 23 години вилучено 63 артилерійські снаряди (30 - калібру 152 мм, 26 - калібру 122 мм, 7 - калібру 76 мм, 3 мінометні міни та 1 ручна граната".</p>
      <p>Роботи з пошуку і вилученню боєприпасів тривають. Всі інші роботи комунальників припинені.</p>
      <p>Раніше повідомлялося, що в Польщі загинули сапери, які<b> <a href="https://dt.ua/TECHNOLOGIES/noviy-vibuh-na-shri-lanci-saperi-namagalisya-zneshkoditi-bombu-309299_.html"><b> готували до знищення боєприпаси </b></a><a href="https://zn.ua/TECHNOLOGIES/novyy-vzryv-na-shri-lanke-sapery-pytalis-obezvredit-bombu-315563_.html">часів Другої світової війни, знайдені в лісі.</a></b></p>
      <p>Під час саперних робіт в Кузні-Рациборській (Сілезьке воєводство) два сапера загинули в результаті несподіваного вибуху артилерійських снарядів, які готували до вивезення з місця, де їх знайшли.</p>
      <p>Про це повідомляє Polsat News з посиланням на джерела в урядовому Центрі безпеки, передає <a href="https://polskieradio24.pl/5/1222/Artykul/2380017,Eksplozja-niewybuchu-w-Kuzni-Raciborskiej-Nie-zyje-dwoch-saperow-sa-ranni">Польське Радіо</a>.</p>
      <p>Постраждали шість саперів. Двоє з них померли на місці. Двоє людей серйозно поранені і доставлені вертольотами в лікарні. Травми інших військовослужбовців більш легкі - в лікарню їх доставили машинами швидкої допомоги.</p>
      <p>У мерії Кузні-Рациборської Сілезького воєводства, де сталася трагедія, пояснили, що в лісі з часів Другої світової війни залишилося безліч боєприпасів.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>