<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/instagram-via-mi-piace-stati-uniti-ma-tornano-in-italia.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Instagram: via i Mi Piace dagli Stati Uniti, ma tornano in Italia"/>
    <meta property="og:description" content="Controversa la questione dei Mi Piace (o like) su Instagram: stanno tornando in Italia, ma spariscono negli Stati Uniti; cosa sta succedendo?. Nelle ultime settimane la questione dei Mi Piace su I..."/>
  </head>
  <body>
    <article>
      <h1>Instagram: via i Mi Piace dagli Stati Uniti, ma tornano in Italia</h1>
      <h2>Controversa la questione dei Mi Piace (o like) su Instagram: stanno tornando in Italia, ma spariscono negli Stati Uniti; cosa sta succedendo?</h2>
      <address><time datetime="2019-11-09T00:00:00+00:00">09 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle ultime settimane la questione dei <b>Mi Piace</b> su <b>Instagram</b> pare particolarmente controversa. Nel momento in cui scriviamo stanno sparendo dagli Stati Uniti (USA), ma si apprestano a tornare in Italia secondo le prime segnalazioni. <br/>Adam Mosseri, CEO di <a href="https://multiplayer.it/notizie/instagram-suicidio-autolesionismo-nuove-restrizioni-tenere-utenti-al-sicuro.html">Instagram</a>, aveva annunciato la progressiva ma graduale <b>rimozione dei Mi Piace</b> da Instagram, affinché gli utenti cominciassero a focalizzarsi piuttosto sui contenuti: difatti da qualche settimana non erano più visibili in Italia. Nel momento in cui scriviamo la fase di test prosegue, estendendosi anche agli <b>Stati Uniti d'America</b>, dove i like non sono più visibili su Instagram tramite App android e iOS; lo stesso sta accadendo per la fase di test in Canada, Irlanda, Giappone, Brasile, Australia e Nuova Zelanda. <br/>Il problema, tuttavia, è che nelle ultime ore i Mi Piace sono <b>tornati sulla versione italiana</b> di Instagram, anche se solo per i profili che ne hanno ottenuti oltre 1000. Non è chiaro quindi se la fase di test abbia semplicemente subito una battuta di arresto nel nostro paese, o se Instagram stia modificando in corso d'opera il proprio piano di azione: vi terremo aggiornati.</p>
      <figure>
        <img src="https://multiplayer.net-cdn.it/thumbs/images/2018/06/07/instagram-2_png_1400x0_q85.jpg"/>
      </figure>
    </article>
  </body>
</html>