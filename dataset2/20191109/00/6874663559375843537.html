<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773347,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="בעלת מניות ב-WeWork תובעת את החברה על חבילת הפרישה בגובה 1.7 מיליארד דולר ששולמה לאדם נוימן"/>
    <meta property="og:description" content="לטענת התובעת, עובדת לשעבר בחברת חללי העבודה המשותפים המחזיקה במניות שלה, סופטבנק ונוימן עשו שימוש לרעה בשליטתם בחברה כדי לחתום על ההסכם שמוציא את נוימן מהחברה על גבם של המשקיעים הקטנים"/>
  </head>
  <body>
    <article>
      <h1>בעלת מניות ב-WeWork תובעת את החברה על חבילת הפרישה בגובה 1.7 מיליארד דולר ששולמה לאדם נוימן</h1>
      <h2>לטענת התובעת, עובדת לשעבר בחברת חללי העבודה המשותפים המחזיקה במניות שלה, סופטבנק ונוימן עשו שימוש לרעה בשליטתם בחברה כדי לחתום על ההסכם שמוציא את נוימן מהחברה על גבם של המשקיעים הקטנים</h2>
      <address><time datetime="2019-11-09T00:00:00+00:00">09 Nov 2019</time> by <a rel="author">שירות כלכליסט</a></address>
      <p>בעלת מניות בחברת חללי העבודה WeWork תובעת את החברה בעקבות אישורה של <a href="https://www.calcalist.co.il/markets/articles/0,7340,L-3772231,00.html">חבילת הפרישה הענקית </a>בהיקף של כמעט 1.7 מיליארד דולר שניתנה למייסד החברה והמנכ"ל שלה לשעבר אדם ניומן, שלאחרונה הורחק מן החברה. בתביעה נטען כי הכסף שאושר לניומן הוא "בלתי ניתן להבנה ואיננו הולם". לטענתה, נוימן וסופטבנק (SoftBank), עשו שימוש לרעה בשליטה שלהם בחברה כדי לחתום על ההסכם שנעשה על גבם של משקיעים קטנים יותר. WeWork עצמה הגיבה לתביעה וטענה כי הטענות המועלות בה "בלתי ראויות״.</p>
      <figure>
        <img src="https://images1.calcalist.co.il/PicServer3/2019/09/09/933088/3_l.jpg"/>
        <figcaption>סניף WeWork בניו יורק <br/>צילום: AFP</figcaption>
      </figure>
      <p>בספטמבר <a href="https://www.calcalist.co.il/markets/articles/0,7340,L-3771011,00.html">עזב נוימן </a>את תפקיד מנכ״ל WeWork, לאחר שניסיונות החברה לצאת להנפקה לא צלחו, בחלקם בעקבות סימני שאלה שעלו בנוגע לתפקודו של נוימן עצמו. אחרי ביטול ההנפקה, WeWork קיבלה "חבילת הצלה" מסופטבנק, אשר כללה את חבילת הפרישה הנדיבה לנוימן. מייסד WeWork עצמו עזב זמן קצר לאחר מכן את מועצת המנהלים של החברה. התביעה הוגשה לבית המשפט העליון בסן פרנסיסקו כתביעה ייצוגית על ידי נטליה סוג׳קה בשמה ובשם עובדים אחרים אשר עבדו בחברה וקיבלו מניות כחלק מהמשכורת שלהם.</p>
    </article>
  </body>
</html>