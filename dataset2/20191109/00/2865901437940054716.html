<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/buducnost-nadskocila-cibonu-i-rutinski-upisala-pobedu/342098"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Budućnost nadskočila Cibonu i rutinski upisala pobedu"/>
    <meta property="og:description" content="Podgoričani su meč završili sa čak 12 uhvačenih lopti više"/>
  </head>
  <body>
    <article>
      <h1>Budućnost nadskočila Cibonu i rutinski upisala pobedu</h1>
      <h2>Podgoričani su meč završili sa čak 12 uhvačenih lopti više</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Jedno lice pokazuje Budućnost u Evrokupu, ali potpuno drugo i bolje u ABA ligi. Podgoričani su danas u Morači gotovo rutinski izašli na kraj sa ekipom Cibone, koja je u meču uspela da se održi tek nekih desetak minuta - 87:64.</p>
      <p>Gotovo da je evidentno da Budućnost iz utakmice u utakmicu podiže formu i deluje sve bolje. Nakon par slabijih partija početkom takmičarske godine, ekipa iz glavnog grada Crne Gore je bar u ABA ligi radi sjajan posao. Večeras je Cibonu dobila znatno boljom igrom na skoku, gde je upisala čak 12 uhvaćenih lopti više.</p>
      <p>Što se individualnih učinaka tiče, čak pet košarkaša Budućnosti je meč završilo sa dvocifrenim učinkom. Najbolji je bio <b>Hasan</b> <b>Martin</b>, koji je promašio samo jednom, sa linije za slobodna bacanja, a na kraju je upisao 16 poena. Ispratili su ga <b>Kobs</b> sa 12, potom <b>Bamfort</b> sa 11, te <b>Ivanović</b> i <b>Mejers</b> sa po 10 poena. U ekipi Cibone, najbolji je bio <b>Budnović</b> sa 17 poena, a odmah iza je bio <b>Bilinovac</b> sa 15.</p>
      <p>Lepo je Cibona parirala negde do polovine prvog kvartala. Imali su Zagrepčani rezultatski priključak, ali su onda naglo pali i krenuli su na put bez ikakvog povratka. <b>Hasan</b> <b>Martin</b> je sa devet vezanih poena odveo Budućnost na dvocifrenu prednost, koju je tim iz Morače samo nastavio da nadograđuje u drugoj deonici.</p>
      <p>Cibona je stajala „zakucana“ na 22 poena čitava tri minuta, a Budućnost je samo nastavila da nadograđuje prednost koja je vrlo brzo stigla i premašila 20 poena. Već na poluvremenu, znalo se da će pobeda ostati u Morači - 51:26.</p>
      <p>U nastavku meča sve je bilo samo odrađivanje posla za Podgoričane, koji čak ni u jednom trenutku nisu dopustili Ciboni da razliku spusti ispod 19 poena. Delovalo je da posao večeras nije mogao da bude lakši za ekipu Budućnosti koja je na kraju slavila rezultatom 87:64.</p>
      <p>
        <b>ABA LIGA - 6. KOLO </b>
      </p>
      <p><b>Petak</b><br/>FMP - Mornar 92:83<br/>/Pot 17 - Bjelica 16/</p>
      <p><b>Subota</b><br/>Zadar - Partizan 57:72<br/>/Alen 16 - Pejdž 14/</p>
      <p>Budućnost - Cibona 87:64<br/>/Martin 16 - Bundović 17/</p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4506939">20.00:  (1,85) Primorska  (14,00)  Cedevita Olimpija (2,10) </a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4506937">18.00:  (1,60) Krka (14,50) Mega (2,55)</a>
          <br/>
          <a href="https://www.mozzartbet.com/sr#/match/4506934">21.00:  (1,10) Crvena zvezda  (23,00)  Igokea (7,50) </a>
        </b>
      </p>
      <p>
        <b>
          <i>* Napomena: Kvote su podložne promenama</i>
        </b>
      </p>
      <figure>
        <img src="https://mozzartsport.com/upload/CKEditor/09.11.2019/akrajabe.PNG"/>
      </figure>
      <p>
        <b>Foto: </b>
        <i>ABA liga (KK Budućnost VOLI)</i>
      </p>
    </article>
  </body>
</html>