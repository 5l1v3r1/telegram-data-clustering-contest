<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/galjardo-o-barseloni-nisu-me-zvali/342046"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Galjardo o Barseloni: Nisu me zvali"/>
    <meta property="og:description" content="„Ne mogu da razmišljam o glasinama“, poručio je najbolji trener Južne Amerike"/>
  </head>
  <body>
    <article>
      <h1>Galjardo o Barseloni: Nisu me zvali</h1>
      <h2>„Ne mogu da razmišljam o glasinama“, poručio je najbolji trener Južne Amerike</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Pre samo nekoliko dana španski i argentinski mediji preneli su informaciju da bi najbolji trener Južne Amerike Marselo Galjardo već do kraja godine mogao da zameni Ernesta Valverdea na Nou Kampu.  Međutim, osvajač Kupa Libertadores sa Riverom demantovao je te navode, uz obrazloženje da ga iz Katalonije niko nije zvao.<br/><b>"Nijedna strana mi se nije obratila kako bi bilo kakvi pregovori počeli. Nas sada očekuju vrlo važni mečevi i to je ono na šta sam fokusiran. Ne mogu da razmišljam o glasinama. Ali mogu da vam kažem da niko nije predložio nikakav sastanak",</b> rekao je Galjardo.</p>
      <p>Već dugo se najavljuje da bi Barselona mogla da smeni <b>Ernesta Valverdea.  </b>Njegov odlazak se najavljuje  pošto Barsa ne igra na očekivanom nivou. Prethodnog vikenda poražena je od Levantea u La Ligi, a u utorak je osvojila samo bod protiv praške Slavije u Ligi šampiona.</p>
    </article>
  </body>
</html>