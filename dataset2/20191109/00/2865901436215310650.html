<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/mozda-nas-zvezda-potceni/342053"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Možda nas Zvezda potceni"/>
    <meta property="og:description" content="Trener Javora umereni optimista"/>
  </head>
  <body>
    <article>
      <h1>Možda nas Zvezda potceni</h1>
      <h2>Trener Javora umereni optimista</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Trener fudbalera Javora <b>Igor Bondžulić</b> rekao je danas da postoji mogućnost da Crvena zvezda ne shvati najozbiljnije njegov tim u predstojećem meču Super lige Srbije.<br/><b>"Svesni smo kakav protivnik nam dolazi u nedelju. Učesnici su Lige šampiona. Svi znamo veličinu Zvezde i koliko je teško bilo igrati protiv njih i kada su imali slabije rezultate i nisu bili šampioni. Naravno, sada svi vidimo da je to jedna ozbiljna ekipa, klub funkcioniše najbolje u poslednjih dvadesetak godina i imamo težak zadatak da se suprotstavimo ekipi koja ima veliki izbor kvalitetnih fudbalera i kvalitetnog trenera", dodao</b> je trener Javora.</p>
      <p>Zvezda je lider šampionata sa 39 bodova, dok je klub iz Ivanjice trenutno deveti na tabeli sa 19 osvojenih bodova.<br/><b>"Nadamo se da će presudno biti to kako ćemo mi ući u utakmicu. Znamo da su istrošeni velikim brojem utakmica u Evropi i domaćim takmičenjima. Postoji mogućnost da nas ne shvate najozbiljnije i da ne udju dovoljno agresivno u utakmicu. Očekujem da ponovimo igru iz prethodnih utakmica i da uz malo sreće, koja je uvek bitan faktor, pokušamo da iznenadimo favorita",</b> kazao je Bondžulić.</p>
    </article>
  </body>
</html>