<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697437/%D8%AF%D9%85%D8%A7%DB%8C-%D9%87%D9%88%D8%A7%DB%8C-%D9%87%D9%85%D8%AF%D8%A7%D9%86-%D8%A8%D9%87-%D8%B2%DB%8C%D8%B1-%D8%B5%D9%81%D8%B1-%D8%B1%D8%B3%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="دمای هوای همدان به زیر صفر رسید"/>
    <meta property="og:description" content=" کارشناس اداره کل هواشناسی همدان گفت: دمای هوای شهر همدان شب گذشته به سه درجه سانتی‌گراد زیر صفر کاهش یافت تا مردم این شهر شب سردی را در دومین ماه از فصل پاییز تجربه کنند."/>
  </head>
  <body>
    <article>
      <h1>دمای هوای همدان به زیر صفر رسید</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034918_256.jpg"/>
      </figure>
      <p> کارشناس اداره کل هواشناسی همدان گفت: دمای هوای شهر همدان شب گذشته به سه درجه سانتی‌گراد زیر صفر کاهش یافت تا مردم این شهر شب سردی را در دومین ماه از فصل پاییز تجربه کنند.</p>
      <p>محمدحسن باقری‌شکیب روز شنبه در گفت و گو با ایرنا افزود: بر اساس بررسی نقشه‌های ماهواره‌ای، آسمان نقاط مختلف همدان در ۲۴ ساعت آینده صاف تا قسمتی ابری همراه با غبار محلی و آلایندگی هوا پیش‌بینی می‌شود.</p>
      <p>وی اظهار داشت: تا انتهای هفته جاری جو هوای همدان پایدار است که این پایداری موجب آلودگی هوا در شهرهای بزرگ و صنعتی استان می‌شود.</p>
      <p>باقری‌شکیب عنوان کرد: تا روز دوشنبه روند کاهشی دمای هوای استان ادامه دارد و پس از آن دمای هوای استان بین ۲ تا چهار درجه سانتی‌گراد افزایش می‌یابد.</p>
      <p>وی بیان کرد: در ۲۴ ساعت گذشته نهاوند با ۱۷ درجه سانتی‌گراد بالای صفر گرمترین و بهار با چهار درجه سانتی‌گراد زیر صفر، سردترین شهرهای استان بوده‌اند.</p>
      <p>کارشناس اداره کل هواشناسی همدان اظهار داشت: دمای کمینه هوای همدان در ۲۴ ساعت گذشته سه درجه سانتی‌گراد بالای صفر و بیشینه دمای هوای این شهر ۱۵ درجه سانتی‌گراد بالای صفر به ثبت رسیده است.</p>
      <p>آب و هوای استان همدان در نتیجه وجود کوه‌های مرتفع، رودخانه‌ها و پستی و بلندی‌های زیاد به شدت متغیر است و زمستان‌های سرد، پر برف و باران و تابستان‌های معتدل دارد.</p>
    </article>
  </body>
</html>