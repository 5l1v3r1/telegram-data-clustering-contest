<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140488/%D8%B1%D9%85%D8%B2-%D9%BE%D9%88%DB%8C%D8%A7-%D8%AF%D8%B1-%DB%B3%DB%B0-%D8%A8%D8%A7%D9%86%DA%A9-%D8%B4%D8%B1%D9%88%D8%B9-%D8%B4%D8%AF%D9%87-%D8%A7%D9%85%D8%A7-%D9%81%D8%B9%D9%84%D8%A7-%D8%A7%D8%AC%D8%A8%D8%A7%D8%B1%DB%8C-%D9%86%DB%8C%D8%B3%D8%AA-%D8%A7%D9%86%D8%B3%D8%AF%D8%A7%D8%AF-%D8%B3%D8%A7%DB%8C%D8%AA-%D9%87%D8%A7%DB%8C-%D8%AC%D8%B9%D9%84%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="رمز پویا در ۳۰ بانک شروع شده اما فعلا&quot; اجباری نیست / انسداد سایت های جعلی"/>
    <meta property="og:description" content="رئیس کل بانک مرکزی با اشاره به مسدودسازی تعداد زیادی سایت جعلی اعلام کرد: بیش از ۳۰ بانک ، فعال سازی رمز پویا را شروع کرده اند اما فعلا&quot; اجباری نیست."/>
  </head>
  <body>
    <article>
      <h1>رمز پویا در ۳۰ بانک شروع شده اما فعلا" اجباری نیست / انسداد سایت های جعلی</h1>
      <h2>رئیس کل بانک مرکزی :</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>
        <i>رئیس کل بانک مرکزی با اشاره به مسدودسازی تعداد زیادی سایت جعلی اعلام کرد: بیش از ۳۰ بانک ، فعال سازی رمز پویا را شروع کرده اند اما فعلا" اجباری نیست.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، عبدالناصر همتی با اشاره به فعالیت بانک ها در مورد رمز پویا در فضای مجازی اعلام کرد: بیش از ۳۰ بانک، فعال سازی رمز پویا را شروع کرده اند اما به دلیل هوشمند نبودن بسیاری از موبایل ها، اجباری کردن استفاده از رمز پویا در حال حاضر مقدور نیست.</p>
      <p>مسولیت حفاظت از اطلاعات مشتریان به عهده بانک ها بوده و هرگونه ضرر و زیان وارده از این ناحیه به عهده آنها است. بانک ها اطلاع رسانی در خصوص مزایای استفاده از رمز پویا را آغاز کرده اند. در حال حاضر رمز ایستا و رمز پویا توأمان فعال هستند و به همین دلیل مشتریان به دلیل راحتی، ترجیح می دهند از رمز ایستا استفاده کنند.</p>
      <p>رمز ایستا باید به گونه ای غیرفعال شود که موجب نگرانی مشتریان در دریافت روزانه بیش از ۱۰ میلیون خدمت نشود و نیز تعدادی از بانک ها هنوز به سرویس شاهکار برای انطباق شماره ملی و موبایل مشتریان متصل نیستند.</p>
      <p>بانک مرکزی ایران به موازات اقدامات لازم پیشگیرانه با رصد مرتب شبکه های اجتماعی و پایش درگاه های شبکه پرداخت و نیز تعامل با نهادهایی نظیر دادستانی، پلیس فتا و مرکز ماهر، اقدام به مسدودسازی تعداد زیادی سایت جعلی کرده است.</p>
      <p>بانک مرکزی یک سیستم متمرکز مبتنی بر پیامک راه اندازی نموده است، لیکن اتصال کلیه بانک ها به آن تا ابتدای دی ماه فرصت نیاز دارد. بانک مرکزی اطلاع رسانی لازم را در این خصوص انجام خواهد داد. انتهای پیام</p>
    </article>
  </body>
</html>