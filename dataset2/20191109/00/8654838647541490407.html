<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/clash-royale-league-ecco-i-team-delle-world-finals-2019.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Clash Royale League: Ecco i team delle World Finals 2019"/>
    <meta property="og:description" content="Ieri sul sito ufficiale di Clash Royale, tramite un comunicato stampa sono stati resi noti i team eSport che parteciperanno alla fase finale della Clash Royale League.. La competizione si svolgerà..."/>
  </head>
  <body>
    <article>
      <h1>Clash Royale League: Ecco i team delle World Finals 2019</h1>
      <h2>Ieri sul sito ufficiale di Clash Royale, tramite un comunicato stampa sono stati resi noti i team eSport che parteciperanno alla fase finale della Clash Royale League.</h2>
      <address><time datetime="2019-11-09T00:00:00+00:00">09 Nov 2019</time> by <a rel="author" href="https://multiplayer.it/account/utente/1760412/fracic98/articoli/" target="_blank">Francesco Cicculli</a></address>
      <figure>
        <img src="https://multiplayer.net-cdn.it/thumbs/images/2019/11/06/wf_teams_jpg_1400x0_q85.jpg"/>
      </figure>
      <p>La competizione si svolgerà il <b>7 Dicembre 2019</b> presso la <b>Shrine Expo Hall di Los Angeles</b> in California. Alla prima fase hanno preso parte 32 squadre mondiali suddivise per regione di appartenenza, formando 3 leghe diverse ovvero Asia, Cina ed Europa.<br/>Alla fase finale si sono qualificate le sei squadre migliori al mondo: Sk Gaming, Team Liquid, Fav Gaming, OGN Entus, Nova eSports e W.EDGM.<br/><br/>Gli <b>SK Gaming</b> provenienti dalla regione europea hanno dominato quasi tutte le partite del loro campionato. Data questa prestazione schiacciante e una rosa piena di giocatori forti come il messicano Sergio Ramos, lo spagnolo Javi14 e i tedeschi Morten e Xopxsam, saranno i principali favoriti per la vittoria finale.<br/>Il tedesco <b>Morten</b> sarà uno dei giocatori da tenere d'occhio grazie alle sue 10 vittorie su 11 conquistate durante la CRL West, classificandosi terzo tra i player più forti della stagione nella sua regione.<br/><br/>Anche il <b>Team Liquid</b> appartiene alla regione europea e si è piazzato al secondo posto della CRL West. Avevano iniziato in modo negativo la fase autunnale, ma dopo aver apportato alcune modifiche nelle strategie, sono tornati vittoriosi conquistando quel posto così importante per la qualificazione.<br/>Inoltre, è risultato un team interessante per la loro <b>piccola rosa</b> composta da 3 soli giocatori ovvero KaNaRiOoo, Surgical Goblin e DiegoB.<br/>Il player più forte è senza dubbio lo spagnolo <b>KaNaRiOoo</b> che ha ottenuto 52 corone durante le partite disputate, classificandosi come miglior giocatore regionale.<br/><br/>I <b>Fav Gaming </b>provenienti dal Giappone si sono piazzati al primo posto nella CRL Asia. Questa performance è stata registrata soprattutto grazie all'alto tasso di vittorie registrato durante la prima fase.<br/>I player <b>Kentsumeshi e Kitassyan</b> sono un duo-devastante nella modalità 2vs2, mentre <b>Jack</b> è conosciuto per i suoi mazzi dal ciclo rapido che sono cambiati durante la stagione.<br/>Da sottolineare il loro debutto in questa fase finale della competizione: potrebbero giocare un ruolo importante e ed essere tra i grandi favoriti della vittoria finale.<br/><br/>Gli <b>OGN Entus</b> hanno registrato il secondo posto nella classifica della CRL Asia. Dopo un inizio primaverile sconfortante, hanno giocato la stagione autunnale con grande forza e determinazione vincendo molte partite e battendo i finalisti dello scorso anno come i PONOS e il team KIX, appartenente al gruppo opposto.<br/>Da non sottovalutare la loro formazione composta dal potente <b>TNT</b> e dal duo <b>Thunder-OneCrown</b>.<br/><br/>I <b>Nova eSports</b> tornano alle World Finals grazie al primo posto nella CRL Asia, ma soprattutto forti del titolo da campione in carica da difendere ad ogni costo.<br/>Nel 2018 vinsero entrambe le stagioni regolari nella CRL Cina, prima di vincere le finali mondiali di Tokyo.<br/>Quest'anno hanno confermato una splendida forma nella fase primaverile, ma in autunno qualcosa è cambiato. Infatti si sono piazzati solamente al quarto posto ottenendo l'accesso ai Playoff ma nonostante tutto, proprio questo avvenimento li ha portati a vincere le altre partite del campionato battendo sia LGD Gaming che W.EDG Mobile.<br/>La formazione più importante del torneo sarà composta dal player <b>Lciop</b>, noto per i suoi mazzi PEKKA Bridge Spam e Domatore Terremoto.<br/><br/>I <b>W.EDGM</b> si sono classificati al secondo posto della CRL Cina. Dopo la mancata qualificazione dello scorso anno, durante questa stagione hanno ottenuto il maggior numero di vittorie ovvero 12 ma nonostante ciò hanno giocato i loser bracket per qualificarsi alla fase finale.<br/>Il loro team è formato da Soloman, Nuomici e il fortissimo <b>Higher</b>, ottimo negli incontri 1vs1.<br/><br/>Ecco quindi, le squadre che parteciperanno alle finali mondiali della Clash Royale League 2019!<br/>Gli incontri si potranno seguire sul <b>canale Youtube della Clash Royale League</b> a partire dalle ore 21 italiane del 7 Dicembre 2019!</p>
    </article>
  </body>
</html>