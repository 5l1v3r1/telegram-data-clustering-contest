<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T00:30:00+00:00"/>
    <meta property="og:title" content="Ринок землі для іноземців планують відкрити через чотири роки — Богдан"/>
    <meta property="og:description" content="В першу чергу переваги дадуть українцям."/>
  </head>
  <body>
    <article>
      <h1>Ринок землі для іноземців планують відкрити через чотири роки — Богдан</h1>
      <h2>В першу чергу переваги дадуть українцям.</h2>
      <address>
        <time datetime="2019-11-09T00:30:00+00:00">09 Nov 2019, 00:30</time>
      </address>
      <p><b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">Право на придбання ділянок землі</a></b> в Україні в рамках нового законодавства про земельний ринок громадяни інших держав отримають через чотири роки. Про це повідомив голова ОП Андрій Богдан в ефірі програми "Свобода слова Савіка Шустера".</p>
      <p>Як наголошується, в даний час переваги у придбанні земельних ділянок мають громадяни України.</p>
      <p>"Неправда, що там іноземці. Там прерогатива в певний період, мають для викупу землі - саме українці. Саме українські громадяни, які хочуть розвивати сільськогосподарське виробництво. Іноземці братимуть участь через чотири роки, чотири з чимось", - зазначив Богдан.</p>
      <p>За словами політика, законопроект про скасування мораторію на продаж сільськогосподарських земель дозволить узаконити договір продажу землі, допоможе ліквідувати схеми "сірого ринку".</p>
      <p>"Треба розуміти, що в Україні в рік може продаватися не більше 5% землі. Це статистика. На сьогоднішній день цей ринок фактично працює, але цей ринок працює в "тіні". Це ринок продажу земель, коли оформляються неналежні документи, а коли селян часто обманюють. Грошей їм не виплачують, так за рік виплачується якийсь мізер і користуються крупні компанії. Ми хочемо легалізувати, щоб договір був офіційний. Щоб один українець міг в іншого легально придбати землю", - додав глава ВП.</p>
      <figure>
        <iframe src="https://www.youtube.com/embed/xfwtvlXn9us" width="640" height="360" data-service="Youtube" scrolling="no"/>
      </figure>
      <p>Зазначимо, згідно з опитуванням, 70% українців <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">проти ідеї продажу землі іноземцям</a></b>. Більше половини опитаних (53%) не підтримують скасування мораторію на купівлю-продаж земель сільськогосподарського призначення, 31% – підтримують. Серед останніх майже половина – власники паїв, які обробляють їх самостійно.</p>
      <p>Докладніше про необхідність реформування ринку землі читайте в статті Івана Мірошниченка "<a href="https://dt.ua/macrolevel/zadzerkallya-ta-strahi-zemelnoyi-reformi-chas-dlya-rishen-308435_.html"><b>Задзеркалля і страхи земельної реформи. Час для рішень</b></a>" та статті <b><a href="https://dt.ua/macrolevel/rinok-zemli-ne-pospishati-abi-vstignuti-325398_.html">"Ринок землі: не поспішати, щоб встигнути"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>