<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697485/%DA%A9%D9%85%D8%A8%D9%88%D8%AF-%D8%B4%D8%AF%DB%8C%D8%AF-%D8%B0%D8%AE%D8%A7%DB%8C%D8%B1-%D8%AE%D9%88%D9%86%DB%8C-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="کمبود شدید ذخایر خونی در خراسان رضوی"/>
    <meta property="og:description" content="به دلیل سردی هوا مراجعه مردم به پایگاه‌ها کاهش یافته و در حال حاضر، ذخایر خونی موجود سیر نزولی یافته است که با ادامه این روند در روزهای آتی، نمی‌توانیم پاسخگوی نیاز بیماران و مراکز درمانی باشیم."/>
  </head>
  <body>
    <article>
      <h1>کمبود شدید ذخایر خونی در خراسان رضوی</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>به دلیل سردی هوا مراجعه مردم به پایگاه‌ها کاهش یافته و در حال حاضر، ذخایر خونی موجود سیر نزولی یافته است که با ادامه این روند در روزهای آتی، نمی‌توانیم پاسخگوی نیاز بیماران و مراکز درمانی باشیم.</b>
      </p>
      <figure>
        <img src="https://cdn.asriran.com/files/fa/news/1398/8/18/1035023_483.jpg"/>
      </figure>
      <p>خراسان رضوی سازمان انتقال خون خراسان رضوی در اطلاعیه‌ای اعلام کرد که در حال حاضر ذخایر خونی رو به کاهش است و این سازمان با کمبود شدید مواجه است.</p>
      <p>در این اطلاعیه، با اعلام اینکه در حال حاضر ذخایر خونی به شدت رو به کاهش است، از مجاوران و زائران بارگاه ملکوتی حضرت رضا (ع) درخواست شده تا با حضور در پایگاه‌ها و اهدای خون به یاری بیماران نیازمند بشتابند.</p>
      <p>به دلیل سردی هوا مراجعه مردم به پایگاه‌ها کاهش یافته و در حال حاضر، ذخایر خونی موجود سیر نزولی یافته است که با ادامه این روند در روزهای آتی، نمی‌توانیم پاسخگوی نیاز بیماران و مراکز درمانی باشیم.</p>
      <p>سازمان انتقال‌ خون استان با تاکید بر اینکه نیاز به خون همیشه هست، اعلام کرد که پایگاه‌های اهدای خون مشهد مقدس شامل پایگاه‌های ذیل است:</p>
      <p>- پایگاه امام رضا(ع)، واقع در میدان شریعتی ( تقی‌آباد) ابتدای خیابان دانشگاه؛</p>
      <p>- پایگاه امید، واقع در نیش خیابان شیرازی 3 طبقه منهای یک مجتمع تجاری و اقامتی امید؛</p>
      <p>- پایگاه شهید کریمی، واقع در بلوار شریعتی 28 منطقه قاسم‌آباد؛</p>
      <p>- پایگاه میلاد، واقع در بلوار استقلال بین استقلال 2 و 4؛</p>
      <p>- پایگاه مهر، واقع در نبش بلوار ابوطالب 33؛</p>
      <p>- پایگاه ثامن، در پارکینگ شماره 4 بازارچه شهید آستانه پرست ورودی حرم مطهر منتظر حضور شما هستند.</p>
      <p>پایگاه امام رضا (ع) در نوبت صبح و عصر و سایر پایگاه‌ها در نوبت صبح آماده پذیرش داوطلبان اهدای خون خواهند بود. ساعت پذیرش پایگاه‌ها در نوبت صبح از 45/7 الی 00/13 و در نوبت عصر از 30/14 الی 45/18 است.</p>
      <p>در این اطلاعیه ضمن استمداد از کلیه واجدین شرایط اهدای خون، نیاز به همه گروه‌های خونی تاکید شده و با پوزش از داوطلبانی که به دلیل کمبود امکانات پایگاه‌ها ممکن است مدتی را در انتظار بمانند، از مراجعین درخواست گردیده در این‌صورت با تکمیل برگه‌های نذر خون موجود در پایگاه‌ها و مراجعه و ارائه آن در روزهای آتی، به صورت خارج از نوبت در هر پایگاه پذیرش شده و اقدام به اهدای خون نماید.</p>
    </article>
  </body>
</html>