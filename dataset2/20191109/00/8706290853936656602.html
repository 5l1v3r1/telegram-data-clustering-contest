<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683163/kinal-to-forologiko-nomoschedio-den-apeleftheronei-tin-oikonomia-"/>
    <meta property="og:site_name" content="enikos.gr"/>
    <meta property="article:published_time" content="2019-11-09T00:52:00+00:00"/>
    <meta property="og:title" content="ΚΙΝΑΛ: Το φορολογικό νομοσχέδιο δεν απελευθερώνει την οικονομία από τα φορολογικά βάρη"/>
    <meta property="og:description" content="Το φορολογικό νομοσχέδιο κινείται στον ίδιο δρόμο, δέσμιο των στόχων για τα υπερπλεονάσματα..."/>
  </head>
  <body>
    <article>
      <h1>ΚΙΝΑΛ: Το φορολογικό νομοσχέδιο δεν απελευθερώνει την οικονομία από τα φορολογικά βάρη</h1>
      <address>
        <time datetime="2019-11-09T00:52:00+00:00">09 Nov 2019, 00:52</time>
      </address>
      <p>Το <a href="http://www.enikos.gr/economy/682953/dothike-se-dimosia-diavoulefsi-to-forologiko-nomoschedio-deite-po%CF%86%CE%BF%CF%81%CE%BF%CE%BB%CE%BF%CE%B3%CE%B9%CE%BA%CF%8C%20%CE%BD%CE%BF%CE%BC%CE%BF%CF%83%CF%87%CE%AD%CE%B4%CE%B9%CE%BF">φορολογικό νομοσχέδιο</a> δεν απελευθερώνει την οικονομία και την κοινωνία από τα φορολογικά βάρη που σώρευσε ο ΣΥΡΙΖΑ και δεν παρέχει ουσιαστικά κίνητρα για επενδύσεις και θέσεις εργασίας» αναφέρει ο Τομέας Οικονομικών του Κινήματος Αλλαγής σε ανακοίνωσή του.</p>
      <p>
        <b>Η ανακοίνωση του Τομέα Οικονομικών του Κινήματος Αλλαγής</b>
      </p>
      <p>"Το φορολογικό προσχέδιο Νόμου που έθεσε σε διαβούλευση η Κυβέρνηση, και παρά τις επί μέρους θετικές ρυθμίσεις του, δεν απελευθερώνει την οικονομία και την κοινωνία μας από τα φορολογικά βάρη που σώρευσε ο ΣΥΡΙΖΑ, δεν παρέχει ουσιαστικά κίνητρα για επενδύσεις και θέσεις εργασίας.</p>
      <p>Βαδίζει στον ίδιο δρόμο, δέσμιο των στόχων για τα υπερπλεονάσματα.</p>
      <p>Δεν υιοθετούνται, δεν περιλαμβάνονται θετικά μέτρα για την ενίσχυση της απασχόλησης, όπως οι προτάσεις που έχει καταθέσει το Κίνημα Αλλαγής για παροχή φορολογικών κινήτρων σε επιχειρήσεις που δημιουργούν νέες θέσεις εργασίας και για φορολογική απαλλαγή για 3 χρόνια σε νέους που ανοίγουν την δική τους επιχείρηση.</p>
      <p>Κάτι τέτοιο φαίνεται να είναι μακριά από την φιλοσοφία της ΝΔ.</p>
      <p>Όπως επίσης φαίνεται να μην απασχολεί την Κυβέρνηση. η αρνητική εξέλιξη της σχέσης της άμεσης προς έμμεση φορολογία τα χρόνια της διακυβέρνησης του ΣΥΡΙΖΑ, που επιβάρυνε τα λαϊκά στρώματα. Και γι’ αυτό δεν έχει καμία πρόνοια για την μείωση του Φ.Π.Α και των άλλων φόρων κατανάλωσης, όπως έχουμε προτείνει.</p>
      <p>Το προσχέδιο αντιμετωπίζει επίσης με «τιμωρητική» αντίληψη την αναγκαία επέκταση των ηλεκτρονικών συναλλαγών και όχι με κίνητρα, με πιο χαρακτηριστικό και αναγκαίο τη δημιουργία του ακατάσχετου επαγγελματικού λογαριασμού.</p>
      <p>Τονίζουμε ακόμα, ότι όντας θετικοί στη παροχή κινήτρων για επενδύσεις, πρέπει να ενισχύσουμε με τους κανόνες τις διαφάνειας των Διεθνών Οργανισμών την προσέλκυση φορολογικών κατοίκων εξωτερικού. Να οριοθετήσουμε το είδος και το ύψος των επενδύσεων, ώστε να έχουν πραγματική συμβολή στην ανάπτυξη και την απασχόληση μακριά από την λογική των «φορολογικών παραδείσων».</p>
      <p>Το Κίνημα Αλλαγής θα τοποθετηθεί αναλυτικά στο σύνολο του Κυβερνητικού Σχεδίου όταν κατατεθεί στη Βουλή. Υπενθυμίζει όμως τη σταθερή του άποψη πως όπως η βαριά φορολογία του ΣΥΡΙΖΑ καθήλωσε την οικονομία, έτσι και η εμμονή της ΝΔ στους ίδιους στόχους (με εξαίρεση κάποιες οριζόντιες φοροαπαλλαγές) δεν μπορεί να την απελευθερώσουν.</p>
      <p>Χρειάζεται ολοκληρωμένο και με μακροπρόθεσμη προοπτική σχέδιο".</p>
      <related>
        <h4>σχετικά άρθρα</h4>
        <a href="http://www.enikos.gr/politics/683082/chamos-sti-vouli-gia-tin-epistoli-tsipra-loverdos-bachalakias-o-p%0A%20%20%20%20%0A"/>
        <a href="http://www.enikos.gr/politics/682931/kinal-kata-syriza-gia-tin-anavoli-tis-proanakritikis-kanei-ta-pan%0A%20%20%20%20%0A"/>
        <a href="http://www.enikos.gr/politics/682840/kastanidis-ston-realfm-978-ta-aitimata-exaireseon-einai-ena-gaita%0A%20%20%20%20%0A"/>
        <a href="http://www.enikos.gr/politics/682749/kinal-kata-chrysochodi-gia-to-prosfygiko-epilegei-na-sikosei-ta-c%0A%20%20%20%20%0A"/>
        <a href="http://www.enikos.gr/politics/682462/kinal-i-kyvernisi-afinei-aprostatefti-tin-proti-katoikia%0A%20%20%20%20%0A"/>
        <a href="http://www.enikos.gr/politics/682303/ti-syzitithike-stis-synantiseis-tis-kerameos-me-ekprosopous-tou-k%0A%20%20%20%20%0A"/>
        <a href="http://www.enikos.gr/politics/681995/kinal-i-kyvernisi-panigyrizei-oi-yperogkes-chreoseis-ton-trapezon%0A%20%20%20%20%0A"/>
        <a href="http://www.enikos.gr/politics/681693/karfia-geroulanou-mas-zitoun-ena-synedrio-pou-tha-kanei-to-pasok-%0A%20%20%20%20%0A"/>
        <a href="http://www.enikos.gr/politics/681677/gennimata-echo-terastia-orgi-gi-aftous-pou-prospathoun-na-ekmetal%0A%20%20%20%20%0A"/>
      </related>
    </article>
  </body>
</html>