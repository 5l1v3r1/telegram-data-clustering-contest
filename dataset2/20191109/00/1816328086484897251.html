<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/09192732/Day-after-Govt-Removes-SPG-Cover-Sonia-Gandhi-Thanks.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="&quot;28 ஆண்டுகளாக பாதுகாப்பான கரங்களில் இருந்தோம்&quot; எஸ்.பி.ஜி.தலைவருக்கு சோனியாகாந்தி கடிதம்"/>
    <meta property="og:description" content="&quot;28 ஆண்டுகளாக பாதுகாப்பான கரங்களில் இருந்தோம்&quot; என்று எஸ்.பி.ஜி. தலைவருக்கு நன்றி தெரிவித்து சோனியாகாந்தி கடிதம் எழுதி உள்ளார்."/>
  </head>
  <body>
    <article>
      <h1>"28 ஆண்டுகளாக பாதுகாப்பான கரங்களில் இருந்தோம்" எஸ்.பி.ஜி.தலைவருக்கு சோனியாகாந்தி கடிதம்</h1>
      <h2>"28 ஆண்டுகளாக பாதுகாப்பான கரங்களில் இருந்தோம்" என்று எஸ்.பி.ஜி. தலைவருக்கு நன்றி தெரிவித்து சோனியாகாந்தி கடிதம் எழுதி உள்ளார்.</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>புதுடெல்லி,</p>
      <p>காங்கிரஸ் இடைக்கால தலைவர் சோனியாகாந்தி, ராகுல்காந்தி மற்றும் பிரியங்காவுக்கு வழங்கப்பட்டு வந்த, எஸ்.பி.ஜி., எனப்படும் சிறப்பு பாதுகாப்பு படையின் பாதுகாப்பை 'வாபஸ்' பெறுவதாக, மத்திய அரசு அறிவித்து உள்ளது.</p>
      <p>இந்நிலையில்,  எஸ்.பி.ஜி. பாதுகாப்புப் படையினர் மிகச் சிறப்பான பாதுகாப்பை வழங்கியதாக அந்த அமைப்பின் தலைவருக்கு, காங்கிரஸ் இடைக்காலத்தலைவர் சோனியாகாந்தி நன்றி தெரிவித்துள்ளார். </p>
      <p>எஸ்.பி. ஜி. தலைவர் அருண் சின்காவுக்கு எழுதிய கடிதத்தில், தங்களின் குடும்பத்தினர் சார்பாக, இதயப்பூர்வ நன்றியை தெரிவித்துக் கொள்வதாக சோனியாகாந்தி கூறியுள்ளார். </p>
      <p>அர்ப்பணிப்பு, விவேகம், தனிப்பட்ட கவனம் போன்ற தீவிர பணியில் எஸ்.பி.ஜி. படையினர் இருந்ததாகவும், கடந்த 28 ஆண்டுகளாக பாதுகாப்பான கரங்களின் நடுவே இருந்ததாகவும் சோனியாகாந்தி கூறியுள்ளார்.</p>
    </article>
  </body>
</html>