<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697484/%DA%86%D8%B1%D8%A7-%D8%A7%D8%B3%D8%AA%D9%82%D9%84%D8%A7%D9%84-%D9%87%D8%B2%D8%A7%D8%B1-%D8%A7%D9%85%D8%AA%DB%8C%D8%A7%D8%B2%DB%8C-%D8%B4%D8%AF-%D9%88-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%86%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="چرا استقلال هزار امتیازی شد و پرسپولیس نشد؟"/>
    <meta property="og:description" content="استقلال اما فقط سه قهرماني ليگ برتر دارد كه متناسب با هزار امتياز اين تيم به نظر نمي‌رسد. راز اين مساله اما آن است كه استقلال از «ژن بالانشيني» برخوردار است؛ به اين معنا كه حتي اگر در برخي فصول شانس چنداني براي قهرماني نداشته باشد، باز طوري بازي مي‌كند كه جزو سه، چهار تيم اول جدول باشد."/>
  </head>
  <body>
    <article>
      <h1>چرا استقلال هزار امتیازی شد و پرسپولیس نشد؟</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>استقلال اما فقط سه قهرماني ليگ برتر دارد كه متناسب با هزار امتياز اين تيم به نظر نمي‌رسد. راز اين مساله اما آن است كه استقلال از «ژن بالانشيني» برخوردار است؛ به اين معنا كه حتي اگر در برخي فصول شانس چنداني براي قهرماني نداشته باشد، باز طوري بازي مي‌كند كه جزو سه، چهار تيم اول جدول باشد.</b>
      </p>
      <figure>
        <img src="https://cdn.asriran.com/files/fa/news/1398/8/18/1035020_277.jpg"/>
      </figure>
      <p>با پيروزي بر تراكتورسازي، استقلال به اولين تيم تاريخ ليگ برتر ايران تبديل شد كه از امتياز هزار عبور مي‌كند. آبي‌ها با سه امتياز شيرين تبريز ۱۰۰۱ امتيازي شدند و همين مساله هم بهانه خوبي شد تا سايت كنفدراسيون فوتبال آسيا با يك طرح زيبا، از عملكرد آبي‌پوشان تهراني تجليل كند.</p>
      <p>به گزارش بانک ورزش، قاعدتا استقلال بايد با اين ركورد و مخصوصا فاصله بيش از ۵۰ امتيازی‌اش با تعقيب‌كننده‌ها، همزمان عنوان پرافتخارترين تيم ليگ برتر را هم به خودش اختصاص مي‌داد، اما اين اتفاق رخ نداده است. در حال حاضر پرسپوليس و سپاهان با پنج عنوان قهرماني پرافتخارترين تيم‌هاي تاريخ ليگ به شمار مي‌آيند و سرخپوشان پايتخت با يك نايب‌قهرماني بيشتر، از حريف سبقت گرفته‌اند.</p>
      <p>استقلال اما فقط سه قهرماني ليگ برتر دارد كه متناسب با هزار امتياز اين تيم به نظر نمي‌رسد. راز اين مساله اما آن است كه استقلال از «ژن بالانشيني» برخوردار است؛ به اين معنا كه حتي اگر در برخي فصول شانس چنداني براي قهرماني نداشته باشد، باز طوري بازي مي‌كند كه جزو سه، چهار تيم اول جدول باشد. اين ژن اما در پرسپوليس كمياب است؛ به آن معنا كه قرمزها يا براي همه چيز مي‌جنگند يا براي هيچ چيز. فصلي كه براي آنها خيلي بد شروع شود، به سرعت رها خواهد شد. در حالي كه در مورد استقلال چنين نيست.</p>
      <p>آبي‌ها در هجده دوره گذشته ليگ برتر به ترتيب اين رتبه‌ها را در جدول به خودشان اختصاص داده‌اند: دوم، نهم، دوم، سوم، اول، چهارم، سيزدهم، اول، سوم، دوم، سوم، اول، پنجم، ششم، سوم، دوم، سوم و سوم. به اين ترتيب روشن است كه غير از فصول دوم و هفتم، استقلال هرگز ليگ را رها نكرده و مدام براي بهبود جايگاهش تلاش كرده است. حالا مقايسه كنيد با پرسپوليس كه پرافتخارترين تيم ليگ است.</p>
      <p>قرمزها در هجده دوره گذشته به ترتيب اين رتبه‌ها را به دست آورده‌اند: اول، سوم، پنجم، چهارم، نهم، سوم، اول، پنجم، چهارم، چهارم، دوازدهم، هفتم، دوم، هشتم، دوم، اول، اول و اول. به اين ترتيب پرسپوليسي‌ها در چهار فصل يعني ليگ‌هاي پنجم، يازدهم، دوازدهم و چهاردهم، با قطع اميد از قهرماني خيلي زود رقابت را رها كردند و فصل را درر ميانه‌هاي جدول به پايان بردند. انگار كه پرسپوليس ترجيح داده جام‌هاي بيشتري ببرد و استقلال امتيازات بهتري بگيرد!</p>
    </article>
  </body>
</html>