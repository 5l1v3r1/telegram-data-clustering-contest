<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/neprijatne-scene-u-napulju-navijaci-vredali-igrace-i-ancelotija-bio-jednom-jedan-kandidat-za-skudeto/342102"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Neprijatne scene u Napulju: Navijači vređali igrače i Anćelotija, bio jednom jedan kandidat za Skudeto"/>
    <meta property="og:description" content="Đenova odnela bod sa San Paola, a mogla je i sva tri"/>
  </head>
  <body>
    <article>
      <h1>Neprijatne scene u Napulju: Navijači vređali igrače i Anćelotija, bio jednom jedan kandidat za Skudeto</h1>
      <h2>Đenova odnela bod sa San Paola, a mogla je i sva tri</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>
        <b>Teška kriza trese Napulj. Sukob svlačionice i predsednika Aurelija de Laurentisa preneo se i na stadion San Paolo, gde su navijači, njih svega oko 20.000 ozbiljnim zvižducima i uvredama dočekali svoje doskorašnje miljenike. Takvo raspoloženje odrazilo se i na igru Napolija, pa je Đenova ove večeri odnela bod sa juga Italije, a mogla je i sva tri - 0:0.</b>
      </p>
      <p>Izgleda da se ni navijačima nije dopalo to što je ekipa svojevoljno odlučila da se nakon utakmice sa Salcburgom ne vraća u karantin, pa su je dočekali uzvici "<b>Sram vas bilo</b>" i "<b>Radite svoj posao</b>". Uvreda je bilo i pored početak meča, gde je klupski autobus dočekan na sličan način.</p>
      <p>A na samom terenu domaći igrači nervozni, dekocentrisani, uplašeni. Napadali su tek u talasima i na momente, nisu imali mnogo šansi, ali je i one koje su napravili zaustavio raspoloženi <b>Andrej Radu</b>. Tu se posebno odnosi na udarac <b>Fabijana Ruiza</b>, koju je bukvalno na gol-liniji zaustavio rumunski čuvar mreže.</p>
      <p>Sa druge strane, Đenova je mogla da iskoristi situaciju u svojim redovima i dođe do gola koji bi verovatno bio koban za <b>Anćelotijev</b> tim na ovoj utakmici. Đenovljani su u nekoliko navrata ozbiljno pretili Ospini. Ćaliće za prilikom <b>Gorana Pandeva</b> s početka drugog poluvremena, a pre svega za onom iz 62. minuta, kada je neverovatni <b>Kulibali</b> sprečio čist pogodak <b>Agudela</b>.</p>
      <p>Napoli je večeras praktično sam sebe izbacio iz borbe za šampionsku titulu, pošto sada ima 12 bodova zaostatka za vodećim Interom, a Juventus bi mogao da mu pobegne bod više ukoliko sutra bude slavio u derbiju protiv Milana.</p>
      <p>O tome kakvo je stanje u klubu dovoljno govorii i reakcija igrača Napolija, koji su nakon poslednjeg sudijskog zvižduka ostali skamenjeni oko centra terena, gde su slušali salve zvižduka i uvreda na svoj račun. Delovalo je kao da im se ne odlazi u tunel.</p>
      <p>
        <b>ITALIJA 1 - 12. KOLO:</b>
      </p>
      <p>
        <b>Petak</b>
      </p>
      <p>Sasuolo - Bolonja 3:1 (1:0)<br/>/Kaputo 34 i 75, Boga 68 - Orsolini 70/</p>
      <p>
        <b>Subota</b>
      </p>
      <p>Breša - Torino 0:4 (0:2)<br/>/Beloti 17pen, 26pen, Berenger 75, 81/</p>
      <p>Inter - Verona 2:1 (0:1)<br/>/Vesino 65, Barela 83 - Vere 19pen/</p>
      <p>Napoli - Đenova 0:0</p>
      <p>
        <b>Nedelja</b>
      </p>
      <p><b><a href="https://www.mozzartbet.com/sr#/match/4506510">12.30:  (2,75) Kaljari  (3,25)  Fjorentina (2,60) </a><br/><a href="https://www.mozzartbet.com/sr#/match/4506433">15.00:  (1,25) Lacio  (6,50)  Leće (10,00) </a></b><br/><a href="https://www.mozzartbet.com/sr#/match/4506490"><b>15.00:  (2,20) Udineze  (3,20)  SPAL (3,50) </b></a><br/><a href="https://www.mozzartbet.com/sr#/match/4506466"><b>15.00:  (4,00) Sampdorija  (3,60)  Atalanta (1,90) </b></a><br/><b><a href="https://www.mozzartbet.com/sr#/match/4506420">18.00:  (4,00) Parma  (3,60)  Roma (1,90) </a><br/><a href="https://www.mozzartbet.com/sr#/match/4506576">20.45:  (1,45) Juventus  (4,30)  Milan (7,75)</a></b> </p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/09.11.2019/Serijaaassssss.jpg"/>
      </figure>
      <p>Foto: <i>Reuters</i></p>
    </article>
  </body>
</html>