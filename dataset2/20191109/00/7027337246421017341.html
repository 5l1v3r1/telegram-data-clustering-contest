<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697396/%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1%D8%AE%D9%88%D8%A7%D8%B3%D8%AA-%D8%A8%D8%B1%D8%AE%DB%8C-%D8%A8%D8%B1%D8%A7%DB%8C-%D8%A7%D8%AE%D8%B1%D8%A7%D8%AC-%D8%B3%D9%88%D8%B1%DB%8C%E2%80%8C%D9%87%D8%A7-%D8%B1%D8%A7-%D9%86%D9%85%DB%8C%E2%80%8C%D9%BE%D8%B0%DB%8C%D8%B1%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="اردوغان: درخواست برخی برای اخراج سوری‌ها را نمی‌پذیریم"/>
    <meta property="og:description" content="رئیس جمهور ترکیه تاکید کرد: نمی‌توانیم درخواست برخی برای اخراج سوری‌ها از کشورمان را بپذیریم."/>
  </head>
  <body>
    <article>
      <h1>اردوغان: درخواست برخی برای اخراج سوری‌ها را نمی‌پذیریم</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034808_151.jpg"/>
      </figure>
      <p>رئیس جمهور ترکیه تاکید کرد: نمی‌توانیم درخواست برخی برای اخراج سوری‌ها از کشورمان را بپذیریم.</p>
      <p>به گزارش آناتولی،‌ رجب طیب اردوغان، رئیس جمهوری ترکیه طی سخنانی در مراسم ویژه آغاز "هفته مولود نبی" در مرکز یحیی کمال بیاتلی منطقه «کوچک چکمجه» استانبول گفت: برخی‌ می‌گویند سوری‌ها بروند. هرگز نمی‌توانیم چنین درخواستی را قبول کنیم.</p>
      <p>وی در ادامه اظهار کرد: برادری اسلامی و وجه جهان‌شمول آن مرز نمی‌شناسد. کسی نمی‌تواند بین ما بذر جدایی بپاشد. فریاد ایتام و مادران داغدیده از بلاد اسلام که قرن‌ها دیار صلح و آرامش بوده‌ است، به گوش می‌رسد. مسلمانان روزهای پردردی را سپری می‌کنند. فتنه مذهب‌گرایی و تعصب نژادی، رنگ پوست زبان و قبیله دل‌ها و اذهان ما را اسیر خود کرده است.</p>
      <p>اردوغان افزود: تمدن اسلامی توسط گروه‌های تروریستی مانند داعش، بوکو حرام، الشباب، فتو، پ.ک.ک و ی.پ.گ و به دلیل نادانی و تعصب مذهبی هدف قرار گرفته است. اگر قصد تاسیس یک جامعه امن را داریم، باید همان صمیمیت، صداقت، شعور امانت، وفاداری، محبت، احترام و رحمت پیامبر اسلام را در زندگی خود منعکس کنیم.</p>
      <p>رجب طیب اردوغان در پایان همچنین ضمن آرزوی موفقیت برای ارتش ترکیه و مزدوران سوری موسوم به "ارتش ملی سوریه" تصریح کرد: ذات اسلام باعث می‌شود با انسان‌هایی ده‌ها هزار کیلومتر از ما فاصله دارند، همدردی کنیم.</p>
    </article>
  </body>
</html>