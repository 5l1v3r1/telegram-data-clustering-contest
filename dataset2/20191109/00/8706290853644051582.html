<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/683192/pedoulakis-tragikoi-sto-diastima-20-23-parasyrthikame-apo-ton-ent"/>
    <meta property="og:site_name" content="enikos.gr"/>
    <meta property="article:published_time" content="2019-11-09T00:24:00+00:00"/>
    <meta property="og:title" content="Πεδουλάκης: Τραγικοί στο διάστημα 20'- 23', παρασυρθήκαμε από τον ενθουσιασμό"/>
    <meta property="og:description" content="Ο Παναθηναϊκός ΟΠΑΠ πήρε -έστω και δύσκολα- την εντός έδρας νίκη απέναντι στη Βαλένθια..."/>
  </head>
  <body>
    <article>
      <h1>Πεδουλάκης: Τραγικοί στο διάστημα 20'- 23', παρασυρθήκαμε από τον ενθουσιασμό</h1>
      <address>
        <time datetime="2019-11-09T00:24:00+00:00">09 Nov 2019, 00:24</time>
      </address>
      <p><a href="http://www.enikos.gr/sports/683188/panathinaikos-valenthia-91-80-teliko">Ο Παναθηναϊκός ΟΠΑΠ</a> πήρε -έστω και δύσκολα- την εντός έδρας νίκη απέναντι στη Βαλένθια, σε μία αναμέτρηση που είχε δύο βασικά στοιχεία: την πρώτη φετινή εμφάνιση του Νίκου Παππά και τον Νικ Καλάθη, που έχασε για μία ασίστ το τριπλ νταμπλ.</p>
      <p>Η άμυνα της τρίτης περιόδου λίγο έλειψε να στοιχίσει στο τριφύλλι, το οποίο όμως απέφυγε εν τέλει τις δυσάρεστες εκπλήξεις. Η κακή άμυνα, ειδικά στην τρίτη περίοδο, ήταν το στοιχείο στο οποίο στάθηκε και ο Αργύρης Πεδουλάκης.</p>
      <p>
        <b>Αναλυτικά όσα είπε ο προπονητής του Παναθηναϊκού:</b>
      </p>
      <p>«Στο πρώτο ημίχρονο νομίζω ότι ήμασταν καλύτεροι. Η διαφορά θα ήταν μεγαλύτερη αν δεν μας είχε παρασύρει ο ενθουσιασμός μας. Κάναμε λάθη και δώσαμε 10 πόντους στον αιφνιδιασμό. Δεν κρατούσαμε το αμυντικό μας τρανζίσιον. Το 20′-23′ ήταν το τραγικό στην άμυνά μας. Άλλαξε το μομέντουμ. Εκεί γύρισε το παιχνίδι. Όμως, στο τελευταίο δεκάλεπτο παίξαμε καλή άμυνα. Κερδίσαμε ενώ βασικά μας ατού δεν ήταν σε καλή μέρα. Είναι σημαντικό αυτό. Πήραμε πράγματα από παίκτες του πάγκου μας».</p>
      <p><b>Για αυτά που δεν πήγαν καλά στην τρίτη περίοδο: </b>«Σε 1,5 λεπτό φάγαμε 7 πόντους. Δεν βάζαμε καλά τα κορμιά μας, δεν ήμασταν σκληροί. Αυτό το μπάσκετ ταιριάζει σε ισπανική ομάδα. Το πληρώσαμε, βρήκαν ρυθμό. Είχαν ευστοχία και στα τρίποντα. Ήταν λάθος ότι δεν πήγαμε στις επαφές».</p>
      <p><b>Για τα τρίποντα των αντιπάλων του Παναθηναϊκού και τα υψηλά ποσοστά ευστοχίας τους:</b> «Δεν νομίζω πως συμβαίνει αυτό. Έχουμε κάποιο θέμα στις περιστροφές μας με μεγάλα κορμιά. Το δουλεύουμε αυτό, είναι αλήθεια. Όμως, πχ στη Χίμκι δεχτήκαμε σουτ υπό πίεση. Έτσι είναι η Ευρωλίγκα. Μια μέρα ένας παίκτης μπορεί να κάνει 6/8 και την άλλη 1/8. Είναι υψηλό το επίπεδο, μπαίνει και η κόπωση ή τα ταξίδια στην μέση».</p>
      <p>Πηγή: filathlos.gr</p>
      <related>
        <h4>σχετικά άρθρα</h4>
        <a href="http://www.enikos.gr/sports/683183/panathinaikos-valenthia-45-35-im%0A%20%20%20%20%0A"/>
        <a href="http://www.enikos.gr/sports/683179/live-panathinaikos-valenthia-26-18-10%0A%20%20%20%20%0A"/>
        <a href="http://www.enikos.gr/sports/683175/live-panathinaikos-valenthia-2130%0A%20%20%20%20%0A"/>
        <a href="http://www.enikos.gr/sports/682860/pontaroun-stin-edra-oi-aionioi-gia-ti-niki-stin-euroleague%0A%20%20%20%20%0A"/>
        <a href="http://www.enikos.gr/sports/681928/eknevrismenos-o-martins-den-boro-na-katalavo-giati-yparchei-to-va%0A%20%20%20%20%0A"/>
        <a href="http://www.enikos.gr/sports/681758/kemzoura-to-cheirotero-itan-oti-paratisame-to-mats%0A%20%20%20%20%0A"/>
        <a href="http://www.enikos.gr/sports/681335/kemzoura-xechoristi-emfanisi-kaname-afto-pou-zitame%0A%20%20%20%20%0A"/>
        <a href="http://www.enikos.gr/sports/681161/pedoulakis-imastan-poly-kakoi-sta-rimpaount%0A%20%20%20%20%0A"/>
        <a href="http://www.enikos.gr/sports/680813/neo-vima-titlou-gia-ton-chamilton-sto-mexiko%0A%20%20%20%20%0A"/>
      </related>
    </article>
  </body>
</html>