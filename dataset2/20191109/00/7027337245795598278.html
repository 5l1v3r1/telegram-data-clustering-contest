<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697474/%D8%B3%D8%AE%D9%86%DA%AF%D9%88%DB%8C-%D9%88%D8%B2%D8%A7%D8%B1%D8%AA%E2%80%8C%D8%AE%D8%A7%D8%B1%D8%AC%D9%87-%D8%A7%D8%AF%D8%B9%D8%A7%D9%87%D8%A7%DB%8C-%D8%AD%D9%82%D9%88%D9%82-%D8%A8%D8%B4%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D9%88%D8%B1%D9%88%DB%8C%DB%8C-%D8%A8%DB%8C%E2%80%8C%D8%B4%D8%B1%D9%85%D8%A7%D9%86%D9%87-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="سخنگوی وزارت‌خارجه: ادعاهای حقوق بشری آمریکا دورویی بی‌شرمانه است"/>
    <meta property="og:description" content="داً برگزاری یک نمایشگاه «حقوق بشری» ایالات متحده عالی خواهد بود"/>
  </head>
  <body>
    <article>
      <h1>سخنگوی وزارت‌خارجه: ادعاهای حقوق بشری آمریکا دورویی بی‌شرمانه است</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>داً برگزاری یک نمایشگاه «حقوق بشری» ایالات متحده عالی خواهد بود</b>
      </p>
      <p>سخنگوی وزارت امورخارجه در واکنش به اظهارات همتای آمریکایی خود در زیر سوال بردن نمایشگاه حقوق بشر ایران؛ تعدادی از پرونده‌های نقض حقوق بشر از سوی آمریکا را یادآورشد و حمایت کاخ سفید از حقوق بشر را «دورویی بی‌شرمانه» خواند.</p>
      <p>به گزارش گزارش اداره کل اطلاع رسانی و امور سخنگویی وزارت امور خارجه، «سیدعباس موسوی» روز شنبه در حساب کاربری خود در توییتر با اشاره به اظهارات «مورگان اورتاگوس» سخنگوی وزرات امور خارجه آمریکا، درباره نمایشگاه دستاوردهای حقوق بشری ایران در ژنو، نوشت: «جداً برگزاری یک نمایشگاه «حقوق بشری» ایالات متحده عالی خواهد بود. ساقط کردن هواپیمای مسافربری، تبعیض علیه سیاهان، بمباران غیرنظامیان در جنگ های بی‌پایان: از ویتنام گرفته تا عراق و یمن. بگذریم از حمایت‌های تمام و کمال از وحشی‌ترین و غیر انسانی ترین رژیم های تروریست در منطقه.»<br/><br/>وی افزود: «این به معنای واقعی کلمه «دورویی» بی شرمانه است.»<br/><br/>نمایشگاه دستاوردهای حقوق بشری جمهوری اسلامی ایران از روز دوشنبه ۱۳ آبان در محل دفتر سازمان ملل متحد در ژنو آغاز شده است.<br/><br/>روز گذشته اورتگاس در توییتر با اشاره به برگزاری این نمایشگاه مدعی شد ایران از بزرگترین ناقضان حقوق بشر جهان است.</p>
    </article>
  </body>
</html>