<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/consumer/articles/0,7340,L-3773345,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="עוד הישג לג'וקר: הסרט מבוסס הקומיקס הרווחי בהיסטוריה"/>
    <meta property="og:description" content="לפי פורבס, מאז שיצא לאקרנים לפני חמישה שבועות הרוויח הסרט בכיכובו של חואקין פיניקס 953 מיליון דולר - פי 15 מההשקעה בו"/>
  </head>
  <body>
    <article>
      <h1>עוד הישג לג'וקר: הסרט מבוסס הקומיקס הרווחי בהיסטוריה</h1>
      <h2>לפי פורבס, מאז שיצא לאקרנים לפני חמישה שבועות הרוויח הסרט בכיכובו של חואקין פיניקס 953 מיליון דולר - פי 15 מההשקעה בו</h2>
      <address><time datetime="2019-11-09T00:00:00+00:00">09 Nov 2019</time> by <a rel="author">שירות כלכליסט</a></address>
      <p>הסרט "ג׳וקר", בכיכובו של חואקין פיניקס, מציין עוד אבן דרך מרשימה. אחרי ששבר שיאי מכירות בסוף השבוע שיצא לאקרנים, כעת הוא הסרט המבוסס על ספרי קומיקס הרווחי ביותר שנעשה אי פעם. המשמעות היא שהסרט הרוויח הרבה יותר בהקרנות מסביב לעולם לעומת תקציב ההפקה שלו. לפי פורבס (Forbes), תוך חמישה שבועות מאז שיצא לאקרנים, הרוויח הסרט 304.2 מיליון דולר בצפון אמריקה בלבד, ו-953 מיליון דולר ברחבי העולם. עם תקציב של 62.5 מיליון דולר הסרט הרוויח פי 15.3 מההשקעה הראשונית. לא רע בכלל. ה"ג׳וקר" של פיניקס כבר התעלה על שוברי קופות כגון "ונום" שהרוויח 854 מיליון דולר עם תקציב של 90 מיליון דולר ב-2018, ו"באטמן" שהכניס 411 מיליון דולר ב-1989 על השקעה של 35 מיליון דולר.  </p>
      <figure>
        <img src="https://images1.calcalist.co.il/PicServer3/2019/10/07/939730/1NL.jpg"/>
        <figcaption>מתוך הסרט <br/>צילום: איי פי</figcaption>
      </figure>
      <p>זה אומר בנוסף שה"ג׳וקר" הוא הסרט השלישי הזול ביותר עם הכנסות של 900 מיליון דולר, ממוקם רק אחרי "רפסודיה בוהמית", עם רמי מאלק ובתקציב של 52 מיליון דולר, וגרסת האנימציה המקורית של "מלך האריות" מ-1994 שהופקה בתקציב של 55 מיליון דולר אם יצליח להתעלות גם על ההכנסה המקומית של "אקוומן" (335.1 מיליון דולר), עתיד הסרט להפוך להיות הסרט הרביעי הרווחי ביותר של DC קומיקס בצפון אמריקה אחרי "וונדר-וומן", "עלייתו של האביר האפל", ו"האביר האפל". ואם ההכנסות הבינלאומיות יהיו בין 1.004 מיליארד דולר ל-1.081 מיליארד דולר, ייכנס הסרט לרשימת הסרטים הרווחים ביותר של DC קומיקס ברחבי העולם, שלישי רק ל"עלייתו של האביר האפל" (1.081 מיליארד דול)ר ו"אקוומן" (1.148 מילארד דולר).</p>
    </article>
  </body>
</html>