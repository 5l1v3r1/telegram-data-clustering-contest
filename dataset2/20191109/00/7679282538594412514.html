<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-after-beyonce-hollywood-actress-angelina-jolie-recreates-deepika-padukone-look-from-cannes-2839706.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T00:33:19+00:00"/>
    <meta property="og:title" content="बेयॉन्से के बाद एंजेलिना जोली ने कान्स से दीपिका पादुकोण के लुक को किया रीक्रिएट"/>
    <meta property="og:description" content="ग्लोबल आइकन दीपिका पादुकोण अपने फैशनसेंस के लिए दुनियाभर में जानी जाती है। बीते साल बेयॉन्से ने दीपिका पादुकोण के कान्स 2018 लुक से प्रेरणा ली थी और अब दीपिका पादुकोण के कान्स 2019 के लुक ने हॉलीवुड..."/>
  </head>
  <body>
    <article>
      <h1>बेयॉन्से के बाद एंजेलिना जोली ने कान्स से दीपिका पादुकोण के लुक को किया रीक्रिएट</h1>
      <address><time datetime="2019-11-09T00:33:19+00:00">09 Nov 2019, 00:33</time> by <a rel="author">लाइव हिन्दुस्तान टीम,नई दिल्ली</a></address>
      <p>ग्लोबल आइकन दीपिका पादुकोण अपने फैशनसेंस के लिए दुनियाभर में जानी जाती है। बीते साल बेयॉन्से ने दीपिका पादुकोण के कान्स 2018 लुक से प्रेरणा ली थी और अब दीपिका पादुकोण के कान्स 2019 के लुक ने हॉलीवुड अभिनेत्री एंजेलिना जोली को प्रेरित कर दिया है। खूबसूरत अदाकारा दीपिका सही मायनों में एक फैशन आइकन हैं और उनके स्टाइल स्टेटमेंट को दुनियाभर में लोगों द्वारा पसंद किया जाता है।</p>
      <p>दीपिका पादुकोण ने हाल ही में इंस्टाग्राम पर 40 मिलियन फॉलोअर्स की संख्या पार कर ली है।</p>
      <p>अभनेत्री अपनी फिल्मों का बेहद सोच समझकर चयन करती है और यही वजह है कि वह अक्सर अपनी फिल्मों के साथ दर्शकों के दिमाग पर गहरा प्रभाव पैदा कर देती है। इतना ही नहीं, एक व्यस्त वर्ष होने के बावजूद, अभिनेत्री अभिनय के साथ-साथ परोपकारी काम, निर्माता की जिम्मेदारी सहित अन्य काम के लिए अपने व्यस्त शेड्यूल से समय निकालना भी बखूबी जानती है।</p>
      <p>
        <a href="https://www.livehindustan.com/entertainment/story-amitabh-bachchan-ke-saath-kaam-karna-par-kriti-kharbanda-ne-bataya-apna-ye-experience-2839701.html">अमिताभ बच्चन के साथ काम करने पर कृति खरबंदा ने बताया अपना एक्सपीरियंस</a>
      </p>
      <p>
        <a href="https://www.livehindustan.com/entertainment/story-ayushmann-khurrana-wants-to-do-film-direction-and-scripting-after-bala-film-2839164.html">एक के बाद एक हिट फिल्म देने के बाद ये काम करना चाहते हैं आयुष्मान खुराना</a>
      </p>
      <p>फिल्मों की बात करें तो, दीपिका जल्द मेघना गुलज़ार की 'छपाक' में नज़र आएंगी, जो एसिड अटैक सर्वाइवर लक्ष्मी अग्रवाल के जीवन पर आधारित है। इसके अलावा, वह कबीर खान की '83' में भी दिखाई देंगी। दीपिका इस फिल्म में कपिल देव की पत्नी रोमी देव की भूमिका निभा रही है। दीपिका अपने दोनों आगामी प्रोजेक्ट 'छपाक' और '83 में बतौर निर्माता भी भागदौड़ संभाल रही है।</p>
    </article>
  </body>
</html>