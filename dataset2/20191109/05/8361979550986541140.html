<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/nayvishchiy-hmarochos-pekina-citic-tower-novini-svitu-50052359.html"/>
    <meta property="og:site_name" content="НВ"/>
    <meta property="article:published_time" content="2019-11-09T05:06:00+00:00"/>
    <meta property="og:title" content="Китайська велич. 10 фактів про найвищий хмарочос Пекіна — інфографіка"/>
    <meta property="og:description" content="У Пекіні відкрився 528-метровий CITIC Tower — найвищий хмарочос міста. Журнал НВ розповідає про нього у своїй інфографіці"/>
  </head>
  <body>
    <article>
      <h1>Китайська велич. 10 фактів про найвищий хмарочос Пекіна — інфографіка</h1>
      <h2>У Пекіні відкрився 528-метровий CITIC Tower — найвищий хмарочос міста. Журнал НВ розповідає про нього у своїй інфографіці</h2>
      <address>
        <time datetime="2019-11-09T05:06:00+00:00">09 Nov 2019, 05:06</time>
      </address>
      <p>1. <b>Будівля стала четвертою за висотою в Китаї</b> та восьмою — у світі. Хмарочос CITIC Tower на 200 м вищий за попереднього рекордсмена Пекіна China World Trade Tower.</p>
      <p>2. <b>Хмарочос розташований</b> у центральному діловому районі Пекіна в 5 км від Забороненого міста — духовного і географічного центру китайської столиці.</p>
      <p>3. <b>Форма будівлі</b> нагадує давньокитайський ритуальний посуд Цзунь, який використовувався для зберігання вина ще в XII столітті до н.е. Будівля хмарочоса має широку основу, звужується до середини і знову розширюється біля вершини.</p>
      <p>4.<b> Оглядовий майданчик на висоті 500 м </b>займає три поверхи та відкриває панорамний вид на Пекін і його околиці. Влада міста стурбована тим, що з верхніх поверхів відвідувачі зможуть зазирнути в держустанови, тому доступ до оглядових майданчиків поки закритий.</p>
      <p>5. <b>Через кожні 10−11 поверхів</b> сконструйовані спецзони, де можна сховатися від пожежі.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/166/original/a92f2bbb95b13d95482c01fc3ae8827d.png?stamp=20191108141839&amp;q=85&amp;output=jpg&amp;bg=white"/>
      </figure>
      <p>6. <b>На 105-му поверсі</b> знаходиться резервуар для води обсягом понад 600 м <sup>3,</sup> який у випадку пожежі забезпечить двогодинну подачу води в будівлю.</p>
      <p>7. <b>У будівлі працює 139 ліфтів</b> з максимальною швидкістю руху 10 м/с. Вони здатні долати відстань з першого по 108-й поверх за 1 хв. Найбільший ліфт може розмістити 48 осіб, а найменший розрахований на 21 пасажира.</p>
      <p>8. <b>Сейсмостійкість будівлі</b> робить її здатною витримати землетрус силою 8 балів за шкалою Ріхтера.</p>
      <p>9. <b>Конструкція вежі</b> витримує пориви вітру рівня тайфун (вітер силою від 120 км/год до понад 250 км/год).</p>
      <p>10. <b>З 7-го по 102-й поверх</b> знаходяться офісні приміщення, у яких розміщені штаб-квартира і підрозділи CITIC Group, а також офіси, призначені для компаній зі списку топ-500 Forbes.</p>
      <figure>
        <iframe src="https://www.youtube.com/embed/4daPhDmbVqA" width="871" height="490" data-service="Youtube" scrolling="no"/>
      </figure>
      <p>
        <b>
          <i>Читайте цей матеріал у свіжому номері журналу НВ — № 41 від 7 листопада 2019 року</i>
        </b>
      </p>
    </article>
  </body>
</html>