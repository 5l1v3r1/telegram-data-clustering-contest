<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/murat-gulderen/kahve-keyfinin-sifresi-2217863"/>
    <meta property="og:site_name" content="Posta"/>
    <meta property="article:published_time" content="2019-11-09T05:01:14+00:00"/>
    <meta property="og:title" content="Kahve keyfinin şifresi"/>
    <meta property="og:description" content="Aromasını ayarlayan, çekirdeğini öğüten, köpüğün kıvamını algılayan ve asla taşırmayan akıllı kahve makineleri 10 evden birine girmeyi başardı. Rakipler çoğaldıkça fiyatlar da en makul seviyelere kadar geriledi."/>
  </head>
  <body>
    <article>
      <h1>Kahve keyfinin şifresi</h1>
      <address><time datetime="2019-11-09T05:01:14+00:00">09 Nov 2019, 05:01</time> by <a rel="author">Murat Gülderen</a></address>
      <p>
        <i>Aromasını ayarlayan, çekirdeğini öğüten, köpüğün kıvamını algılayan ve asla taşırmayan akıllı kahve makineleri 10 evden birine girmeyi başardı. Rakipler çoğaldıkça fiyatlar da en makul seviyelere kadar geriledi. Yılda ortalama yüzde 20 büyüyen pazarın toplam cirosu 400 milyon lira. Bunun 320 milyon lirası Türk kahvesi makinesi satışından geliyor.</i>
      </p>
      <p>
        <b>HER ŞEY OTOMATİK</b>
      </p>
      <p>Akıllı sensörlerle donatılan bu kahve makineleri, tüm ayarları kendi kendilerine yapabiliyor. Hatta bazılarında nesnelerin interneti teknolojisi sonuna kadar kullanılmış.</p>
      <p>İnternete bağlanabildiği için telefon ya da tabletten kontrol edilebilen bu cihazlar, siz yatıyor olsanız dahi tek bir tuşla istediğiniz saatte kahve yapabiliyor. Bu makineler telefon ya da tablete bloetooth ile bağlanıyor.</p>
      <p>
        <b>SADECE 2 DAKİKA</b>
      </p>
      <p>Bu hafta her bütçeye uygun bazı yeni nesil Türk kahvesi ve filtre kahve makinelerini inceledik. Kullanım kolaylığı ve ortalama 2 dakikada kahve yapma hızı sayesinde evde kahve içme keyfini zirveye taşıyan bu cihazlar, Türkiye’de kahve tüketimini yılda 100 bin tona çıkardı. Kişi başı filte ve Türk kahvesi tüketimi 1.1 kilogramı aştı. İşte her zevke göre bazı cihazlar...</p>
      <figure>
        <img src="https://i.pstimaj.com/img/75/640x0/5dc5e0e966a97c71eb25d127"/>
      </figure>
      <p>
        <b>TELVE K3400</b>
      </p>
      <p>Arçelik’in bu yeni nesil cihazı en güçlü teknolojiyi en eygun fiyata tüketiciye getiriyor. Makinenin ‘Cooksense’ teknolojisi köpük seviyesini algılamayı sağlıyor.</p>
      <p>Yani kahvenin köpüğü ideal seviyeye geldiğinde makine, pişirmeyi sonlandırıyor. Böylece her fincanda bol köpüklü Türk kahvesi lezzeti sunuluyor.</p>
      <p>Otomatik su alımı yapan makinenin fiyatı ise 879 TL.</p>
      <p>
        <b>CAFISSIMO</b>
      </p>
      <figure>
        <img src="https://i.pstimaj.com/img/75/640x0/5dc5e11e66a97c7266f618bc"/>
      </figure>
      <p>Tchibo’nun latte kapsüllü kahve makinesi, tam otomatik sistemiyle dilediğiniz kahve çeşidini tek dokunuşla hazırlamanızı sağlıyor.</p>
      <p>Ergonomik tasarıma ve cappuccino, macchiato, kahve kreması ve espresso yapımı için 3 kademeli basınç sistemine sahip bu cihaz, süt köpürtme özelliğiyle de öne çıkıyor.</p>
      <p>Cihazın, çıkarılabilir alt bölmesi sayesinde büyük kupalar ve bardaklar için tasarlanan Pure ve Mini modelleri de var. 3 modelin fiyatları 500-1600 TL arasında.</p>
      <p>
        <i>Cihazda ‘küçük’, ‘orta’ ve ‘büyük’ boy ön ayarı da var. Fiyatı ise 7.900 TL.</i>
      </p>
      <figure>
        <img src="https://i.pstimaj.com/img/75/640x0/5dc5e166ae298bd28957b90e"/>
      </figure>
      <p>
        <b>OKKA OK001</b>
      </p>
      <p>Arzum’un bu ürünü sahip olduğu ‘Auto Boilling Altitude Detection’ adlı teknoloji sayesinde dünyanın her yerinde aynı lezzette Türk kahvesi yapabiliyor.</p>
      <p>Bu özel teknoloji bulunduğunuz lokasyonun deniz seviyesine göre yüksekliğini algılayarak suyun kaynama noktasını otomatik olarak tespit ediyor ve buna göre kahveyi pişiriyor.</p>
      <p>Cihazın yavaş pişirme özelliği de közde kahve keyfini yaşatıyor. Fiyatı 1.880 TL.</p>
      <p>
        <b>COFFEEBREAK 5002</b>
      </p>
      <p>Homend’in filtre kahve makinesi modeli ‘Coffeebreak’in özel bir çekirdek öğütme haznesi var.</p>
      <figure>
        <img src="https://i.pstimaj.com/img/75/640x0/5dc5e1df66a97c7266f618be"/>
      </figure>
      <p>Bu hazne, kahvenin öğütülme derecesine kullanıcıların kendi karar vermesini sağlıyor.</p>
      <p>Ürünün altın filtreli toz kahve hazırlama özelliği de ideal aromayı veriyor. Altın filtre, kahve aromasını en iyi kıvamda sıcak suyla buluşturuyor.</p>
      <p>Coffeebreak’in saat programlama özelliği sayesinde kahvenizi istediğiniz saatte taze taze içebilirsiniz.</p>
      <p>Fiyatı 1.300 TL.</p>
    </article>
  </body>
</html>