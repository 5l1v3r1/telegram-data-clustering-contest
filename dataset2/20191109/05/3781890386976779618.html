<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740754"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T05:30:00+00:00"/>
    <meta property="og:title" content="รมว.พาณิชย์ถอเอกชนสหรัฐเพิ่มยอดส่งออกข้าวหอมมะลิ"/>
    <meta property="og:description" content="รมว.พาณิชย์ หารือผู้นำเข้าข้าวไทยรายใหญ่ในสหรัฐ เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม"/>
  </head>
  <body>
    <article>
      <h1>รมว.พาณิชย์ถอเอกชนสหรัฐเพิ่มยอดส่งออกข้าวหอมมะลิ</h1>
      <address>
        <time datetime="2019-11-09T05:30:00+00:00">09 Nov 2019, 05:30</time>
      </address>
      <p>
        <b>รมว.พาณิชย์ หารือผู้นำเข้าข้าวไทยรายใหญ่ในสหรัฐ เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม</b>
      </p>
      <p>นายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ เปิดเผยว่า ได้นำคณะผู้บริหารหารือร่วมกับผู้นำเข้าข้าวจากประเทศไทย เพื่อจำหน่ายในสหรัฐ แลกเปลี่ยนถึงอุปสรรคปัญหาและโอกาสการพัฒนาการค้าเพิ่มปริมาณการส่งออกจากประเทศไทย โดยมีตัวแทนผู้ประกอบการที่สหรัฐรายใหญ่ร่วม 13 ราย โดยปัจจุบันนี้ข้าวไทยส่งออกสหรัฐปีละประมาณ 500,000 ตัน โดยเฉพาะข้าวหอมมะลิ ถือว่าเป็นตลาดสำคัญอันดับต้นต้นของไทย</p>
      <figure>
        <img src="https://www.dailynews.co.th/admin/upload/20191109/news_InvJFFNIMu113606_533.jpg?v=201911100910?v=6483"/>
      </figure>
      <p>สำหรับช่วง 5 ปีที่ผ่านมา สหรัฐนำเข้าข้าวหอมมะลิจากไทยเพิ่มขึ้นเฉลี่ย 4.92%  ไทยให้ความสำคัญกับตลาดสหรัฐและการผูกสัมพันธ์กับผู้นำเข้าข้าวและผู้ค้าข้าวมากประกอบกับราคาข้าวหอมมะลิไทยในช่วงนี้ค่อนข้างสูง ซึ่งการมาเยือนครั้งนี้จะเป็นโอกาสที่ทำให้รู้จักผู้นำเข้าเพื่อขอทราบสถานการณ์ตลาดและแนวทางความร่วมมือในการส่งเสริมการขายตลาดข้าวไทย</p>
      <figure>
        <img src="https://www.dailynews.co.th/admin/upload/20191109/news_tdXIqmkElU113606_533.jpg?v=201911100910?v=1278"/>
      </figure>
      <p>“ปัจจุบันการจัดกิจกรรมส่งเสริมการขายข้าวหอมมะลิไทยร่วมกับผู้นำเข้าและห้างซุปเปอร์มาร์เก็ตสำคัญทั่วประเทศสหรัฐ ทั้งเข้าร่วมงานแสดงสินค้าสำคัญ การประชาสัมพันธ์ผ่านสถาบันสอนทำอาหาร การเข้าถึงกลุ่มผู้บริโภค การประชาสัมพันธ์ภาพลักษณ์ข้าวไทยผ่านสื่อโซเชียลมีเดีย การร่วมกับร้านอาหารไทยประชาสัมพันธ์ข้าวหอมมะลิและอื่นๆเป็นต้น”<br/> </p>
    </article>
  </body>
</html>