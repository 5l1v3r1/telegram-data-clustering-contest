<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tervel-se-zavrna-na-ringa-s-grmka-pobeda-video-406238.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T05:42:39+00:00"/>
    <meta property="og:title" content="Тервел се завърна на ринга с гръмка победа (ВИДЕО)"/>
    <meta property="og:description" content="Пулев смаза с нокаут в първия рунд Каи Курзава"/>
  </head>
  <body>
    <article>
      <h1>Тервел се завърна на ринга с гръмка победа (ВИДЕО)</h1>
      <address><time datetime="2019-11-09T05:42:39+00:00">09 Nov 2019, 05:42</time> by <a rel="author">Димитър Душков</a></address>
      <p>Българският боксьор Тервел Пулев постигна 14-ата си поредна победа на професионалния боксов ринг. По-малкият брат на Кубрат Пулев победи категорично с нокаут още в първия рунд далеч по-опитния от него Каи Курзава (38-9) на галавечер край германския град Кьолн. Въпреки че заради тежка контузия Тервел отсъства от ринга в продължение на цели 7 месеца, българинът показа обичайния си професионален вид и смаза противника за броени секунди.</p>
      <p>
        <a href="https://twitter.com/Hock1717/status/1192916069582807042?ref_src=twsrc%5Etfw%7Ctwcamp%5Etweetembed%7Ctwterm%5E1192916069582807042&amp;ref_url=https%3A%2F%2Fgong.bg%2Fboyni%2Fboxing%2Ftervel-pulev-s-udarno-zavryshtane-video-565656">
          <b>ВИЖТЕ ВИДЕО ТУК</b>
        </a>
      </p>
      <p>Срещата бе в театър "Бергишер Льове" в Бергиш Гладбах с капацитет 350 седящи места. Двубоят бе предвиден за осем рунда, но Тервел на два пъти прати своя съперник в нокдаун още в първия и реферът на ринга реши да прекрати двубоя, присъждайки ТКО. Преди няколко дни Тервел обяви, че ще участва в главната битка на галавечер в Пловдив съвсем скоро, като организаторите просто изчакваха да завърши успешно срещата си в Германия.</p>
      <p>Пулев трябваше да спре с плановете си за развитие заради принудителната почивка, която се наложи след фрактурата, която получи при успеха по точки в 6-рундов сблъсък с коравия американец Мич Уилямс.</p>
      <p>В неделя рано сутринта на ринга излиза и Кубрат Пулев.</p>
    </article>
  </body>
</html>