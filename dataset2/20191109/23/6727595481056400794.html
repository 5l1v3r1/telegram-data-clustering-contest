<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jio-introducing-new-plan113.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T23:50:00+00:00"/>
    <meta property="og:title" content="149 രൂപയുടെ പ്ലാന്‍ പരിഷ്‌കരിച്ച് ജിയോ; മറ്റ് നെറ്റ് വര്‍ക്കുകളിലേക്ക് അധികമായി നല്‍കുന്നത് 300 മിനിറ്റ് , ഒപ്പം കാലാവധി കുറയ്ക്കലും"/>
    <meta property="og:description" content="Reliance Jio TechD ന്യൂദല്‍ഹി: മറ്റ് നെറ്റ് വര്‍ക്കുകളിലേക്ക് അധികമായി 300 മിനിറ്റ് കൂടി നല്‍കി ജിയോ 149 രൂപയുടെ പ്ലാന്‍ പരിഷ്‌കരിച്ചു. എന്നാല്‍ 28 ദിവസത്തിനുപകരം 24 ദിവ"/>
  </head>
  <body>
    <article>
      <h1>149 രൂപയുടെ പ്ലാന്‍ പരിഷ്‌കരിച്ച് ജിയോ; മറ്റ് നെറ്റ് വര്‍ക്കുകളിലേക്ക് അധികമായി നല്‍കുന്നത് 300 മിനിറ്റ് , ഒപ്പം കാലാവധി കുറയ്ക്കലും</h1>
      <address><time datetime="2019-11-09T23:50:00+00:00">09 Nov 2019, 23:50</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മറ്റ് നെറ്റ് വര്‍ക്കുകളിലേക്ക് അധികമായി 300 മിനിറ്റ് കൂടി നല്‍കി ജിയോ 149 രൂപയുടെ പ്ലാന്‍ പരിഷ്‌കരിച്ചു. എന്നാല്‍ 28 ദിവസത്തിനുപകരം 24 ദിവസമായി പ്ലാനിന്റെ കാലാവധി കുറച്ചിട്ടുണ്ട്. മറ്റ് പ്ലാന്‍ ആനുകൂല്യങ്ങള്‍ അതേപടി നിലനില്‍ക്കും.</p>
      <p>149 രൂപയുടെ പ്ലാന്‍ ഓള്‍-ഇന്‍-വണ്‍ വിഭാഗത്തിലേക്ക് മാറ്റിയിട്ടുമുണ്ട്, പുതിയ പ്ലാനുകളായ 333 ,444 രൂപ, എന്നിവ അതില്‍ ഉള്‍പ്പെടുന്നുണ്ട്, ഒപ്പംഐ.യു.സി മിനിറ്റുകളും ഉള്‍പ്പെടും.</p>
      <p>ജിയോ ഇതര നെറ്റ് വര്‍ക്കുകളിലേക്കുള്ള സൗജന്യ വോയ്സ് കോളിംഗ് ആനുകൂല്യം റദ്ദാക്കിയതിന് കുറച്ച് ദിവസങ്ങള്‍ക്ക് ശേഷമാണ് പുതിയ പ്ലാന്‍ അവതരിപ്പിച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പരിഷ്‌കരിച്ച പ്ലാന്‍പ്രകാരം ജിയോ ഉപയോക്താക്കള്‍ക്ക് ജിയോയില്‍ നിന്ന് ജിയോയിലേക്ക് പരിധിയില്ലാത്ത കോളുകളും മറ്റ് നെറ്റ് വര്‍ക്കുകളിലേക്ക് 300 മിനിറ്റും  പ്രതിദിനം 1.5 ജി.ബി 4ജി ഡാറ്റയും 100 എസ്.എം.എസുകളും വാഗ്ദാനം ചെയ്യുന്നുണ്ട്. പ്രീമിയം ആപ്പുകളുടെ കോംപ്ലിമെന്ററി സബ്‌സ്‌ക്രിപ്ഷനും കമ്പനി ഉറപ്പു നല്‍കുന്നുണ്ട്.</p>
      <p>തങ്ങള്‍ ടെലികോം അതോറിറ്റിക്ക് നല്‍കേണ്ട ഐ.യു.സി ചാര്‍ജ് അവര്‍ നിര്‍ത്താലാക്കുന്നത് വരെ മറ്റ് നെറ്റ്‌വര്‍ക്കുകളിലേക്കുള്ള കോളിന്  മിനിറ്റില്‍ 0.06 രൂപ ഐ.യു.സി ഫീസ് ഈടാക്കുമെന്ന് ജിയോ വ്യക്തമാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/9OUbs66OduM" width="500" height="281" data-service="Youtube" scrolling="no"/>
      </figure>
    </article>
  </body>
</html>