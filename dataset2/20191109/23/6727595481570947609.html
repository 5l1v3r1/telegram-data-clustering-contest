<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/we-have-enough-places-of-worship-karti-chidambaram-on-ayodhya-verdict892.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T23:04:00+00:00"/>
    <meta property="og:title" content="'കൂടുതല്‍ ക്ഷേത്രങ്ങളുടെയോ പള്ളികളുടെയോ ആവശ്യമില്ല, നമുക്ക് അവ ആവശ്യത്തിനുണ്ട്'; അയോധ്യാ വിധിയില്‍ കാര്‍ത്തി ചിദംബരം"/>
    <meta property="og:description" content="Ayodhya Verdict Congress Karti Chidambaram P Chidhambaram Supreme Court India ന്യൂദല്‍ഹി: ഇന്ത്യക്ക് ഇനി കൂടുതല്‍ ക്ഷേത്രങ്ങളുടെയോ പള്ളികളുടെയോ ആവശ്യമില്ലെന്ന് അയോധ്യാ വി"/>
  </head>
  <body>
    <article>
      <h1>'കൂടുതല്‍ ക്ഷേത്രങ്ങളുടെയോ പള്ളികളുടെയോ ആവശ്യമില്ല, നമുക്ക് അവ ആവശ്യത്തിനുണ്ട്'; അയോധ്യാ വിധിയില്‍ കാര്‍ത്തി ചിദംബരം</h1>
      <address><time datetime="2019-11-09T23:04:00+00:00">09 Nov 2019, 23:04</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ഇന്ത്യക്ക് ഇനി കൂടുതല്‍ ക്ഷേത്രങ്ങളുടെയോ പള്ളികളുടെയോ ആവശ്യമില്ലെന്ന് അയോധ്യാ വിധിയില്‍ മുന്‍ കേന്ദ്രമന്ത്രിയും കോണ്‍ഗ്രസ് നേതാവുമായ പി. ചിദംബരത്തിന്റെ മകന്‍ കാര്‍ത്തി ചിദംബരം. ട്വിറ്ററിലായിരുന്നു കാര്‍ത്തിയുടെ പ്രതികരണം.</p>
      <p>‘ഇന്ത്യക്ക് ഇനി പുതിയ ക്ഷേത്രത്തിന്റെയോ ക്രിസ്ത്യന്‍ പള്ളിയുടെയോ മുസ്‌ലിം പള്ളിയുടെയോ ഗുരുദ്വാരയുടെയോ അല്ലെങ്കില്‍ മറ്റേതെങ്കിലും ആരാധാനാലയങ്ങളോ ആവശ്യമില്ലെന്നു ഞാന്‍ ഉറച്ചു വിശ്വസിക്കുന്നു. പുനരുദ്ധാരണത്തിനും നവീകരണത്തിനും സംരക്ഷണത്തിനും ആവശ്യത്തിനു സ്ഥലങ്ങള്‍ നമുക്കുണ്ട്.’- കാര്‍ത്തി പറഞ്ഞു.</p>
      <p>നേരത്തേ വിധിയെ സ്വാഗതം ചെയ്ത് കോണ്‍ഗ്രസ് രംഗത്തെത്തിയിരുന്നു. രാമക്ഷേത്രത്തിന്റെ നിര്‍മാണം തുടങ്ങുമെങ്കിലും ഇതിന്റെ പേരില്‍ ബി.ജെ.പിയുടെ രാഷ്ട്രീയം കളിക്കാനുള്ള വാതില്‍ അടഞ്ഞുവെന്നും കോണ്‍ഗ്രസ് വക്താവ് രണ്‍ദീപ് സിങ് സുര്‍ജേവാല പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>‘രാമക്ഷേത്ര നിര്‍മാണത്തിന് അനുകൂലമായി സുപ്രീംകോടതിയുടെ വിധി വന്നു. രാമക്ഷേത്ര നിര്‍മാണത്തിന് വാതില്‍ തുറന്നതു മാത്രമല്ല, ഇതിന്റെ പേരില്‍ ഇനിയും രാഷ്ട്രീയം പറയാനുള്ള ബി.ജെ.പിയുടെ വാതില്‍ അടയുക കൂടിയാണ് ഇതുവഴി ചെയ്തിട്ടുള്ളത്’. സുര്‍ജേവാല വാര്‍ത്താ സമ്മേളനത്തില്‍ വ്യക്തമാക്കി.</p>
      <related>
        <a href="https://www.doolnews.com/writer-ramouniyani-response-on-ayodya-verdic124.html?utm_source=doolnews&amp;utm_medium=related"/>
      </related>
      <p>അയോധ്യാ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹാബാദ് ഹൈക്കോടതിയുടെ വിധി തള്ളി ഭൂമി ഉപാധികളോടെ ഹിന്ദുക്കള്‍ക്ക് വിട്ടുനല്‍കണമെന്നാണ് സുപ്രീംകോടതി വിധിച്ചത്.</p>
      <p>അയോധ്യ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹാബാദ് ഹൈക്കോടതിയുടെ വിധി തള്ളി ഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും വിധിയിലുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അയോധ്യയില്‍ രാമന്‍ ജനിച്ചു എന്ന ഹിന്ദുക്കളുടെ വിശ്വാസത്തില്‍ യാതൊരു തര്‍ക്കവുമില്ലെന്നും തര്‍ക്കഭൂമി ആരുടേതെന്ന് തീരുമാനിക്കുന്നത് നിയമപരമായ വശങ്ങള്‍ കണക്കിലെടുത്തായിരിക്കുമെന്നും ദൈവശാസ്ത്രമല്ല ചരിത്ര വസ്തുതകളാണ് അടിസ്ഥാനമെന്നും കോടതി പറഞ്ഞു.</p>
      <figure>
        <iframe data-src="https://twitter.com/KartiPC/status/1193192451697082368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>