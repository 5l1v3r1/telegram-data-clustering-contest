<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://emprenem.ara.cat/talent/Enric-Jove_0_2341565853.html"/>
    <meta property="og:site_name" content="Ara.cat"/>
    <meta property="article:published_time" content="2019-11-09T23:00:00+00:00"/>
    <meta property="og:title" content="El perfil: Enric Jové"/>
    <meta property="og:description" content="CEO de McCann Worldgroup Barcelona i CIO de McCann Worldgroup Spain"/>
  </head>
  <body>
    <article>
      <h1>El perfil: Enric Jové</h1>
      <h2>CEO de McCann Worldgroup Barcelona i CIO de McCann Worldgroup Spain</h2>
      <address><time datetime="2019-11-09T23:00:00+00:00">09 Nov 2019, 23:00</time> by <a rel="author">AMELIA PIJUAN</a></address>
      <h3>Formació</h3>
      <h3>1983-1987</h3>
      <h4>BUP I COU A L’ESCOLA GRAVI</h4>
      <p>
        <i>“Porto un empresari a dins des que era petit. A l’escola, que depenia de la Cooperativa Gracienca d’Habitatges i era un dels pocs centres catalans laics a l’època de Franco, vaig muntar una mena de loteria primitiva entre nens i vaig fer quatre calés”</i>
      </p>
      <h3>1987-1992</h3>
      <h4>CIÈNCIES ECONÒMIQUES A LA UNIVERSITAT DE BARCELONA</h4>
      <h3>1992-1993</h3>
      <h4>MÀSTER EN MÀRQUETING A BARCELONA ACTIVA</h4>
      <h3>Experiència laboral</h3>
      <h3>1988-1990</h3>
      <h4>DIFERENTS CÀRRECS A LA CAIXA</h4>
      <p>
        <i>“A segon de carrera vaig decidir presentar-me a les oposicions per a La Caixa i Caixa de Sabadell. Vaig entrar a la primera entitat i vaig estar-hi dos anys, però em va semblar massa gran, massa anònim”</i>
      </p>
      <figure>
        <img src="https://emprenem.ara.cat/2019/11/09/imatges/del-tennis-Federer-Nadal-Brompton_2340976056_67253179_532x400.jpg"/>
        <figcaption>Jové entre dos mites del món del tennis: Roger Federer i Rafa Nadal. L’esport és una de les grans passions del directiu: juga a tennis i passa un bon grapat d’hores a la setmana dalt de la seva bicicleta Brompton ​</figcaption>
      </figure>
      <h3>1990-1993</h3>
      <h4>DIFERENTS CÀRRECS A CAIXA DE SABADELL</h4>
      <p>
        <i>“A Caixa de Sabadell van apostar molt per mi i vaig créixer més. Amb 22 anys ja havia arribat a una posició directiva i l’entitat tenia molt clar quin seria el meu recorregut en els anys següents. Però llavors vaig ser voluntari als Jocs Olímpics, vaig adonar-me que no podia treballar tot el dia en un banc i vaig demanar una excedència”</i>
      </p>
      <h3>1993-1999</h3>
      <h4>SOCI DIRECTOR D’INTER-CONGRES</h4>
      <p>
        <i>“Pocs mesos després d’haver demanat l’excedència vaig unir-me a Inter-Congres, una empresa que muntava esdeveniments i que era propietat del meu oncle. Vaig decidir provar-ho i, set anys després, l’agència de publicitat McCann va comprar l’empresa”</i>
      </p>
      <h3>2000-2008</h3>
      <h4>DIFERENTS CÀRRECS EN DIVERSES EMPRESES DE MCCANN WORLDGROUP</h4>
      <p>
        <i>“Abans les marques es construïen a partir d’un posicionament. Ara, a partir d’un rol social en la vida de la gent. O les marques adopten un rol significatiu en la vida de la gent, o no tindran rellevància”.</i>
      </p>
      <figure>
        <img src="https://emprenem.ara.cat/2019/11/09/imatges/Jove-ensenyen-Que-ensenyin-societat_2340976057_67253257_532x400.jpg"/>
        <figcaption>Jové amb la seva família. “Els meus fills cada dia m’ensenyen coses, i aquest és el millor màster. Que ens ensenyin els seus hàbits, com ells viuen la societat en la qual vivim” ​</figcaption>
      </figure>
      <h3>2009-2012</h3>
      <h4>DIRECTOR GENERAL DE MCCANN BARCELONA</h4>
      <p>
        <i>“En aquesta professió, com en l’esport, a vegades guanyes i a vegades perds. Tot és cíclic. Aquesta feina es basa en les idees, i les idees no van de la dimensió d’una companyia sinó de la capacitat i el talent per resoldre un problema en un moment determinat”</i>
      </p>
      <h3>2013-ARA</h3>
      <h4>CEO DE MCCANN WORLDGROUP BARCELONA I CIO DE MCCANN WORLDGROUP SPAIN</h4>
      <p>
        <i>“Quan vaig arribar a McCann érem unes trenta persones. Amb els anys, hem arribat a ser 250. És un canvi potent i exitós. Ens hem convertit en un ‘hub’ a Europa en produccions audiovisuals, hem impulsat noves línies de negoci i hem aconseguit que la facturació digital creixi del 5% al 60%”</i>
      </p>
      <h3>+ Detalls</h3>
      <h3>Lliçons de vida</h3>
      <p>“Crec que la frase «You cannot be serious», de l’exjugador de tennis John McEnroe, s’ha d’aplicar en tot a la vida. Podem discutir per tot, però, o venim a aquest món a divertir-nos, o res no té sentit”</p>
      <p>“Com em va ensenyar el meu primer cap, Josep Mas, l’única cosa que tens a la targeta de negocis és el nom i els cognoms. La resta t’ho deixa l’empresa temporalment, i és lliure de prendre-t’ho quan deixi de confiar en tu. Demostra cada dia que et mereixes que el càrrec i el nom vagin junts”</p>
      <p>BARCELONA, 1969</p>
    </article>
  </body>
</html>