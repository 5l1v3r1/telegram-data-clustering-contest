<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639132/%DA%A9%D8%A7%D9%87%D8%B4-%D8%AF%DA%A9%D9%84%E2%80%8C%D9%87%D8%A7%DB%8C-%D9%86%D9%81%D8%AA%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%B3%D9%88%D9%85%DB%8C%D9%86-%D9%87%D9%81%D8%AA%D9%87-%D9%85%D8%AA%D9%88%D8%A7%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T23:41:00+00:00"/>
    <meta property="og:title" content="کاهش دکل‌های نفتی آمریکا برای سومین هفته متوالی"/>
    <meta property="og:description" content="شرکت‌های انرژی آمریکا این هفته تعداد دکل‌های فعال نفتی را برای سومین هفته متوالی کاهش دادند."/>
  </head>
  <body>
    <article>
      <h1>
        <a href="https://www.bultannews.com/fa/news/639132/%DA%A9%D8%A7%D9%87%D8%B4-%D8%AF%DA%A9%D9%84%E2%80%8C%D9%87%D8%A7%DB%8C-%D9%86%D9%81%D8%AA%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%B3%D9%88%D9%85%DB%8C%D9%86-%D9%87%D9%81%D8%AA%D9%87-%D9%85%D8%AA%D9%88%D8%A7%D9%84%DB%8C">کاهش دکل‌های نفتی آمریکا برای سومین هفته متوالی</a>
      </h1>
      <h2>شرکت‌های انرژی آمریکا این هفته تعداد دکل‌های فعال نفتی را برای سومین هفته متوالی کاهش دادند.</h2>
      <address><time datetime="2019-11-09T23:41:00+00:00">09 Nov 2019, 23:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، از آنجایی‌که تولیدکنندگان هزینه‌های حفاری جدید را کاهش دادند،<b> شرکت‌های انرژی آمریکا</b> این هفته تعداد دکل‌های فعال نفتی را برای سومین هفته متوالی کاهش دادند.</p>
      <p>با این حال، اکثر شرکت‌های آمریکایی به علت سود بردن از افزایش قیمت‌ها، تولید خود را بالا بردند.</p>
      <p>بیکر هیوز، بزرگ‌ترین شرکت خدمات نفتی جهان اعلام کرد حفاران 7 دکل نفتی را در هفته منتهی به 8 نوامبر خاموش کردند ودر مجموع تعداد این دکل‌ها به 684 دکل کاهش یافت که کمترین میزان از اوریل 2017 به شمار می‌رود.</p>
      <p>در هفته مشابه سال گذشته، تعداد دکل های فعال 886 دکل بود.</p>
      <p>شمارش دکل‌ها به عنوان شاخص اولیه تولید آتی، برای 11 ماه متوالی کاهش یافته است که رکوردی محسوب می‌شود.</p>
      <p>با این حال، تولید نفت از دکل‌های فعال تاحدی افزایش یافته است.</p>
      <p>اداره اطلاعات انرژی امریکا پیش‌بینی کرده است تولید نفت این کشور در سال 2019 به روزانه 12.3 میلیون بشکه افزایش یابد که از رکورد 11 میلیون بشکه در روز در سال 2018 بیشتر است.</p>
    </article>
  </body>
</html>