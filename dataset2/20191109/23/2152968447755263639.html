<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/09/hei-malko-kote-ili-kak-da-flirtuvate-v-30-te.429018"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T23:00:00+00:00"/>
    <meta property="og:title" content="Хей, малко коте... Или как да флиртувате в 30-те?"/>
    <meta property="og:description" content="Усмихвайте се по-често | Dnes.bg"/>
  </head>
  <body>
    <article>
      <h1>Хей, малко коте... Или как да флиртувате в 30-те?</h1>
      <h2>Усмихвайте се по-често</h2>
      <address><time datetime="2019-11-09T23:00:00+00:00">09 Nov 2019, 23:00</time> by <a rel="author" href="https://www.dnes.bg/author/226" target="_blank">Екип на Tialoto.bg</a></address>
      <p>Флиртът е изкуство, което търпи промяна с годините. Докато в тийнейджърска възраст сте ухажвали и сте били ухажвани по един начин, то в 20-те ставате по-дръзки и демонстрирате по-ясно своята сексуалност, а в 30-те сте по-зрели във флиртуването. Причината е, че в различните периоди търсите различен тип партньори, а и самите вие сте натрупали опит, който влияе на поведението ви.</p>
      <p>
        <i>Какво от „общоприетите сигнали“, подканящи към флирт, можете да запазите в 30-те?</i>
      </p>
      <p>
        <b>Секси облекло</b>
      </p>
      <p>Все още сте млади, за да сте по-дръзки и да носите подходящи дрехи, които да подчертаят извивките ви. Следвайте модните тенденции, отворете деколтето, но без да прекалявате. Играйте с цветовете – червеното винаги привлича внимание и е по-агресивно. </p>
      <p>В зависимост от това какъв тип отношения търсите, провокирайте с облеклото.</p>
      <p>
        <b>Усмивка</b>
      </p>
      <p>Усмивката не губи чара си с времето. Без значение дали сте на 15, 20, 30 или 35 – с усмивка ще индикирате на противоположния пол, че сте отворена към комуникация и флирт.</p>
      <p>
        <b>Смислен разговор</b>
      </p>
      <p>Кикотенето и усукването на косите е по-адекватно за по-младите дами. </p>
      <p>В 30-те вече притежавате една зрялост и търсите по-сериозен и по-възрастен партньор от вас, което предполага и друг тип поведение. Тези мъже се впечатляват не само от визия, но и от интелигентни разговори.</p>
      <p>Флиртуването включва по-задълбочен разговор, с повече мистика, хумор и провокация.</p>
      <p>
        <a href="https://www.tialoto.bg/?utm_source=dnes&amp;utm_medium=link&amp;utm_campaign=lenta">
          <b>Още тактики за флирт на 30, четете в Tialoto.bg </b>
        </a>
      </p>
    </article>
  </body>
</html>