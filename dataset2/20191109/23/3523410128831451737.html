<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639123/%DA%AF%DB%8C%D8%AA-%D9%87%D8%A7%D8%A8-%D8%A7%DA%A9%D9%86%D9%88%D9%86-%D8%A7%D8%B2-%DB%B4%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D8%B3%D8%B9%D9%87%E2%80%8C%D8%AF%D9%87%D9%86%D8%AF%D9%87-%D9%85%DB%8C%D8%B2%D8%A8%D8%A7%D9%86%DB%8C-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T23:05:00+00:00"/>
    <meta property="og:title" content="گیت هاب اکنون از ۴۰ میلیون توسعه‌دهنده میزبانی می‌کند"/>
    <meta property="og:description" content="گیت‌هاب در گزارش سالانه‌ی خود از افزایش تعداد کاربرانش به ۴۰ میلیون نفر و رشد محبوبیت پایتون، یادگیری ماشین و هوش مصنوعی خبر داده است."/>
  </head>
  <body>
    <article>
      <h1>
        <a href="https://www.bultannews.com/fa/news/639123/%DA%AF%DB%8C%D8%AA-%D9%87%D8%A7%D8%A8-%D8%A7%DA%A9%D9%86%D9%88%D9%86-%D8%A7%D8%B2-%DB%B4%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D8%B3%D8%B9%D9%87%E2%80%8C%D8%AF%D9%87%D9%86%D8%AF%D9%87-%D9%85%DB%8C%D8%B2%D8%A8%D8%A7%D9%86%DB%8C-%D9%85%DB%8C%E2%80%8C%DA%A9%D9%86%D8%AF">گیت هاب اکنون از ۴۰ میلیون توسعه‌دهنده میزبانی می‌کند</a>
      </h1>
      <h2>گیت‌هاب در گزارش سالانه‌ی خود از افزایش تعداد کاربرانش به ۴۰ میلیون نفر و رشد محبوبیت پایتون، یادگیری ماشین و هوش مصنوعی خبر داده است.</h2>
      <address><time datetime="2019-11-09T23:05:00+00:00">09 Nov 2019, 23:05</time> by <a rel="author">بولتن نیوز | bultannews.com</a></address>
      <p><b>گروه IT: گیت هاب</b> در گزارشی که به‌تازگی ارائه کرده، از افزایش تعداد <b>توسعه‌دهندگان</b> موجود در پلتفرمش به <b>۴۰ میلیون</b> نفر خبر داد؛ اتفاقی که بیش‌ از همه‌چیز مدیون افزایش محبوبیت<b> پایتون</b>، <b>هوش مصنوعی</b> و <b>یادگیری ماشین</b> بوده است.   <br/>به گزارش بولتن نیوز به نقل از زومیت، گیت‌هاب که چندی‌ پیش توسط <b>مایکروسافت</b> خریداری شد، درطول یک‌ سال گذشته توانسته بیش‌ از ۱۰ میلیون نفر به تعداد کاربرانش بیفزاید؛ افزون‌بر این، طبق گزارش پلتفرم مذکور، ۴۴ میلیون مخزن ایجاد و ۸۷ میلیون درخواست<b> Pull</b> ارسال شده‌ است. نکته‌ی مهم درباره‌ی گزارش موردبحث، نمایش علاقه‌ی روز‌افزون برنامه‌نویس‌ها به جامعه‌ی متن‌باز است.<br/><br/>آنچه در این گزارش دیده می‌شود، افزایش محبوبیت پایتون است؛ تاجایی‌که این<b> زبان‌ برنامه‌نویسی</b> پس‌ از جاوا اسکریپت در مقام دوم محبوب‌ترین زبان‌های برنامه‌نویسی در گیت‌هاب قرار می‌گیرد.</p>
      <figure>
        <img src="https://www.bultannews.com/files/fa/news/1398/8/18/1194461_867.png"/>
      </figure>
      <p>آمار‌های ارائه‌شده تنها به زبان‌های برنامه‌نویس خلاصه نمی‌شود و گیت‌هاب به <b>موقعیت مکانی</b> کاربرانش و <b>محبوبیت</b> پکیج‌های متن‌باز نیز اشاره کرده است. تقریبا ۸۰ درصد از کاربران گیت‌هاب خارج‌ از خاک ایالات متحده آمریکا حضور دارند؛ همچنین از منظر محبوبیت <b>پکیج‌های متن‌باز</b>، <b>Lodash</b> در جایگاه نخست قرار دارد، پس‌ از آن <b>Expressjs</b> قرار گرفته است. </p>
      <figure>
        <img src="https://www.bultannews.com/files/fa/news/1398/8/18/1194462_426.png"/>
      </figure>
      <p>درانتها نیز باید به اقبال عمومی برنامه‌نویس‌ها به‌سمت موضوعات مرتبط‌با داده نظیر یادگیری عمیق، یادگیری ماشین و پردازش زبان طبیعی اشاره کنیم و از رشد محبوبیت ویرایشگر کد <b>Jupyter Notebooks</b> بگوییم که در سه‌ سال گذشته بیش‌ از دو برابر افزایش رشد کاربر را تجربه کرده است.</p>
    </article>
  </body>
</html>