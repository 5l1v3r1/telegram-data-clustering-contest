<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/segnalato-assuntore-droga-9-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-09T12:39:00+00:00"/>
    <meta property="og:title" content="Detenzione di stupefacenti per uso personale"/>
    <meta property="og:description" content="I carabinieri segnalano un ventenne quale assuntore"/>
  </head>
  <body>
    <article>
      <h1>Detenzione di stupefacenti per uso personale</h1>
      <h2>I carabinieri segnalano un ventenne quale assuntore</h2>
      <address><time datetime="2019-11-09T12:39:00+00:00">09 Nov 2019, 12:39</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p>Continua incessante l’opera di prevenzione e repressione in ordine al contrasto di attività illecite legate al fenomeno dell’uso e spaccio di sostanze stupefacenti disposta dal Comando Provinciale Carabinieri di Avellino, quotidianamente impegnati per garantire sicurezza e rispetto della legalità.</p>
      <p>I Carabinieri della Stazione di Casalbore hanno segnalato alla competente Autorità Amministrativa un ventenne del posto, quale assuntore di stupefacenti.</p>
      <p>La pattuglia era impegnata in un servizio notturno, quando non è passata inosservata un’utilitaria, con alla guida un giovane del posto di possibile interesse nella lotta alla droga. Questi, alla vista della “<i>Gazzella</i>”, con mossa fulminea gettava dal finestrino uno spinello, nel maldestro tentativo di disfarsene e risultare negativo all’eventuale controllo.</p>
      <p>Sfortunatamente per lui, l’azione non sfuggiva agli occhi degli operanti che prontamente recuperavano e sequestravano lo spinello, confezionato sostanza stupefacente di tipo hashish.</p>
      <p>A carico del ventenne, oltre al ritiro della patente di guida, è quindi scattata la segnalazione alla competente Autorità Amministrativa ai sensi dell’articolo 75 del D.P.R. 309/90.</p>
    </article>
  </body>
</html>