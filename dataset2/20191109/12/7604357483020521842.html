<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/bourgeois-tussen-n-va-en-ps-gaapt-de-grand-canyon/"/>
    <meta property="og:site_name" content="SCEPTR"/>
    <meta property="article:published_time" content="2019-11-09T12:34:16+00:00"/>
    <meta property="og:title" content="Bourgeois: “Tussen N-VA en PS gaapt de Grand Canyon”"/>
    <meta property="og:description" content="Voormalig pre-formateur Geert Bourgeois (N-VA) stipt in een interview tegenover De Standaard aan dat een paars-gele samenwerking allerminst een evidentie is. Zo zou de PS geen &quot;centrumlinkse maar uiterst linkse recepten&quot; op tafel hebben gelegd. &quot;De factuur willen ze doorschuiven naar de Vlamingen. Hun oplossing is: des recettes, de belastinginkomsten. Maar de belastingdruk is al torenhoog, en 70 procent ervan wordt door Vlaanderen betaald&quot;, klinkt het bij Bourgeois."/>
  </head>
  <body>
    <article>
      <h1>Bourgeois: “Tussen N-VA en PS gaapt de Grand Canyon”</h1>
      <address><time datetime="2019-11-09T12:34:16+00:00">09 Nov 2019, 12:34</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>Voormalig pre-formateur <a href="https://sceptr.net/tag/Geert-Bourgeois">Geert Bourgeois</a> (N-VA) stipt in een interview tegenover <a href="https://www.standaard.be/cnt/dmf20191108_04707701?articlehash=2F1D649B9119F805C9EB580D0FD7A589F2B1350BCD39651E17303AAE9286BE685E0682037A25E422FAEA671F28CAD67F7CD128DA5825A0FC51B5FB1BAFB6A349">De Standaard</a> aan dat een paars-gele samenwerking allerminst een evidentie is. Zo zou de PS geen <i>“centrumlinkse maar uiterst linkse recepten”</i> op tafel hebben gelegd. <i>“De factuur willen ze doorschuiven naar de Vlamingen. Hun oplossing is: des recettes, de belastinginkomsten. Maar de belastingdruk is al torenhoog, en 70 procent ervan wordt door Vlaanderen betaald”</i>, klinkt het bij <a href="https://www.standaard.be/cnt/dmf20191108_04707701?articlehash=2F1D649B9119F805C9EB580D0FD7A589F2B1350BCD39651E17303AAE9286BE685E0682037A25E422FAEA671F28CAD67F7CD128DA5825A0FC51B5FB1BAFB6A349">Bourgeois</a>.</b>
      </p>
      <p>De (eerste) poging tot samenwerking tussen N-VA en PS draaide op een faliekante mislukking uit. Zo verweet PS-voorzitter en huidig informateur <a href="https://sceptr.net/tag/paul-magnette/">Paul Magnette</a> de N-VA een <i>“sociale crisis”</i> te hebben veroorzaakt. De Vlaams-nationalisten vroegen zich dan weer af <i>“op welke planeet […] hij eigenlijk [leeft]”</i>.</p>
      <figure>
        <iframe data-src="https://twitter.com/pietercleppe/status/1193103732516540417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Concreet liep het volgens Bourgeois mis toen de PS <i>“bijkomende uit­gaven van 8 miljard euro op tafel”</i> legde. <i>“Wij willen ook de pensioenen verhogen, maar zij willen daarnaast de hervormingen van de laatste jaren terugdraaien: de pensioenleeftijd verlagen, een kortere werkweek met behoud van loon, een ongelimiteerde groei van de uitgaven voor de gezondheidszorg. Dat zijn geen centrumlinkse maar uiterst linkse recepten”</i>, laat de N-VA-politicus tegenover <a href="https://www.standaard.be/cnt/dmf20191108_04707701?articlehash=2F1D649B9119F805C9EB580D0FD7A589F2B1350BCD39651E17303AAE9286BE685E0682037A25E422FAEA671F28CAD67F7CD128DA5825A0FC51B5FB1BAFB6A349">De Standaard</a> optekenen.</p>
      <p>Volgens Bourgeois willen de Franstalige socialisten de <i>“factuur […] doorschuiven naar de Vlamingen”. “Hun oplossing is: des recettes, de belastinginkomsten. Maar de belastingdruk is al torenhoog, en 70 procent ervan wordt door Vlaanderen betaald”</i>, stelt de N-VA-politicus. De ‘deal’ die N-VA-topper <a href="https://sceptr.net/tag/theo-francken/">Theo Francken</a> voorstelde (sociale uitgaven in ruil voor strengere migratieregels) geeft Bourgeois weinig kans op slagen. <i>“De N-VA kan opschuiven, maar er zijn grenzen. Bij de PS is er een bereidheid om over migratie te spreken. Wij willen echter migratieregels volgens het Deense model en daarin gaan zij niet mee”,</i> klinkt het.</p>
      <figure>
        <iframe data-src="https://twitter.com/gannemans/status/1193124636306952192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Bourgeois over Magnette: “Hij was zeer stellig dat hij andere ­opties”</h3>
      <p>Paars-geel was/is niet het droomscenario van Magnette. Zo zal hij allicht aansturen op een paars-groene samenwerking. Of de methode van de PS-topman, eerst de inhoud dan de partijen, succes zal hebben durft Bourgeois niet te zeggen. <i>“Er zal wellicht een tekst komen over dezelfde, steeds weerkerende thema’s. Hij was zeer stellig dat hij andere ­opties had. Magnette is verstandig, dat zegt hij niet voor de lol”,</i> aldus Bourgeois tegenover <a href="https://www.standaard.be/cnt/dmf20191108_04707701?articlehash=2F1D649B9119F805C9EB580D0FD7A589F2B1350BCD39651E17303AAE9286BE685E0682037A25E422FAEA671F28CAD67F7CD128DA5825A0FC51B5FB1BAFB6A349">De Standaard</a>.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/janssens-vb-het-verhaal-van-belgie-is-voorbij/"/>
        <a href="https://sceptr.net/2019/11/cultuursector-moet-de-broeksriem-aanhalen-van-jambon/"/>
        <a href="https://sceptr.net/2019/11/demotte-ps-regenboogcoalitie-alternatief-voor-de-chaos/"/>
      </related>
    </article>
  </body>
</html>