<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638974/%D8%B3%D9%81%DB%8C%D8%B1-%D9%81%D8%B1%D8%A7%D9%86%D8%B3%D9%87-%D8%AF%D8%B1-%D8%A8%D9%88%D8%B3%D9%86%DB%8C-%D8%A7%D8%AD%D8%B6%D8%A7%D8%B1-%D8%B4%D8%AF-%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%D8%A7%D8%B8%D9%87%D8%A7%D8%B1%D8%A7%D8%AA-%D9%85%D8%A7%DA%A9%D8%B1%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T12:18:00+00:00"/>
    <meta property="og:title" content="سفیر فرانسه در بوسنی احضار شد/ اعتراض به اظهارات ماکرون"/>
    <meta property="og:description" content="رئیس‌جمهوری فرانسه از بوسنی به عنوان بمب ساعتی اروپا یاد کرده- ادعایی که به احضار سفیر فرانسه در سارایوو منجر شد."/>
  </head>
  <body>
    <article>
      <h1>
        <a href="https://www.bultannews.com/fa/news/638974/%D8%B3%D9%81%DB%8C%D8%B1-%D9%81%D8%B1%D8%A7%D9%86%D8%B3%D9%87-%D8%AF%D8%B1-%D8%A8%D9%88%D8%B3%D9%86%DB%8C-%D8%A7%D8%AD%D8%B6%D8%A7%D8%B1-%D8%B4%D8%AF-%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%D8%A7%D8%B8%D9%87%D8%A7%D8%B1%D8%A7%D8%AA-%D9%85%D8%A7%DA%A9%D8%B1%D9%88%D9%86">سفیر فرانسه در بوسنی احضار شد/ اعتراض به اظهارات ماکرون</a>
      </h1>
      <h2>رئیس‌جمهوری فرانسه از بوسنی به عنوان بمب ساعتی اروپا یاد کرده- ادعایی که به احضار سفیر فرانسه در سارایوو منجر شد.</h2>
      <address><time datetime="2019-11-09T12:18:00+00:00">09 Nov 2019, 12:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از رویترز، بوسنی در اعتراض به اظهارات اخیر امانوئل ماکرون رئیس‌جمهوری فرانسه، سفیر این کشور در سارایوو را احضار کرد.</p>
      <p>ماکرون در مصاحبه روز پنجشنبه خود با «اکونومیست» گفته بود دغدغه اصلی اتحادیه اروپا، بوسنی هرزگوین است که همانند بمب ساعتی بیخ گوش کرواسی تیک تیک می‌کند و با خطر بازگشت تروریست‌ها مواجه است.</p>
      <p>وی حتی گفته بود پیش از پرداختن به موضوع الحاق مقدونیه شمالی و آلبانی به اتحادیه اروپا، باید به موضوع بوسنی رسیدگی کرد.</p>
      <p>در همین راستا، «زلجکو کومسیک» رئیس کمیته بین قومیتی بوسنی با احضار «گیوم روسون» سفیر فرانسه، وی را در جریان شمار افراد عضو گروه‌های تروریستی و تلاش سارایوو برای مقابله با تروریسم قرار داد و حتی از ماکرون برای سفر به بوسنی دعوت کرد.</p>
      <p>ادعاهای ماکرون خشم مسلمانان بوسنی که نیمی از جمعیت این کشور را تشکیل می‌دهند؛ در پی داشت.</p>
      <p>طبق قوانین بوسنی، افرادی که به گروه‌های مسلح خارجی ملحق می‌شوند؛ تحت محاکمه قرار گرفته و با حکم ۱۰ سال حبس مواجه هستند.</p>
    </article>
  </body>
</html>