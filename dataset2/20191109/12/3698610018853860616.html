<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/bilshist-zhiteliv-ordlo-proti-uchasti-ukrayinskih-partiy-u-miscevih-viborah-doslidzhennya-328983_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T12:59:00+00:00"/>
    <meta property="og:title" content="Більшість жителів ОРДЛО проти участі українських партій у місцевих виборах — дослідження"/>
    <meta property="og:description" content="Однозначно погодилися б на таку пропозицію тільки 8%.  "/>
  </head>
  <body>
    <article>
      <h1>Більшість жителів ОРДЛО проти участі українських партій у місцевих виборах — дослідження</h1>
      <h2>Однозначно погодилися б на таку пропозицію тільки 8%.  </h2>
      <address>
        <time datetime="2019-11-09T12:59:00+00:00">09 Nov 2019, 12:59</time>
      </address>
      <p>Жителі окупованих територій Донецької та Луганської областей проти участі українських політичний партій у місцевих виборах. Такі дані наводяться в спільному дослідженні <a href="https://www.uifuture.org/">Українського інституту майбутнього</a> та "Дзеркала тижня. Україна", проведеному за допомогою компанії "Нью Імідж Маркетинг Груп".</p>
      <p>Так, не бажають допускати до участі в місцевих виборах українські політичні партії 73,4% жителів: 33,6% відповіли на запитання "скоріше ні", а 39,8% — "однозначно, ні".</p>
      <figure>
        <img src="https://image.zn.ua/media/images/original/Nov2019/244621.jpg"/>
        <figcaption> </figcaption>
      </figure>
      <p>Дослідження проводилося Українським інститутом майбутнього і "<a href="https://dt.ua/"><b>Дзеркалом тижня. Україна</b></a>" за допомогою компанії "Нью Імідж Маркетинг Груп" з 7 по 31 жовтня 2019 р. Методом face-to-face опитано 1606 респондентів: 800 — у непідконтрольної частині Луганської і 806 — в непідконтрольної частини Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПЛ, які залишили непідконтрольні території. Похибка результатів не перевищує 3,2%.</p>
      <p>Ще в квітні 2014 року <a href="https://dt.ua/internal/pivdenniy-shid-gilka-dereva-nashogo-_.html">"Дзеркало тижня.Україна" спільно з КМІС провели соціологічне дослідження</a>, результати якого дуже серйозно вивчалися в Москві і вплинули на плани зі створення Малоросії. Виявилося, що в областях, що входять в т.зв. "Підкову ризику", ставлення до Росії зовсім не таке, як його собі емоційно та інтуїтивно уявляли в Кремлі.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>