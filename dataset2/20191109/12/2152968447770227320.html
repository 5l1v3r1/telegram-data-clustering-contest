<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/09/prez-septemvri-nai-silniiat-ryst-na-stroitelstvo-ot-mart-nasam.429072"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T12:45:00+00:00"/>
    <meta property="og:title" content="През септември: Най-силният ръст на строителство от март насам"/>
    <meta property="og:description" content="Последен спад е бил отчетен през ноември миналата година | Dnes.bg"/>
  </head>
  <body>
    <article>
      <h1>През септември: Най-силният ръст на строителство от март насам</h1>
      <h2>Последен спад е бил отчетен през ноември миналата година</h2>
      <address><time datetime="2019-11-09T12:45:00+00:00">09 Nov 2019, 12:45</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Сградното строителство през септември е нараснало с 12,4% спрямо същия период на предходната година, сочат данни на Националния статистически институт (НСИ).</p>
      <p>Това е най-силният ръст на сградното строителство от март насам и е десети пореден месец на повишение на годишна основа. За последен път спад на строителството на сгради на годишна база е отчетен през ноември миналата година, показват данните на националната статистика.</p>
      <p>Общо строителната продукция през септември е нараснала с 6,9% на годишна основа, сочат календарно изгладените данни на НСИ, като ръстът се дължи на ускорението при сградното строителство. В същото време при гражданското и инженерното строителство е отчетен лек спад от 0,1%.</p>
      <p>Спрямо август строителната продукция бележи ръст от 1,1%, като отново сградното строителство има по-голям принос за повишението. То е нараснало с 1,4%, докато при гражданското и инженерното строителство е отчетен ръст с 0,8%, пише <a href="https://www.investor.bg/"><b>Investor.bg</b></a></p>
    </article>
  </body>
</html>