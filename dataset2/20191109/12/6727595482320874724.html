<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bihar-cm-nithish-kumar-on-ayodhya-verdict-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T12:02:00+00:00"/>
    <meta property="og:title" content="സുപ്രീം കോടതി വിധി എല്ലാവരും സ്വാഗതം ചെയ്യണം; തര്‍ക്കങ്ങള്‍ ഉണ്ടാവരുതെന്ന് ബീഹാര്‍ മുഖ്യമന്ത്രി നിതീഷ് കുമാര്‍"/>
    <meta property="og:description" content="Ayodhya Verdict India ന്യൂദല്‍ഹി: അയോധ്യാ ഭൂമി തര്‍ക്ക കേസുമായി ബന്ധപ്പെട്ട് സുപ്രീം കോടതി പുറപ്പെടുവിച്ച വിധി എല്ലാവരും സ്വാഗതം ചെയ്യണമെന്ന് ബീഹാര്‍ മുഖ്യമന്ത്രി നിതീഷ്"/>
  </head>
  <body>
    <article>
      <h1>സുപ്രീം കോടതി വിധി എല്ലാവരും സ്വാഗതം ചെയ്യണം; തര്‍ക്കങ്ങള്‍ ഉണ്ടാവരുതെന്ന് ബീഹാര്‍ മുഖ്യമന്ത്രി നിതീഷ് കുമാര്‍</h1>
      <address><time datetime="2019-11-09T12:02:00+00:00">09 Nov 2019, 12:02</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യാ ഭൂമി തര്‍ക്ക കേസുമായി ബന്ധപ്പെട്ട് സുപ്രീം കോടതി പുറപ്പെടുവിച്ച വിധി എല്ലാവരും സ്വാഗതം ചെയ്യണമെന്ന് ബീഹാര്‍ മുഖ്യമന്ത്രി നിതീഷ് കുമാര്‍.</p>
      <p>ഇത് സാമൂഹിക ഐക്യത്തിന് ഗുണം ചെയ്യും. ഈ വിഷയത്തില്‍ കൂടുതല്‍ തര്‍ക്കങ്ങള്‍ ഉണ്ടാകരുതെന്നും അതാണ് ജനങ്ങളോടുള്ള തന്റെ അഭ്യര്‍ത്ഥനയെന്നും നിതീഷ് കുമാര്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇത് ഒരു സുപ്രധാന വിധിയാണെന്നും സമാധാനവും ശാന്തതയും നിലനിര്‍ത്താന്‍ പൊതുജനങ്ങളോട് അഭ്യര്‍ത്ഥിക്കുകയാണെന്നും കേന്ദ്ര പ്രതിരോധ മന്ത്രി രാജ്‌നാഥ് സിങ്ങും പ്രതികരിച്ചു.</p>
      <related>
        <a href="https://www.doolnews.com/up-government-changed-positions-of-five-ias-officials465.html?utm_source=doolnews&amp;utm_medium=related"/>
      </related>
      <p>അയോധ്യ തര്‍ക്കഭൂമിയില്‍ ക്ഷേത്രം നിര്‍മിക്കാമെന്നാണ് സുപ്രീം കോടതി ഉത്തരവിട്ടത്. ഇതിനുള്ള അവകാശം കേന്ദ്രസര്‍ക്കാര്‍ രൂപീകരിക്കുന്ന ട്രസ്റ്റിനാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പള്ളി നിര്‍മിക്കാന്‍ സുന്നി വഖഫ് ബോര്‍ഡിന് അയോധ്യയില്‍ അഞ്ചേക്കര്‍ ഭൂമി നല്‍കാനും സുപ്രീം കോടതി ഉത്തരവില്‍ പറഞ്ഞു. തര്‍ക്കഭൂമിയില്‍ അവകാശം തെളിയിക്കാന്‍ സുന്നി വഖഫ് ബോര്‍ഡിനായില്ല. അയോധ്യക്കേസില്‍ ഏകകണ്ഠമായാണ് അഞ്ച് ജഡ്ജിമാരും വിധി പറഞ്ഞത്.</p>
      <figure>
        <iframe src="https://www.youtube.com/embed/SZPbgwH5Fzo" width="560" height="315" data-service="Youtube" scrolling="no"/>
      </figure>
    </article>
  </body>
</html>