<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140509/%D8%A7%DB%8C%D9%85%DB%8C%D8%AF%D8%B1%D9%88-%D8%A7%D8%B2-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%B4%D8%B1%DA%A9%D8%AA-%D9%87%D8%A7%DB%8C-%D8%B3%D9%88%D8%AF%D8%AF%D9%87-%D8%AD%D9%85%D8%A7%DB%8C%D8%AA-%D9%85%DB%8C-%DA%A9%D9%86%D8%AF-%D8%A7%D8%A8%D9%84%D8%A7%D8%BA-%D8%B7%D8%B1%D8%AD-%D8%AC%D8%A7%D9%85%D8%B9-%D9%85%D8%B3"/>
    <meta property="og:site_name" content="boursepress.ir"/>
    <meta property="article:published_time" content="2019-11-09T12:05:00+00:00"/>
    <meta property="og:title" content="ایمیدرو از عرضه اولیه شرکت های سودده حمایت می کند/ ابلاغ طرح جامع مس"/>
    <meta property="og:description" content="معاون وزیر صنعت با اعلام ابلاغ طرح جامع مس در آینده ایی نزدیک گفت: سهام هر کدام از زیرمجموعه‌های ایمیدرو که به سود برسند در بورس و فرابورس عرضه اولیه سهام خواهد شد."/>
  </head>
  <body>
    <article>
      <h1>ایمیدرو از عرضه اولیه شرکت های سودده حمایت می کند/ ابلاغ طرح جامع مس</h1>
      <h2>معاون وزیر صنعت :</h2>
      <address>
        <time datetime="2019-11-09T12:05:00+00:00">09 Nov 2019, 12:05</time>
      </address>
      <p>
        <i>معاون وزیر صنعت با اعلام ابلاغ طرح جامع مس در آینده ایی نزدیک گفت: سهام هر کدام از زیرمجموعه‌های ایمیدرو که به سود برسند در بورس و فرابورس عرضه اولیه سهام خواهد شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، خداداد غریب‌پور در حاشیه پانزدهمین نمایشگاه بین‌المللی ایران کانمین با بیان اینکه برنامه‌های توسعه‌ای در بنگاه‌های بزرگ بر اساس محورهای طرح‌های جامع تدوین خواهد شد ، گفت: طرح جامع مس در مرحله تدوین بوده و در آینده ایی نزدیک ابلاغ می شود .طرح جامع آلومینیوم و طلا نیز از جمله برنامه‌های ایمیدرو در بخش غیر فلزی است.</p>
      <p>وی با اشاره به حضور اغلب زیرمجموعه‌های ایمیدرو در بورس ، افزود: ۲۵ درصد ارزش روز بازار سهام معادل ۲۷۰ هزار میلیارد تومان در اختیار بخش معدن و صنایع معدنی بوده و سهم سود این بخش و سود انباشته هم ۳۶ و ۴۸ درصد است. بنابراین ظرفیت سود شرکت های حاضر در بورس و فرابورس در خدمت سرمایه‌گذاران بوده و هر کدام از بنگاه‌ها که به سود برسند و ظرفیت عرضه اولیه سهام داشته باشند از حمایت ایمیدرو برخوردار خواهند بود.</p>
      <p>این مقام مسئول در مورد برنامه‌های دولت برای جایگزینی معدن به جای نفت هم توضیح داد: برای تحقق این امر سه برنامه اکتشاف، سرمایه‌گذاری و ایجاد زیر بنا در دستورکار وزارت صنعت قرار دارد و تاکنون ۴۰۰ هزار متر مربع کار اکتشافی صورت گرفته و با کنسرسیوم پایا متشکل از ١٢ شرکت بزرگ بخشى از اقدامات در حوزه اکتشاف به بخش خصوصى واگذار شده است .</p>
      <p>غریب پور با اشاره به نیاز به سرمایه گذاری ١١میلیارد یورویی در بخش زیربنایی و چشم‌انداز مثبت بخش معدن و صنایع معدنی با توجه به اکتشافات و سرمایه‌گذاری‌های جدید ،گفت: دو شرکت ملی مس و گل‌گهر ٨٠ میلیارد تومان سرمایه گذاری در کرمان سرمایه گذاری کرده اند و از سود انباشته سال جاری فولاد مبارکه و ملی مس ، ۸ و ۴.۶ هزار میلیارد تومان سرمایه‌گذاری شد.</p>
      <p>انتهای پیام</p>
    </article>
  </body>
</html>