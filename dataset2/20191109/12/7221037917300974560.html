<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/nihal-olcok-yasayanlar-icin-mucadele-veriyorum/926584"/>
    <meta property="og:site_name" content="medya faresi"/>
    <meta property="article:published_time" content="2019-11-09T12:22:00+00:00"/>
    <meta property="og:title" content="Nihal Olçok: Erdoğan bana dava açmaz çünkü.."/>
    <meta property="og:description" content="Yeniçağ'dan Müşerref Seçkin'e konuşan Nihal Olçok, &quot;Benim sözlerim ve yansıttığım mücadele Abdullah ve Emir olarak algılanıyor. Ben Şamil ve Emir için yapıyorum&quot; dedi"/>
  </head>
  <body>
    <article>
      <h1>Nihal Olçok: Erdoğan bana dava açmaz çünkü..</h1>
      <h2>Yeniçağ'dan Müşerref Seçkin'e konuşan Nihal Olçok, "Benim sözlerim ve yansıttığım mücadele Abdullah ve Emir olarak algılanıyor. Ben Şamil ve Emir için yapıyorum" dedi</h2>
      <address>
        <time datetime="2019-11-09T12:22:00+00:00">09 Nov 2019, 12:22</time>
      </address>
      <p>“FETÖ ile flört et, hamile kal, 15 Temmuz gecesi şehit kanı ile kürtaj ol, şimdi de bakireyim diye gez” paylaşımıyla hedef aldığı kitle tartışılan Nihal Olçok YENİÇAĞ Gazetesi'nden Müşerref Seçkin'e konuştu.</p>
      <p>Eşi AKP reklamcısı Erol Olçok ile oğlu Abdullah Tayyip'i şehit veren Nihal Olçok, neden çıkış yaptığını anlattı.</p>
      <p>-Bir süredir sosyal medyada dikkat çeken çıkışlar yapıyorsunuz. Bunun gerekçesi nedir?</p>
      <p>Olçok: Benim ferdi  olarak verdiğim mücadele, mücadele olarak da düşünmüyorum. Ben bunu  bu bir davranış,biçimi, davranış modeli olarak<br/>görüyorum. Çünkü ne kadar yalnızsanız bir ordu olursunuz. Kalabalıklar insanı bazen yanıltabilir, çokluk demek nitelik demek değil.</p>
      <p>Çok kocaman kitlelerle birlikte olduğunuzda muhteşem şeyler yaptığınız<br/>anlamına gelmez. Sadece yaptığınıza mutmain olmanız yeter. Ben yaptığıma mutmainim. Çünkü bu olay ben toprağa girene kadar bitmeyecek. benim ancak toprağa girmem lazım. Onlara kavuştuğumda benim davam biter.</p>
      <p>- Sadece siz tepki gösteriyorsunuz</p>
      <p>OLÇOK : Siz beni biliyorsunuz. 249 şehit (50- 51  benimki) 249'u da bu mücadeleyi veriyor. Benim adımdan, rahmetlinin pozisyonundan dolayı  algılayabiliyorsunuz, okuyabiliyorsunuz, resmi okuduğunuz zaman.. Yoksa ben seçilmiş filan değilim.</p>
      <p>Ben görüyorum ve gördüğümü söylüyorum. Diğerleri tabi ki ifade edemiyorlar. 78 yaşında bir anne var mesela. neyi ifade edebilir. Empati lütfen. Bir anne. çocukları 2 yaşında, diğeri 8 yaşında, diğeri 11 yaşında. Düşmüş çocukların derdine..o neyi ifade edecek.</p>
      <p>Kaç televizyon programı, kaç gazete okuyabilir , nasıl sosyal medyayı izleyebilir gerçekten. Ne yazacak. Düşmüşler hayat gailesine 3 kuruşluk maaşlarıyla hayatlarını idame ettirmeye çalışıyorlar.  Hem anne hem baba olmak.. Bugün 15 temmuz var. Bundan önceki şehit eşleri ve anneleri de öyleydi.</p>
      <p>Size bir soru? Bilindik ailelerden kaç şehit oldu bugüne kadar? Türkiye'ye  malolmuş ailelerden kaçının eşi veya çocuğu şehit olmuştur. O yüzden onlardan haberdar olmamanız normal. Çünkü onlar bir köyde, bir beldede...</p>
      <p>PKK şehit etti gitti. DHKP-c şehit etti gitti.. Etti de etti. Bu 15 temmuzda Olçok ve Varank soyadı öne çıktığı için siz beni tanıyorsunuz. Ben gördüğümü ifade edebilen biriyim. Hepsi bu..</p>
      <p>-Sivri sözler söylüyorsunuz, size de dava açarlarsa....</p>
      <p>Olçok: Benim söylediklerimde suç unsuru da yok, hakaret de yok. Ben<br/>tesbit yapıyorum.</p>
      <p>-Pakize Akbaba'ya dava açmıştı Sn. Erdoğan?</p>
      <p>Olçok: Pakize Akbaba olayında da sayın Cumhurbaşkanına yaranmak<br/>isteyenler var. Onlar yapmışlardır, biliyorum. insan fıtratı en kolayını seçeriz.</p>
      <p>Benim bu sözlerim ve yansıttığım bu mücadele Abdullah ve Erol olarak<br/>algılanıyor. Hayır ben Şamil ve Emir (diğer çocukları) için yapıyorum. Yaşayanların mücadelesini veriyorum. Onlar gitti....</p>
      <p>Bütün Fetöcüleri assanız da onlar geri gelmeyecek. Benim yapmak istediğim şey bunlar tekrar yaşanmasın, Ben yaşayanlar için mücadele ediyorum, ölenler için değil</p>
      <p>- FETÖ tehlikesi çok konuşuluyor bugünlerde..</p>
      <p>OLÇOK: Türk insanının karakteri ve özelliği değişmediği müddetçe ,tekrar aslınarücu etmediği müddetçe, Türk milleti, sürekli birilerinin peşine<br/>takılır. Fetö sembolik bir şey aslında.</p>
      <p>Müşerref Seçkin / Yeniçağ</p>
    </article>
  </body>
</html>