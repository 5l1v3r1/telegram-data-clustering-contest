<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/urhajot-epitett-a-kisfianak-atilla/186246"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T12:30:00+00:00"/>
    <meta property="og:title" content="Űrhajót épített a kisfiának Atilla"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Űrhajót épített a kisfiának Atilla</mark>
      </h1>
      <address><time datetime="2019-11-09T12:30:00+00:00">09 Nov 2019, 12:30</time> by <a rel="author">BoBe</a></address>
      <p>
        <b>Melyik Star Wars-rajongó ne látna szívesen a kertjében egy igazi X-szárnyút? Nos, a kiskőrösi Atilla sajátkezűleg épített egyet, a kisfiát lepte meg a születésnapjára. </b>
        <b>Melyik Star Wars-rajongó ne látna szívesen a kertjében egy igazi X-szárnyút? Nos, a kiskőrösi Atilla sajátkezűleg épített egyet, a kisfiát lepte meg a születésnapjára.</b>
      </p>
      <p>Bár az ionágyúk már bedöglöttek rajta, kissé rakoncátlankodik a hiperhajtóműve is, bármelyik Star Wars-fanatikus örül­ne ennek az X-szárnyú va­dászgépnek. A Használtautó.hu oldalán bukkant fel a szinte életnagyságú űrjárgány, amire 85 ezer forintért bárki lecsaphatott. A hirdető azt sem hallgatta el, hogy bizony már van benne 16 millió kilométer.</p>
      <figure>
        <img src="http://media.borsonline.hu/cikk/20/191814/gallery-picture/645w/2018786_nagy-x1.jpg"/>
      </figure>
      <p>– Marci kisfiam hetedik születésnapjára szerettem volna emlékezetes meglepetést adni, így megépítettem neki a kedvenc mozifilmje egyik ikonikus vadászgépét – mondja a Borsnak Atilla, aki az ismerttől eltérően írja nevét. Ha a gyermek boldogságáról van szó, nem létezik lehetetlen, Atilla pedig egy hét alatt megépítette alumíniumból a hatméteres gépet, benne a hozzá tartozó kis droiddal, R2D2-val, a filmből ismert festéssel.</p>
      <p>– Egy kis kreativitással örök emléket szereztem a fiamnak – mondja örömmel a kiskőrösi apa. Mégis megválnak most a járműtől, mint az apuka mondja, rengetegszer eljátszották a mozifilm híres csatajeleneteit, öt évig használ­-ták, de sajnos már kinőtték a gépet. Szomorúan hozták meg a döntést, hogy eladják.</p>
      <figure>
        <img src="http://media.borsonline.hu/cikk/20/191814/gallery-picture/645w/2018791_x2.jpg"/>
      </figure>
      <p>– Nagyon szerettük a járgányt, de már nem tudjuk kihasználni, Marci kinőtte, már tizenkét éves. Szerencsére gyorsan elkelt, remélem, az új tulajdonosnak is olyan örömöt szerez majd, mint nekünk – üzeni az apuka.</p>
    </article>
  </body>
</html>