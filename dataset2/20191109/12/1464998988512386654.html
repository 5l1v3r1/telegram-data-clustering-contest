<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/muslim-personal-law-board-on-babari-ayodhya-case"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T12:09:00+00:00"/>
    <meta property="og:title" content="വിധിയെ മാനിക്കുന്നു; സംതൃപ്തരല്ല; പുനഃപരിശോധനാ ഹർജി നൽകും "/>
    <meta property="og:description" content="ന്യൂഡൽഹി: അയോധ്യ സുപ്രീം കോടതി വിധിയെ മാനിക്കുന്നതായി സുന്നി വഖഫ് ബോർഡ്. വിധിയെ മാനിക്കുന്നതായി മുസ്‌ലിം പേർസണൽ ലോ ബോർഡും പ്രതികരിച്ചു. അതേസമയം വിധിയിൽ തൃപ്തരല്ലെന്നും പേർസണൽ ലോ ബോർഡ് വാർത്താ സമ്മേളനത്തിൽ പറഞ്ഞു...."/>
  </head>
  <body>
    <article>
      <h1>വിധിയെ മാനിക്കുന്നു; സംതൃപ്തരല്ല; പുനഃപരിശോധനാ ഹർജി നൽകും </h1>
      <address><time datetime="2019-11-09T12:09:00+00:00">09 Nov 2019, 12:09</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡൽഹി: അയോധ്യ സുപ്രീം കോടതി വിധിയെ മാനിക്കുന്നതായി സുന്നി വഖഫ് ബോർഡ്. വിധിയെ മാനിക്കുന്നതായി മുസ്‌ലിം പേർസണൽ ലോ ബോർഡും പ്രതികരിച്ചു. അതേസമയം വിധിയിൽ തൃപ്തരല്ലെന്നും പേർസണൽ ലോ ബോർഡ് വാർത്താ സമ്മേളനത്തിൽ പറഞ്ഞു. വിധിക്കെതിരെ പുനഃപരിശോധനാ ഹർജി നൽകുമെന്നും  മുസ്‌ലിം പേർസണൽ ലോ ബോർഡ് അറിയിച്ചു.</p>
      <p>തര്‍ക്കഭൂമി ഉപാധികളോടെ ഹിന്ദുക്കൾക്ക് നൽകണമെന്ന് അയോധ്യ കേസില്‍ സുപ്രീംകോടതി വിധി പ്രസ്താവിച്ചു. ഇവിടെ രാമക്ഷേത്രം പണിയും. പകരം അഞ്ചേക്കർ ഭൂമി മറ്റൊരിടത്ത്  മുസ്‌ലിങ്ങൾക്ക് നൽകും. ഭൂമി മൂന്നായി വിഭജിക്കാനുള്ള അലഹബാദ് ഹൈക്കോടതിയുടെ വിധി സുപ്രീം കോടതി തള്ളി. </p>
      <p>തൽകാലം തർക്കഭൂമി റിസീവർ ഭരണത്തിലായിരിക്കും. മൂന്ന് മാസത്തിനകം ഒരു ട്രസ്റ്റ് രൂപീകരിച്ച് ഉടൻ നടപടി ഉണ്ടാകണം. ആ ട്രസ്റ്റിനകത്ത് നിർമോഹി അഖാഡയ്ക്ക് പ്രാധിനിത്യം ഉണ്ടാകണം എന്നും കോടതി പറഞ്ഞു.</p>
    </article>
  </body>
</html>