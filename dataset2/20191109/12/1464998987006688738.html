<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/sunni-waqf-board-on-sc-verdict-babari"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T12:17:00+00:00"/>
    <meta property="og:title" content="മാനിക്കുന്നു; സുപ്രീം കോടതി വിധിയില്‍ തൃപ്തരല്ലെന്ന് സുന്നി വഖഫ് ബോര്‍ഡ്"/>
    <meta property="og:description" content="ന്യൂഡല്‍ഹി: അയോധ്യ തര്‍ക്ക ഭൂമി കേസില്‍ സുപ്രീം കോടതി വിധിയില്‍ തൃപ്തരല്ലെന്ന് സുന്നി വഖഫ് ബോര്‍ഡ്. എന്നാല്‍ സുപ്രീം കോടതി വിധിയെ മാനിക്കുന്നുവെന്നും സുന്നി വഖബ് ബോര്‍ഡിന്റെ അഭിഭാഷകന്‍ സഫര്യാബ് ജിലാനി പറഞ്ഞു. അയോധ്യയിലെ..."/>
  </head>
  <body>
    <article>
      <h1>മാനിക്കുന്നു; സുപ്രീം കോടതി വിധിയില്‍ തൃപ്തരല്ലെന്ന് സുന്നി വഖഫ് ബോര്‍ഡ്</h1>
      <address><time datetime="2019-11-09T12:17:00+00:00">09 Nov 2019, 12:17</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡല്‍ഹി: അയോധ്യ തര്‍ക്ക ഭൂമി കേസില്‍ സുപ്രീം കോടതി വിധിയില്‍ തൃപ്തരല്ലെന്ന് സുന്നി വഖഫ് ബോര്‍ഡ്. എന്നാല്‍ സുപ്രീം കോടതി വിധിയെ മാനിക്കുന്നുവെന്നും സുന്നി വഖബ് ബോര്‍ഡിന്റെ അഭിഭാഷകന്‍ സഫര്യാബ് ജിലാനി പറഞ്ഞു.</p>
      <p>അയോധ്യയിലെ തര്‍ക്ക ഭൂമി ഹിന്ദുക്കള്‍ക്കു വിട്ടുകൊടുത്തു കൊണ്ടുള്ള സുപ്രീം കോടതി വിധിയില്‍ തൃപ്തരല്ല. കേസിന്റെ കാര്യത്തില്‍ തുടര്‍ നടപടികള്‍ ചര്‍ച്ച ചെയ്തു തീരുമാനിക്കുമെന്നും സഫര്യാബ് ജിലാനി പറഞ്ഞു.</p>
      <p>അതേസമയം, വിധിയിൽ തൃപ്തരല്ലെന്ന് മുസ്‌ലിം പേർസണൽ ലോ ബോർഡ് വാർത്താ സമ്മേളനത്തിൽ പറഞ്ഞു. വിധിക്കെതിരെ പുനഃപരിശോധനാ ഹർജി നൽകുമെന്നും  മുസ്‌ലിം പേർസണൽ ലോ ബോർഡ് അറിയിച്ചു.</p>
      <p>തര്‍ക്കഭൂമി ഉപാധികളോടെ ഹിന്ദുക്കൾക്ക് നൽകണമെന്നാണ് അയോധ്യ കേസില്‍ സുപ്രീംകോടതി വിധി. ഇവിടെ രാമക്ഷേത്രം പണിയും. പകരം അഞ്ചേക്കർ ഭൂമി മറ്റൊരിടത്ത്  മുസ്‌ലിങ്ങൾക്ക് നൽകും. ഭൂമി മൂന്നായി വിഭജിക്കാനുള്ള അലഹബാദ് ഹൈക്കോടതിയുടെ വിധി സുപ്രീം കോടതി തള്ളി.</p>
    </article>
  </body>
</html>