<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/politics/voles-syriza-kata-salma-gia-paremvasi-sti-dikaiosyni/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T12:12:31+00:00"/>
    <meta property="og:title" content="Βολές ΣΥΡΙΖΑ κατά Σαλμά για «παρέμβαση» στη Δικαιοσύνη"/>
    <meta property="og:description" content="Επίθεση στη ΝΔ και τον βουλευτή Μάριο Σαλμά εξαπέλυσε ο ΣΥΡΙΖΑ μετά την ανακοίνωση της Ένωσης Δικαστών και Εισαγγελέων για «παρέμβαση» του βουλευτή της ΝΔ σε εκκρεμή υπόθεση. «Πιστεύαμε ότι το θράσος της ΝΔ εξαντλήθηκε στην προσπάθειά της να πείσει την ελληνική κοινωνία ότι  το σκάνδαλο Novartis δεν είναι σκάνδαλο αλλά σκευωρία. Κάναμε λάθος. Η καταγγελία της Ένωσης Δικαστών"/>
  </head>
  <body>
    <article>
      <h1>Βολές ΣΥΡΙΖΑ κατά Σαλμά για «παρέμβαση» στη Δικαιοσύνη</h1>
      <h2>Επίθεση στη ΝΔ και τον βουλευτή Μάριο Σαλμά εξαπέλυσε ο ΣΥΡΙΖΑ μετά την ανακοίνωση της Ένωσης Δικαστών και Εισαγγελέων για «παρέμβαση» του βουλευτή της ΝΔ σε εκκρεμή υπόθεση. «Πιστεύαμε ότι το θράσος της ΝΔ εξαντλήθηκε στην προσπάθειά της να πείσει την ελληνική κοινωνία ότι  το σκάνδαλο Novartis δεν είναι σκάνδαλο αλλά σκευωρία. Κάναμε λάθος. Η καταγγελία της Ένωσης Δικαστών […]</h2>
      <address><time datetime="2019-11-09T12:12:31+00:00">09 Nov 2019, 12:12</time> by <a rel="author">ΤοΒΗΜΑ Team</a></address>
      <p>Επίθεση στη ΝΔ και τον βουλευτή Μάριο Σαλμά εξαπέλυσε ο ΣΥΡΙΖΑ μετά την <a href="https://www.in.gr/2019/11/09/greece/enosi-dikaston-kai-eisaggeleon-kataggelia-gia-paremvasi-sti-dikaiosyni/">ανακοίνωση της Ένωσης Δικαστών και Εισαγγελέων</a> για «παρέμβαση» του βουλευτή της ΝΔ σε εκκρεμή υπόθεση.</p>
      <p>«Πιστεύαμε ότι το θράσος της ΝΔ εξαντλήθηκε στην προσπάθειά της να πείσει την ελληνική κοινωνία ότι  το σκάνδαλο Novartis δεν είναι σκάνδαλο αλλά σκευωρία. Κάναμε λάθος.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Η καταγγελία της Ένωσης Δικαστών και Εισαγγελέων για ωμή παρέμβαση του βουλευτή της ΝΔ, Μάριου Σαλμά, ο οποίος απαίτησε τηλεφωνικά από Δικαστή και Εισαγγελέα «την επίσπευση της εκκρεμούς δικαστικής υπόθεσης που τον αφορά», επιβεβαιώνει ποια είναι η αντίληψη της ΝΔ για τη διάκριση των εξουσιών» αναφέρει ο ΣΥΡΙΖΑ.</p>
      <p>Το κόμμα της αξιωματικής αντιπολίτευσης προσθέτει πως  «σήμερα όλοι καταλαβαίνουν ποια είναι η κανονικότητα της ΝΔ στην οποία επέστρεψε ο τόπος. Η κανονικότητα της αυθαιρεσίας και των ωμών παρεμβάσεων στη δικαιοσύνη, η κανονικότητα του κράτους της Δεξιάς.</p>
      <p>Σε μια χώρα της ΕΕ που δεν προσομοιάζει με την Ουγγαρία του Όρμπαν, θα αναμέναμε το αυτονόητο: Μετά την καταγγελία της Ένωσης Δικαστών και Εισαγγελέων, ο Πρωθυπουργός σήμερα κιόλας να ζητήσει την παραίτηση του βουλευτή του».</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>