<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/bilshe-plyusiv-nizh-vvazhalosya-naukovci-stali-na-zahist-kavi_n169308"/>
    <meta property="og:site_name" content="Радіо Максимум"/>
    <meta property="article:published_time" content="2019-11-09T12:24:00+00:00"/>
    <meta property="og:title" content="Чим же корисна кава для вас?"/>
    <meta property="og:description" content="Найважливіша річ, яку ми дізналися про каву за останні 20 років, це те, що в ній дуже мало недоліків. Так вважає автор нового дослідження Едвард Джованнуччі, професор епідеміології та харчування зі Школи громадської охорони здоров'я імені Чана Гарвардського університету."/>
  </head>
  <body>
    <article>
      <h1>Чим же корисна кава для вас?</h1>
      <address><time datetime="2019-11-09T12:24:00+00:00">09 Nov 2019, 12:24</time> by <a rel="author">Лазур Назарій</a></address>
      <p>
        <b>Найважливіша річ, яку ми дізналися про каву за останні 20 років, це те, що в ній дуже мало недоліків. Так вважає автор нового дослідження Едвард Джованнуччі, професор епідеміології та харчування зі Школи громадської охорони здоров'я імені Чана Гарвардського університету.</b>
      </p>
      <p>Принаймні, існує безліч доказів того, що пити каву корисно. А переваги кави обумовлені перш за все наявністю в ній протизапальних компонентів й антиоксидантів.</p>
      <related>
        <h4>Не лінуйтесь:</h4>
        <a href="https://maximum.fm/5-prichin-zrobiti-vranci-zaryadku_n168953"/>
      </related>
      <p>Дослідження свідчить, що кава знижує ризик виникнення багатьох захворювань, у тому числі кількох форм раку. У цілому, люди можуть безпечно споживати до 400 мг кофеїну на день, тобто від двох до чотирьох середніх чашок напою.</p>
      <p>Однак, є й ті,<b> кому каву пити не слід</b>!</p>
      <p>Деякі люди скаржаться на те, що надмірне споживання кави подразнює шлунок, викликає занепокоєння, тривогу, порушує сон і збільшує частоту серцебиття. Три або більше чашок на день викликають мігрень у тих, хто до неї схильний.</p>
      <p>Обмежувати споживання кави слід вагітним жінкам, а також людям, схильним до остеопорозу. Пити каву в розумних дозах потрібно і тим, хто приймає антибіотики й антидепресанти.</p>
      <p>Професор Едвард Джованнуччі оцінює результати поточних досліджень як надійні. Однак вважає, що вивчення впливу кави на людський організм необхідно продовжити.</p>
      <figure>
        <video src="http://www.smartshanghai.com/uploads/covers/2018/12/154455787279062.gif" autoplay="" loop=""/>
      </figure>
      <ul>
        <li>Кава знижує ризик виникнення раку ендометрія, каменів у жовчному міхурі, неалкогольної жирової хвороби печінки, фіброзу, цирозу та раку печінки, раку порожнини рота, а також діабету 2 типу.</li>
        <li>Кава знижує ризик виникнення колоректального раку, ішемічної хвороби серця, серцевої недостатності, інсульту, меланоми, раку шкіри, хвороби Паркінсона та респіраторних захворювань.</li>
        <li>Кава підвищує пильність, концентрацію уваги, заряджає енергією і покращує настрій.</li>
        <li>Кава знижує ризик вікового порушення когнітивних функцій, виникнення хвороби Альцгеймера, раку молочної, підшлункової, передміхурової залози.</li>
        <li>Кава збільшує різноманітність здорових бактерій у кишківнику та перешкоджає збільшенню ваги.</li>
      </ul>
      <p>Утім, ми нагадуємо, що цей напій корисний лише за умови, якщо ним не зловживати. Випивати понад 4 чашки кави на день – кепська ідея. Натомість, зарядити енергією вас можуть справжні хіти на Радіо МАКСИМУМ!</p>
      <related>
        <h4>Читайте також:</h4>
        <a href="https://maximum.fm/maksimum-badorosti-ci-produkti-mozhut-zaminiti-rankovu-kavu_n169082"/>
      </related>
      <p>Джерело: <a href="https://www.washingtonpost.com/health/spilling-the-beans-coffee-can-be-good-for-your-health/2019/11/01/a180d59e-f75e-11e9-ad8b-85e2aa00b5ce_story.html?fbclid=IwAR31bxbRm3O7W6gDVU2qtJplnvi2Cw-m_TJuRIAYGa0AAb2VY3QEddwxLIQ">washingtonpost</a></p>
      <related>
        <h4>До теми</h4>
        <a href="https://maximum.fm/test-na-den-pisemnosti-i-movi-yak-dobre-ti-znayesh-ukrayinsku_n169309"/>
        <a href="https://maximum.fm/yak-zrobiti-chaj-z-imbirom-maksimalno-korisnim_n169271"/>
        <a href="https://maximum.fm/vona-ocinit-yak-zrobiti-maksimalno-priyemnij-erotichnij-masazh_n169301"/>
      </related>
    </article>
  </body>
</html>