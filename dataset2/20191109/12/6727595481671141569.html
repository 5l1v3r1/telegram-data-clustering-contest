<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/governer-congrajulate-kerala-media-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T12:57:00+00:00"/>
    <meta property="og:title" content="'വളരെയധികം നന്ദി ഉപദ്രവിക്കാത്തതിന്'; വിധി റിപ്പോര്‍ട്ട് ചെയ്യുന്ന കേരള മാധ്യമ പ്രവര്‍ത്തകരെ അഭിനന്ദിച്ച് ഗവര്‍ണര്‍"/>
    <meta property="og:description" content="Ayodhya Verdict India തിരുവനന്തപുരം: ബാബറി മസ്ജിദ് ഭൂമിതര്‍ക്കത്തെ ചൊല്ലിയുള്ള സുപ്രീം കോടതി വിധി സംയമനത്തോടെ റിപ്പോര്‍ട്ട് ചെയ്യുന്ന കേരള മാധ്യമ പ്രവര്‍ത്തകര്‍ക്ക് ഗവര്‍"/>
  </head>
  <body>
    <article>
      <h1>'വളരെയധികം നന്ദി ഉപദ്രവിക്കാത്തതിന്'; വിധി റിപ്പോര്‍ട്ട് ചെയ്യുന്ന കേരള മാധ്യമ പ്രവര്‍ത്തകരെ അഭിനന്ദിച്ച് ഗവര്‍ണര്‍</h1>
      <address><time datetime="2019-11-09T12:57:00+00:00">09 Nov 2019, 12:57</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: ബാബറി മസ്ജിദ് ഭൂമിതര്‍ക്കത്തെ ചൊല്ലിയുള്ള സുപ്രീം കോടതി വിധി സംയമനത്തോടെ റിപ്പോര്‍ട്ട് ചെയ്യുന്ന കേരള മാധ്യമ പ്രവര്‍ത്തകര്‍ക്ക് ഗവര്‍ണര്‍ ആരിഫ് മുഹമ്മദ് ഖാന്റെ അഭിനന്ദനം. സുപ്രീം കോടതി വിധിയെക്കുറിച്ചുള്ള അഭിപ്രായം ചോദിച്ച വേളയിലാണ് ഗവര്‍ണറുടെ പരാമര്‍ശം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>രാജ്യത്തെ പരമോന്നത നീതി പീഠമാണ് വിധിപറഞ്ഞിരിക്കുന്നത്. ഇന്ത്യക്കാരെന്ന നിലയില്‍ നമ്മള്‍ ഈ വിധിയെ ബഹുമാനിക്കണം. വിധിയെ അനുസരിക്കാന്‍ നമ്മള്‍ ബാധ്യസ്ഥരാണെന്ന് പറഞ്ഞ ഗവര്‍ണര്‍ വേറെ എന്തെങ്കിലും ചോദിക്കാനുണ്ടോ എന്നും ചോദിച്ച ശേഷമാണ് അഭിനന്ദനമറിയിച്ചത്.<br/>‘കേരളത്തിലെ മാധ്യമങ്ങളെ ഞാന്‍ അഭിനന്ദിക്കുന്നു.നിങ്ങള്‍ വളരെ സംയമനത്തോടെയാണ് പെരുമാറുന്നത്. നിങ്ങള്‍ ജനങ്ങളെ ഉപദ്രവിക്കുന്നില്ല. വളരെയധികം നന്ദി’, ഗവര്‍ണര്‍ പറഞ്ഞു.</p>
      <related>
        <a href="https://www.doolnews.com/kerala-cm-pinarayi-vijayan-on-ayodhya-verdict-454.html?utm_source=doolnews&amp;utm_medium=related"/>
      </related>
      <p>അയോധ്യ തര്‍ക്കഭൂമിയില്‍ ക്ഷേത്രം നിര്‍മിക്കാമെന്നാണ് സുപ്രീം കോടതി ഉത്തരവിട്ടത്. ഇതിനുള്ള അവകാശം കേന്ദ്രസര്‍ക്കാര്‍ രൂപീകരിക്കുന്ന ട്രസ്റ്റിനാണ്. പള്ളി നിര്‍മിക്കാന്‍ സുന്നി വഖഫ് ബോര്‍ഡിന് അയോധ്യയില്‍ അഞ്ചേക്കര്‍ ഭൂമി നല്‍കാനും സുപ്രീം കോടതി ഉത്തരവില്‍ പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>തര്‍ക്കഭൂമിയില്‍ അവകാശം തെളിയിക്കാന്‍ സുന്നി വഖഫ് ബോര്‍ഡിനായില്ല. അയോധ്യക്കേസില്‍ ഏകകണ്ഠമായാണ് അഞ്ച് ജഡ്ജിമാരും വിധി പറഞ്ഞ്.</p>
      <figure>
        <iframe src="https://www.youtube.com/embed/w3os3P0Gwd8" width="560" height="315" data-service="Youtube" scrolling="no"/>
      </figure>
    </article>
  </body>
</html>