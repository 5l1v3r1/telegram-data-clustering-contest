<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/09/news/alessandria_il_pm_il_silenzio_di_vincenti_ha_ucciso_i_tre_pompieri_-240687579/"/>
    <meta property="og:site_name" content="Repubblica.it"/>
    <meta property="article:published_time" content="2019-11-09T12:32:00+00:00"/>
    <meta property="og:title" content="Alessandria, il pm &quot; Il silenzio di Vincenti ha ucciso i tre pompieri&quot;"/>
    <meta property="og:description" content="Il procuratore Cieri: &quot;Informato dell'incendio domato, il proprietario non ha detto che c 'erano altre bombole. C'era mezz'ora di tempo"/>
  </head>
  <body>
    <article>
      <h1>Alessandria, il pm " Il silenzio di Vincenti ha ucciso i tre pompieri"</h1>
      <h2>Il procuratore Cieri: "Informato dell'incendio domato, il proprietario non ha detto che c 'erano altre bombole. C'era mezz'ora di tempo per salvare i tre vigili del fuoco"</h2>
      <address><time datetime="2019-11-09T12:32:00+00:00">09 Nov 2019, 12:32</time> by <a rel="author">FEDERICA CRAVERO</a></address>
      <p>Oltre alle bombole del gas, è stato il silenzio di Giovanni Vincenti, ad uccidere i tre vigili del fuoco a Quargnento, in provincia di Alessandra, la notte tra il 4 e 5 novembre. Lo spiega il procuratore di Alessandria, Enrico Cieri: "La notte della tragedia Vincenti è stato informato da un carabiniere che il primo incendio era quasi domato - spiega il magistrato - Vincenti non ha detto che all'interno della casa c'erano altre cinque bombole che continuavano a far fuoriuscire gas. Era intorno all’una, ci sarebbe stata mezz'ora di tempo per evitare la tragedia".<br/><br/>È possibile che Vincenti, chiamato a casa, non abbia avuto la percezione che non era scoppiato tutto. Certo è che non ha fatto minimamente accenno alla circostanza che ci fossero “bombe” a tempo in due edifici diversi e che l’orario previsto per la detonazione non era ancora arrivato. Da qui l’imputazione di omicidio volontario e non colposo. "Se ci fosse stata una qualunque generica segnalazione, le cinque bombole che erano nell'altra abitazione avrebbero fatto potuto essere spente e la tragedia evitata" ha aggiunto il procuratore Cieri. "Questa è la valutazione che abbiamo fatto noi a fronte della quale Vincenti ha ribadito che non aveva nessuna volontà omicida e che questa segnalazione che noi gli rimproveriamo non l' aveva fatta perché sconvolto di questo gesto che era andato al di là delle due intenzioni”.<br/> </p>
    </article>
  </body>
</html>