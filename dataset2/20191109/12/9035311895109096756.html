<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/imamoglu-berlin-duvarinin-yikilis-anisina-duzenlenen-etkinlikte-merkel-ile-bir-araya-geldi"/>
    <meta property="og:site_name" content="euronews"/>
    <meta property="article:published_time" content="2019-11-09T12:53:22+00:00"/>
    <meta property="og:title" content="İmamoğlu Berlin'de düzenlenen etkinlikte Merkel ile bir araya geldi"/>
    <meta property="og:description" content="Soğuk Savaşın sembolü Berlin Duvarı'nın yıkılışının üzerinden tam 30 yıl geçti. Berlin'i doğu ve batı olarak ikiye ayıran ve 9 Kasım 1989'da yıkılan duvarın, yıkılışının 30. yıl dönümü dolayısıyla başkent Berlin'de bir dizi kutlama etkinliği düzenlendi."/>
  </head>
  <body>
    <article>
      <h1>İmamoğlu Berlin'de düzenlenen etkinlikte Merkel ile bir araya geldi</h1>
      <address><time datetime="2019-11-09T12:53:22+00:00">09 Nov 2019, 12:53</time> by <a rel="author">Euronews </a></address>
      <p>Soğuk Savaşın sembolü Berlin Duvarı'nın yıkılışının üzerinden tam 30 yıl geçti. Berlin'i doğu ve batı olarak ikiye ayıran ve 9 Kasım 1989'da yıkılan duvarın, yıkılışının 30. yıl dönümü dolayısıyla başkent Berlin'de bir dizi kutlama etkinliği düzenlendi.</p>
      <p>Etkinlikler kapsamında duvar kalıntılarının bulunduğu Bernauer Caddesi'nde anma töreni gerçekleştirildi. Törene katılan Almanya Başbakanı Angela Merkel, Federal Meclis Başkanı Wolfgang Schaueble ve İstanbul Büyükşehir Belediye Başkanı Ekrem İmamoğlu bir süre sohbet etti.</p>
      <figure>
        <img src="https://static.euronews.com/articles/stories/04/28/91/26/808x703_cmsv2_59a4c05d-a484-5bce-8a2a-ccab453d61a3-4289126.jpg"/>
        <figcaption>Törene katılan Almanya Başbakanı Merkel ile İstanbul Büyükşehir Belediye Başkanı Ekrem İmamoğlu (solda) bir süre sohbet ettiAA</figcaption>
      </figure>
      <p>155 kilometre uzunluğundaki duvarın yıkılması, Doğu Avrupa'da komünizmin çöküşünü ve Soğuk Savaş döneminin bitişini simgeledi.</p>
      <h3>İmamoğlu'na Kybele Dostluk Ödülü</h3>
      <p>Öte yandan Türk-Alman Dostluk Federasyonu (TDF) tarafından geleneksel olarak verilen "Kybele Dostluk Ödülü", İstanbul Büyükşehir Belediye Başkanı Ekrem İmamoğlu'na verildi.</p>
      <p>TDF tarafından Almanya'nın başkenti Berlin'de düzenlenen ödül töreninde, Berlin Büyükşehir Belediye Başkanı ve Eyalet Başbakanı Michael Müller ile İmamoğlu ödüle layık görüldü.</p>
      <p>İmamoğlu'na ödülünü, eski Almanya Cumhurbaşkanı Christian Wulff verdi.</p>
      <ul>
        <li>
          <a href="https://tr.euronews.com/2019/11/09/yikilmasinin-uzerinden-30-yil-gecen-berlin-duvar-hakkinda-bilmeniz-gerekenler">Yıkılmasının üzerinden 30 yıl geçen Berlin Duvarı hakkında bilmeniz gerekenler</a>
        </li>
        <li>
          <a href="https://tr.euronews.com/2019/11/08/fiziksel-olarak-yikilsa-da-berlin-duvar-insanlarin-kafasinda-yasamaya-devam-mi-ediyor">Fiziksel olarak yıkılsa da Berlin Duvarı, insanların kafasında yaşamaya devam mı ediyor?</a>
        </li>
      </ul>
    </article>
  </body>
</html>