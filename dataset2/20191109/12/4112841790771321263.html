<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76391-Billie-Eilish-rozdava-listky-zadarmo-pre-tych-ktori-sa-angazuju-v-ekologickych-aktivitach"/>
    <meta property="og:site_name" content="REFRESHER"/>
    <meta property="article:published_time" content="2019-11-09T12:10:00+00:00"/>
    <meta property="og:title" content="Billie Eilish rozdáva lístky zadarmo pre tých, ktorí sa angažujú v ekologických aktivitách"/>
    <meta property="og:description" content="Speváčka sa zapojila do projektu Global Citizen, v rámci ktorého dáva možnosť svojim fanúšikom získať lístky na vypredané koncerty úplne zadarmo."/>
  </head>
  <body>
    <article>
      <h1>Billie Eilish rozdáva lístky zadarmo pre tých, ktorí sa angažujú v ekologických aktivitách</h1>
      <address><time datetime="2019-11-09T12:10:00+00:00">09 Nov 2019, 12:10</time> by <a rel="author">Viktor Kniš</a></address>
      <p>
        <b>Speváčka sa zapojila do projektu Global Citizen, v rámci ktorého dáva možnosť svojim fanúšikom získať lístky na vypredané koncerty úplne zadarmo.</b>
      </p>
      <p><b>Billie Eilish</b> čaká počas budúceho roku obrovské turné, v rámci ktorého sa počas niekoľkých mesiacov predstaví na skoro 50 štadiónoch naprieč celým svetom. Už asi nikoho neprekvapí, že sa jej viac ako 500-tisíc lístkov podarilo predať za prvých pár hodín a dnes sú takmer všetky zastávky beznádejne vypredané. </p>
      <related>
        <a href="https://refresher.sk/70115-Billie-Eilish-predala-za-hodinu-500-000-listkov-Fanusikovia-zaplatili-dokopy-desiatky-milionov-dolarov"/>
      </related>
      <p>Aj kvôli tomu sa teraz mladá speváčka spojila so spoločnosťou <a href="https://www.globalcitizen.org/">Global Citizen</a>, ktorá dáva milovníkom živých koncertov možnosť získať lístky na rôzne vystúpenia úplne zadarmo. Cieľom organizácie však je boj s ekologickými problémami a chudobou. Kvôli tomu je podmienkou zapojenia sa do súťaže o vstupenky zbieranie bodov za aktivity v súvislosti s udržateľnosťou. </p>
      <p>Tie môžu záujemcovia získavať napríklad za aktívne zdieľanie kampaňových príspevkov Global Citizen na sociálnych sieťach, zapájanie sa do dotazníkov či kvízov a podobne. Dôležité je, že žiadna z aktivít nevyžaduje žiadne dodatočné investície a platí, že čím náročnejšia je, tým viac bodov za ňu môže súťažiaci získať.</p>
      <related>
        <a href="https://refresher.sk/70469-Billie-Eilish-priznava-ze-masturbuje-viackrat-denne-Zbavuje-sa-tak-stresu"/>
      </related>
      <p>A zároveň platí, že v súčasnosti neexistuje iný spôsob mimo stránok pochybných prepredajcov, ako sa k lístkom na koncerty Billie Eilish dostať. Zapojiť sa síce zatiaľ môžu len americkí občania, v dohľadnej dobe by sme mohli dostať možnosť aj my. </p>
      <p>  </p>
      <figure>
        <iframe data-src="https://twitter.com/billieeilish/status/1192883384185307136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/63971-Billie-Eilish-je-kralovna-ktora-si-zaluzi-korunu-Debutovy-album-avizuje-videoklipom-od-Takashiho-blizkeho-Kanyemu-Westovi"/>
        <a href="https://refresher.sk/66802-Rihanna-je-pre-Billie-Eilish-inspriaciou-Obe-sa-pred-okolitym-svetom-brania-modou"/>
        <a href="https://refresher.sk/68674-Billie-Eilish-je-najlepsim-hudobnym-novacikom-na-svete-rozhodla-verejnost"/>
        <a href="https://refresher.sk/69518-Fanusikovia-si-myslia-ze-Billie-Eilish-a-Demi-Lovato-nahravaju-spolocnu-skladbu-lebo-sa-podobaju-ich-vlasy-Je-to-pravda"/>
        <a href="https://refresher.sk/66901-Billie-Eilish-je-jednou-z-najtalentovanejsich-mladych-dam-aku-som-kedy-pocul-jej-album-je-uzasny-hovori-Elton-John"/>
        <a href="https://refresher.sk/67231-Billie-Eilish-si-splnila-sen-Justin-Bieber-ju-dopna-na-remixe-ku-skladbe-Bad-Guy"/>
        <a href="https://refresher.sk/76390-Kanyemu-Westovi-trvalo-42-rokov-kym-si-uvedomil-ze-jeho-najlepsim-priatelom-je-vlastny-otec-Natocil-s-nim-videoklip"/>
        <a href="https://refresher.sk/76359-Kanye-West-oznamil-kandidaturu-na-prezidenta-Spojenych-statov-publikum-ho-vysmialo"/>
      </related>
    </article>
  </body>
</html>