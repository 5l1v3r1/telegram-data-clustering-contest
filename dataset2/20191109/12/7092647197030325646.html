<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39640/%D8%B3%D8%B1%DB%8C%D8%B9%D8%AA%D8%B1%DB%8C%D9%86-%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D9%87%DB%8C%D8%A8%D8%B1%DB%8C%D8%AF%DB%8C-%D8%AF%D8%B1-%D8%AC%D9%87%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T12:53:00+00:00"/>
    <meta property="og:title" content="سریعترین خودرو‌های هیبریدی در جهان"/>
    <meta property="og:description" content="به تازگی کارشناسان فعال در حوزه خودرو فهرستی از سریع‌ترین خودرو‌های هیبریدی که بهترین عملکرد در آزمون سرعت صفر تا ۱۰۰ کیلومتر بر ساعت را داشتند، منتشر کرده‌اند تا طرفداران و علاقمندان به خریداری بهترین و سریع‌ترین خودرو‌های پاک، انتخاب هوشمندانه‌تری داشته باشند."/>
  </head>
  <body>
    <article>
      <h1>سریعترین خودرو‌های هیبریدی در جهان</h1>
      <address><time datetime="2019-11-09T12:53:00+00:00">09 Nov 2019, 12:53</time> by <a rel="author">پایگاه خبری صنعت برق - برق نیوز BarghNews</a></address>
      <p><i>به تازگی کارشناسان فعال در حوزه خودرو فهرستی از سریع‌ترین خودرو‌های هیبریدی که بهترین عملکرد در آزمون سرعت صفر تا ۱۰۰ کیلومتر بر ساعت را داشتند، منتشر کرده‌اند تا طرفداران و علاقمندان به خریداری بهترین و سریع‌ترین خودرو‌های پاک، انتخاب هوشمندانه‌تری داشته باشند. </i>به گزارش <a href="http://www.barghnews.com/">برق نیوز</a>،این گزارش به معرفی سریع‌ترین خودرو‌های هیبریدی عرضه شده در بازار‌های جهانی در سال ۲۰۱۹ میلادی می‌پردازد.   از آنجایی که گرمایش زمین و افزایش میزان انتشار گاز‌های آلاینده در هوا در سال‌های اخیر موجب تشدید نگرانی دانشمندان و به تبع آن دولت‌های مختلف در جهان شده است، صنعت خودروسازی نیز به سمت و سوی توسعه و تولید وسایل نقلیه پاک و دوستدار محیط زیست روی آورده است که در این میان می‌توان به خودرو‌های تمام الکتریکی هیبریدی و پلاگین هیبریدی اشاره کرد.<br/>خودرو‌های هیبریدی در بسیاری از کشور‌های جهان بسیار بیشتر از خودرو‌های تمام الکتریکی مورد استقبال مشتریان قرار گرفته‌اند چرا که آن‌ها از پیشرانه‌های احتراقی که در تمامی وسایل نقلیه بنزینی به کار برده می‌شود بهره می‌برند و موتور برقی در آن‌ها تنها نقش مکمل و کمکی دارد. موتور‌های الکتریکی موجود در سیستم خودرو به یک باتری قابل شارژ مجهز شده است که نیروی مورد نیاز را توسط سیستم ترمز بازیابی انرژی به دست می‌آورد، این بدان معناست که باتری به کار رفته در خودرو‌های هیبریدی توسط برق شهری قابلیت شارژ ندارند.<br/><br/>حالا به تازگی کارشناسان فعال در حوزه خودرو فهرستی از سریع‌ترین خودرو‌های هیبریدی که بهترین عملکرد در آزمون سرعت صفر تا ۱۰۰ کیلومتر بر ساعت را داشتند، منتشر کرده‌اند تا طرفداران و علاقمندان به خریداری بهترین و سریع‌ترین خودرو‌های پاک، انتخاب هوشمندانه‌تری داشته باشند.<br/><br/>فهرست زیر به ۱۰ خودروی هیبریدی که در کمترین زمان از سرعت صفر به ۱۰۰ کیلومتر بر ساعت رسیده و لقب سریع‌ترین خودرو‌های هیبریدی را به خود اختصاص داده‌اند خواهد پرداخت:<br/>۱. فراری لافراری (Ferrari LaFerrari)<br/>مدت زمان رسیدن از سرعت صفر تا ۱۰۰ کیلومتر بر ساعت: ۲.۴ ثانیه<br/>۲. پورشه ۹۱۸ اسپایدر (Porsche ۹۱۸ Spyder)<br/>مدت زمان رسیدن از سرعت صفر تا ۱۰۰ کیلومتر بر ساعت: ۲.۴ ثانیه<br/>۳. مک لارن پی وان (McLaren P ۱)<br/>مدت زمان رسیدن از سرعت صفر تا ۱۰۰ کیلومتر بر ساعت: ۲.۶ ثانیه<br/>۴. پورشه پانامرا توربو‌ای اس هیبریدی توریزمو (Porsche Turbo Panamera Hybrid)<br/>مدت زمان رسیدن از سرعت صفر تا صد کیلومتر بر ساعت: ۲.۸ ثانیه<br/>۵. آکورا ان اس ایکس (Acora NSX)<br/>مدت زمان رسیدن از ساعت صفر تا صد کیلومتر در ساعت: ۳.۱ ثانیه<br/>۶. پورشه پانامرا ۴ هیبریدی اسپرت گرن توریزمو (Porsche Panamera ۴ Hybrid Sport Gran Turismo)<br/>مدت زمان رسیدن از سرعت صفر تا ۱۰۰ کیلومتر بر ساعت: ۳.۷ ثانیه<br/>۷. بی ام و i ۸ (BMW i ۸)<br/>مدت زمان رسیدن از سرعت صفر تا ۱۰۰ کیلومتر بر ساعت: ۳.۸ ثانیه<br/>۸. مرسدس بنز ۵۳ CLS AMG<br/>مدت زمان رسیدن از سرعت صفر تا ۱۰۰ کیلومتر بر ساعت: ۴.۱ ثانیه<br/>۹. ولوو اس ۶۰ T ۸ پل استار (Volvo S ۶۰ T ۸ polstar)<br/>مدت زمان رسیدن از ساعت صفر تا صد کیلومتر بر ساعت: ۴.۵ ثانیه<br/>۱۰. آکورا اسپرت آر ال ایکس (Acora Sport RLX)<br/>مدت زمان رسیدن از سرعت صفر تا ۱۰۰ کیلومتر بر ساعت: ۴.۹ ثانیه<br/><br/>بسیاری از کشور‌های جهان قصد دارند با هدف مقابله با آلودگی هوا و کاهش میزان انتشار آلاینده‌ها و گاز‌های گلخانه‌ای و حفظ بیشتر محیط زیست خودرو‌های تمام الکتریکی و برقی را به تولید انبوه برساند بنابراین بسیاری از شرکت‌های خودروسازی در جهان برنامه‌های متعددی برای توسعه این وسایل نقلیه داشته و اقدامات موثری را در زمینه تولید انواع خودرو‌های برقی و هیبریدی و پلاگین هیبریدی انجام داده‌اند. افزایش روز افزون خودرو‌های برقی و محبوبیت استفاده بیشتر از این خودرو‌ها موجب شده که شرکت‌های خودرو سازی در سراسر جهان به رقابتی تنگاتنگ پرداخته و هر یک از برنامه‌های خود در طراحی و توسعه خودرو‌های بهتر سریع‌تر و با توان پیمایش بیشتر رونمایی کنند. منبع: <a href="http://www.powernews.ir/">ایسنا</a></p>
    </article>
  </body>
</html>