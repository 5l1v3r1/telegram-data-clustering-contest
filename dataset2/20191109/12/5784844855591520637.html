<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/honor-band-5-sport-izkljucno-za-evropski-trg.html?RSS2b227986577136253ca51d23d6befb5b"/>
    <meta property="og:site_name" content="Računalniške novice"/>
    <meta property="article:published_time" content="2019-11-09T12:51:00+00:00"/>
    <meta property="og:title" content="Honor Band 5 Sport izključno za evropski trg!"/>
    <meta property="og:description" content="Danes na trgu fitnes merilnikov aktivnosti najdemo odlične naprave, med njimi pa nedvomno izstopa najnovejša vrhunska pametna zapestnica Huawei Honor Band 5."/>
  </head>
  <body>
    <article>
      <h1>Honor Band 5 Sport izključno za evropski trg!</h1>
      <address>
        <time datetime="2019-11-09T12:51:00+00:00">09 Nov 2019, 12:51</time>
      </address>
      <p>Danes na trgu fitnes merilnikov aktivnosti najdemo odlične naprave, med njimi pa nedvomno izstopa najnovejša pametna zapestnica Huawei Honor Band 5 saj za relativno malo denarja ponuja veliko. Ključna odlika pametne zapestnice Honor Band 5 je zmožnost merjenja nivoja kisika v krvi, ta možnost pa je nadvse uporabna pri športnih aktivnostih in zelo redka pri izdelkih v tem cenovnem razredu. Tu najdemo še barvni zaslon AMOLED z 2,4-centimetrsko oziroma 0,95-palčno diagonalo in gostoto 282 točk na palec, možnost merjenja srčnega utripa in vodoodpornost do globine 50 metrov. Napolnjena baterija zagotavlja do 14 dnevno avtonomijo delovanja, zato zagotovo ne bomo imeli težav z neprestanim polnjenjem vgrajene baterije.</p>
      <p>Kmalu pa bomo v evropskem prostoru lahko kupili cenejšo različico pametne ročne ure Honor Band 5, ki je izdelana iz reciklirane plastike. Tu imamo v mislih pametno ročno uro Honor Band 5 Sport, ki jo bo mogoče kupiti že za 19,9 evrov, medtem ko je zdajšnja različica naprodaj za okoli 30 evrov. Ključna prednost novost pa je v tem, da jo lahko pritrdimo na obutev, kar izboljša natančnost pri merjenju korakov in prehojene razdalje. Poleg štetja prehojenih korakov in razdalje, bo pametna zapestnica Honor Band 5 Sport omogočala tudi sledenje telesnim aktivnostim (na primer sedem nastavitev, povezanih s sledenjem teka) in štetje porabljenih kalorij. Tu žal ne bo na voljo naprednejših možnosti, kot sta na primer GPS in spremljanje spanja.</p>
      <p>Zapestnica Honor Band 5 Sport je kot že omenjeno izdelana iz reciklirane plastike , odporna je na vodo do globine 50 metrov, ima avtonomijo približno dveh tednov uporabe z enim polnjenjem (do 40 ur z vključenim spremljanjem aktivnosti) in tehta okoli 13 gramov. Tu je na voljo tudi možnost ogleda prejetih sporočil, možnost ogleda in zavrnitve dohodnega klica, nastavitev budilke in možnost iskanja mobilne naprave. Pametna zapestnica Honor Band 5 Sport bo za nameček na voljo v kar šestih barvnih odtenkih.</p>
      <figure>
        <iframe src="https://www.youtube.com/embed/kUEUpYC-5sA" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.hihonor.com/global/">Honor</a></footer>
    </article>
  </body>
</html>