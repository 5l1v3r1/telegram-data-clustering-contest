<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/trx40-taichi-creator-asrock-threadripper-3000/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T12:00:00+00:00"/>
    <meta property="og:title" content="TRX40 Taichi e Creator, le schede madre di ASRock per i Threadripper 3000"/>
    <meta property="og:description" content="ASRock ha ufficializzato le sue prime schede madre con chipset TRX40 per le CPU Ryzen Threadripper 3000."/>
  </head>
  <body>
    <article>
      <h1>TRX40 Taichi e Creator, le schede madre di ASRock per i Threadripper 3000</h1>
      <address><time datetime="2019-11-09T12:00:00+00:00">09 Nov 2019, 12:00</time> by <a rel="author">Jacopo Ferrante</a></address>
      <p><b>ASRock</b> ha annunciato due schede madre dedicate alle nuove <a href="http://www.tomshw.it/hardware/ryzen-threadripper-3970x-3960x-trx40/">CPU Ryzen Threadripper 3000</a>, <b>TRX40 Creator</b> e <b>TRX40 Taichi</b>. La TRX40 Taichi è la portabandiera, dedicata principalmente agli appassionati, mentre la TRX40 Creator è destinata maggiormente alle workstation e al pubblico “prosumer” che vuole le migliori funzionalità professionali.</p>
      <p><b>TRX40 Taichi</b> ha un fattore di forma ATX e il classico scherma di colori nero e argento con ingranaggi sui dissipatori. La scheda madre ha 16 fasi, induttanze Dr. MOS da 90A, condensatori Nichicon 12K black e un PCB a 8 strati.</p>
      <figure>
        <img src="https://www.tomshw.it/images/images/2019/11/motherboard-trx40-61399.768x432.jpg"/>
      </figure>
      <p><b>Il socket della CPU è alimentato da due connettori a 8 pin</b> e l’intera area del VRM è raffreddata da un grande dissipatore in lega di alluminio che è accompagnato da due ventole per il raffreddamento. Il tutto insieme a una heatpipe che trasferisce il calore dal VRM all’heatsink vicino alla parte posteriore di I/O.</p>
      <p><b>Ci sono otto slot DDR4 che possono supportare fino a 256 GB</b> di memoria DDR4 fino a 4666 MHz (OC+). Ci sono anche tre slot PCIe 4.0 x16 (x16, x16, x16) e un PCIe 4.0 x1. I tre slot x16 sono rinforzati con schermatura in acciaio. Ci sono due slot Hyper M.2 e otto SATA III. Tutti gli slot M.2 possono inoltre essere “nascosti” al di sotto della copertura frontale della scheda madre.</p>
      <p>Le porte aggiunte comprendono una USB 3.2 Gen 2 Type-C frontale, switch power on/off, uno switch per il reset, uno schermo di debug e un paio di connettori USB 3.0 per il pannello frontale. La ASRock TRX40 Taichi è accompagnata da <b>una scheda Hyper Quad M.2 AIC che permette di avere altre quattro soluzioni M.2 su una scheda esterna con raffreddamento attivo</b>.</p>
      <p>La scheda madre ha anche <b>due connettori Ethernet</b> (Realtek 2.5G / Intel Gigabit), oltre al Wi-Fi 6. Tra le porte di I/O troviamo sette porte USB 3.2 di cui due USB 3.2 Gen2 Type A (10 Gb/s) e una USB 3.2 Gen2x2 Type C (20 Gb/s).</p>
      <p>La <b>TRX40 Creator</b> ha un fattore di forma <b>ATX</b> e ha un <b>VRM a 8 fasi e gli stessi componenti di fascia alta della Taichi</b>. Le scheda madre ha un dissipatore di dimensioni importanti sul VRM, a cui non manca una ventola. Il socket della CPU è alimentato da due connettori a 8 pin e ci sono otto slot DDR4 nuovamente con supporto a 256 GB di memoria fino a 4666 MHz (OC+).</p>
      <figure>
        <img src="https://www.tomshw.it/images/images/2019/11/motherboard-trx40-61398.jpg"/>
      </figure>
      <p><b>La motherboard ha quattro slot PCIe 4.0 x16 e ci sono anche tre slot Hyper M.2 coperti da dissipatori ASRock M.2 Armor. </b>Il PCH è dissipato attivamente. Ci sono 8 porte SATA III e appena al di sotto un connettore di alimentazione a 6 pin per alimentare configurazioni multi-scheda. Dato che si tratta di una Creator, non mancano <b>due porte Ethernet (Aquantia AQC107 10G + Dragon RTL8125AG 2.5G)</b> e lo stesso numero di porte USB della Taichi.</p>
      <p>Questa scheda beneficia anche di un modulo <b>Wi-Fi 802.11ax, Bluetooth 5.0</b> e illuminazione RGB. I prezzi non sono ancora stati annunciati e la disponibilità coinciderà con il lancio della serie 3000 dei Ryzen Threadripper il 25 novembre.</p>
    </article>
  </body>
</html>