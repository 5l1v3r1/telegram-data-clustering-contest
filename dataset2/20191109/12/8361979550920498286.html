<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pidpisav-ukaz-pro-nevidkladni-reformi-i-zmicnennya-derzhavi-novini-ukrajini-50052571.html"/>
    <meta property="og:site_name" content="НВ"/>
    <meta property="article:published_time" content="2019-11-09T12:29:00+00:00"/>
    <meta property="og:title" content="Зеленський підписав указ про невідкладні реформи і зміцнення держави"/>
    <meta property="og:description" content="Президент України Володимир Зеленський підписав Указ Про невідкладні заходи з проведення реформ та зміцнення держави."/>
  </head>
  <body>
    <article>
      <h1>Зеленський підписав указ про невідкладні реформи і зміцнення держави</h1>
      <h2>Президент України Володимир Зеленський підписав Указ Про невідкладні заходи з проведення реформ та зміцнення держави.</h2>
      <address>
        <time datetime="2019-11-09T12:29:00+00:00">09 Nov 2019, 12:29</time>
      </address>
      <p>Про це <a href="https://www.president.gov.ua/news/volodimir-zelenskij-pidpisav-ukaz-pro-nevidkladni-zahodi-z-p-58289?fbclid=IwAR2NbdBOkJriBRUmRuKQyxxe-yzsD4bZvkyTyAI_s0HhqLPsW4J7DrZYb9M">повідомляє</a> пресслужба глави держави.</p>
      <p>У документі йдеться про заходи, спрямовані на продовження структурних економічних реформ, запровадження додаткових механізмів для прискорення соціально-економічного розвитку України, підвищення рівня добробуту населення, гармонійного розвитку регіонів, впровадження європейських стандартів життя, зміцнення держави.</p>
      <p>Зазначається, що зокрема, до кінця поточного року в економічній, фінансовій та енергетичній сферах уряд повинен вжити заходів щодо розробки, внесення на розгляд Верховної Ради та супроводу законопроектів щодо:</p>
      <p>• створення умов для функціонування конкурентного ринку залізничних перевезень в Україні та покращення якості й доступності відповідних послуг;</p>
      <p>• функціонування внутрішнього водного транспорту;</p>
      <p>• управління відходами;</p>
      <p>• протидії незаконному видобутку бурштину;</p>
      <p>• погашення заборгованості на оптовому ринку електроенергії, що утворилася до 1 липня 2019 року;</p>
      <p>• лібералізації діяльності у сфері виробництва етилового спирту;</p>
      <p>• лібералізації трудових відносин і оновлення законодавства про працю.</p>
    </article>
  </body>
</html>