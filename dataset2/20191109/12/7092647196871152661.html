<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39639/%D8%A8%D8%AE%D8%B4-%D8%A8%D8%AE%D8%A7%D8%B1-%D9%86%DB%8C%D8%B1%D9%88%DA%AF%D8%A7%D9%87-%D8%B3%DB%8C%D8%B1%D8%AC%D8%A7%D9%86-%D8%A7%DB%8C%D9%86-%D9%87%D9%81%D8%AA%D9%87-%D8%A7%D9%81%D8%AA%D8%AA%D8%A7%D8%AD-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T12:43:00+00:00"/>
    <meta property="og:title" content="بخش بخار نیروگاه سیرجان این هفته افتتاح می‌شود"/>
    <meta property="og:description" content="مجری طرح‌های نیروگاه‌های خصوصی شرکت برق حرارتی از افتتاح بخش بخار نیروگاه سیکل ترکیبی گوهران با حضور رئیس جمهور در هفته جاری خبر داد."/>
  </head>
  <body>
    <article>
      <h1>بخش بخار نیروگاه سیرجان این هفته افتتاح می‌شود</h1>
      <address><time datetime="2019-11-09T12:43:00+00:00">09 Nov 2019, 12:43</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مجری طرح‌های نیروگاه‌های خصوصی شرکت برق حرارتی از افتتاح بخش بخار نیروگاه سیکل ترکیبی گوهران با حضور رئیس جمهور در هفته جاری خبر داد. </i>به گزارش <a href="http://www.barghnews.com/">برق نیوز</a>، امیر دودابی‌نژاد  از افتتاح فاز بخار نیروگاه سیکل ترکیبی گوهران در روز دوشنبه هفته جاری توسط رئیس جمهور خبر داد و افزود: فاز گازی این نیروگاه در زمستان سال ۱۳۹۶ افتتاح شد و به بهره برداری رسید و واحد بخار این نیروگاه نیز امسال تکمیل شد و در ۲۲ تیرماه سال جاری به شبکه سراسری برق سنکرون شد.<br/>مجری طرح‌های نیروگاه‌های خصوصی شرکت برق حرارتی با بیان این که ظرفیت کل این نیروگاه ۴۹۲ مگاوات است توضیح داد: این نیروگاه دو واحد ۱۶۶ مگاواتی گازی و یک واحد ۱۶۰ مگاواتی بخاری دارد و راندمان بخش گاز آن ۳۴ درصد است. مصرف گاز طبیعی نیروگاه سیکل ترکیبی گوهران ۴۵ هزار متر مکعب در ساعت است.<br/><br/>وی با بیان این که فایناس این پروژه توسط شرکت مپنا انجام شده است افزود: شرکت مادر تخصصی برق حرارتی برای ۲۰۰ مگاوات از این نیروگاه قرارداد خرید تضمینی برق دارد.<br/><br/>به گفته دودابی‌نژاد با تکمیل واحد بخار نیروگاه سیکل ترکیبی گوهران، ۲۰۵ میلیون متر مکعب سوخت در سال صرفه جویی خواهد شد.<br/><br/>مذاکره با یک شرکت ایتالیایی و یک بانک روسیه‌ای برای اجرای فاز دوم نیروگاه<br/><br/>در ادامه تقی‌زاد  با بیان این که طرح نیروگاهی گل گهر سیرجان با هدف تامین انرژی کارخانجات صنعتی  با ظرفیت ۱۵۰۰ مگاوات طراحی شد افزود: فاز اول ۵۰۰ مگاواتی این نیروگاه وارد مدار بهره برداری قرار گرفته است.<br/><br/>وی ادامه داد: انرژی خروجی نیروگاه به خط ۴۰۰ کیلوولتی نیریز- سیرجان تزریق می‌شود، حجم سرمایه گذاری در فاز نخست ۲۸۰ میلیون یورو بود که ۷۰ درصد آن را شرکت مپنا فایناس کرده است.<br/><br/>مدیرعامل با بیان این که فاز یک این نیروگاه از نوع کلاس‌ای با راندمان ۴۸ درصد در حال بهره برداری است، در مورد فاز دوم توضیح داد: برای بلوک سیکل ترکیبی با ظرفیت ۵۰۰ مگاوات از نوع کلاس اف با مپنا در حال مذاکره هستیم و چنان چه مپنا بتواند تجهیزات مورد نیاز را تامین کند، توسط همین شرکت طرح پیش خواهد رفت. در غیر این صورت با شرکت آنسالدو که یک شرکت ایتالیایی است، برای تامین تجهیزات مذاکراتی انجام داده‌ایم. برای تامین سرمایه نیز با بانک اکسیم روسیه برای دریافت ۳۰۰ میلیون یورو وام مذاکره کرده‌ایم.<br/><br/>به گفته وی مطالعات اف اف بلوک سه نیز انجام شده و بعد از اجرای بلوک یک و بلوک دو اجرا خواهد شد.<br/><br/><b>ویژگی‌های پست بلافصل نیروگاه گوهران</b><br/><br/>در ادامه مجید دبیران - مدیر عامل  با اشاره به پست بلافصل نیروگاه سیکل ترکیبی گوهران اظهار کرد: وجه تمایز این نیروگاه اتصال به شبکه سراسری برق کشور است و از طریق پست بلافصل می‌تواند انرژی مورد نیاز کارخانجات  را تامین کند. مساحت این پست ۳۰ هکتار بوده و قابلیت اتصال به سه بلوک سیکل ترکیبی را دارد.<br/><br/>به گفته وی ارزش این پست در حال حاضر بالغ بر ۳۶۰ میلیارد تومان است و ساخت آن حدود دو سال طول کشید. منبع: <a href="http://www.powernews.ir/">ایسنا</a></p>
    </article>
  </body>
</html>