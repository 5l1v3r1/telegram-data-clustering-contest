<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/ivanka_trump_forbes_patrimonio-6517771/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T12:06:00+00:00"/>
    <meta property="og:title" content="Forbes alza il velo sulla fortuna dei figli di Trump"/>
    <meta property="og:description" content="La rivista ha fatto i conti in tasca ai tre figli maggiori del presidente, mettendo insieme proprietà immobiliari, documenti giudiziari e dichiarazioni al governo"/>
  </head>
  <body>
    <article>
      <h1>Forbes alza il velo sulla fortuna dei figli di Trump</h1>
      <h2>La rivista ha fatto i conti in tasca ai tre figli maggiori del presidente, mettendo insieme proprietà immobiliari, documenti giudiziari e dichiarazioni al governo</h2>
      <address><time datetime="2019-11-09T12:06:00+00:00">09 Nov 2019, 12:06</time> by <a rel="author" href="https://www.agi.it/authors/Rita-lofano/" target="_blank">Rita Lofano</a></address>
      <p>"Ecco quanto valgono <b>Don Jr</b>., <b>Eric</b> ed <b>Ivanka Trump</b>". Così Forbes ha fatto i conti in tasca ai tre figli maggiori del presidente Donald Trump, mettendo insieme proprietà immobiliari, documenti giudiziari e dichiarazioni al governo.</p>
      <p>La più ricca è Ivanka, in parte anche per il suo matrimonio con <b>Jared Kushner</b>: ha una fortuna stimata in 375 milioni di dollari.</p>
      <p>Donald Junior ed Eric vantano circa 25 milioni di dollari ciascuno.</p>
      <p>I figli minori del tycoon, <b>Tiffany</b> di 26 anni e <b>Barron</b> di 13, devono ancora ereditare buona parte della fortuna del genitore.</p>
      <p>Ivanka, Don ed Eric sono tutti manager della Trump Organization. La vice presidenza dell'impero di famiglia ha fruttato ad Ivanka 25 milioni di dollari.</p>
      <p>Infine, la <b>first lady Melania</b> si è dovuta accontentare di "un piccolo appartamento nella Trump Tower... che vale 1,5 milioni di dollari".</p>
    </article>
  </body>
</html>