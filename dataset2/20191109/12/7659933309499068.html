<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1983716/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A7%DB%8C%D8%B1%D8%A7%D9%86-%D9%87%D9%85%DA%86%D9%86%D8%A7%D9%86-%D8%A8%D9%87-%D9%BE%D9%86%D9%87%D8%A7%D9%86%E2%80%8C%DA%A9%D8%B1%D8%AF%D9%86-%D8%A8%D8%B1%D9%86%D8%A7%D9%85%D9%87-%D8%AA%D8%B3%D9%84%DB%8C%D8%AD%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D9%85%DB%8C%E2%80%8C%D9%BE%D8%B1%D8%AF%D8%A7%D8%B2%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-09T12:30:00+00:00"/>
    <meta property="og:title" content="نتانیاهو: ایران همچنان به پنهان‌کردن برنامه تسلیحات هسته‌ای می‌پردازد"/>
    <meta property="og:description" content="بنیامین نتانیاهو نخست‌وزیر اسرائیل گفت که ایران همچنان به «پنهان کردن برنامه تسلیحات هسته‌ای» مخفی خود ادامه داده و در یک پایگاه هسته‌ای در این کشور اورانیوم غنی‌شده تولید می‌کند. به گزارش الشرق الاوسط، نخست‌وزیر اسرائیل با انتشار یک پیام تصویری همچن"/>
  </head>
  <body>
    <article>
      <h1>نتانیاهو: ایران همچنان به پنهان‌کردن برنامه تسلیحات هسته‌ای می‌پردازد</h1>
      <h2>گانتس او را تأیید کرد و از جهان خواست که بیدار شود</h2>
      <address>
        <time datetime="2019-11-09T12:30:00+00:00">09 Nov 2019, 12:30</time>
      </address>
      <p>بنیامین نتانیاهو نخست‌وزیر اسرائیل گفت که ایران همچنان به «پنهان کردن برنامه تسلیحات هسته‌ای» مخفی خود ادامه داده و در یک پایگاه هسته‌ای در این کشور اورانیوم غنی‌شده تولید می‌کند.<br/><br/>به گزارش الشرق الاوسط، نخست‌وزیر اسرائیل با انتشار یک پیام تصویری همچنین گفت که «شواهد قطعی» در دست دارد و آنها را در اختیار آژانس بین‌المللی انرژی اتمی گذاشته‌است.<br/><br/>نخست‌وزیر اسرائیل اظهار کرد که «شواهد قطعی» در دست دارد که نشان می‌دهد ایران در یک انبار در منطقه‌ای «تورقوزآباد» در حومه تهران فعالیت‌های هسته‌ای اعلام‌نشده انجام می‌دهد.<br/><br/>بنیامین نتانیاهو گفت: ایران در زمینه فعالیت‌های هسته‌ای خود دروغ می‌گوید. تمامی کشورها از آمریکا و اسرائیل برای افزایش فشار بر ایران حمایت کنند.<br/><br/>وی با اشاره به اینکه ایران علاوه بر اسرائیل و خاورمیانه تهدیدی برای تمام جهان نیز است، اظهار کرد: ایران به پنهان کردن برنامه تسلیحات هسته‌ای و غنی‌سازی غیرقانونی اورانیوم ادامه می‌دهد.<br/><br/>نخست‌وزیر اسرائیل ضمن ادعای اینکه ایران علاوه بر اسرائیل و منطقه خاورمیانه برای تمامی جهان تهدید به وجود می‌آورد اعلام کرد: تمامی ملل جهان را دعوت می‌کنم تا در کنار آمریکا و اسرائیل جای گرفته و اعمال فشار بر علیه ایران را افزایش دهند.<br/><br/>از سوی دیگر، ژنرال بنی گانتس رئیس اسبق ستاد مشترک ارتش اسرائیل و رئیس حزب کاحول لاوان (آبی سفید) که مأمور تشکیل دولت جدید شده‌است، نیز در توییتر نوشت: در موضع‌گیری علیه برنامه سلاح هسته ای ایران هیچ اختلافی با هم نداریم و خواستار افزایش فشارها و تشدید تحریم‌ها علیه ایران هستیم.<br/><br/>وی ایران را خطری برای صلح جهانی دانست و از جهان خواست که در این باره بیدار شود.</p>
    </article>
  </body>
</html>