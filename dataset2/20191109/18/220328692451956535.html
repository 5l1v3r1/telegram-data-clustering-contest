<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/khepatit-a-sred-detsa-v-simeonovgrad-406297.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T18:46:45+00:00"/>
    <meta property="og:title" content="Хепатит А сред деца в Симеоновград"/>
    <meta property="og:description" content="Част от заразените са от едно и също семейство"/>
  </head>
  <body>
    <article>
      <h1>Хепатит А сред деца в Симеоновград</h1>
      <address><time datetime="2019-11-09T18:46:45+00:00">09 Nov 2019, 18:46</time> by <a rel="author">"Стандарт"</a></address>
      <p> В рамките на месец са регистрирани няколко случая на хепатит А сред деца в Симеоновград. Част от заразените са от едно и също семейство.</p>
      <p>Всички заболели са били настанени в инфекциозното отделение на болницата в Хасково.</p>
      <p>Хепатитът вече е потвърден лабораторно, съобщиха от здравното министерство. Регионалната здравна инспекция е предписала дезинфекция и изследвания на контактните лица.</p>
      <p>Преди дни висока заболеваемост от вирусен хепатит А е регистрирана в сливенското село Градец.</p>
      <p>Според д-р Даниела Калева, директор на Дирекция "Надзор на заразните болести", от началото на годината до 7 октомври са регистрирани 65 потвърдени случаи.</p>
      <p>Извършва се имунизационна кампания с препоръчителна ваксина против хепатит А за деца, които са в най-засегнатата възрастова група - до 15 години. РЗИ пък извършва дезинфекция в детските и учебните заведения. Разпространяват се здравно-просветни материали.</p>
      <p>Като една от предпоставките за развитието на заболяването е режимът на доставка на питейна вода в селото и лошите санитарно-хигиенни условия на живот.</p>
    </article>
  </body>
</html>