<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhenifr-anistn-obicha-da-si-sedi-vkshchi-406295.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T18:31:30+00:00"/>
    <meta property="og:title" content="Дженифър Анистън обича да си седи вкъщи"/>
    <meta property="og:description" content="Не й се общува с хората"/>
  </head>
  <body>
    <article>
      <h1>Дженифър Анистън обича да си седи вкъщи</h1>
      <address><time datetime="2019-11-09T18:31:30+00:00">09 Nov 2019, 18:31</time> by <a rel="author">"Стандарт"</a></address>
      <p>50-годишната актриса опитва сама да си припомня, че трябва да излезе от къщата си и да започне да общува с хората. Тя призна, че редовно се изолира от хората, става  й прекалено комфортно в дома и губи връзката с истинския свят, предава Teenproblem.net.</p>
      <p>"Често усещам, че се изолирам. Не ме разбирайте погрешно, обичам да съм си вкъщи. Домът е много комфортно място, където съм в безопасност. Но ако стоиш вкъщи прекалено дълго, започваш да се изолираш и губиш връзка с това, което става в истинския свят", сподели тя пред "Glamour".</p>
      <p>Звездата не обича много да говори за личния си живот, но скоро тя се присъедини към социалната мрежа Instagram и започна да споделя повече неща с почитателите си.</p>
      <p>Първата ѝ снимка предизвика истински фурор - тя се щракна с колегите си от сериала "Приятели" - Кортни Кокс, Лиса Кудроу, Мат Лебланк, Матю Пери и Дейвид Шуимър.</p>
      <p>"И сега сме приятели в Instagram също", написа тя.</p>
      <p> </p>
    </article>
  </body>
</html>