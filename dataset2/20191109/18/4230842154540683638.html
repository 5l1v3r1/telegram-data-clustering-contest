<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191109-ubyv-i-rozchlenuvav-studentku-v-rf-dotsent-sokolov-namagavsya-vtopyty-u-richtsi-paket-z-rukamy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T18:40:37+00:00"/>
    <meta property="og:title" content="Вбив і розчленив студентку: в РФ доцент Соколов намагався втопити у річці пакет з руками"/>
    <meta property="og:description" content="У Санкт-Петербурзі 63-річний кандидат історичних наук і викладач СпбГУ Олег Соколов намагався втопити у річці пакет з жіночими руками. Його затримала поліція."/>
  </head>
  <body>
    <article>
      <h1>Вбив і розчленив студентку: в РФ доцент Соколов намагався втопити у річці пакет з руками</h1>
      <address>
        <time datetime="2019-11-09T18:40:37+00:00">09 Nov 2019, 18:40</time>
      </address>
      <p>У Санкт-Петербурзі 63-річний кандидат історичних наук і викладач СпбГУ Олег Соколов намагався втопити у річці пакет з жіночими руками. Його затримала поліція.</p>
      <p>На набережній Мойки у Санкт-Петербурзі правоохоронці затримали за підозрою у вбивстві кандидата історичних наук і викладача СпбГУ Олега Соколова. Він намагався втопити у річці пакет з відрубаними жіночими руками і пістолетом.</p>
      <p>Під час обшуку у будинку вченого поліція знайшла тіло жінки без голови, яке належить учениці і випускниці Соколова, 24-річній Анастасії Єщенко. За словами студентів, у них був роман.</p>
      <p>Слідчий комітет Санкт-Петербурга відкрив кримінальну справу стосовно 63-річного вченого. Сам Соколов зізнався у злочині і розповів, чому скоїв вбивство.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20181107-pomer-pologivskyj-maniyak-sergij-tkach-zmi/">Помер пологівський маніяк Сергій Ткач – ЗМІ</a>
      </p>
      <p>За його словами, студентка ревнувала його до двох дочок від його колишніх шлюбів. Під час сварки 7 листопада у квартирі історика він вистрілив у неї з обріза. Чоловік сховав тіло, оскільки наступного дня, 8 листопада, приймав у квартирі гостей.</p>
      <p>9 листопада чоловік вирішив позбутися тіла, яке розчленив пилкою.</p>
      <p>Олег Соколов – історик, який спеціалізується на історії Франції. Він є автором кількох монографій про Наполеона і російсько-французькі війни початку XIX століття. Кілька років тому його запрошували в якості професора до Сорбоннського університету у Парижі. У червні 2003 року президент Франції Жак Ширак нагородив Соколова орденом Почесного легіону за внесок у вивчення і популяризацію історії країни та її армії.</p>
      <p>Раніше ми писали, <a href="https://fakty.com.ua/ua/proisshestvija/20180115-22-roky-gvaltuvav-i-vbyvav-u-rf-shopyly-serijnogo-maniyaka/">поліція затримала підозрюваного у серії вбивств</a> і згвалтувань, скоєних у Єкатеринбурзі у період з 1992-2014 рр.</p>
      <p><b>Джерело:</b> <a href="https://47news.ru/articles/164959/">47news</a></p>
    </article>
  </body>
</html>