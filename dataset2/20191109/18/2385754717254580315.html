<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596559/aneto-perasma-apo-tin-mpresia-i-torino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T18:32:00+00:00"/>
    <meta property="og:title" content="Άνετο πέρασμα από την Μπρέσια η Τορίνο"/>
    <meta property="og:description" content="Με τους Μπελότι και Μπερενγκκέρ να βάζουν από δύο γκολ, η Τορίνο πέρασε άνετα από την έδρα της Μπρέσια (0-4) η οποία είχε νέο τεχνικό στον πάγκο τον Φάμπιο..."/>
  </head>
  <body>
    <article>
      <h1>Άνετο πέρασμα από την Μπρέσια η Τορίνο</h1>
      <address><time datetime="2019-11-09T18:32:00+00:00">09 Nov 2019, 18:32</time> by <a rel="author">Sigmalive.Sports</a></address>
      <p>Με τους Μπελότι και Μπερενγκκέρ να βάζουν από δύο γκολ, η Τορίνο πέρασε άνετα από την έδρα της Μπρέσια (0-4) η οποία είχε νέο τεχνικό στον πάγκο τον Φάμπιο Γκρόσο.<br/> <br/>Η Μπρέσια άλλαξε προπονητή μεσοβδόμαδα, όμως δεν άλλαξε και... βιολί στα αποτελέσματα. Η ομάδα που ανέλαβε ο Γκρόσο έχασε στο Mario Rigamonti με 0-4 δεχόμενη δύο γκολ και μένοντας με δέκα παίκτες από το πρώτο μέρος.<br/> <br/>Ο διεθνής Ιταλός επιθετικός, Αντρέα Μπελότι, με δύο πέναλτι (17', 26') έκανε από νωρίς πιο εύκολα τα πράγματα για την Granata, η οποία στο 41' απέκτησε ακόμα μεγαλύτερο πλεονέκτημα μετά την αποβολή με δύο κίτρινες του Ματέγιου. Στην επανάληψη ο Ισπανός εξτρέμ, Αλεξ Μπερενγκερ, πέτυχε και αυτός δύο γκολ (75', 81') διαμορφώνοντας το τελικό 0-4. Η Μπρέσια, που υπέστη την 6η ήττα στα τελευταία 7 ματς, παρέμεινε στον πάτο της βαθμολογίας.</p>
    </article>
  </body>
</html>