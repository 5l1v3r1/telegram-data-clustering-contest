<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/dyfi-comment-about-ayodhya-verdict-159.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T18:10:00+00:00"/>
    <meta property="og:title" content="സ്വതന്ത്ര ഇന്ത്യ കണ്ട ഏറ്റവും വലിയ കുറ്റകൃത്യത്തില്‍ നേതൃത്വം നല്‍കിയവരെ കല്‍ത്തുറുങ്കില്‍ അടയ്ക്കാന്‍ ഇനി വൈകരുത് ; അയോധ്യ വിധിയില്‍ പ്രതികരണവുമായി ഡി.വൈ.എഫ്.ഐ"/>
    <meta property="og:description" content="Ayodhya Verdict DYFI Kerala ന്യൂദല്‍ഹി: അയോധ്യാ കേസില്‍ സുപ്രീംകോടതിയുടെ വിധിയുടെ പശ്ചാത്തലത്തില്‍ സ്വതന്ത്ര ഇന്ത്യ കണ്ട ഏറ്റവും വലിയ കുറ്റകൃത്യത്തില്‍ നേതൃത്വം നല്‍കിയവര"/>
  </head>
  <body>
    <article>
      <h1>സ്വതന്ത്ര ഇന്ത്യ കണ്ട ഏറ്റവും വലിയ കുറ്റകൃത്യത്തില്‍ നേതൃത്വം നല്‍കിയവരെ കല്‍ത്തുറുങ്കില്‍ അടയ്ക്കാന്‍ ഇനി വൈകരുത് ; അയോധ്യ വിധിയില്‍ പ്രതികരണവുമായി ഡി.വൈ.എഫ്.ഐ</h1>
      <address><time datetime="2019-11-09T18:10:00+00:00">09 Nov 2019, 18:10</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യാ കേസില്‍ സുപ്രീംകോടതിയുടെ വിധിയുടെ പശ്ചാത്തലത്തില്‍ സ്വതന്ത്ര ഇന്ത്യ കണ്ട ഏറ്റവും വലിയ കുറ്റകൃത്യത്തില്‍ നേതൃത്വം നല്‍കിയവരെ കല്‍ത്തുറുങ്കില്‍ അടയ്ക്കാന്‍ ഇനി അല്‍പം പോലും വൈകരുതെന്ന് ഡി.വൈ.എഫ്.ഐ.</p>
      <p>ആര്‍.എസ്.എസ് നേതൃത്വത്തില്‍ ബാബരി മസ്ജിദ് തകര്‍ത്തത് കുറ്റകരമാണെന്ന് ഇന്നത്തെ വിധിയില്‍ പരാമര്‍ശമുണ്ടെന്നും ജനങ്ങള്‍ക്ക് സ്റ്റേറ്റിലുള്ള വിശ്വാസം സംരക്ഷിക്കാന്‍ അതിന് കാരണക്കാരായവരെ കല്‍ത്തുറങ്കില്‍ അടയക്കണമെന്നും ഡി.വൈ.എഫ.ഐയുടെ പ്രസ്താവനയില്‍ പറയുന്നു.</p>
      <related>
        <a href="https://www.doolnews.com/thol-thirumavalavan-about-ayodhya-verdict.html?utm_source=doolnews&amp;utm_medium=related"/>
      </related>
      <p>സുപ്രീം കോടതി വിധിയില്‍ ചില വിയോജിപ്പുകള്‍ ഉണ്ട്. എന്നാല്‍ രാജ്യത്ത് ഒരു കലാപം ഈ വിധിയെത്തുടര്‍ന്ന് ഉണ്ടാവുകയുമരുത്. കലാപവും വൈകാരിക പ്രതികരണങ്ങളും രാജ്യത്തെ തകര്‍ക്കാന്‍ മാത്രമേ ഉപകരിക്കുവെന്നും ദല്‍ഹിയില്‍ നടക്കുന്ന ഡി.വൈ.എഫ്.ഐ കേന്ദ്ര സെക്രട്ടറിയേറ്റ് യോഗം പ്രസ്താവനയില്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>രാജ്യത്തിന്റെ സമാധാനം നിലനിര്‍ത്തുമെന്ന് ഉറപ്പു വരുത്തേണ്ട ബാധ്യത നമുക്കുണ്ട്. എന്നാല്‍ വിധിയെ ജനാധിപത്യപരമായി വിമര്‍ശിക്കാനും നമുക്കാകണം. മത തീവ്രവാദ സംഘടനകള്‍ അതി വൈകാരികത ആളിക്കത്തിച്ചു വര്‍ഗീയ മുതലെടുപ്പിന് ശ്രമിക്കുമെന്നും ഡി.വൈ.എഫ്.ഐ ചൂണ്ടികാട്ടി.</p>
      <related>
        <a href="https://www.doolnews.com/malayali-connection-linked-to-ayodhya-dispute-history353.html?utm_source=doolnews&amp;utm_medium=related"/>
      </related>
      <p>ഇത്തരം വര്‍ഗീയ നീക്കങ്ങള്‍ സംഘപരിവാറിന് കൂടുതല്‍ ഊര്‍ജ്ജമാകുമെന്നും അത് ഇന്ത്യന്‍ മതേതരത്വത്തെ തകര്‍ക്കുമെന്നും ഡി.വൈ.എഫ്.ഐ പറഞ്ഞു. മതേതരവും ജനാധിപത്യപരവുമായ മൂല്യങ്ങളില്‍ അധിഷ്ഠിതമായ വിമര്‍ശനങ്ങളും വിശകലനങ്ങളും ഉയര്‍ന്നു വരണമെന്നും പ്രസ്താവനയില്‍ പറയുന്നുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/complaint-against-m-swaraj-mla-after-his-fb-post-in-ayodhya-case-yuvamorcha452.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/hareesh-vasudevan-about-ayodhya-verdict.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/destruction-of-babri-mosque-against-rule-of-law-supreme-court.html?utm_source=doolnews&amp;utm_medium=related"/>
      </related>
      <p>DoolNews Video</p>
      <figure>
        <iframe src="https://www.youtube.com/embed/9OUbs66OduM" width="553" height="310" data-service="Youtube" scrolling="no"/>
      </figure>
    </article>
  </body>
</html>