<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Istinski-ekshun-se-razigra-v-Stariya-grad-na-Plovdiv-912499"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T18:19:00+00:00"/>
    <meta property="og:title" content="Истински екшън се разигра в Стария град на Пловдив"/>
    <meta property="og:description" content="Истински екшън се разигра в Стария град на Пловдив преди минути, научи ексклузивно Plovdiv24.bg.&quot;На ..."/>
  </head>
  <body>
    <article>
      <h1>Истински екшън се разигра в Стария град на Пловдив</h1>
      <address>
        <time datetime="2019-11-09T18:19:00+00:00">09 Nov 2019, 18:19</time>
      </address>
      <p>Истински екшън се разигра в Стария град на Пловдив преди минути, научи ексклузивно <b>Plovdiv24.bg.</b></p>
      <p>"На една от най-тесните улици в Стария град беше паркирал автомобила си мъж, който беше блокирал движението по цялата улица и не можеха да преминават други коли, дори линейка, ако се наложеше", започва разказа си очевидецът.</p>
      <p>"Живущ на съседна улица искал да премине с автомобила си, за да се прибере, но след дълго чакане и изнервяне се отказал. </p>
      <p>Когато нарушителят се върнал, видял, че някой е сложил боклукджийски казан върху тавана на колата му, побеснял и започнал да хвърля всички казани наоколо. Чуха се страшни крясъци и хвърляне на тежки предмети, което ме накара да изляза, за да видя какво се случва.</p>
      <p>Бяха се събрали съседи и се разправяха с разбеснелия се мъж. Напрежението ескалира и започнаха словесни нападки от шофьора-нарушител, което предизвика другите да го предупредят с полиция. В същото време отдолу дойде друга кола, която затапи движението, но след известно чакане се отказа и даде назад, през това време нарушителят успя да премине набързо, псувайки хората."</p>
    </article>
  </body>
</html>