<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/roberto-saviano-salvini-e-meloni-fate-schifo-odio-contro-segre-e-colpa-vostra/1947446/"/>
    <meta property="og:site_name" content="IlSussidiario"/>
    <meta property="article:published_time" content="2019-11-09T18:25:19+00:00"/>
    <meta property="og:title" content="Roberto Saviano: “Salvini e Meloni fate schifo”/ “Odio contro Segre è colpa vostra”"/>
    <meta property="og:description" content="Roberto Saviano contro Matteo Salvini e Giorgia Meloni: &quot;Ci fate schifo, siete i responsabili dell'odio contro Liliana Segre e della sua scorta&quot;."/>
  </head>
  <body>
    <article>
      <h1>Roberto Saviano: “Salvini e Meloni fate schifo”/ “Odio contro Segre è colpa vostra”</h1>
      <h2>Roberto Saviano contro Matteo Salvini e Giorgia Meloni: “Ci fate schifo, siete i responsabili dell’odio contro Liliana Segre e della sua scorta”.</h2>
      <address><time datetime="2019-11-09T18:25:19+00:00">09 Nov 2019, 18:25</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p><a href="https://www.ilsussidiario.net/news/legami-tra-quotidiani-e-camorra-archiviazione-per-roberto-saviano-non-diffamo/1945684/"><b>Roberto Saviano</b></a> attacca <a href="https://www.ilsussidiario.net/news/liliana-segre-incontro-con-matteo-salvini-leader-lega-dalla-senatrice-con-la-figlia/1947297/"><b>Matteo Salvini</b> </a>e <b>Giorgia Meloni</b> per l’assegnazione della scorta a <a href="https://www.ilsussidiario.net/news/liliana-segre-sotto-scorta-la-decisione-dopo-insulti-minacce-e-lo-striscione-di-fn/1946322/"><b>Liliana Segre</b></a>. E lo fa con parole durissime, destinate a scatenare polemiche. In un video pubblicato su <i>Fanpage.it</i>, lo scrittore di “Gomorra” dichiara:”<i>Liliana Segre è odiata perché, in quanto vittima dell’Olocausto, ha deciso di prendere posizione, di intervenire nel dibattito pubblico. Questa la scelta che l’ha resa odiosa ai populisti, ai sovranisti, ai fascisti, a tutta la schifezza populista.</i> (…) <i>Bene quest’odio porta la firma di Matteo Salvini e Giorgia Meloni, due tra i peggiori politici del nostro tempo. Parlate di “prima gli italiani”: di quali italiani e di quale Italia parlate? State semplicemente prendendo la bile delle persone disperate. Noi non apparteniamo a voi. Ci fate schifo. Questo è il messaggio che volevo lasciare a Salvini e alla Meloni</i>“. Saviano continua: “<i>Che ogni persona possa smontare questo odio cercando di essere ogni giorno diverso da persone come voi</i>“.</p>
      <h4>SAVIANO: “SALVINI E MELONI FATE SCHIFO”</h4>
      <p>Nell’attribuire a Matteo Salvini e Giorgia Meloni le colpe dell’odio riversato addosso a Liliana Segre, lo scrittore Roberto Saviano accusa i due sovranisti di “<i>infinita mediocrità</i>” che “<i>non riesce a frenare la loro infinita brama di potere</i>“. L’autore di “Gomorra” continua:”<i>Quest’odio e quest’ignoranza che questi due guitti stanno diffondendo ha portato a questo picco, cioè all’odio verso un simbolo così importante. La democrazia vive su questo tipo di testimonianze, perché non riaccadano le stesse dinamiche autoritarie: chi le ha vissute può portare l’allarme meglio di chiunque altro”. Saviano, dopo aver ribadito il proprio schifo nei confronti dei leader di Lega e Fratelli d’Italia, continua: “L’odio che state diffondendo vi si ritorcerà contro, contro di voi e le persone che vi circondano. Un giorno la storia farà i conti con voi, squallide figure, che avete permesso che un’anziana signora finisse sotto scorta</i>“.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/sondaggi-politici-open-media-lega-al-328-calo-m5s-meloni-sfiora-il-10/1947570/"/>
        <a href="https://www.ilsussidiario.net/news/elezioni-comunali-2019-sciolti-per-mafia-risultati-candidati-calabria-e-valenzano/1946837/"/>
        <a href="https://www.ilsussidiario.net/news/elezioni-comunali-lamezia-terme-2019-risultati-in-diretta-candidati-sindaco-e-liste/1946814/"/>
        <a href="https://www.ilsussidiario.net/news/come-si-vota-elezioni-comunali-2019-sciolti-per-mafia-sopra-e-sotto-15mila-abitanti/1946658/"/>
        <a href="https://www.ilsussidiario.net/news/dietro-le-quinte-nuova-margherita-e-vecchi-dc-nasce-il-partito-di-conte/1947483/"/>
        <a href="https://www.ilsussidiario.net/news/attacco-alla-nato-macron-sfida-gli-usa-e-azzera-litalia/1947211/"/>
      </related>
    </article>
  </body>
</html>