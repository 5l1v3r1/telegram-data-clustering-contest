<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950640"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T18:58:50+00:00"/>
    <meta property="og:title" content="యువ ఆవిష్కర్త అశోక్‌ను అభినందించిన కేటీఆర్‌"/>
    <meta property="og:description" content="ADVT"/>
  </head>
  <body>
    <article>
      <h1>యువ ఆవిష్కర్త అశోక్‌ను అభినందించిన కేటీఆర్‌</h1>
      <address>
        <time datetime="2019-11-09T18:58:50+00:00">09 Nov 2019, 18:58</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> యువతలో దాగి ఉన్న సృజనాత్మక శక్తిని వెలికి తీయడమే ఇంటింటా ఇన్నోవేటర్‌ కార్యక్రమ లక్ష్యమని ఐటీశాఖ మంత్రి కె.తారకరామారావుఅన్నారు. తక్కువఖర్చుతో పోర్టబుల్‌ వరి కలుపుతీసే యంత్రాన్ని కనిపెట్టినందుకు యువ ఆవిష్కర్త అశోక్‌ను కేటీఆర్‌ ప్రశంసించారు. ఇది వరిపొలాల నుంచి కలుపు మొక్కలను సులభంగా తొలగించడానికి ఉపయోగ పడుతుందని అన్నారు. శనివారం ప్రగతి భవన్‌లో తెలంగాణ చీఫ్‌ ఇన్నోవేషన్‌ ఆఫీసర్‌ ఫణీంద్రసామ, యువ ఆవిష్కర్త అశోక్‌ మంత్రి కేటీఆర్‌ను కలిశారు. యువ ఆవిష్కర్త అశోక్‌ను ప్రశంసించిన కేటీఆర్‌ వ్యవసాయ రంగానికి ఇలాంటి అవిష్కరణలు ఎంతో అవసరమని అన్నారు. అశోక్‌కు పూర్తి సహాయం అందించాలని ఫణీంద్ర సామను మంత్రి కేటీఆర్‌ ఆదేశించారు.</p>
      <p>సూర్యాపేట జిల్లాకు చెందిన అశోక్‌ కోల్‌కతాలోని విజ్ఞాన భారతి సహకారంతో సైన్స్‌ అండ్‌టెక్నాలజీ, ఎర్త్‌సైన్సెస్‌ మంత్రిత్వశాఖ నిర్వహించిన ఇండియా ఇంటర్నేషనల్‌ సైన్స్‌ ఫెస్టివల్‌-2019లో జరిగిన స్టూడెంట్స్‌ ఇంజనీరింగ్‌ మోడల్‌పోటీలో వ్యవసాయ రంగాల విభాగంలో ఆయనకు మొదటి బహుమతి లభించింది. ఇంటర్మీడియట్‌ చదువుతున్న అశోక్‌ దేవరకొండ ఒకేషనల్‌ కాలేజీలో ఒకేషనల్‌అగ్రికల్చర్‌ కోర్సును అభ్యసిస్తున్నాడు. ముఖ్యంగా చిన్న రైతులకోసం, సమస్యలను పరిష్కరించగల మరిన్ని ఆవిష్కరణలు చేయాలని లక్ష్యంగా పెట్టుకున్నాడు. తెలంగాణలో ప్రధాన పంట వరి. కలుపు మొక్కలను తొలగించడానికి మహిళలు నిరంతరం వంగి ఉండాలి. ఇది చాలా కష్టమైనపని. వీటిని తొలగించడం చాలాకష్టం. రాష్ట్రంలోనూ, దేశ వ్యాప్తంగా ఈ సమస్యను గుర్తించిన అశోక్‌ తక్కువఖర్చుతో అతి చిన్న వరిచేలో కలుపును తీసే యంత్రాన్ని కొనుగొన్నాడు.</p>
    </article>
  </body>
</html>