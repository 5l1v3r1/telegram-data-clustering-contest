<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/opinions/aleksandri-ntropiazeis-tis-faneles-pou-foreses-me-to-ratsistiko-paralirima/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T18:47:21+00:00"/>
    <meta property="og:title" content="Αλεξανδρή ντροπιάζεις τις φανέλες που φόρεσες με το ρατσιστικό παραλήρημα"/>
    <meta property="og:description" content="Ο Αλέκος Αλεξανδρής υπήρξε σπουδαίος ποδοσφαιριστής. Αυτό δεν του επιτρέπει να λέει ρατσιστικές βλακείες"/>
  </head>
  <body>
    <article>
      <h1>Αλεξανδρή ντροπιάζεις τις φανέλες που φόρεσες με το ρατσιστικό παραλήρημα</h1>
      <h2>Ο Αλέκος Αλεξανδρής υπήρξε σπουδαίος ποδοσφαιριστής. Αυτό δεν του επιτρέπει να λέει ρατσιστικές βλακείες</h2>
      <address><time datetime="2019-11-09T18:47:21+00:00">09 Nov 2019, 18:47</time> by <a rel="author">Χαραλαμπόπουλος Λευτέρης</a></address>
      <p>Ο Αλέκος Αλεξανδρής έγραψε ιστορία στο ποδόσφαιρο.</p>
      <p>Φόρεσε βαριές φανέλες.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>Της ΑΕΚ και του Ολυμπιακού.</p>
      <p>Και τις τίμησε γιατί έπαιξε μεγάλη μπάλα.</p>
      <p>Όμως οι φανέλες είναι βαριές επειδή οι ομάδες έχουν ιστορία.</p>
      <p>Ιστορία ποδοσφαιρική και ιστορία κοινωνική.</p>
      <p>Τίποτα δεν αντανακλά καλύτερα την κοινωνία από μια εξέδρα.</p>
      <p>Γιατί στην εξέδρα η κοινωνία κουβαλάει τις ταυτότητες και τις ιστορίες και τις εμπειρίες της.</p>
      <p>Οι μεγάλες ομάδες είναι λαϊκές ομάδες.</p>
      <p>Κανένα άθλημα δεν ήταν ποτέ τόσο λαϊκό όσο το ποδόσφαιρο.</p>
      <p>Και στην Ελλάδα, όταν μιλάμε για τα λαϊκά στρώματα, αυτό σημαίνει δύο πράγματα: προσφυγιά και μετανάστευση.</p>
      <p>Και αυτό φάνηκε και στο ποδόσφαιρο.</p>
      <figure>
        <img src="https://www.in.gr/wp-content/uploads/2019/11/photo_2019-11-09_19-58-05.jpg"/>
      </figure>
      <p>Χωρίς τους πρόσφυγες δεν θα είχαν υπάρξει αυτές οι εξέδρες.</p>
      <p>Και εάν πήγαινες να δεις τους μετανάστες, πάντα θα έβλεπες στο φτωχικό δωματιάκι σε μια γερμανική πόλη κάπου κολλημένα και μια φωτογραφία της ομάδας σαν σε εικονοστάσι.</p>
      <p>Και επειδή είμαστε χώρα που και από προσφυγιά ξέρει και από μετανάστευση δεν έχουν το δικαίωμα να είμαστε ρατσιστές.</p>
      <p>Τόσο απλά.</p>
      <p>Γι’ αυτό και στο ποδόσφαιρο δεν χωράει ο ρατσισμός και η ξενοφοβία.</p>
      <p>Γιατί ομάδα και κερκίδα σημαίνει πρώτα από όλα ένα χώρο όπου χωρούν όλοι όπου ενώνονται όλοι.</p>
      <p>Στην κοινή αγάπη για την ομάδα, χωρίς διακρίσεις.</p>
      <p>Οι ποδοσφαιριστές με ιστορία έχουν ευθύνη.</p>
      <p>Αποτέλεσαν και αποτελούν παραδείγματα.</p>
      <p>Ακόμη και εάν φύγει από την ενεργό δράση, παραμένουν παράδειγμα για όσους μαθαίνουν την ιστορία τους.</p>
      <p>Και πρέπει να φέρονται ανάλογα.</p>
      <figure>
        <img src="https://www.in.gr/wp-content/uploads/2019/11/photo_2019-11-09_19-58-08.jpg"/>
      </figure>
      <p>Να συνεχίζουν να τιμούν τις φανέλες ακόμη και όταν δεν τις φορούν πια μέσα στα γήπεδα.</p>
      <p>Να αντιλαμβάνονται ότι το τι λένε μετράει.</p>
      <p>Σήμερα ένα κύμα ξενοφοβίας ξεδιπλώνεται στη χώρα για το προσφυγικό.</p>
      <p>Είναι μειοψηφικό.</p>
      <p>Αφορά κυρίως την ακροδεξιά που θέλει να βρει πολιτικό χώρο.</p>
      <p>Όμως δίνει τον τόνο.</p>
      <p>Και για αυτό πρέπει όλοι να προσέχουν τι λένε.</p>
      <p>Να μην συντηρούν το κλίμα της ξενοφοβίας.</p>
      <p>Να μιλάνε ενάντια στο ρατσισμό.</p>
      <p>Ή τουλάχιστον να ξέρουν ότι κάποιες στιγμές καλύτερα να το βουλώνουν παρά να προσβάλουν την ιστορία τους και να πληγώνουν έναν κόσμο που κάποτε τους λάτρεψε.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>