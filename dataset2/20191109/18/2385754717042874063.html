<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/596562/mat-lampros-tin-odigei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T18:57:00+00:00"/>
    <meta property="og:title" content="Ματ λαμπρός την οδηγεί!"/>
    <meta property="og:description" content="Σπουδαίας σημασίας νίκη στο ντέρμπι με την ΑΕΛ πήρε η Ομόνοια στο ΓΣΠ.Οι πράσινοι με γκολ του Ματ Ντάρμπισαϊαρ στο 3ο λεπτό επικράτησε της ΑΕΛ με 1-0 και..."/>
  </head>
  <body>
    <article>
      <h1>Ματ λαμπρός την οδηγεί!</h1>
      <address><time datetime="2019-11-09T18:57:00+00:00">09 Nov 2019, 18:57</time> by <a rel="author">Θεόδωρος Κόμπος</a></address>
      <p>Σπουδαίας σημασίας νίκη στο ντέρμπι με την ΑΕΛ πήρε η Ομόνοια στο ΓΣΠ.Οι πράσινοι με γκολ του Ματ Ντάρμπισαϊαρ στο 3ο λεπτό επικράτησε της ΑΕΛ με 1-0 και έστω και προσωρινά ανέβηκε στην κορυφή της βαθμολογίας με 18 βαθμούς.Αντίθετα η ΑΕΛ μετά την ήττα της έχασε "έδαφος" και παρέμεινε στους 14 βαθμούς.<br/> <br/>Γκολ από τα αποδυτήρια είχαμε στο ντέρμπι,με την Ομόνοια να σκοράρει μόλις στο 3ο λεπτό με τον Ματ Ντάρμπισαϊαρ.Ο Γκόμεθ εκτέλεσε το φάουλ,με τον Βίτορ Γκόμες να κάνει την πισινή κεφαλιά και τον Άγγλο επιθετικό να σπρώχνει την μπάλα στα δίκτυα για το 1-0.Από εκεί και πέρα η ΑΕΛ ανέλαβε την πρωτοβουλία των κινήσεων,χωρίς ωστόσο να καταφέρει να απειλήσει την εστία του Φαμπιάνο.<br/> <br/><a href="https://sportime.sigmalive.com/podosfairo/kypros/a-katigoria/50986_live-omonoia-ael-1-0">Δείτε εδώ πως εξελίχθηκε ο αγώνας<br/></a> <br/>Αντίθετα η Ομόνοια ήταν αυτή που απείλησε την εστία του Βοζίνια,με τον Μποτεάκ στο 30' να εκτελεί απευθείας το φάουλ και να στέλνει την μπάλα στο αριστερό κάθετο δοκάρι του γκολκίπερ της ΑΕΛ.<br/> <br/>Τέσσερα λεπτά αργότερα οι γηπεδούχοι έχασαν νέα ευκαιρία, με τον Ντάρμπισαϊαρ που υποδέχτηκε την μπάλα μετά από γύρισμα του Τιάγκο να πλασάρει,με τον Βοζίνια να του λέει "όχι".Το ημίχρονο τελειώσε με την Ομόνοια να κρατά το προβάδισμα της.<br/> <br/>Στην επανάληψη οι γαλαζοκίτρινοι στο 47' έχασαν τη μεγαλύτερη τους ευκαιρία στον αγώνα με τον Ιβάν Κάρλος.Ο Αγκάνοβιτς εκτέλεσε το φάουλ και ο Ιβάν Κάρλος έκανε την κεφαλιά με την μπάλα να καταλήγει στο οριζόντιο δοκάρι του Φαμπιάνο.Πίεσε για την ισοφάριση η  ΑΕΛ,με τον Γκαζαριάν στο 83' να επιχειρεί το σουτ και τον γκολκίπερ της Ομόνοιας να αποκρούει.<br/> <br/><a href="https://sportime.sigmalive.com/podosfairo/kypros/gynaikeio/51028_pano-sti-voreia-gia-stirixi-stin-ethniki-gynaikon">Πανό για την Εθνική Γυναικών.<br/></a> <br/>Οι πράσινοι απάντησαν με τον Κακουλή,ο οποίος με μία εκπληκτική κούρσα βγήκε τετ α τετ με τον Βοζίνια,πλάσαρε αλλά το σουτ του αποκρούστηκε και στην επαναφορά ο Μποτεάκ προσπάθησε να σκοράρει,όμως το σουτ του μπλοκαρίστηκε.<br/> <br/>Στα υπόλοιπα λεπτά παρά τις προσπάθειες των δύο ομάδων το σκορ παρέμεινε στο 1-0 για την Ομόνοια παίρνοντας τους τρεις βαθμούς.</p>
    </article>
  </body>
</html>