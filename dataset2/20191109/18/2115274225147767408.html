<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/segre_commissione_scorta_twitter-6519658/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T18:09:00+00:00"/>
    <meta property="og:title" content="La questione Segre, tra commissione e scorta, su Twitter"/>
    <meta property="og:description" content="L'audience della piattaforma social appare divisa sulla mozione contro odio, razzismo e antisemitismo ma unita nel manifestare solidarietà alla senatrice a vita"/>
  </head>
  <body>
    <article>
      <h1>La questione Segre, tra commissione e scorta, su Twitter</h1>
      <h2>L'audience della piattaforma social appare divisa sulla mozione contro odio, razzismo e antisemitismo ma unita nel manifestare solidarietà alla senatrice a vita</h2>
      <address><time datetime="2019-11-09T18:09:00+00:00">09 Nov 2019, 18:09</time> by <a rel="author" href="https://www.agi.it/authors/kpi6/" target="_blank">Kpi6 per Agi</a></address>
      <p>Tutto è iniziato in Senato, il 30 ottobre, quando è stata approva la <b>mozione</b> <b>Segre</b> con 151 sì e 98 astenuti per istituire la Commissione contro odio, razzismo e antisemitismo. Poi altre cose importanti sono accadute, innescando discussioni e polemiche su <b>Twitter</b>: martedì mattina uno striscione provocatorio di <b>Forza Nuova </b>è apparso di fronte al Municipio 6 a Milano, poco prima che iniziasse l’incontro di Liliana Segre con gli studenti del quartiere. Fino ad arrivare all’assegnazione della scorta a causa delle numerose minacce ricevute. Ora due carabinieri accompagneranno la senatrice di 89enne, che fu deportata nel campo di concentramento di <b>Auschwitz </b>quando aveva 14 anni.​</p>
      <p>La somma di tutti questi avvenimenti ha prodotto tantissimi contenuti su Twitter: 46mila tweet e oltre 237 mila condivisioni e più di 4 mila hashtag utilizzati, con una distribuzione pressoché omogenea in tutta Italia. Leggera prevalenza su due grandi aree metropolitane come <b>Milano</b> (dove risiede Segre) e <b>Napoli</b>. Un tema che scalda l’audience persino di più del taglio dei parlamentari (25 mila conversazioni pubblicate). Suddividendo l’analisi delle emozioni e delle reazioni sui diversi aspetti della vicenda, come si nota dal grafico, la solidarietà alla senatrice è prevalente su Twitter rispetto alle critiche alla commissione che presiede. Scorta alla senatrice, ma la Lega chiede l’esercito per <b>Salvini</b></p>
      <p>Ovviamente i politici si schierano, chi incondizionatamente al fianco della senatrice, chi invece facendo distinzioni e paragoni. La <b>Lega</b>, il cui account è il maggior produttore di contenuti (20%) sulla vicenda, confronta la situazione della senatrice Segre con quella del suo leader Matteo Salvini, chiedendo la protezione dell’esercito privato per quest’ultimo.  </p>
      <figure>
        <iframe data-src="https://twitter.com/LegaSalvini/status/1192760004262150144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Boldrini </b>(32%) e <b>Zingaretti</b> (16%) sono i più ritwittati, esprimendo totale solidarietà alla senatrice Segre, ma in generale è tutto il fronte progressista unito, con <b>Cirinnà, Orfini, Fratoianni </b>e anche i renziani <b>Teresa Bellanova </b>e <b>Davide Faraone</b>. <b>Giorgia Meloni</b>, con il 10% dei retweet, condivide un video del giornalista <b>Nicola Porro </b>che esprime un giudizio molto severo sulla commissione.</p>
      <figure>
        <iframe data-src="https://twitter.com/lauraboldrini/status/1192401253160177664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/nzingaretti/status/1192483724463616000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/GiorgiaMeloni/status/1189902720095928325?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>