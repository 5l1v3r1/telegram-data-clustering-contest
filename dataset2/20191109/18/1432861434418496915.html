<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/totnym-buksuva-v-angliq---zapisa-peti-mach-bez-pobeda-v-pyrvenstvoto-1404679.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T18:56:00+00:00"/>
    <meta property="og:title" content="Тотнъм буксува в Англия - записа пети мач без победа в първенството"/>
    <meta property="og:description" content="Тотнъм продължи с неубедителното си представяне във Висшата английска лига, след като на свой терен завърши наравно с Шефийлд Юнайтед Шпорите откриха в 58' чрез Хюн Мин Сон, а гостите изравниха 20 минути по-късно чрез Джордж Бълдок"/>
  </head>
  <body>
    <article>
      <h1>Тотнъм буксува в Англия - записа пети мач без победа в първенството</h1>
      <address><time datetime="2019-11-09T18:56:00+00:00">09 Nov 2019, 18:56</time> by <a rel="author">Sportlive.bg</a></address>
      <p>Тотнъм продължи с неубедителното си представяне във <b><a href="https://www.sportlive.bg/tags/5101">Висшата английска лига</a></b>, след като на свой терен завърши наравно с Шефийлд Юнайтед. "Шпорите" откриха в 58' чрез Хюн Мин Сон, а гостите изравниха 20 минути по-късно чрез Джордж Бълдок. Между двете попадения имаше още едно за Шефийлд, но то бе отменено заради засада.</p>
      <p>Това бе пети пореден мач без победа за "шпорите" и равенството ги прати позиция по-надолу в класирането. Сега тимът на Маурисио Почетино е на двандесета позиция. Днешният им съперник пък се качи с място нагоре и вече е пети. Шефийлд няма загуба в последните си 5 мача.</p>
      <p>През първото полувреме Шефийлд показа по-добра игра. За целите 45 минути "шпорите" не записаха точен удар във вратата на съперника, а гостите успяха да нацелят гредата. Това се случи в 30-ата минута, когато късметът спаси Тотнъм след удар на Джон Лундстрам.</p>
      <p>Въпреки че Шефийлд не намали темпото след почивката, домакините успяха да открият резултата. Това се случи в 58', когато след грешка на бранител Хюн Мин Сон беше изведен и с чудесен завършващ удар прати топката в центъра на вратата на Хендерсон.</p>
      <p>Само 2 минути по-късно обаче Шефийлд започна да празнува, тъй като стигна до изравнителен гол. След намесата на ВАР обаче той бе отменен. В ситуацията системата показа, че, макар и със сантиметри, Лундстрам е бил в засада. Иначе попадението бе на МакГолдрик.</p>
      <p>Гостите все пак успяха да изравнят - в 78' МакГолдрик асистира на Джордж Бълдок, чийто диагонален удар премина покрай смаяния Гасанига. И тук трябваше да се намесва ВАР, но този път видеореферът показа, че попадението е редовно.</p>
      <related>
        <h4>Още по темата</h4>
        <a href="https://www.sportlive.bg/worldfootball/england/Maktominej-izumi-Yunajted-se-bori-za-3-trofei-tozi-sezon-1404636.html"/>
        <a href="https://www.sportlive.bg/worldfootball/england/Klyuchov-uikend-v-Premiyr-lijg-%E2%80%93-mozhe-li-top-4-da-byde-reshen-oshte-tazi-sedmica-1404631.html"/>
        <a href="https://www.sportlive.bg/worldfootball/england/Son-progovori-za-pyrvi-pyt-sled-incidenta-s-Andre-Gomesh--1404000.html"/>
        <a href="https://www.sportlive.bg/worldfootball/england/Zashto-trenxoryt-na-Shefijld-(Yu)-zabrani-na-igrachite-da-si-razmenqt-flanelki-s-Livyrpul-1379475.html"/>
        <a href="https://www.sportlive.bg/worldfootball/championsleague/Totnym-nanese-nov-razgrom-na-Zvezda-Son-gi-nakaza-s-novi-2-gola-1403448.html"/>
      </related>
    </article>
  </body>
</html>