<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/culture/pethane-i-spoudaia-tragoudistria-kai-ithopoios-sotiria-leonardou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T18:36:46+00:00"/>
    <meta property="og:title" content="Πέθανε η σπουδαία τραγουδίστρια και ηθοποιός Σωτηρία Λεονάρδου"/>
    <meta property="og:description" content="Η σπουδαία καλλιτέχνιδα τα τελευταία χρόνια πάλευε με σπάνια ασθένεια η οποία την είχε καθηλώσει στο κρεβάτι."/>
  </head>
  <body>
    <article>
      <h1>Πέθανε η σπουδαία τραγουδίστρια και ηθοποιός Σωτηρία Λεονάρδου</h1>
      <h2>Η σπουδαία καλλιτέχνιδα τα τελευταία χρόνια πάλευε με σπάνια ασθένεια η οποία την είχε καθηλώσει στο κρεβάτι.</h2>
      <address><time datetime="2019-11-09T18:36:46+00:00">09 Nov 2019, 18:36</time> by <a rel="author">ΤοΒΗΜΑ Team</a></address>
      <p>Πέθανε η τραγουδίστρια και ηθοποιός Σωτηρία Λεονάρδου.</p>
      <p>Η τραγουδίστρια τα τελευταία χρόνια πάλευε με σπάνια ασθένεια η οποία την είχε καθηλώσει στο κρεβάτι.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>Η σημαντικότερη στιγμή στην καριέρα της υπήρξε η συμμετοχή της στην εμβληματική ταινία του Κώστα Φέερη «Ρεμπέτικο» στην οποία και ερμήνευσε συγκλονιστικά το τραγούδι σε μουσική Σταύρου Ξαρχάκου και στίχους Νίκου Γκάτσου «Καίγομαι – Καίγομαι».</p>
      <figure>
        <iframe src="https://www.youtube.com/embed/Te3CLpZDF-0" width="640" height="360" data-service="Youtube" scrolling="no"/>
      </figure>
      <h3>Οι βραβεύσεις</h3>
      <p>Είχε βραβευθεί το 1984 με το βραβείο Α’ Γυναικείου ρόλου στο Φεστιβάλ Θεσσαλονίκης το 1984 για το «Ρεμπέτικο», το 1985 έλαβε το 1ο κορφιάτικο βραβείο γυναικείου ρόλου για το «Ρεμπέτικο», το 1985 το 1ο κρατικό βραβείο σεναρίου για το «Ρεμπέτικο», το 1996 το Β’ κρατικό βραβείο γυναικείου ρόλου για την ταινία «Ακροπόλ» του Παντελή Βούλγαρη, το 1986 της απονεμήθηκε τιμητική διάκριση της Ακαδημίας της Αλεξάνδρειας για το σύνολο της ταινίας «Ρεμπέτικο», το 1985 βραβείο Β΄ Γυναικείου ρόλου και επίσης ειδική μνεία Ακαδημίας Αλεξανδρείας.</p>
      <h3>Τα άλμπουμ</h3>
      <p>Το 1995 κυκλοφόρησε το πρώτο προσωπικό της άλμπουμ «Δεν Έχω Χρόνο Μάτια Μου» με 11 τραγούδια που είχαν γράψει οι Λαυρέντης Μαχαιρίτσας, Μάνος Ξυδούς, Φίλιππος Πλιάτσικας, Νικόλας Άσιμος, Λάκης Παπαδόπουλος, Γιάννης Ζαχαρόπουλος κ.ά. Σε 2 τραγούδια μαζί με τη Λεονάρδου τραγουδούσαν οι Μπάμπης Στόκας και Θανάσης Ζαχαρόπουλος.</p>
      <p>Είχε αρκετές συμμετοχές σε άλμπουμ άλλων καλλιτεχνών, πρωταγωνίστησε σε πολλές ταινίες και θεατρικές παραστάσεις, ενώ διακρίθηκε ως μία εμβληματική φυσιογνωμία στο ρεμπέτικο τραγούδι αλλά και στην υποκριτική.</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>