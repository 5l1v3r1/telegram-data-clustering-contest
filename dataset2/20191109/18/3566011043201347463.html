<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545920.html/%D8%A7%D9%82%D8%AF%D8%A7%D9%85%DB%8C-%D8%A8%D8%B1%D8%A7%DB%8C-%D8%AC%D8%B0%D8%A8-%D9%88%D8%B1%D8%B2%D8%B4%DA%AF%D8%A7%D9%87---%D9%87%D8%B2%D8%A7%D8%B1%D9%86%D9%81%D8%B1%DB%8C-%D9%85%D9%84%D8%A7%DB%8C%D8%B1-%D9%86%D8%B4%D8%AF%D9%87-%D8%A7%D8%B3%D8%AA-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T18:39:00+00:00"/>
    <meta property="og:title" content="اقدامی برای جذب ورزشگاه ۵ هزارنفری ملایر نشده است!"/>
    <meta property="og:description" content="دبیر کمیته برنامه‌ریزی شهرستان ملایر گفت: ورزشگاه ۵ هزارنفری شهرستان ملایر یک پروژه ملی و استانی که ۲ میلیارد و ۱۰۰ میلیون تومان برای آن اعتبار در نظر گرفته‌شده است و هنوز اقدامی برای آن نشده است و باید پیگیری شود."/>
  </head>
  <body>
    <article>
      <h1>اقدامی برای جذب ورزشگاه ۵ هزارنفری ملایر نشده است!</h1>
      <h2>دبیر کمیته برنامه‌ریزی شهرستان ملایر:</h2>
      <address>
        <time datetime="2019-11-09T18:39:00+00:00">09 Nov 2019, 18:39</time>
      </address>
      <p>دبیر کمیته برنامه‌ریزی شهرستان ملایر گفت: ورزشگاه ۵ هزارنفری شهرستان ملایر یک پروژه ملی و استانی که ۲ میلیارد و ۱۰۰ میلیون تومان برای آن اعتبار در نظر گرفته‌شده است و هنوز اقدامی برای آن نشده است و باید پیگیری شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/30783">عصر همدان</a>؛ شورای اداری و کمیته برنامه‌ریزی شهرستان ملایر پیش از شهر امروز در فرمانداری این شهر برگزار شد و ایرج کریمی دبیر کمیته برنامه‌ریزی شهرستان ملایر آخرین وضعیت تخصیص اعتبارات شهرستان ملایر را اعلام کرد.</p>
      <p>کریمی در این جلسه  اظهار داشت: اعتبارات جذب‌شده شهرستان طبق آخرین بررسی‌های انجام‌شده تاکنون ۶۳ میلیارد و ۸۰۰ میلیون تومان بوده است.</p>
      <p>وی افزود: این اعتبارات شامل پروژه‌های ملی استانی شده، سرمایه استانی از محل درآمد نفت و گاز، توازن و ماده ۱۰ قانون ملی و سایر ردیف‌های متفرقه است .</p>
      <p>دبیر کمیته برنامه‌ریزی شهرستان ملایر گفت: از محل استانی ۵۰ درصد استانی ۵۰ درصد، توازن ۳۰ درصد و نفت و گاز ۱۰ درصد به استان ابلاغ‌شده و به‌تبع آن دستگی‌های اجرایی آن را درافت کرده‌اند اما برخی دستگاه‌ها هنوز اقدامی نکرده‌اند.</p>
      <p> وی با اشاره به نام اسامی دستگاه‌های اجرایی که اقدامی هنوز برای دریافت این اعتبارات انجام نداده‌اند تصریح کرد:تا این تاریخ دستگاه‌های که مراجعه کرده و اعتبارات به آنان تخصیص داده‌شده است میانگین تخصیص شهرستان به ۱۸ درصد رسیده است و اگر دستگاه‌های دیگر مراجعه کنند این سرجمع به ۲۵ درصد می‌رسد.</p>
      <p>کریمی افزود: دستگاه‌های اوقاف و امور خیریه، گمرک، بسیج سازندگی، آموزش فنی حرفه‌ای، کتابخانه‌ها، نوسازی مدارس، هلال‌احمر، بنیاد مسکن، امور عشایری، جهاد کشاورزی، شرکت برق ، شرکت شهرک‌های صنعتی، راهداری و ورزش و جوانان دستگاه‌هایی هستند که اقدامی برای تخصیص نکرده‌اند.</p>
      <p>پس از سخنان دبیر کمیته برنامه ریزی شهرستان ملایر ادارت نامبرده شده در خصوص وضعیت عدم اقدام برای تخصیص اعتبارات صحبت های لازم را انجام داده و بحث تبادل موافقت نامه ها را مشکل اصلی در موضوع اعلام کردند.</p>
      <p>اما نکته جالب توجه درباره عدم اقدام برای تخصیص ورزشگاه ۵ هزار نفری ملایر بود و کریمی در این باره بیان کرد: ورزشگاه ۵ هزار نفری شهرستان ملایر یک پروژه ملی و استانی که ۲ میلیارد و ۱۰۰ میلیون تومان برای آن در نظر گرفته شده است و هنوز اقدامی برای آن نشده است و باید پیگیری شود.</p>
      <p>با صحبت های دبیر کمیته برنامه ریزی شهرستان ملایر بازهم جای خالی رئیس اداره ورزش و جوانان بیش از پیش حس می شود و اگر پیگیری برای تخصیص بودجه بین ورزشگاه نشود باید سال ها دیگری نیز منتظر افتتاح آن باشیم.</p>
      <p>انتهای پیام/</p>
    </article>
  </body>
</html>