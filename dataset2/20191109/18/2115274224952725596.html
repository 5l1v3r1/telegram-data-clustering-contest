<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/bambino_3_anni_ingerisce_metadone-6519771/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T18:17:00+00:00"/>
    <meta property="og:title" content="Bambino di 3 anni ingerisce metadone: ricoverato d'urgenza, non rischia la vita"/>
    <meta property="og:description" content="Cosenza: denunciati i genitori, nei confronti dei quali al momento non stati presi provvedimenti restrittivi"/>
  </head>
  <body>
    <article>
      <h1>Bambino di 3 anni ingerisce metadone: ricoverato d'urgenza, non rischia la vita</h1>
      <h2>Cosenza: denunciati i genitori, nei confronti dei quali al momento non stati presi provvedimenti restrittivi</h2>
      <address><time datetime="2019-11-09T18:17:00+00:00">09 Nov 2019, 18:17</time> by <a rel="author">AGI - Agenzia Giornalistica Italia</a></address>
      <p>È in prognosi riservata, ma non in pericolo di vita, il bimbo di tre anni che, nella notte scorsa, ha ingerito un'intera boccetta di metadone. Il piccolo era in auto insieme con i genitori per rientrare a Cosenza quando, con un gesto improvviso, si è impossessato del flacone bevendo tutto il liquido contenuto. La madre e il padre, originari del capoluogo di provincia calabrese, hanno subito cercato aiuto. Il bambino ha perso i sensi e perciò è stato trasportato prima all'ospedale di Eboli e, poi, nel reparto di Rianimazione del presidio ospedaliero di Battipaglia, nel Salernitano.</p>
      <p>Ora, è ricoverato in terapia intensiva. Stando a quanto si apprende, il bimbo sta rispondendo bene alle cure dei medici ed è fuori pericolo. I carabinieri della compagnia di Battipaglia hanno informato l'autorità giudiziaria e hanno denunciato i genitori nei cui confronti non sono stati presi al momento provvedimenti restrittivi. Ai due viene contestato il reato di omessa vigilanza di minori in quanto il padre è autorizzato a tenere il metadone perché in cura al Sert. </p>
    </article>
  </body>
</html>