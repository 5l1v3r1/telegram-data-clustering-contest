<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nem-ismert-kegyelmet-az-angyalarcu-sorozatgyilkos/186195"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T18:00:00+00:00"/>
    <meta property="og:title" content="Nem ismert kegyelmet az angyalarcú sorozatgyilkos"/>
    <meta property="og:description" content="BorsOnline"/>
  </head>
  <body>
    <article>
      <h1>Nem ismert kegyelmet az angyalarcú sorozatgyilkos</h1>
      <address><time datetime="2019-11-09T18:00:00+00:00">09 Nov 2019, 18:00</time> by <a rel="author">Bors</a></address>
      <p>
        <b>Senki nem akarta elhinni a 70-es években, hogy valójában egy ártatlan arcú, helyes fiú követte el a gyilkosságokat. A sajtó a Halál angyala és a Fekete angyal beceneveket aggatta Puchra, Argentína eddigi legveszedelmesebb sorozatgyilkosára. </b>
        <b>Senki nem akarta elhinni a 70-es években, hogy valójában egy ártatlan arcú, helyes fiú követte el a gyilkosságokat. A sajtó a Halál angyala és a Fekete angyal beceneveket aggatta Puchra, Argentína eddigi legveszedelmesebb sorozatgyilkosára.</b>
      </p>
      <p>Tizenegy gyilkosság, egy gyilkossági kísérlet, 17 rablás, egy megkísérelt és egy tényleges nemi erőszak, szexuális zaklatás, két emberrablás, két betörés és ezek csak azok a bűntények, amikért elítélték. Hogy pontosan miket tett még, azt csak maga Carlos Eduardo Robledo Puch tudja.</p>
      <p>1952. január 22-én látta meg a napvilágot, Buenos Airesben, Olivos városában. Szülei a munkásosztályhoz tartoztak, de a kisfiuknak semmiben sem kellett hiányt szenvednie. Gyerekként még félénk, visszahúzódó volt, míg meg nem ismerkedett Jorge Antonio Ibanezzel. Először piti rablásokkal kezdték, az első bűntényt, amiért elítélték, 1971 márciusában követték el. Carlos lelőtte a kirabolt diszkó tulajdonosát és a biztonsági őrt. Álmukban végzett velük. A további betörésekkor sem riadt vissza a fegyverek használatától és még rengeteg embert megsebesített és megölt. Az sem okozott neki gondot, hogy gyerekre lőjön. Még társába is golyót eresztett, bár az valószínűleg nem volt szándékos. Ibanez végül egy karambolban vesztette életét. Carlos viszont sérülések nélkül megúszta a balesetet. Új társát viszont már szándékosan nyírta ki, arcát megégette, hogy ne tudják azonosítani.</p>
      <figure>
        <img src="http://media.borsonline.hu/cikk/20/191762/gallery-picture/645w/2018102_carlos-eduardo-robledo-puch-wikipedia.jpg"/>
        <figcaption>Carlos Eduardo Robledo Puch ártatlan külseje szinte mindenkit megtévesztett © Wikipédia</figcaption>
      </figure>
      <p>De a rendőrök megtalálták a halott zsebében a személyijét és pár napon belül kézre kerítették a megnyerő arcú, alig húsz­éves sorozatgyilkost. A jóképű fiúra senki sem gyanakodott, míg le nem bukott. Pedig a szőke göndör fürtök mögött egy kegyetlen gyilkos lapult. A Halál angyala a bűncselekményeket mindössze egy év alatt követte el. A bíróság életfogytig tartó börtönre ítélte.</p>
      <p>Puch már 47 éve börtönben ül és valószínűleg soha nem is fog kiszabadulni. Sokan őt tartják Argentína valaha élt legveszedelmesebb sorozatgyilkosának.</p>
      <blockquote><b>Filmre vitték</b> <br/>A története a filmipart is megihlette. Még játsszák a hazai mozikban Az angyal című filmet, ami kategóriáját tekintve: életrajzi dráma. A dél-amerikai országban többen nézték meg, mint eddig bármelyik filmet.</blockquote>
    </article>
  </body>
</html>