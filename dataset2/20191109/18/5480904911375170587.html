<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/chelsea-uspela-v-derby-a-posunula-se-na-druhou-pricku/1819101?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-09T18:20:00+00:00"/>
    <meta property="og:title" content="Chelsea uspěla v derby a posunula se na druhou příčku"/>
    <meta property="og:description" content="Londýn - Fotbalisté Chelsea porazili ve 12. kole anglické ligy Crystal Palace 2:0 a díky šesté výhře za sebou se posunuli na druhé místo o bod před Manchester City. Obhájce titulu má však k dobru nedělní šlágr na hřišti vedoucího Liverpoolu. Tottenham doma remizoval se Sheffieldem United 1:1 a popáté za sebou nedokázal zvítězit."/>
  </head>
  <body>
    <article>
      <h1>Chelsea uspěla v derby a posunula se na druhou příčku</h1>
      <address><time datetime="2019-11-09T18:20:00+00:00">09 Nov 2019, 18:20</time> by <a rel="author" href="http://www.ctk.cz/" target="_blank">ČTK</a></address>
      <p>Londýn - Fotbalisté Chelsea porazili ve 12. kole anglické ligy Crystal Palace 2:0 a díky šesté výhře za sebou se posunuli na druhé místo o bod před Manchester City. Obhájce titulu má však k dobru nedělní šlágr na hřišti vedoucího Liverpoolu. Tottenham doma remizoval se Sheffieldem United 1:1 a popáté za sebou nedokázal zvítězit.</p>
      <p>"Blues" se v londýnském derby poprvé prosadili v 52. minutě zásluhou Tammyho Abrahama. Dvaadvacetiletý anglický útočník se stal po Arjenu Robbenovi druhým nejmladším hráčem Chelsea, který nastřílel v Premier League deset branek. V tabulce nejlepších kanonýrů dohnal Jamieho Vardyho z Leicesteru. Vítězství svěřenců trenéra Franka Lamparda pojistil v 79. minutě Christian Pulisic.</p>
      <p>Tottenham se ujal vedení v 58. minutě po gólu Son Hung-mina. Na zásah korejského útočníka odpověděl obránce George Baldock. Sheffield neprohrál v soutěži v pátém utkání v řadě, přičemž potřetí remizoval.</p>
      <p>Burnley si poradilo s West Hamem 3:0 a zvítězilo po třech porážkách v lize. "Kladiváři" nevyhráli šesté kolo po sobě.</p>
      <p>Everton si ze Southamptonu odvezl výhru 2:1. Předposlední Southampton naplno nebodoval v sedmém duelu v řadě.</p>
      <p>Newcastle zdolal Bournemouth 2:1. "Straky" od 14. minuty prohrávaly, ale v rozmezí 42. až 52. minuty DeAndre Yedlin a Ciaran Clark skóre obrátili.</p>
      <h3>Anglická fotbalová liga - 12. kolo:</h3>
      <p><i>Pátek:</i> Norwich - Watford 0:2 (2. Deulofeu, 52. Gray)</p>
      <p><i>Sobota: </i>Chelsea - Crystal Palace 2:0 (52. Abraham, 79. Pulisic), Burnley - West Ham United 3:0 (11. Barnes, 44. Wood, 54. vlastní Jiménez), Newcastle - Bournemouth 2:1 (42. Yedlin, 52. Clark - 14. Wilson), Southampton - Everton 1:2 (50. Ings - 4. Davies, 75. Richarlison), Tottenham - Sheffield United 1:1 (58. Son Hung-min - 78. Baldock),</p>
      <p>18:30 Leicester - Arsenal.</p>
      <p><i>Neděle:</i> 15:00 Wolverhampton - Aston Villa, Manchester United - Brighton,</p>
      <p>17:30 Liverpool - Manchester City.</p>
      <p>
        <b>Tabulka:</b>
      </p>
      <ul>
        <li>1. | Liverpool | 11 | 10 | 1 | 0 | 25:9 | 31</li>
        <li>2. | Chelsea | 12 | 8 | 2 | 2 | 27:17 | 26</li>
        <li>3. | Manchester City | 11 | 8 | 1 | 2 | 34:10 | 25</li>
        <li>4. | Leicester | 11 | 7 | 2 | 2 | 27:8 | 23</li>
        <li>5. | Sheffield United | 12 | 4 | 5 | 3 | 13:9 | 17</li>
        <li>6. | Arsenal | 11 | 4 | 5 | 2 | 16:15 | 17</li>
        <li>7. | Bournemouth | 12 | 4 | 4 | 4 | 15:15 | 16</li>
        <li>8. | Brighton | 11 | 4 | 3 | 4 | 14:14 | 15</li>
        <li>9. | Burnley | 12 | 4 | 3 | 5 | 17:18 | 15</li>
        <li>10. | Crystal Palace | 12 | 4 | 3 | 5 | 10:16 | 15</li>
        <li>11. | Newcastle | 12 | 4 | 3 | 5 | 11:18 | 15</li>
        <li>12. | Tottenham | 12 | 3 | 5 | 4 | 18:17 | 14</li>
        <li>13. | Everton | 12 | 4 | 2 | 6 | 13:18 | 14</li>
        <li>14. | Manchester United | 11 | 3 | 4 | 4 | 13:11 | 13</li>
        <li>15. | Wolverhampton | 11 | 2 | 7 | 2 | 14:14 | 13</li>
        <li>16. | West Ham United | 12 | 3 | 4 | 5 | 14:20 | 13</li>
        <li>17. | Aston Villa | 11 | 3 | 2 | 6 | 16:18 | 11</li>
        <li>18. | Watford | 12 | 1 | 5 | 6 | 8:23 | 8</li>
        <li>19. | Southampton | 12 | 2 | 2 | 8 | 11:29 | 8</li>
        <li>20. | Norwich | 12 | 2 | 1 | 9 | 11:28 | 7</li>
      </ul>
    </article>
  </body>
</html>