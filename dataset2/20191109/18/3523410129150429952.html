<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639061/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%AA%D8%BA%DB%8C%DB%8C%D8%B1-%D8%AA%D8%B9%D8%B1%D9%81%D9%87-%D9%87%D8%A7%DB%8C-%D9%85%D8%AE%D8%A7%D8%A8%D8%B1%D8%A7%D8%AA%DB%8C-%D8%B5%D9%84%D8%A7%D8%AD-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T18:49:00+00:00"/>
    <meta property="og:title" content="لاریجانی: تغییر تعرفه های مخابراتی صلاح نیست"/>
    <meta property="og:description" content="رئیس مجلس شورای اسلامی در دیدار اعضای هیئت مدیره شرکت مخابرات گفت: تغییر تعرفه ها را به مسئولان کشور توصیه نمی کنم و افزایش تعرفه ها صلاح نیست‌."/>
  </head>
  <body>
    <article>
      <h1>
        <a href="https://www.bultannews.com/fa/news/639061/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%AA%D8%BA%DB%8C%DB%8C%D8%B1-%D8%AA%D8%B9%D8%B1%D9%81%D9%87-%D9%87%D8%A7%DB%8C-%D9%85%D8%AE%D8%A7%D8%A8%D8%B1%D8%A7%D8%AA%DB%8C-%D8%B5%D9%84%D8%A7%D8%AD-%D9%86%DB%8C%D8%B3%D8%AA">لاریجانی: تغییر تعرفه های مخابراتی صلاح نیست</a>
      </h1>
      <h2>رئیس مجلس شورای اسلامی در دیدار اعضای هیئت مدیره شرکت مخابرات گفت: تغییر تعرفه ها را به مسئولان کشور توصیه نمی کنم و افزایش تعرفه ها صلاح نیست‌.</h2>
      <address><time datetime="2019-11-09T18:49:00+00:00">09 Nov 2019, 18:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اعضای هیات مدیره <b>شرکت مخابرات</b> امروز (شنبه، ۱۸ آبان ماه) طی دیدار با <b>علی لاریجانی</b>، رئیس مجلس شورای اسلامی گزارشی از عملکرد این شرکت  از ابتدای سال جاری تاکنون ارائه کردند.</p>
      <p>رئیس مجلس شورای اسلامی در ابتدای این دیدار با بیان اینکه بهتر است در شرایط فعلی اقتصادی کشور تغییر و <b>افزایش تعرفه ها</b> اعم از  مالیات و عوارضی که به خدمات تعلق می گیرد، آرام تر صورت گیرد، گفت:  شرایط کشور به دلیل اعمال تحریم ها متفاوت است . لذا به مسئولان تغییر تعرفه ها را توصیه نمی کنم و افزایش تعرفه ها صلاح نیست‌.</p>
      <p>وی خطاب به هیات مدیره شرکت مخابرات بیان کرد: شرکت مخابرات صرفا بخش خصوصی محسوب نمی شود و مدیران آن، مدیران حاکمیتی هستند. لذا بهتر است بنابر اقتضائات کنونی، در خصوص افزایش تعرفه ها  تامل کنید.</p>
      <p>در ادامه این دیدار، مهدی صفری رئیس، مجید صدری مدیرعامل و دیگر اعضای هیات مدیره شرکت مخابرات در این جلسه گزارشی در خصوص هزینه ها، سرمایه گذاری ها و برنامه های پیش روی شرکت مخابرات ارائه کردند.</p>
      <p>انباشت نیروی انسانی در شرکت مخابرات، هزینه کرد سالانه بین ۷۰۰ تا ۸۰۰ میلیارد تومان برای ۴۷ هزار بازنشسته این شرکت، افزایش مخارجی همچون آب، برق و گاز و مسائل مرتبط با  خصوصی سازی شرکت مخابرات  از دیگر مسائل مطروحه از سوی هیات مدیره شرکت مخابرات در دیدار و گفت وگو با رئیس مجلس شورای اسلامی بود.</p>
      <p>انتهای پیام/</p>
    </article>
  </body>
</html>