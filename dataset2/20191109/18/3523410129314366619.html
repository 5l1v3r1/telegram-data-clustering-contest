<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639062/%D8%AA%D9%88%D8%B2%DB%8C%D8%B9-%D8%A2%D9%84%D8%A8%D9%88%D9%85-%D9%85%D9%88%D8%B3%DB%8C%D9%82%DB%8C-%D9%85%D8%AD%D9%85%D8%AF%D8%B1%D8%B3%D9%88%D9%84-%D8%A7%D9%84%D9%84%D9%87%D8%B5-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%A2%D8%BA%D8%A7%D8%B2-%D9%87%D9%81%D8%AA%D9%87-%D9%88%D8%AD%D8%AF%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T18:49:00+00:00"/>
    <meta property="og:title" content="توزیع آلبوم موسیقی محمدرسول الله(ص) همزمان با آغاز هفته وحدت"/>
    <meta property="og:description" content="پیش فروش آلبوم موسیقی «محمد رسول الله» (ص) در سایت‌های موسیقی کشور آغاز ‌شد."/>
  </head>
  <body>
    <article>
      <h1>
        <a href="https://www.bultannews.com/fa/news/639062/%D8%AA%D9%88%D8%B2%DB%8C%D8%B9-%D8%A2%D9%84%D8%A8%D9%88%D9%85-%D9%85%D9%88%D8%B3%DB%8C%D9%82%DB%8C-%D9%85%D8%AD%D9%85%D8%AF%D8%B1%D8%B3%D9%88%D9%84-%D8%A7%D9%84%D9%84%D9%87%D8%B5-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%A2%D8%BA%D8%A7%D8%B2-%D9%87%D9%81%D8%AA%D9%87-%D9%88%D8%AD%D8%AF%D8%AA">توزیع آلبوم موسیقی محمدرسول الله(ص) همزمان با آغاز هفته وحدت</a>
      </h1>
      <h2>پیش فروش آلبوم موسیقی «محمد رسول الله» (ص) در سایت‌های موسیقی کشور آغاز ‌شد.</h2>
      <address><time datetime="2019-11-09T18:49:00+00:00">09 Nov 2019, 18:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آلبوم <b>موسیقی «محمد رسول الله»</b> (ص) به چهار زبان فارسی، کُردی، عربی و ترکی خوانده شده و توسط امید نیک‌بین صدابرداری شده است.</p>
      <p>هم اکنون <b>پیش فروش</b> نسخه دیجیتالی این آلبوم به خوانندگی و آهنگسازی پیام عزیزی و با تنظیم فردین لاهورپور در سایت‌های موسیقی آغاز شده و نسخه فیزیکی آن نیز مصادف با سالروز ولادت حضرت رسول اکرم (ص) و آغاز هفته وحدت، در روز دوشنبه ۲۰ آبان ماه جاری در سراسر کشور توزیع خواهد شد.</p>
      <p>مراسم <b>رونمایی</b> موسیقی «محمد رسول الله» (ص)، به همت مرکز موسیقی حوزه هنری روز دوشنبه ۲۰ آبان ساعت ۱۸ با حضور عوامل اجرایی و آفرینندگان این اثر هنری، دیگر هنرمندان و مسوولان مرکز موسیقی حوزه هنری در سالن «سوره» واقع در تهران، خیابان حافظ، تقاطع سمیه، حوزه هنری برگزار خواهد شد. شرکت برای تمامی علاقه‌مندان آزاد است.</p>
      <p>پیام عزیزی به مدت چهار سال مشغول آهنگسازی آلبوم موسیقی «محمد رسول الله» (ص) بود. این آلبوم ۱۴ قطعه موسیقی از جمله «طلع البدر علینا»، «دردی هجران»، «محمد رسول الله» (ص)، «ای پناه عاصیان»، «صلاه الله سلام الله علیک یا رسول الله»، «حبیبی یا رسول الله»، «ما محرم سلطانیم»، «الله الله یا الله»، «یا فردی اعظم»، «بی‌وفا»، «سلطان الله»، «گر تو طلبی داری»، «مولا یا صلی وسل» (برده المدیح) و «حبیبیم یا الله» دارد.</p>
      <p>نوازندگانی که در آلبوم «محمد رسول الله» (ص) به هنرنمایی پرداخته‌اند، عبارتند از:</p>
      <p>ارسلان کامکار، فردین لاهورپور، پیام طونی، علیرضا دریایی، آزاد میرزاپور، داود منادی، پریچهر خواجه، حسین رضایی‌نیا، سحر عباسی، همایون نصیری، مژگان حسینی، نوید مثمر، سحاب تربتی، روزبه زرعی و فردین کریم خاوری.</p>
      <p>در آلبوم موسیقی «محمد رسول الله»(ص)، امید نیک‌بین صدابردار، میکس و مسترینگ و نظارت ضبط، مهسا شهبازیان ناظر ضبط اشعار ترکی استانبولی و جواد قربانی‌پور گرافیک این اثر موسیقایی را برعهده داشته‌اند.</p>
      <p>انتهای پیام/</p>
    </article>
  </body>
</html>