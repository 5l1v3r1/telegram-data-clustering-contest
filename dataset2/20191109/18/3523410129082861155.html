<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639058/%D9%BE%D8%A7%D8%B3%D8%AE-%D9%85%D8%B5%D8%B1-%D8%A8%D9%87-%D8%B3%D8%AE%D9%86%D8%A7%D9%86-%D8%A7%D8%B1%D8%AF%D9%88%D8%BA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T18:49:00+00:00"/>
    <meta property="og:title" content="پاسخ مصر به سخنان اردوغان"/>
    <meta property="og:description" content="سامح شکری، وزیر خارجه مصر، به سخنان رجب طیب اردوغان و مقایسه اوضاع مصر با ترکیه واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/639058/%D9%BE%D8%A7%D8%B3%D8%AE-%D9%85%D8%B5%D8%B1-%D8%A8%D9%87-%D8%B3%D8%AE%D9%86%D8%A7%D9%86-%D8%A7%D8%B1%D8%AF%D9%88%D8%BA%D8%A7%D9%86">پاسخ مصر به سخنان اردوغان</a>
      </h1>
      <h2>سامح شکری، وزیر خارجه مصر، به سخنان رجب طیب اردوغان و مقایسه اوضاع مصر با ترکیه واکنش نشان داد.</h2>
      <address><time datetime="2019-11-09T18:49:00+00:00">09 Nov 2019, 18:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،<b> سامح شکری</b>، وزیر خارجه مصر به سخنان <b>اردوغان</b> و مقایسه اوضاع مصر با ترکیه واکنش نشان داد و اعلام کرد ترکیه مانند <b>مصر</b> نیست.</p>
      <p>سامح شکری، وزیر خارجه مصر در گفت و گویی تلفنی با «عمرو ادیب» از اهالی رسانه در شبکه MBC گفت: واقعیت این است که مصر با تمامی پروژه‌ها و گزارش‌های اقتصادی و سیاسی که از سوی ادارات دولتی منتشر می‌شود و با هرآنچه از دستاورد‌ها و افتتاحیه‌های مختلف ملی و شاخص‌های اقتصادی و کاهش بیکاری ۸ درصدی و میانگین رشد ۵.۸ درصد اقتصادی و کاهش ارزش دلار در برابر پوند مصر (در حال پیشرفت است) و در حقیقت تمامی این‌ها نشانه است.</p>
      <p>وی در ادامه گفت: «آنچه اردوغان گفت درباره فروپاشیدن مصر خنده دار است. اطلاعاتی که دادم به گواه گزارش‌های بین المللی و اقتصادی جهانی معتبر است.» وی همچنین گفت کسی به سخنان اردوغان توجهی ندارد.</p>
      <p>رجب طیب اردوغان، رئیس جمهور ترکیه چند روز پیش اعلام کرده بود کشورش با تلاش برای کودتایی شکست خورده در ۱۵ ژوئیه ۲۰۱۶ روبرو بوده و خلاف آنچه در کشور‌های سوریه، مصر و لیبی به وقوع پیوست، توانست در برابر تهدیدات خارجی بایستد.</p>
      <p>انتهای پیام/</p>
    </article>
  </body>
</html>