<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/joc-accesibil-pentru-handbalistii-de-la-csm-oradea-duminica-la-arena-antonio-alexe-152674.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-09T18:11:00+00:00"/>
    <meta property="og:title" content="Joc accesibil pentru handbaliştii de la CSM Oradea, duminică, la Arena Antonio Alexe"/>
    <meta property="og:description" content="Echipa de handbal CSM Oradea va juca pe teren propriu în etapa de duminică din Divizia A. Aflaţi pe primul loc în Seria D, bihorenii sunt favoriţi în jocul cu CNOPJ Timişoara, partidă care se va desfăşura cu începere de la ora 13, la Arena Antonio Alexe. Intrarea spectatorilor va fi liberă."/>
  </head>
  <body>
    <article>
      <h1>Joc accesibil pentru handbaliştii de la CSM Oradea, duminică, la Arena Antonio Alexe</h1>
      <address><time datetime="2019-11-09T18:11:00+00:00">09 Nov 2019, 18:11</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://www.ebihoreanul.ro/modules/news/files/handbalmasculincsmarhivarobyboros09112019.JPG"/>
        <figcaption>(foto: Roby Boros)</figcaption>
      </figure>
      <p>
        <b>Handbaliştii de la CSM Oradea, lideri autoritari ai Seriei D din campionatul Diviziei A, vor susţine duminică, pe teren propriu, jocul din etapa a 9-a.</b>
      </p>
      <p>Bihorenii vor evolua la Arena Antonio Alexe în compania echipei CNOPJ Timişoara. Este vorba de o formaţie situată în partea a doua a clasamentului, pe locul al 5-lea. De altfel, doar două victorii au bănăţenii în acest campionat, în şapte jocuri disputate, în timp ce CSM Oradea are şase victorii, un rezultat de egalitate şi nicio înfrângere.</p>
      <p>Partida este programată de la ora 13 şi va fi arbitrată de cuplul M. Pârvu (Bucureşti) – M. Potirniche (Buzău).</p>
      <p>Conform calculelor hârtiei, formaţia antrenată de George Tăutu este mare favorită în acest joc şi speră să-şi consolideze prima poziţie, în urma etapei a 9-a.</p>
      <p>Ca de obicei la meciurile de acasă ale handbaliştilor de la CSM Oradea, intrarea spectatorilor şi la jocul de duminică va fi liberă.</p>
      <p>În celelalte partide ale etapei din acest weekend, Universitatea Craiova va primi pe teren propriu replica formaţiei Unirea Sânnicolau Mare, iar HC Beldiman Arad va juca acasă cu CSU Politehnica Timişoara. Echipa CSU "Constantin Brâncuşi" Tg. Jiu va avea liber.</p>
      <p><b>Clasament:</b><br/>1     CSM Oradea     7     6     1     0     266     195     19 <br/>2     CS Universitatea Craiova     7     5     1     1     248     212     16 <br/>3     CS Unirea Sannicolau Mare     7     5     0     2     219     205     15 <br/>4     CSU Constantin Brancusi Tg. Jiu     7     4     0     3     187     182     12 <br/>5     CNOPJ Timisoara     7     2     0     5     207     216     6 <br/>6     CSU Politehnica Timisoara     6     0     1     5     146     203     1 <br/>7     HC Beldiman Arad     7     0     1     6     176     236     1</p>
    </article>
  </body>
</html>