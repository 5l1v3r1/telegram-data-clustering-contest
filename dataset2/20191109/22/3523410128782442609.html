<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639113/%D8%B5%D8%AF%D8%B1%D9%86%D8%B4%DB%8C%D9%86%DB%8C-%D8%A8%D8%A7%D9%86%DA%A9%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D9%85%DB%8C%D8%A7%D9%86-%D9%85%D9%88%D8%B3%D8%B3%D8%A7%D8%AA-%D9%85%D8%A7%D9%84%DB%8C-%D8%A7%D8%B3%D9%84%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:40:00+00:00"/>
    <meta property="og:title" content="صدرنشینی بانک‌های ایرانی در میان موسسات مالی اسلامی"/>
    <meta property="og:description" content="پنج بانک ایرانی در رتبه بندی ۲۰۱۹ بانکر از موسسات مالی اسلامی در میان ۱۰ بانک اسلامی برتر برخوردار از سریع‌ترین رشد که ۵۰۰ میلیون دلار دارایی ...."/>
  </head>
  <body>
    <article>
      <h1>
        <a href="https://www.bultannews.com/fa/news/639113/%D8%B5%D8%AF%D8%B1%D9%86%D8%B4%DB%8C%D9%86%DB%8C-%D8%A8%D8%A7%D9%86%DA%A9%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D9%85%DB%8C%D8%A7%D9%86-%D9%85%D9%88%D8%B3%D8%B3%D8%A7%D8%AA-%D9%85%D8%A7%D9%84%DB%8C-%D8%A7%D8%B3%D9%84%D8%A7%D9%85%DB%8C">صدرنشینی بانک‌های ایرانی در میان موسسات مالی اسلامی</a>
      </h1>
      <h2>پنج بانک ایرانی در رتبه بندی ۲۰۱۹ بانکر از موسسات مالی اسلامی در میان ۱۰ بانک اسلامی برتر برخوردار از سریع‌ترین رشد که ۵۰۰ میلیون دلار دارایی ....</h2>
      <address><time datetime="2019-11-09T22:40:00+00:00">09 Nov 2019, 22:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس نمودار بانکر از بانک‌های مطابق با شریعت اسلامی که سریع‌ترین <b>نرخ رشد</b> را داشتند، بانک دی با اموالی به ارزش ۷۸۴۲.۹۸ میلیون دلار در صدر فهرست قرار گرفت در حالی که بانک صنعت و معدن با اموالی به ارزش ۱۴۹۹۵.۷۵ میلیون دلار در رتبه هفتم، بانک آینده با اموالی به ارزش ۲۶۱۸۵.۹۳ میلیون دلار در رتبه هشتم، بانک شهر با اموالی به ارزش ۱۷۸۴۴.۲۰ میلیون دلار در رتبه نهم و بانک قرض الحسنه مهر ایران با اموالی به ارزش ۴۲۴۳.۳۴ میلیون دلار در رتبه دهم این فهرست جای گرفت قرار گرفت.</p>
      <p>رتبه بندی ۲۰۱۹ بانکر از موسسات مالی اسلامی شواهدی از رشد قوی دارایی‌های جهانی را نشان می‌دهد و این بخش مشکلات گذشته را پشت سر گذاشته است. خاورمیانه در سال ۲۰۱۸ وضعیت یکسانی را تجربه نکرد و شش کشور عضو شورای همکاری خلیج فارس نسبت به سایر کشورهای منطقه رشد متفاوتی داشتند. و در حالی که آسیا و جنوب صحرای آفریقای از نظر اموال، رشد دو رقمی را تجربه کردند اما ستاره‌های رتبه بندی سال ۲۰۱۸ از نظر درصد رشد که شامل استرالیا، اروپا و آمریکا بودند، پسرفت قابل توجهی را متحمل شدند. بعلاوه در حالی که رشد موسسات مالی اسلامی در سراسر جهان ادامه پیدا کرده اما به نظر می‌رسد پراکندگی جغرافیایی بانکداری مطابق با شریعت اسلامی به پایان رسیده یا فعلا متوقف شده است.</p>
      <p>اموال مطابق با شریعت اسلامی در طول سال ۲۰۱۸ در سراسر جهان به میزان ۸.۰۵ درصد رشد کرد و به ۱۶۵۶ میلیارد دلار رسید و درصد رشد، بالاتر از میزان ثبت شده در رتبه بندی سال ۲۰۱۸ بود. در حالی که کشورهای شورای همکاری خلیج فارس و سایر کشورهای خاورمیانه در رتبه بندی ۲۰۱۸ رشد تک رقمی داشتند اما این منطقه در سال ۲۰۱۹ رشد ۱۳.۳۶ درصدی اموال را ثبت کرد که تحت تاثیر رشد در بازارهایی مانند ایران بود.</p>
      <p>برتری منطقه خاورمیانه و شمال آفریقا (MENA) در زمینه رشد اموال مطابق با شریعت اسلامی در فهرست ۱۰ موسسه مالی مطابق با شریعت اسلامی با بیش از ۵۰۰ میلیون دلار اموال که سریع‌ترین نرخ رشد را داشته‌اند، تایید شد.</p>
      <p>با این حال در گزارش بانکر آماده است با وجود حضور پنج بانک ایرانی در فهرست ۱۰ موسسه اسلامی برخوردار از سریع‌ترین نرخ رشد، پایداری رشد اموال ایرانی برای رتبه بندی سال میلادی آینده جای سوال دارد. اگرچه بخش بانکداری اسلامی ایران بزرگترین در جهان است اما در معرض شوکهای خارجی، کنترلهای ضعیف رگولاتوری و فقدان استقلال بانک مرکزی قرار دارد. و اگرچه بانکهای ایران در سال ۲۰۱۸ رشد قابل ملاحظه‌ای نشان دادند اما انتظار می‌رود رتبه بندی سال آینده آنها از تحریم‌های آمریکا متاثر شود.</p>
    </article>
  </body>
</html>