<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545895.html/%D8%AA%D9%82%D9%88%DB%8C%D8%AA-%D9%88-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D8%B1%D8%AF%D9%88%D9%87%D8%A7%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1--%D9%84%D8%A7%D8%B2%D9%85-%D9%88-%D8%B6%D8%B1%D9%88%D8%B1%DB%8C-%D8%A7%D8%B3%D8%AA--%D8%A7%D8%B3%D8%AA%D9%82%D8%A8%D8%A7%D9%84-%D8%A8%D8%A7%D9%84%D8%A7%DB%8C-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A7%D8%B2-%D8%A7%D8%B1%D8%AF%D9%88%D9%87%D8%A7%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T22:50:00+00:00"/>
    <meta property="og:title" content="تقویت و حمایت از اردوهای راهیان نور لازم و ضروری است/ استقبال بالای دانش آموزان از اردوهای راهیان نور"/>
    <meta property="og:description" content="مدیر آموزش‌وپرورش ناحیه 3 بابیان این‌که تقویت و حمایت از اردوهای راهیان نور  لازم و ضروری است، گفت: امسال شاهد استقبال بالای دانش آموزان برای حضور در اردوهای راهیان نور هستیم."/>
  </head>
  <body>
    <article>
      <h1>تقویت و حمایت از اردوهای راهیان نور لازم و ضروری است/ استقبال بالای دانش آموزان از اردوهای راهیان نور</h1>
      <h2>مدیر آموزش‌وپرورش ناحیه 3 قم :</h2>
      <address>
        <time datetime="2019-11-09T22:50:00+00:00">09 Nov 2019, 22:50</time>
      </address>
      <p>مدیر آموزش‌وپرورش ناحیه 3 بابیان این‌که تقویت و حمایت از اردوهای راهیان نور لازم و ضروری است، گفت: امسال شاهد استقبال بالای دانش آموزان برای حضور در اردوهای راهیان نور هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.qomefarda.ir/"> قم فردا</a>، سید حسین رضوی در حاشیه مراسم اعزام اولین کاروان اردوهای راهیان نور دانش‌آموزی استان قم در گفتگو با خبرنگار قم فردا با اشاره به برنامه‌ریزی انجام‌شده برای اعزام دانش آموزان استان قم به مناطق عملیاتی اظهار داشت: امروز اولین اعزام استان قم را شاهد هستیم که 4 دستگاه اتوبوس به مناطق عملیاتی جنوب کشور اعزام می‌شوند که با احتساب زمان رفت‌وبرگشت 4 روز از مناطق عملیاتی بازدید خواهند داشت.<br/><br/>وی ادامه داد: به ترتیب از فردا نواحی دیگر آموزش‌وپرورش نیز روزانه 4 دستگاه اتوبوس به مناطق اعزام می‌کنند و دوباره روز پنج‌شنبه 23 آبان ماه ناحیه 3 دانش آموزان را با 4 دستگاه اتوبوس به مناطق اعزام خواهد کرد.<br/><br/>رضوی تأکید کرد: دانش آموزان از مدارس به‌صورت داوطلب در این اردوها حضور پیدا می‌کنند و با عنایت خداوند امسال با استقبال بسیار بالایی روبرو بودیم.<br/><br/>وی ادامه داد: دانش آموزان زیادی به‌صورت داوطلبانه برای حضور در این اردوها ثبت‌نام کرده‌اند که به علت نبود امکانات از اعزام همه آن‌ها معذوریم.<br/><br/>مدیر آموزش‌وپرورش ناحیه 3  ابراز داشت: سهمیه دانش آموزان پسر برای منطقه 3 ، 16  دستگاه اتوبوس و برای دختران نیز 16 دستگاه است که از این میان دختران تا 20 آذرماه اعزام می‌شوند و زمان اعزام دانش آموزان پسر نیز بهمن‌ماه امسال خواهد بود.<br/>وی بر ضرورت حمایت از اردوهای راهیان نور تأکید کرد و گفت: خواهشی که از مسئولان داریم این است که اردوهای راهیان نور هرچه بیشتر تقویت شود و واقعاً برای دانش آموزان و نسل‌های بعدی این نظام لازم و ضروری است<br/><br/>انتهای پیام/</p>
    </article>
  </body>
</html>