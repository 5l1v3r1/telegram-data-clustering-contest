<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818202.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T22:40:00+00:00"/>
    <meta property="og:title" content="ادامه تظاهرات در لبنان و مذاکرات سیاسی و اقتصادی برای حل بحران"/>
    <meta property="og:description" content="به گزارش ایسنا، به نقل از شبکه خبری الجزیره، میشل عون، رئیس‌جمهور لبنان نشستی را با رئیس بانک مرکزی و جمعیت بانک‌های لبنانی برای بررسی اوضاع اقتصادی و مالی برگزار کرد. قرار است از روز سه‌شنبه تمامی بانک‌های لبنانی فعالیت خود را ازسربگیرند."/>
  </head>
  <body>
    <article>
      <h1>ادامه تظاهرات در لبنان و مذاکرات سیاسی و اقتصادی برای حل بحران</h1>
      <address>
        <time datetime="2019-11-09T22:40:00+00:00">09 Nov 2019, 22:40</time>
      </address>
      <p>درحالی که تظاهرات در بیروت و دیگر شهرهای لبنان علیه وضعیت اقتصادی ادامه دارد، رئیس‌جمهور این کشور نشستی را با رئیس بانک مرکزی لبنان و جمعیت بانک‌های لبنانی برای بررسی اوضاع اقتصادی و مالی برگزار کرد.</p>
      <p>به گزارش ایسنا، به نقل از شبکه خبری الجزیره، میشل عون، رئیس‌جمهور لبنان نشستی را با رئیس بانک مرکزی و جمعیت بانک‌های لبنانی برای بررسی اوضاع اقتصادی و مالی برگزار کرد. قرار است از روز سه‌شنبه تمامی بانک‌های لبنانی فعالیت خود را ازسربگیرند.</p>
      <p>سعد حریری، نخست‌وزیر موقت لبنان، حزب الله و جنبش أمل همچنان مشغول مذاکرات سیاسی برای تشکیل یک دولت شایسته هستند اما هنوز این مذاکرات نتیجه‌ای نداشته است.</p>
      <p>این درحالی است که تحصن و اعتراضات در لبنان برای بیست و چهارمین روز متوالی ادامه دارد. تظاهرکنندگان همچنان در مقابل نهادهای عمومی به تحصن خود ادامه می‌دهند.</p>
    </article>
  </body>
</html>