<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639106/%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D9%BE%D9%88%D8%AA%DB%8C%D9%86-%D9%88-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%AA%D8%AD%D9%88%D9%84%D8%A7%D8%AA-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:18:00+00:00"/>
    <meta property="og:title" content="تماس تلفنی پوتین و اردوغان درباره تحولات سوریه"/>
    <meta property="og:description" content="روسای جمهور ترکیه و روسیه در تماس تلفنی با یکدیگر، آخرین تحولات مربوط به سوریه را مورد بحث و بررسی قرار دادند."/>
  </head>
  <body>
    <article>
      <h1>
        <a href="https://www.bultannews.com/fa/news/639106/%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D9%BE%D9%88%D8%AA%DB%8C%D9%86-%D9%88-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%AA%D8%AD%D9%88%D9%84%D8%A7%D8%AA-%D8%B3%D9%88%D8%B1%DB%8C%D9%87">تماس تلفنی پوتین و اردوغان درباره تحولات سوریه</a>
      </h1>
      <h2>روسای جمهور ترکیه و روسیه در تماس تلفنی با یکدیگر، آخرین تحولات مربوط به سوریه را مورد بحث و بررسی قرار دادند.</h2>
      <address><time datetime="2019-11-09T22:18:00+00:00">09 Nov 2019, 22:18</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «رجب طیب اردوغان» و «ولادیمیر پوتین» روسای جمهور ترکیه و روسیه شنبه شب درباره آخرین تحولات مربوط به سوریه با یکدیگر تلفنی گفت‌وگو کردند.</p>
      <p>خبرگزاری آناتولی گزارش داد،‌ دو طرف روسی و ترکیه‌ای در این تماس تلفنی آخرین تحولات سوریه را مورد بحث و بررسی قرار داده و بر پایبندی به توافق سوچی تاکید کردند.</p>
      <p>ارتش ترکیه به همراه تروریست‌های موسوم به «ارتش آزاد» سوریه از 17 مهر ماه عملیات نظامی خود را در شمال سوریه و با هدف دور کردن خطر شبه‌نظامیان کرد سوریه آغاز کردند.</p>
      <p>هشت روز پس از این عملیات (25 مهر) آنکارا و واشنگتن توافق کردند که ترکیه به مدت 120 ساعت عملیات خود را متوقف کند تا شبه‌نظامیان «یگان‌های مدافع خلق» کُرد از منطقه امن خارج شوند.</p>
      <p>پس از توافق آمریکا و ترکیه، «رجب‌طیب اردوغان» رئیس‌جمهور ترکیه و «ولادیمیر پوتین» رئیس‌جمهور روسیه 30 مهر ماه جلسه‌ای در سوچی برگزار کردند و به توافقی دست یافتندکه طبق آن یگان‌های کُرد در طول 150 ساعت، 30 کیلومتر از مرز ترکیه و سوریه عقب‌نشینی می‌کنند و نیروهای امنیتی ترکیه و روسیه گشت‌زنی‌های مشترکی را در این منطقه انجام می‌دهند.</p>
    </article>
  </body>
</html>