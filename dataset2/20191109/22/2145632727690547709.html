<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18546153-tabachera-care-a-salvat-viata-unui-soldat-in-primul-razboi-mondial"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Viaţa unui soldat care a luptat în Primul Război Mondial a fost salvată de o tabacheră"/>
    <meta property="og:description" content="O tabacheră care a oprit un glonţ în Primul Război Mondial va fi scoasă la licitaţie în luna noiembrie, fiind estimată la câteva mii de lire sterline."/>
  </head>
  <body>
    <article>
      <h1>Viaţa unui soldat care a luptat în Primul Război Mondial a fost salvată de o tabacheră</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/18546153/1/tabachera-poza-hansons-auctioneers-descopera.png"/>
          <figcaption>Credit foto: Hansons Auctioneers</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/18546153/2/tabachera-hansons-auctioneers-descopera.png"/>
          <figcaption>Credit foto: Hansons Auctioneers</figcaption>
        </figure>
        <figcaption>Credit foto: Hansons Auctioneers</figcaption>
      </slideshow>
      <p>O tabacheră care a oprit un glonţ în Primul Război Mondial va fi scoasă la licitaţie în luna noiembrie, fiind estimată la câteva mii de lire sterline.</p>
      <p>Obiectele care au legătură cu Primul Război Mondial tind să atragă atenţia pasionaţilor de istoria militară sau de anumite detalii specifice ale acestui conflict. Pornind de la obiecte care au aparţinut liderilor şi ajungând la armele şi <a href="https://www.descopera.ro/istorie/16884207-armura-si-arme-barbare-utilizate-de-germani-in-primul-razboi-mondial-vor-fi-vandute-in-cadrul-unei-licitatii-ce-suma-impresionanta-ar-putea-fi-oferita">echipamentele </a>folosite în diferitele operaţiuni, toate atrag atenţia licitatorilor, iar sumele oferite pentru astfel de obiecte tind să fie ridicate.</p>
      <p>Luna aceasta, la casa de licitaţii Hansons Auctioneers, din Marea Britanie, va fi pus la vânzare un obiect mai puţin spectaculos, dar, care are în spatele său o istorie interesantă: o tabacheră din argint care a oprit un glonţ în cel de Al Doilea Război Mondial, notează <a href="http://www.foxnews.com/science/world-war-one-silver-cigarette-case-auction?fbclid=IwAR2LJhZeRTtt9NEVHf_zYPXUjAYNkYOxY8WLzeqejmLKh-9-n4h-7tyoqZk">Fox News</a>.</p>
      <p>Această tabacheră a aparţinut locotenentului William Alexander Lytle, primind-o de la soţia sa înainte de a pleca pe front. Aceasta îşi ţinea tabachera într-un buzunar de la piept, unde a oprit un glonţ tras dintr-o armă germană, <a href="https://www.descopera.ro/istorie/17930036-moneda-oprit-glont-soldat-primul-razboi-mondial">salvându-i viaţa</a>.</p>
      <p>„Mulţi soldaţi au ţinut obiecte dure în buzunarele pieptului uniformelor armatei, în încercarea de a se proteja de focul inamicului”, explică expertul militar Adrian Stevenson, expert în obiecte militare al casei de licitaţii. Acesta explică faptul că, adesea, soldaţii îşi puneau tabachere, oglinzi sau chiar biblii în buzunarele de la piept în speranţa că acestea vor opri înaintarea gloanţelor.</p>
      <p>„Un glonţ care se îndrepta spre inimă ar putea fi oprit în traiectoria sa de obiecte ca acesta (n.r. tabachera), în special dacă a ajuns la capătul traiectoriei sale. În consecinţă, aceste obiecte au căpătat o semnificaţie istorică. Ele ne oferă o perspectivă asupra modului în care tinerii care au trăit în urmă cu un secol s-au preocupat de pericolele grave cu care se confruntau în tranşee”, a mai adăugat Adrian Stevenson.</p>
      <figure>
        <img src="https://storage0.dms.mpinteractiv.ro/media/401/321/33406/18546153/2/tabachera-hansons-auctioneers-descopera.png"/>
      </figure>
      <p>
        <i>Credit foto: Hansons Auctioneers</i>
      </p>
      <p>În interiorul tabacherei se află o notă scrisă de mână care spune povestea acesteia: „Acestă tabacheră de argint a fost oferită de mama mea tatălui meu în timpul războiului din 1914-18. O purta cu el în tranşee în buzunarul pieptului, unde a fost lovit de un glonţ. El a scăpat nevătămat. - JE Lytle”.</p>
      <p>Stevenson explică faptul că că familia Lytle nu era de părere că medaliile şi tabachera locontenetului ar avea o valoare materială ridicată, totuşi, pornind de la vechimea <a href="https://www.descopera.ro/istorie/17977942-obiecte-winston-churchill-gasite-groapa-gunoi">tabacherei </a>şi, mai ales, a poveştii din spatele acesteia, preţul acesteia a fost evaluat la aproximativ 2.000 de lire, aproximativ 11.000 de lei.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/istorie/17930036-moneda-oprit-glont-soldat-primul-razboi-mondial">Moneda ''miraculoasă'', unică în lume, care a salvat viaţa unui soldat din Primul Război Mondial</a>
        </b>
      </p>
      <p>
        <b>
          <a href="https://www.descopera.ro/istorie/16884207-armura-si-arme-barbare-utilizate-de-germani-in-primul-razboi-mondial-vor-fi-vandute-in-cadrul-unei-licitatii-ce-suma-impresionanta-ar-putea-fi-oferita">Armura şi arme barbare, utilizate de germani în Primul Război Mondial, vor fi vândute în cadrul unei licitaţii. Ce sumă impresionantă ar putea fi oferită</a>
        </b>
      </p>
      <p>
        <b>
          <a href="https://www.descopera.ro/istorie/16034012-5-inovatii-militare-din-primul-razboi-mondial-care-au-schimbat-fata-razboiului-pentru-totdeauna">5 inovaţii militare din Primul Război Mondial care au schimbat faţa războiului pentru totdeauna</a>
        </b>
      </p>
      <p>
        <b>
          <a href="https://www.descopera.ro/istorie/17839948-submarin-german-primul-razboi-mondial-descoperit-franta">Epava unui submarin german din Primul Război Mondial, atracţie locală pentru o localitate din Franţa</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/18051896-obiect-neobisnuit-barca-salvare-lusitania"/>
        <a href="https://www.descopera.ro/istorie/17930036-moneda-oprit-glont-soldat-primul-razboi-mondial"/>
        <a href="https://www.descopera.ro/istorie/17839948-submarin-german-primul-razboi-mondial-descoperit-franta"/>
        <a href="https://www.descopera.ro/istorie/17784277-motivul-scufundarii-navei-americane-primul-razboi-mondial"/>
      </related>
    </article>
  </body>
</html>