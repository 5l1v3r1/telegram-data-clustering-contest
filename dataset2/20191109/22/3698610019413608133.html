<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-odesi-moryaki-viprobuvali-kateri-tipu-island-yaki-pribuli-z-ssha-329103_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T22:35:00+00:00"/>
    <meta property="og:title" content="В Одесі моряки випробували катери типу Island, які прибули з США"/>
    <meta property="og:description" content="Р190 Слов'янськ і Р191 Старобільськ пройшли ходові випробування. Також були перевірені збройові системи."/>
  </head>
  <body>
    <article>
      <h1>В Одесі моряки випробували катери типу Island, які прибули з США</h1>
      <h2>Р190 "Слов'янськ" і Р191 "Старобільськ" пройшли ходові випробування. Також були перевірені збройові системи.</h2>
      <address>
        <time datetime="2019-11-09T22:35:00+00:00">09 Nov 2019, 22:35</time>
      </address>
      <slideshow>
        <figure>
          <img src="https://image.zn.ua/media/images/614xX/Nov2019/244658.jpg"/>
          <figcaption>© ВМС ЗС України / Facebook</figcaption>
        </figure>
        <figure>
          <img src="https://image.zn.ua/media/images/614xX/Nov2019/244659.jpg"/>
          <figcaption>© ВМС ЗС України / Facebook</figcaption>
        </figure>
        <figure>
          <img src="https://image.zn.ua/media/images/614xX/Nov2019/244660.jpg"/>
          <figcaption>© ВМС ЗС України / Facebook</figcaption>
        </figure>
      </slideshow>
      <p>Колишні американські <a href="https://dt.ua/UKRAINE/kateri-ukrayinskih-vms-klasu-island-slov-yansk-i-starobilsk-pribuli-u-viyskovu-gavan-327112_.html"><b>патрульні катери типу Island</b></a>, що були передані Україні владою США і увійшли до складу українських Військово-морських сил, пройшли ряд військових випробувань в Одесі, в суботу, 9 листопада, повідомляє "<a href="https://dumskaya.net/news/ukrainskie-aylendy-vpervye-vyshli-v-more-iz-yyzh-105222/">Думська</a>".</p>
      <p>Метою випробувань була перевірка механізмів і систем озброєнь нових одиниць українського флоту.</p>
      <p>"О 12:50 з Практичної гавані одеського порту вийшов патрульний катер Р191 "Старобільськ". На борту, окрім українського екіпажу, знаходяться американські фахівці і командувач ВМСУ адмірал Ігор Воронченко", – йдеться в повідомленні.</p>
      <p>Наголошується, що катери продемонстрували непогану швидкість - так, Р191 "Старобільськ" легко видав 28 вузлів (52 км/год), Р190 "Слов'янськ" – 27 вузлів (50 км/год). Це більша швидкість, ніж у кращих бронекатерів українського флоту типу "Гюрза".</p>
      <p>Як повідомлялося, у липні 2019 року США планують передати Україні ще<b> <a href="https://dt.ua/UKRAINE/ssha-peredadut-ukrayini-sche-dva-kateri-klasu-island-305613_.html">два катери класу Island</a></b>. Меморандум про передачу Україні перших двох патрульних катерів цього класу восени 2018 року підписали командувач ВМС ЗСУ адмірал Ігор Воронченко і віце-адмірал Берегової охорони США Майкл Макаллістер.</p>
      <p>Патрульні катери класу "Айленд" – це швидкохідні патрульні катери, які будувалися в кінці 80-х – початку 90-х років для Берегової охорони США. Можуть розвивати швидкість до 54,6 км/год. Особовий склад катерів - до 18 моряків. На його озброєнні є автоматична артилерійська установка Mk 38 Mod 0 Bushmaster калібру 25 мм і два кулемети М2НВ калібру 12,7 мм. Катер обладнано радіолокаційної станцією, на його борту є моторний човен.</p>
      <p>Докладніше про те, коли в Україні з'явиться сучасний військово-морський флот, читайте у статті Валентина Бадрака <b><a href="https://dt.ua/internal/morskiy-vuzol-299353_.html">"Морський вузол"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2R1bXNrYXlhLm5ldA==">Думская</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>