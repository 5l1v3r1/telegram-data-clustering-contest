<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1983141/%D9%88%D9%84%DB%8C%D8%B9%D9%87%D8%AF-%D8%B3%D8%B9%D9%88%D8%AF%DB%8C-%D8%A2%D8%AE%D8%B1%DB%8C%D9%86-%D8%AA%D8%AD%D9%88%D9%84%D8%A7%D8%AA-%DB%8C%D9%85%D9%86-%D8%B1%D8%A7-%D8%A8%D8%A7-%DA%AF%D8%B1%DB%8C%D9%81%D8%AA%D8%B3-%D8%A8%D8%B1%D8%B1%D8%B3%DB%8C-%DA%A9%D8%B1%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-09T22:30:00+00:00"/>
    <meta property="og:title" content="ولیعهد سعودی آخرین تحولات یمن را با گریفتس بررسی کرد"/>
    <meta property="og:description" content="شاهزاده محمد بن سلمان بن عبدالعزیز ولیعهد، نایب رئیس شورای وزیران و وزیر دفاع سعودی در دیدار با مارتن گریفتس فرستاده ویژه دبیرکل سازمان ملل متحد در امور یمن آخرین تحولات یمن و تلاش‌های در حال انجام در این باره را بررسی کرد. به گزارش الشرق الاوسط، مار"/>
  </head>
  <body>
    <article>
      <h1>ولیعهد سعودی آخرین تحولات یمن را با گریفتس بررسی کرد</h1>
      <address>
        <time datetime="2019-11-09T22:30:00+00:00">09 Nov 2019, 22:30</time>
      </address>
      <p>شاهزاده محمد بن سلمان بن عبدالعزیز ولیعهد، نایب رئیس شورای وزیران و وزیر دفاع سعودی در دیدار با مارتن گریفتس فرستاده ویژه دبیرکل سازمان ملل متحد در امور یمن آخرین تحولات یمن و تلاش‌های در حال انجام در این باره را بررسی کرد.<br/><br/>به گزارش الشرق الاوسط، مارتن گریفتس در این دیدار دستیابی به توافق ریاض میان دولت قانونی یمن و شورای انتقالی جنوبی این کشور را به ولیعهد سعودی تبریک گفت.<br/><br/>در مقابل، شاهزاده محمد بن سلمان بر اصرار پادشاهی عربی سعودی بر هر آنچه منافع ملت یمن و امنیت و پایداری در این کشور را محقق سازد، تأکید کرده و ابراز امیدواری کرد توافق ریاض سرآغازی خیر برای رسیدن به تفاهم‌های گسترده‌ای میان فرزندان ملت یمن جهت دستیابی به راه حل سیاسی فراگیری برای پایان دادن به بحران یمن باشد.<br/><br/>در این دیدار شاهزاده خالد بن سلمان جانشین وزیر دفاع سعودی، مساعد العیبان وزیر مشاور دولت و عضو شورای وزیران، خالد الحمیدان رئیس اطلاعات کل سعودی، محمد آل جابر سفیر خادم حرمین شریفین در یمن، معین شریم معاون رئیس نمایندگی سازمان ملل در یمن و امانوئل بارگس دستیار ویژه فرستاده سازمان ملل متحد به یمن حضور داشتند.</p>
    </article>
  </body>
</html>