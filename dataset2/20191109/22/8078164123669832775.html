<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/morricone-ha-91-anni-canzoni-sperimentazioni-oltre-colonne-sonore/complennio_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Morricone ha 91 anni: canzoni e sperimentazioni oltre le colonne sonore"/>
    <meta property="og:description" content="Il compositore compie oggi 91 anni ed un mito definitivo noto al mondo per le sue colonne sonore, anche se è stato molto altro..."/>
  </head>
  <body>
    <article>
      <h1>Morricone ha 91 anni: canzoni e sperimentazioni oltre le colonne sonore</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author">Giulia Cavaliere</a></address>
      <p>Per questo 91° compleanno del Maestro Ennio Morricone a Roma hanno messo in piedi una cosa bizzarra dal nome buffo - nella migliore delle ipotesi - si chiama Buon ComplEnnio (ehm) ed è una giornata con visite guidate nei luoghi di Morricone, da Trastevere dove nacque fino all'EUR, dove oggi vive, con un concerto tributo e una cena dove le portate hanno nomi che fanno riferimento ai film di cui ha composto le colonne sonore, cose tipo "Per un pugno di spaghetti". L'iniziativa farà storcere il naso a molti, ma ci fa comprendere in modo chiaro quanto Morricone, dopo il ritiro dalle scene annunciato e celebrato dagli ultimi concerti della scorsa stagione, si collochi definitivamente nel mito, quindi in quell'alveo celebrabile e sfruttabile, pronto alle eterne consacrazioni come si fa con gli eroi - pensiamo ai mille tour di Liverpool dedicati ai Beatles, tanto per intenderci.</p>
      <figure>
        <img src="https://images2.corriereobjects.it/methode_image/2019/11/09/Spettacoli/Foto%20Spettacoli/ennio-morricone.jpg?v=201911101047"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/spettacoli/cards/morricone-ha-91-anni-canzoni-sperimentazioni-oltre-colonne-sonore/asteroide-morricone.shtml"> AVANTI</a></aside>
    </article>
  </body>
</html>