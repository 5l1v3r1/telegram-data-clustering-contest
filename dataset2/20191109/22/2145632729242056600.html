<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/mari-intrebari/18506561-care-a-fost-prima-culoare-din-univers"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Care a fost prima culoare din Univers?"/>
    <meta property="og:description" content="Primii fotoni au apărut la 10 secunde de la Big Bang."/>
  </head>
  <body>
    <article>
      <h1>Care a fost prima culoare din Univers?</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/26246/18506561/1/univers-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Primii fotoni au apărut la 10 secunde de la Big Bang.</p>
      <p><a href="https://www.descopera.ro/mari-intrebari/17108115-de-unde-vine-numele-de-big-bang-fenomenul-prin-care-a-fost-creat-universul">Explozia Big Bang </a>o produs toată materia şi energia pe care o putem sau nu vedea în jurul nostru. Adesea, începutul Universului este perceput ca fiind o lumină care invadează întunericul. După cum explică oamenii de ştiinţă, Big Bang era spaţiul plin de energie aflat în expansiune. În primele 10 secunde, temperaturile erau atât de ridicate încât fotonii nu au putut să se formeze. Intrarea în „era fotonilor”, în care Universul a continuat să se răcească, a dus şi la apriţia unor particule mai grele şi în cele din urmă a elementelor chimice.</p>
      <p>După cum explică oamenii de ştiinţă, citaţi de către <a href="http://www.sciencealert.com/what-was-the-first-colour-in-the-universe?fbclid=IwAR1JjkXI_9nTmf7b6FliySNwoipucD6dloVyI95CKO3Nv_PWtofPctrPZJQ">Science Alert</a>, abia la 380.000 ani de la Big Bang Universul a fost îndeajuns de rece pentru a permite particulelor subatomice să dea naştere primelor elemente chimice. În acel punct, Universul a ajuns la o mărime de 84 de milioane de ani-lumină, fiind o masă imensă formată din hidrogen şi heliu</p>
      <p>Abia odată cu apariţia primelor elemente chimice putem vorbi despre culori şi, plecând de la compoziţia chimică, condiţiile de mediu şi temperatura medie a Universului în acea perioadă, oamenii de ştiinţă sunt de părere că prima culoare care a putut fi observată a fost potrocaliul. Conform cercetătorilor, acest portocaliu poate fi comparat cu culoarea flăcărilor sau cu cea a unui bec de 60W.</p>
      <p><a href="https://www.descopera.ro/stiinta/17756077-descoperirea-complica-masuratorile-expansiunii-universului">Expansiunea universală</a>, coroborată cu răcirea acestuia, a dus la apariţia primelor nuanţe de roşu şi ulterior la un întuneric temporar. La 400 de milioane de ani de la apariţia primelor stele, conform cercetătorilor, au apărut şi primele nuanţe de albastru.</p>
      <p>În anul 2002, astronomii Karl Glazebrook şi Ivan Baldry (de la Universitatea John Hopkins) au derulat un studiu în care au determinat culoarea medie a Universului, prin observarea luminii care ajunge pe Pământ de la diferitele stele şi <a href="https://www.descopera.ro/stiinta/17859473-hubble-descoperit-accidental-noua-galaxie-vecinatate">galaxii</a>: cosmic latte, o culoare care aminteşte de cafeaua cu lapte.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/mari-intrebari/17108115-de-unde-vine-numele-de-big-bang-fenomenul-prin-care-a-fost-creat-universul">De unde vine numele de Big Bang, fenomenul prin care a fost creat Universul?</a>
        </b>
      </p>
      <p>
        <b>
          <a href="https://www.descopera.ro/stiinta/17986504-universul-inainte-big-bang">O echipă de cercetători a elaborat o metodă prin care se poate răspunde la o întrebare fundamentală: ce exista înainte de Univers?</a>
        </b>
      </p>
      <p>
        <b>
          <a href="https://www.descopera.ro/stiinta/17891743-energia-intunecata-big-bang-soarta-universului">Cum a intervenit energia întunecată în formarea Universului şi cum aceasta îl poate distruge</a>
        </b>
      </p>
      <p>
        <b>
          <a href="https://www.descopera.ro/mari-intrebari/17140894-cum-stim-ca-big-bang-ul-a-avut-loc">Cum ştim că Big Bang-ul a avut loc?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18447500-cum-a-intrat-serialul-teoria-big-bang-in-analele-premiilor-nobel"/>
        <a href="https://www.descopera.ro/stiinta/17821675-universul-compus-antimaterie-poate-exista"/>
        <a href="https://www.descopera.ro/stiinta/17791314-fosila-big-bang-descoperita"/>
        <a href="https://www.descopera.ro/stiinta/17717502-create-elemente-grele-big-bang"/>
      </related>
    </article>
  </body>
</html>