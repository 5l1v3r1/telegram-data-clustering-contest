<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/09/vodafone-infinito-offerte-illimitate-rumor-241193/"/>
    <meta property="og:site_name" content="MobileWorld"/>
    <meta property="article:published_time" content="2019-11-09T22:32:04+00:00"/>
    <meta property="og:title" content="Verso l’Infinito e oltre con Vodafone: in arrivo nuove offerte con minuti, SMS e Giga illimitati"/>
    <meta property="og:description" content="Secondo le ultime indiscrezioni, Vodafone Infinito sarà il nome della nuova serie di offerte dell'operatore rosso, dedicate ai clienti più esigenti. In par"/>
  </head>
  <body>
    <article>
      <h1>Verso l’Infinito e oltre con Vodafone: in arrivo nuove offerte con minuti, SMS e Giga illimitati</h1>
      <address><time datetime="2019-11-09T22:32:04+00:00">09 Nov 2019, 22:32</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Secondo le ultime indiscrezioni, <a href="https://www.mobileworld.it/tag/vodafone/">Vodafone</a> <b>Infinito</b> sarà il nome della nuova serie di offerte dell’operatore rosso, dedicate ai clienti più esigenti. In particolare, si tratterà di <b>tre offerte</b>, ognuna delle quali offrirà <b>minuti, SMS e Giga illimitati</b>, differenziandosi però per la <b>velocità</b> di navigazione – e dunque per prezzo e finalità di utilizzo.</p>
      <p>La prima offerta, chiamata semplicemente<b> Vodafone Infinito</b>, sarà infatti <b>limitata a 2 Mb/s</b> e sarà adeguata per chi si accontenta di navigare, utilizzare i sociale e ascoltare musica in streaming. Chi invece volesse godersi anche video in streaming e videochiamate in alta definizione, potrà optare per<b> Infinito Gold Edition</b>, la cui velocità si spinge <b>fino a 10 Mb/s</b>.</p>
      <p>Infine, per chi <b>non vuole scendere ad alcun compromesso</b> sposando la massima velocità offerta dalla rete Vodafone, perfetta anche per i video in streaming in 4K, il download rapido di grossi file e sessioni di <i>cloud gaming</i>, potrà scegliere l’offerta <b>Infinito Black Edition</b>. Al momento, non sono noti i dettagli sui prezzi mensili, ma le offerte dovrebbero essere lanciate <b>dall’11 novembre</b> per nuovi e già clienti.</p>
      <p>Via: <a href="https://www.mondomobileweb.it/163060-vodafone-infinito-dall11-novembre-2019-nuove-offerte-con-giga-sms-e-minuti-illimitati-per-tutti/">Mondomobileweb</a></p>
    </article>
  </body>
</html>