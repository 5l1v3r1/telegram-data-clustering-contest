<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/writer-ramouniyani-response-on-ayodya-verdic124.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T22:01:00+00:00"/>
    <meta property="og:title" content="അയോധ്യ വിധി, ഇന്ത്യന്‍ ചരിത്രത്തിലെ വേദനാജനകമായ ഒരു അധ്യായം അവസാനിപ്പിക്കും; രാം പുനിയാനി"/>
    <meta property="og:description" content="Ayodhya Verdict Ram Puniyani India മുംബൈ: അയോധ്യാ കേസില്‍ സുപ്രീംകോടതിയുടെ സുപ്രധാന തീരുമാനം ഇന്ത്യന്‍ ചരിത്രത്തിലെ വേദനാജനകമായ ഒരു അധ്യായം അവസാനിപ്പിക്കുമെന്ന് പ്രശസ്ത എ"/>
  </head>
  <body>
    <article>
      <h1>അയോധ്യ വിധി, ഇന്ത്യന്‍ ചരിത്രത്തിലെ വേദനാജനകമായ ഒരു അധ്യായം അവസാനിപ്പിക്കും; രാം പുനിയാനി</h1>
      <address><time datetime="2019-11-09T22:01:00+00:00">09 Nov 2019, 22:01</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: അയോധ്യാ കേസില്‍ സുപ്രീംകോടതിയുടെ സുപ്രധാന തീരുമാനം ഇന്ത്യന്‍ ചരിത്രത്തിലെ വേദനാജനകമായ ഒരു അധ്യായം അവസാനിപ്പിക്കുമെന്ന് പ്രശസ്ത എഴുത്തുകാരനും ‘മേക്കിങ് സെന്‍സ് ഓഫ് അയോദ്ധ്യ വെര്‍ഡിക്റ്റ്’ എന്ന പുസ്തകത്തിന്റെ എഡിറ്ററുമായ രാം പുനിയാനി പി.ടി.ഐ യോട് പറഞ്ഞു.</p>
      <p>‘ബാബരി മസ്ജിദ് തകര്‍ക്കലിനുശേഷം, സമൂഹത്തില്‍ ധ്രുവീകരണമുണ്ടാക്കിയ വന്‍ അക്രമങ്ങള്‍ ഉണ്ടായി. വികാരങ്ങളും സ്വത്വവുമായി ബന്ധപ്പെട്ട പ്രശ്‌നങ്ങള്‍ സമൂഹത്തിന്റെ പുരോഗതിക്ക് സഹായകമാകില്ലെന്ന് രാഷ്ട്രം മനസ്സിലാക്കി.</p>
      <p>രാജ്യം ഇനി ദാരിദ്ര്യം, തൊഴിലില്ലായ്മ, ആരോഗ്യം, വിദ്യാഭ്യാസം തുടങ്ങിയ വിഷയങ്ങളില്‍ ശ്രദ്ധ കേന്ദ്രീകരിക്കുമെന്ന് ഞാന്‍ പ്രതീക്ഷിക്കുന്നു” അദ്ദേഹം പറഞ്ഞു.</p>
      <related>
        <a href="https://www.doolnews.com/l-k-adwani-response-on-ayodhya-verdict111.html?utm_source=doolnews&amp;utm_medium=related"/>
      </related>
      <p>അയോധ്യ വിധിയെ പൂര്‍ത്തീകരണത്തിന്റെ നിമിഷമായി അദ്വനി വിശേഷിപ്പിച്ചിരുന്നു. ക്ഷേത്രം നിര്‍മ്മാണത്തിനായുള്ള ബഹുജന പ്രക്ഷോഭത്തിന് എളിയ സംഭാവന നല്‍കാന്‍ കഴിഞ്ഞത് തനിക്ക് ലഭിച്ച അവസരമായി കാണുന്നതായും അദ്ദേഹം പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ശനിയാഴ്ച രാവിലെയാണ് അയോധ്യാ കേസില്‍ വിധി വന്നത്. തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും . മുസ്ലിങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നുമാണ് കോടതി വിധി. കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കും. അത് ഉചിതമായ സ്ഥലത്ത് നല്‍കും.എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/9OUbs66OduM" width="500" height="281" data-service="Youtube" scrolling="no"/>
      </figure>
    </article>
  </body>
</html>