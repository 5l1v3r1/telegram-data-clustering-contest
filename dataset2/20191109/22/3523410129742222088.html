<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639109/%D8%AA%D8%B8%D8%A7%D9%87%D8%B1%D8%A7%D8%AA-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:26:00+00:00"/>
    <meta property="og:title" content="تظاهرات جلیقه‌زردها در فرانسه برگزار شد"/>
    <meta property="og:description" content="در پنجاه و دومین هفته پیاپی از اعتراضات مردمی، جلیقه‌زردها در فرانسه تظاهرات خود را برگزار کردند."/>
  </head>
  <body>
    <article>
      <h1>
        <a href="https://www.bultannews.com/fa/news/639109/%D8%AA%D8%B8%D8%A7%D9%87%D8%B1%D8%A7%D8%AA-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF">تظاهرات جلیقه‌زردها در فرانسه برگزار شد</a>
      </h1>
      <h2>در پنجاه و دومین هفته پیاپی از اعتراضات مردمی، جلیقه‌زردها در فرانسه تظاهرات خود را برگزار کردند.</h2>
      <address><time datetime="2019-11-09T22:26:00+00:00">09 Nov 2019, 22:26</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جنبش اعتراضی به اوضاع اقتصادی <b>فرانسه</b> و سیاست‌های <b>دولت</b> «امانوئل ماکرون» رئیس جمهوری این کشور موسوم به جلیقه‌زردها در پنجاه و دومین شنبه سیاه تجمعات خود را برگزار کردند.</p>
      <p>تصاویر مخابره شده از این تظاهرات نشان می دهد مردم پاریس هم اکنون به تظاهرات خود ادامه داده و بر خواسته های خود اصرار دارند.</p>
      <p>شهر «مون‌پلیه نیز صحنه تظاهرات مردم و تلاش پلیس برای متفرق کردن آن ها با استفاده از گاز اشک‌آور است. برخی رسانه ها در این خصوص اعلام کردند که ۹ نفر در این شهر توسط پلیس بازداشت شده اند.</p>
      <p>معترضین (جلیقه زردها) با انتخاب روزهای شنبه و نامگذاری آن با عنوان «شنبه سیاه» اعتراضات خود را در هر هفته پیگیری می‌کنند.</p>
      <p>جنبش اعتراضی جلیقه زردهای فرانسه از ۱۷ ماه نوامبر سال گذشته میلادی و در اعتراض به تصمیم دولت مبنی بر افزایش قیمت سوخت و کاهش مالیات ثروتمندان آغاز شد ولی به مرور مطالبات آنها رو به افزایش گذاشت.</p>
      <p>پارلمان فرانسه اخیراً لایحه «ضد خرابکاری» دولت فرانسه که با هدف تشدید برخورد با اقدامات مخرب معترضان تدوین شده بود را تصویب کرد؛ اما این قانون از سوی شورای قانون اساسی فرانسه رد شد.</p>
      <p>جلیقه زردها معتقدند ارائه این لایحه از سوی دولت ماکرون نشان دهنده روحیه دیکتاتوری وی است لذا این افراد خواهان استعفای او هستند.</p>
    </article>
  </body>
</html>