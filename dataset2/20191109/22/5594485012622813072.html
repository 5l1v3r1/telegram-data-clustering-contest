<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ucheni-otkrikha-smrtonosnata-sstavka-v-e-tsigarite_news708358.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T22:46:00+00:00"/>
    <meta property="og:title" content="Учени откриха смъртоносната съставка в е-цигарите"/>
    <meta property="og:description" content="Този компонент представлява масло, дериват на витамин Е, и се използва като добавка към вайпинг продуктите"/>
  </head>
  <body>
    <article>
      <h1>Учени откриха смъртоносната съставка в е-цигарите</h1>
      <h2>Този компонент представлява масло, дериват на витамин Е, и се използва като добавка към вайпинг продуктите</h2>
      <address>
        <time datetime="2019-11-09T22:46:00+00:00">09 Nov 2019, 22:46</time>
      </address>
      <p>https://blitz.bg/svyat/ucheni-otkrikha-smrtonosnata-sstavka-v-e-tsigarite_news708358.html Blitz.bg</p>
      <figure>
        <img src="https://static.blitz.bg/documents/thumbnails/730/201807/1530635206-618x345.jpg"/>
      </figure>
      <p><b>Здравните власти в САЩ са идентифицирали съставката, която предизвиква белодробни заболявания след употребата на електронни цигари, съобщи БТА, позовавайки се на световните агенции.</b><br/><br/>Правителствена лаборатория откри една и съща химическа съставка в белодробна течност при 29 пациенти от 10 щата- витамин Е ацетат, която се среща и в течността, използвана в електронните цигари.<br/><br/>Този компонент представлява масло, дериват на витамин Е, и се използва като добавка към вайпинг продуктите. Витамин Е, използван на хапчета, е безвреден за вътрешен прием или за дермална употреба. Но поемането му под формата на аерозол се оказва вредно за здравето.<br/><br/>Съставката се влага във вейпинг продуктите като сгъстител на течността. Над 2000 американци, потребители на електронни цигари, бяха диагностицирани в САЩ с белодробни заболявания тази година, като 40 от тях починаха, припомнят световните агенции<br/> </p>
    </article>
  </body>
</html>