<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18539111-padurile-din-himalaya-care-au-ajuns-pe-fundul-oceanului-indian-in-urma-cu-50000-de-ani"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Pădurile din Himalaya care au ajuns pe fundul Oceanului Indian în urmă cu 50.000 de ani"/>
    <meta property="og:description" content="O serie de evenimente catastrofale au făcut ca pădurile din Himalaya să ajungă pe fundul oceanului în urmă cu 50.000 de ani."/>
  </head>
  <body>
    <article>
      <h1>Pădurile din Himalaya care au ajuns pe fundul Oceanului Indian în urmă cu 50.000 de ani</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5108/18539111/1/padure-brazi-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>O serie de evenimente catastrofale au făcut ca pădurile din Himalaya să ajungă pe fundul oceanului în urmă cu 50.000 de ani.</p>
      <p>Cercetătorii sunt de părere că, în urmă cu 50.000 de ani, o serie de evenimente au făcut ca <a href="https://www.descopera.ro/mari-intrebari/13284895-unde-sunt-cele-mai-mari-paduri-din-lume">pădurile</a> de conifere din Himalaya să fie dezrădăcinate şi, în decursul a doar câteva săptămâni, copacii au ajuns pe fundul Golfului Bengal din Oceanul Indian, notează <a href="http://www.atlasobscura.com/articles/ancient-forest-found-indian-ocean?fbclid=IwAR0l6mpxzDShZ42KHr_JEu4GQ4ThpUjCb2OY71RI-RBWoWD8gacBa8v5yg0">Atlas Obscura</a>.</p>
      <p>La prima vedere, posibilitatea ca pădurile aflate la o altitudine atât de mare prcum cea din Himalaya să sfârşească pe fundul oceanului poate părea neverosimilă, dar, după cu explică oamenii de ştiinţă, un cutremur sau o topire a gheţarilor ar fi putut crea condiţiile necesare acestei „călătorii”.</p>
      <p>„Oamenii au văzut că lemnul a fost transportat către mare de râuri şi am ştiut că este o posibilitate, dar nu ştiau că se poate întâmpla la această scară ”, explică Sarah Feakins, expertă în ştiinţele pământului de la Universitatea din California şi co-autor al studiului. „Nu ne aşteptam deloc la aşa ceva”, a spus aceasta.</p>
      <p>Christian France-Lanord, geochimist al Centrului Naţional Francez de Cercetări Ştiinţifice, explică faptul că pe fundul Golfului Bengal s-au acumulat, de-a lungul a 40 milioane de ani, sedimente, permiţând cercetătorilor să înţeleagă mai bine evenimenetle care au avut loc în trecutul geologic.</p>
      <p>France-Lanord a vrut să să studieze depozitele de <a href="https://www.descopera.ro/dnews/5131733-supervulcanul-care-a-defrisat-india">sedimente</a> de pe fundul Golfului Bengal începând cu anul 1990, dar, dat fiind faptul că o astfel de expediţie are nevoie de o cantiatte mare de resurse materiale, el a fost nevoit să aştepte momentul în care şi alţi cercetători ar fi manifestat interes faţă de aceeaşi regiune. În cele din urmă, „masa critică” de cercetători a fost atinsă şi cercetătorul francez a avut posibilitatea de a lua parte la o expediţie în Golful Bengal.</p>
      <p>După ce au realizat foraje în şapte puncte, mostrele extrase de acolo au relevat existenţa unor cantităţi mari de materie organică în aluviunile de pe fundul Golfului Bengal. De-a lungul timpului, lemnul a fost fragmentat, comprimat şi înnegrit, totuşi, asta nu i-a împiedicat pe cercetători să stabiească că respectivul lemn provenea de la specii de <a href="https://www.descopera.ro/natura/15050165-paradox-extinderea-suprafetelor-de-conifere-contribuie-la-incalzirea-globala-plantarea-de-copaci-nu-este-glontul-magic-care-ne-va-salva">conifere </a>care au trăit la altitudini de peste 3.000 de metri.</p>
      <p>„Ar fi putut fi un cutremur sau o topirea unui gheţar din epoca de gheaţă, ceva care a dislocat o cantitate uriaşă de materiale din munţi”, spune Feakins. Acesta explică faptul că acest fenomen s-a întâmplat foarte rapid, pe lemn nefiind prezente urme de descompunere.</p>
      <p>
        <b>Citeşte şi:</b>
      </p>
      <p>
        <b>''Criza climatică despre care nu ai auzit'': Gheţarii din Himalaya s-ar putea topi. Efectele vor fi resimţite peste 250 de milioane de oameni</b>
      </p>
      <p>
        <b>
          <a href="https://www.descopera.ro/dnews/17229696-expeditia-care-ar-fi-deschis-o-noua-ruta-in-himalaya-incheiata-pentru-horia-colibasanu-am-hotarat-sa-renuntam-anul-acesta-cu-regret-pentru-toata-munca-pe-traseul-pe-care-l-am-echipat">Expediţia care ar fi deschis o nouă rută în Himalaya, încheiată pentru Horia Colibăşanu. ''Am hotărât să renunţăm anul acesta, cu regret pentru toată munca pe traseul pe care l-am echipat''</a>
        </b>
      </p>
      <p>
        <b>
          <a href="https://www.descopera.ro/dnews/16710183-mierea-halucinogena-produsul-pentru-care-unele-persoane-escaladeaza-stanci-de-peste-90-de-metri-inaltime">Mierea halucinogenă, produsul pentru care unele persoane escaladează stânci de peste 90 de metri înălţime</a>
        </b>
      </p>
      <p>
        <b>
          <a href="https://www.descopera.ro/dnews/4738310-350-de-noi-specii-descoperite-in-himalaya">350 de noi specii, descoperite in Himalaya</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18141163-horia-colibasanu-a-renuntat-la-deschiderea-unei-noi-rute-in-himalaya"/>
        <a href="https://www.descopera.ro/dnews/17992412-horia-colibasanu-himalaya-noua-ruta-varf-periculos"/>
        <a href="https://www.descopera.ro/natura/17864336-ghetari-himalaya-topit-efecte-oameni"/>
        <a href="https://www.descopera.ro/dnews/17229696-expeditia-care-ar-fi-deschis-o-noua-ruta-in-himalaya-incheiata-pentru-horia-colibasanu-am-hotarat-sa-renuntam-anul-acesta-cu-regret-pentru-toata-munca-pe-traseul-pe-care-l-am-echipat"/>
      </related>
    </article>
  </body>
</html>