<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/dracula-bram-stoker-litigate-winona-ryder-gary-oldman-nudo-monica-bellucci-15-chicche-film/film_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="«Dracula di Bram Stoker»: le litigate tra Winona Ryder e Gary Oldman e il nudo di Monica Bellucci, le 15 chicche del film"/>
    <meta property="og:description" content="Il 10 novembre 1992 première a Hollywood del film di Francis Ford Coppola. Cast eccezionale, tre Oscar boom al botteghino"/>
  </head>
  <body>
    <article>
      <h1>«Dracula di Bram Stoker»: le litigate tra Winona Ryder e Gary Oldman e il nudo di Monica Bellucci, le 15 chicche del film</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author">Francesco Tortora</a></address>
      <p>Il 10 novembre del 1992 è organizzata a Hollywood la première di "Dracula di Bram Stoker", pellicola diretta da Francis Ford Coppola e tratta dall'omonimo romanzo di fine '800 "Dracula" dello scrittore irlandese. Il film narra la storia del cavaliere medievale Vlad Ţepeş (Gary Oldman) che per difendere con il suo esercito la Chiesa dagli infedeli abbandona temporaneamente il suo castello in Transilvania. Quando alla moglie Elisabeta (Winona Ryder) arriva la falsa notizia dell'uccisione in battaglia del cavaliere, quest'ultima si suicida. Una volta tornato al castello, Vlad rinnega Dio e si condanna al male, trasformandosi nel vampiro immortale Dracula. Passano i secoli. A fine Ottocento Dracula conosce a Londra Mina Murray , promessa sposa dell'agente immobiliare Jonathan Harker (Keanu Reeves), Dracula riconosce in lei l'amata sposa e fa di tutto per ritrovare l'antico amore: il vampiro riesce a sedurre Mina che dichiara di amarlo e di essere pronta a seguirlo ovunque. Alla fine però il vampiro è ucciso e a dargli il colpo di grazia è proprio Mina che lo decapita e lo libera dalla sua condizione di dannato "non morto". Nonostante sia fedele al romanzo originale, il regista evita di mostrare continuamente Dracula come un personaggio mostruoso. Il vampiro è rappresentato, una volta sbarcato a Londra, come un dandy malinconico e romantico, restio a condannare l'amata alla dannazione eterna. "Dracula di Bram's Stocker" è un film dal grande impatto visivo, intenso e ricco di scene sorprendenti. Ottima la prova del cast nel quale c'è anche Anthony Hopkins che interpreta Van Helsing, docente universitario olandese, esperto di vampirismo. La critica esalta il film e il pubblico ne è conquistato. Costata 40 milioni di dollari, la pellicola ne incassa 215 milioni in tutto il mondo e ottiene tre Oscar (Migliori costumi, Miglior trucco e Miglior montaggio sonoro). A 27 anni dal lancio, ecco 15 cose che forse non sapete. </p>
      <figure>
        <img src="https://images2.corriereobjects.it/methode_image/2019/11/06/Spettacoli/Foto%20Spettacoli/1_1573059573983.jpg?v=201911100930"/>
      </figure>
      <aside>Scheda 1 di 17<br/><br/>INDIETRO<a href="https://www.corriere.it/spettacoli/cards/dracula-bram-stoker-litigate-winona-ryder-gary-oldman-nudo-monica-bellucci-15-segreti-film/nozze-vere.shtml"> AVANTI</a></aside>
    </article>
  </body>
</html>