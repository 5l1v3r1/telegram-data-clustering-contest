<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620700/%D8%B4%D8%B1%DA%A9%D8%AA-%D9%85%D8%AC%D8%B1%DB%8C%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D9%85%D8%AD%D8%A7%D9%81%D9%84-%D8%B4%D8%A8%D9%87%D9%87-%D8%A7%D9%86%DA%AF%DB%8C%D8%B2-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T22:39:00+00:00"/>
    <meta property="og:title" content="شرکت مجریان انتخابات در محافل شبهه انگیز ممنوع است"/>
    <meta property="og:description" content="معاون استاندار البرز و فرماندار ویژه کرج با اعلام تشکیل شعبه رسیدگی به جرائم انتخاباتی در البرز گفت: شرکت مجریان انتخابات در جلسات عمومی، خصوصی و محافل انتخاباتی غیرقانونی و جرم است."/>
  </head>
  <body>
    <article>
      <h1>شرکت مجریان انتخابات در محافل شبهه انگیز ممنوع است</h1>
      <address>
        <time datetime="2019-11-09T22:39:00+00:00">09 Nov 2019, 22:39</time>
      </address>
      <p>
        <i>معاون استاندار البرز و فرماندار ویژه کرج با اعلام تشکیل شعبه رسیدگی به جرائم انتخاباتی در البرز گفت: شرکت مجریان انتخابات در جلسات عمومی، خصوصی و محافل انتخاباتی غیرقانونی و جرم است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>غفور قاسم پور شامگاه شنبه در نشستی اظهار داشت: سیاست های کلی انتخابات که از سوی مقام معظم رهبری ابلاغ شده، چتر اصلی حاکم بر همه امور برگزاری انتخابات باید باشد.</p>
      <p>وی ادامه داد: برای برگزاری انتخاباتی سالم، امن، باشکوه و پرشور با استفاده از تمام ظرفیت های قانونی و نیز اصل بی طرفی در تلاش هستیم .</p>
      <p>قاسم پور با اشاره به نصح صریح قانون در این زمینه گفت: طبق قانون مجریان برگزاری انتخابات به هیچ عنوان حق حضور در جلسات محفلی را ندارند و حضور متولیان برگزاری انتخابات در جلسات عمومی، خصوصی و محافل انتخاباتی غیرقانونی بوده و جرم است بنابراین برگزارکنندگان انتخابات باید دقت کافی داشته باشند تا اقدامی از آنها که شائبه طرفداری از جریان، فرد و حزب خاصی را نشان دهد، بروز و ظهور پیدا نکند.</p>
      <p>فرماندار شهرستان کرج همچنین استفاده از امکانات دولتی به نفع یا علیه جناح و جریان خاص را تخلف اشکار انتخاباتی بیان کرد .</p>
      <p>وی خاطرنشان کرد: امکانات دولتی به هیچ عنوان نباید در اختیار جریان ها قرار بگیرد و یکی از مصادیق آشکار جرم انتخاباتی است که در صورت مشاهده و وجود اسناد معتبر، دستگاه قضائی با متخلفان به شدت برخورد خواهد کرد.</p>
    </article>
  </body>
</html>