<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/impichment-trampa-respublikanci-v-kongresi-pragnut-viklikati-sina-baydena-yak-svidka-638921.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T22:33:09+00:00"/>
    <meta property="og:title" content="Імпічмент Трампа: республіканці в Конгресі прагнуть викликати сина Байдена як свідка"/>
    <meta property="og:description" content="Гантер Байден є колишнім членом ради директорів української компанії Burisma"/>
  </head>
  <body>
    <article>
      <h1>Імпічмент Трампа: республіканці в Конгресі прагнуть викликати сина Байдена як свідка</h1>
      <address>
        <time datetime="2019-11-09T22:33:09+00:00">09 Nov 2019, 22:33</time>
      </address>
      <h4>Гантер Байден є колишнім членом ради директорів української компанії Burisma</h4>
      <p>Республіканці в Палаті представників Конгресу США вимагають викликати сина колишнього віцепрезидента Джо Байдена, Гантера Байдена, як свідка в межах розслідування про можливість імпічменту Дональда Трампа.</p>
      <p>Про це повідомляє <a href="https://www.foxnews.com/politics/republicans-hunter-biden-ukraine-whisteleblower-impeachment-witness">Fox News</a> з посиланням на перелік осіб, яких республіканці хочуть викликати на відкриті слухання з питання про імпічмент.</p>
      <p>Ці слухання мають розпочатися наступного тижня.</p>
      <p>Гантер Байден є колишнім членом ради директорів української компанії Burisma. Кілька свідків під час розслідування про імпічмент підтвердили, що офіційні особи США в координації з особистим юристом Трампа Руді Джуліані вимагали від української влади поновлення розслідування можливої корупції в цій компанії.</p>
      <p>Демократи стверджують, що йшлося не про боротьбу з корупцією, а про прагнення Трампа нашкодити своєму політичному опонентові Джо Байдену.</p>
      <figure>
        <iframe data-src="https://twitter.com/AndrewDesiderio/status/1193173849875066886?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Згідно з правилами розслідування, які раніше схвалила Палата представників, голова комітету з розвідки демократ Адам Шифф може відмовити республіканцям у виклику запропонованих ними свідків. Республіканці заявляють, що це означатиме, що розслідування проводиться упереджено.</p>
      <p>Нагадаємо, у неділю газета The Washington Post повідомила, що <a href="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html">Дональд Трамп відчував ненависть до України з перших днів в Білому домі.</a></p>
      <p>До слова, <a href="https://glavcom.ua/world/observe/impichment-trampa-bilij-dim-znovu-zaboronjaje-pratsivnikam-svidchiti-u-kongresi-637379.html">Білий дім знову забороняє працівникам свідчити у Конгресі</a> у рамках процедури імпічменту.</p>
      <p>Декілька днів тому представники Білого дому заявили, що в адміністрації президента США <a href="https://glavcom.ua/news/biliy-dim-mi-gotovi-do-impichmentu-trampa-637135.html">готові до того, що Дональду Трампу можуть оголосити імпічмент.</a></p>
      <p>Нагадаємо, 31 жовтня Палата представників Конгресу <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">США більшістю голосів проголосувала за визначення процедури імпічменту</a> президента країни Дональда Трампа. Прийнятий документ передбачає проведення публічних слухань у ході розслідування проти Трампа і оприлюднення стенограм із закритих засідань, а також визначає, які права мають президент США і противники імпічменту в Конгресі.</p>
      <p>Президент США<a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html"> Дональд Трамп назвав ухвалення резолюції «найбільшим полюванням на відьом</a> за всю американську історію».</p>
      <blockquote>
        <b>Читайте також: <a href="https://glavcom.ua/news/tramp-mozhe-oprilyudniti-stenogramu-shche-odnijeji-telefonnoji-rozmovi-iz-zelenskim-638779.html">Трамп може оприлюднити стенограму ще однієї телефонної розмови із Зеленським.</a></b>
      </blockquote>
      <p>Нагадаємо, ексрадник президента США Дональда Трампа з питань нацбезпеки Джон <a href="https://glavcom.ua/news/bolton-znaje-nevidomi-detali-kampaniji-tisku-bilogo-domu-na-ukrajinu-nyt-638804.html">Болтон володіє цінною інформацією про кампанію тиску Білого дому на Україну</a>, що досі залишається невідомою для розслідування з імпічменту президента Трампа.</p>
      <related>
        <a href="https://glavcom.ua/news/eksnardep-vimagaje-iniciyuvati-proceduru-impichmentu-uzurpatora-zelenskogo-638917.html"/>
        <a href="https://glavcom.ua/news/derzhdep-rozblokuvav-dopomogu-ukrajini-do-rozporyadzhennya-trampa-zmi-638910.html"/>
        <a href="https://glavcom.ua/country/politics/putin-skbjejeva-ahmetov-i-kobzon-zhiteli-okupovanogo-donbasu-nazvali-ljudej-jakim-voni-virjat-638880.html"/>
      </related>
    </article>
  </body>
</html>