<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639100/%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%88-%D8%B4%DA%A9%D9%84%E2%80%8C%DA%AF%DB%8C%D8%B1%DB%8C-%D8%AA%D9%85%D8%AF%D9%86-%D8%A7%D8%B3%D9%84%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:09:00+00:00"/>
    <meta property="og:title" content="گام دوم انقلاب و شکل‌گیری تمدن اسلامی"/>
    <meta property="og:description" content="رهبر فرزانه انقلاب دو حوزه مغفول مانده فرهنگ و اقتصاد را هدف گام دوم بیان داشته‌اند، یعنی در این گام خودسازی، جامعه پردازی و تمدن سازی مدنظر است؛ وقتی فرهنگ و اقتصاد کشور درست شود، پیشرفت مضاعف حاصل می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/639100/%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%88-%D8%B4%DA%A9%D9%84%E2%80%8C%DA%AF%DB%8C%D8%B1%DB%8C-%D8%AA%D9%85%D8%AF%D9%86-%D8%A7%D8%B3%D9%84%D8%A7%D9%85%DB%8C">گام دوم انقلاب و شکل‌گیری تمدن اسلامی</a>
      </h1>
      <h2>رهبر فرزانه انقلاب دو حوزه مغفول مانده فرهنگ و اقتصاد را هدف گام دوم بیان داشته‌اند، یعنی در این گام خودسازی، جامعه پردازی و تمدن سازی مدنظر است؛ وقتی فرهنگ و اقتصاد کشور درست شود، پیشرفت مضاعف حاصل می‌شود.</h2>
      <address><time datetime="2019-11-09T22:09:00+00:00">09 Nov 2019, 22:09</time> by <a rel="author">بولتن نیوز | bultannews.com</a></address>
      <p><b>گروه سیاسی: محمود نقدی پور</b>- عضو هیئت‌علمی و روند پژوه – در یادداشت پیش رو که پیرامون بیانیه گام دوم انقلاب نگاشته شده، آورده است: ضرورت دارد در آغاز گام دوم انقلاب با تکیه‌بر توان داخلی و با دل کندن از غرب، یک تحول در اندیشه‌ها به وجود آید و یک اندیشه انقلابی شکل گیرد و در پی آن اخلاق انقلابی و نیت انقلابی در میان کارگزاران ما شکل گیرد.</p>
      <p> </p>
      <p>متن این یادداشت که به‌صورت اختصاصی در اختیار خبرنگار بولتن نیوز قرارگرفته، به شرح زیر است:</p>
      <p> </p>
      <p>بیانیه گام دوم انقلاب در چهل‌سالگی انقلاب را باید انقلاب دوم در دوره نظام اسلامی دانست. در گام دوم رهبر معظم انقلاب برای آینده نظام افقی را ترسیم نمودند که ابعاد دیگر انقلاب در چهل سال دوم انقلاب تحقق یافت، چراکه در گام اول انقلاب حوزه کارکردی گام اول انقلاب عمدتاً حکومت، سیاست، دفاع و امنیت بود که با هدایت امام راحل و مقام معظم رهبری تحقق یافت و در گام دوم انقلاب، رهبر فرزانه انقلاب دو حوزه مغفول مانده فرهنگ و اقتصاد را هدف گام دوم بیان داشته‌اند، یعنی در این گام خودسازی، جامعه پردازی و تمدن سازی مدنظر است، چراکه وقتی فرهنگ و اقتصاد کشور درست شود و پیشرفت اقتصادی به وجود آید یعنی معیشت مردم، ثروت ملی، فن‌آوری، علوم و پژوهش و عدالت اجتماعی و درنهایت پیشرفت مضاعف حاصل شود.</p>
      <p> </p>
      <p>لذا ضرورت دارد در آغاز گام دوم انقلاب با تکیه‌بر توان داخلی و با دل کندن از غرب، یک تحول در اندیشه‌ها به وجود آید و یک اندیشه انقلابی شکل گیرد و در پی آن اخلاق انقلابی و نیت انقلابی در میان کارگزاران ما شکل گیرد، در آن صورت اقتصاد و فرهنگ، مردمی، اسلامی و ایرانی انقلابی خواهد شد.</p>
      <p> </p>
      <figure>
        <img src="https://www.bultannews.com/files/fa/news/1398/8/18/1194412_755.jpg"/>
      </figure>
      <p> </p>
      <p>مهم‌ترین مانع تحقق بیانیه گام دوم انقلاب، اندیشه غربی است که از داخل و خارج کشور همه اهتمام خود را صرف مسائل فرهنگی و اقتصادی نموده تا پیشرفت اقتصادی و فرهنگی حاصل نگردد؛ و لشکر پیشرو غرب‌گرا در داخل کشور لیبرال‌ها و امثال آن‌ها هستند که هنوز انقلاب ملت ایران را باور ننموده‌اند و خود را باور ندارند و نمی‌توانند توانمندی و تکیه‌بر توان خودی را باور کنند.</p>
      <p> </p>
      <p>امروزه انقلاب ما برای هدف والای خود برای آینده طلایی، باید گذشته را درست بشناسد و بنا به فرمایش مقام معظم رهبری دهه‌های آینده دهه‌های شماست و شمایید که باید کارآزموده و پرانگیزه از انقلاب خود حراست کنید و آن را هرچه بیشتر به آرمان بزرگش که ایجاد تمدن نوین اسلامی و آمادگی برای طلوع خورشید ولایت عظمی (ارواحنا فداه) است، نزدیک کنید. برای برداشتن گام‌های استوار در آینده، باید گذشته را درست شناخت و از تجربه‌ها درس گرفت؛ و قطعاً دشمنان انقلاب باانگیزه‌ای قوی، تحریف و دروغ‌پردازی درباره‌ی گذشته و حتی زمان حال را دنبال می‌کنند؛ و از پول و همه ابزارها برای آن بهره می‌گیرند. رهزنان فکر و عقیده و آگاهی بسیارند؛ حقیقت را از دشمن و پیاده‌نظامش نمی‌توان شنید!</p>
      <p> </p>
      <p>انتهای پیام/#</p>
    </article>
  </body>
</html>