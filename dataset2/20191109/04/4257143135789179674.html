<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/09/megint-a-nyari-gumik-miatt-figyelmezteti-az-autosokat-a-rendorseg"/>
    <meta property="og:site_name" content="infostart"/>
    <meta property="article:published_time" content="2019-11-09T04:55:00+00:00"/>
    <meta property="og:title" content="Megint a nyári gumik miatt figyelmeztetik az autósokat"/>
    <meta property="og:description" content="Veszélyes a hidegben nyári gumival autózni, mert a járművek könnyebben megcsúszhatnak és a fékút is hosszabb lesz – mondta a Duna Autóház műszaki igazgatója az köztévé reggeli műsorában csütörtökön."/>
  </head>
  <body>
    <article>
      <h1>Megint a nyári gumik miatt figyelmeztetik az autósokat</h1>
      <address><time datetime="2019-11-09T04:55:00+00:00">09 Nov 2019, 04:55</time> by <a rel="author">Infostart / MTI</a></address>
      <h3>Veszélyes a hidegben nyári gumival autózni, mert a járművek könnyebben megcsúszhatnak és a fékút is hosszabb lesz – mondta a Duna Autóház műszaki igazgatója az köztévében.</h3>
      <p>Simon Péter emlékeztetett, a nyári gumiabroncsnak más az összetétele és a mintázata is, mint a télinek, így a hidegben merevebbé válik, az autó pedig könnyebben megcsúszhat és irányíthatatlanná válhat.</p>
      <p>A veszélyeket szemléltetve azt mondta, téli,</p>
      <blockquote>nedves útviszonyok között 50 kilométer per óra sebességnél egy átlagos állapotú téli gumival 23-25 méter alatt lehet megállni, míg ugyanilyen viszonyok között a nyárival 40 méter fölé nő a fékút.</blockquote>
      <p>Az abroncsokat körülbelül ötévente kell cserélni, de az autósok is jól láthatják, mikor kopnak el, hiszen minden gumin van kopásjelző – tette hozzá a szakember.</p>
      <p>Szólt arról is, hogy sokan még mindig az utolsó pillanatra hagyják a gumicserét, így azonban egy-két hét várakozásra is számíthatnak a műhelyekben.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>