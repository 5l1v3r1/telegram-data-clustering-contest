<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950239"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T04:43:41+00:00"/>
    <meta property="og:title" content="పెళ్లింట చిన్నారిని చిదిమేశాడు!"/>
    <meta property="og:description" content="ADVT"/>
  </head>
  <body>
    <article>
      <h1>పెళ్లింట చిన్నారిని చిదిమేశాడు!</h1>
      <address>
        <time datetime="2019-11-09T04:43:41+00:00">09 Nov 2019, 04:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఆరేళ్ల చిన్నారిపై అత్యాచారం, హత్య</b>
        </li>
        <li>
          <b>కల్యాణ మండపం వద్ద ఘాతుకం</b>
        </li>
      </ul>
      <p><b>కురబలకోట, నవంబరు 8: </b>ఆరేళ్ల చిన్నారిపై అత్యాచారం జరిపి హత్య చేసిన ఘటన చిత్తూరు జిల్లా కురబలకోట మండలం అంగళ్లు గ్రామంలో కలకలం రేపింది. గుర్తు తెలియని వ్యక్తి ఈ దారుణానికి ఒడిగట్టినట్లు సీసీ ఫుటేజీలను బట్టి తెలుస్తోంది. పోలీసుల కథనం ప్రకారం.. బి.కొత్తకోట మండలంలోని ఓ గ్రామానికి చెందిన దంపతులు తమ ముగ్గురు కుమార్తెలతో కలసి గురువారం రాత్రి బంధువుల వివాహానికి అంగళ్లులోని కల్యాణ మండపానికి వెళ్లారు. ఇద్దరు పిల్లలు తల్లితో ఉండగా మూడో కుమార్తె(6) రాత్రి 9.30గంటల సమయంలో ఆడుకుంటూ కల్యాణమండపం బయటకు వచ్చినట్లు సీసీ ఫుటేజీలో నమోదైంది. కల్యాణ మండపం నుంచే ఒక వ్యక్తి బాలికను వెంటాడాడు. గేటు ముందర నిల్చోబెట్టి ఫొటో తీశాడు. అనంతరం మండపం వెనుకవైపు చిన్నారి పరుగులు తీసింది.</p>
      <p> అగంతకుడు కూడా అనుసరించినట్లు సీసీ ఫుటేజీ దృశ్యాలు చెబుతున్నాయి. రాత్రి పదిగంటల సమయంలో బాలిక కనిపించకపోవడంతో అంతా చుట్టుపక్కల వెతికారు. ప్రయోజనం లేకపోవడంతో ముదివేడు పోలీసులకు ఫిర్యాదు చేశారు. చివరకు శుక్రవారం ఉదయం ఆరుగంటల సమయంలో కల్యాణ మండపం సమీపంలోనే బాలిక శవమై కనిపించింది. శరీరంపై గాయాలు ఉండడాన్నిబట్టి అత్యాచారం చేసి, హత్య చేసినట్లు తెలుస్తోంది. ఈఘటన పట్ల ప్రజాసంఘాలు మదనపల్లెలో ఆందోళన చేపట్టాయి. నిందితులను వెంటనే అరెస్టుచేసి, ప్రజాకోర్టులో ఉరితీయాలని డిమాండ్‌ చేశాయి.</p>
    </article>
  </body>
</html>