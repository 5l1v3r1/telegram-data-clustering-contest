<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459735/%E0%A6%B9%E0%A6%BE%E0%A6%A4%E0%A6%BF%E0%A7%9F%E0%A6%BE%E0%A7%9F-%E0%A7%AF-%E0%A6%A8%E0%A6%AE%E0%A7%8D%E0%A6%AC%E0%A6%B0-%E0%A6%AC%E0%A6%BF%E0%A6%AA%E0%A6%A6-%E0%A6%B8%E0%A6%82%E0%A6%95%E0%A7%87%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-09T14:34:00+00:00"/>
    <meta property="og:title" content="হাতিয়ায় ৯ নম্বর বিপদ সংকেত"/>
    <meta property="og:description" content="নিজস্ব সংবাদদাতা, হাতিয়া ॥ আশ্রয়কেন্দ্রে যাওয়ার জন্য চলছে মাইকিং, উত্তোলন করা হয়েছে সিগন্যাল পতাকা, যাত্রী পারাপার সহ সকল নৌ-যোগাযোগ বিচ্ছিন্ন, উপজেলা দূর্যোগ ব্যবস্থাপনা কমিঠির জরুরী বৈঠক, খোলা হয়েছে কন্ট্রোল রুম, ঘূর্ণিঝড় বুলবুলের প্রভাবে নোয়াখালী দ্বীপ উপজেলা হাতিয়ার চিত্র এটি। আজ শনিবার সকাল থেকে ৯ নম্বর ..."/>
  </head>
  <body>
    <article>
      <h1>হাতিয়ায় ৯ নম্বর বিপদ সংকেত</h1>
      <address>
        <time datetime="2019-11-09T14:34:00+00:00">09 Nov 2019, 14:34</time>
      </address>
      <figure>
        <img src="http://www.dailyjanakantha.com/files/201911/1573313662_20.jpg"/>
      </figure>
      <p>নিজস্ব সংবাদদাতা, হাতিয়া ॥ আশ্রয়কেন্দ্রে যাওয়ার জন্য চলছে মাইকিং, উত্তোলন করা হয়েছে সিগন্যাল পতাকা, যাত্রী পারাপার সহ সকল নৌ-যোগাযোগ বিচ্ছিন্ন, উপজেলা দূর্যোগ ব্যবস্থাপনা কমিঠির জরুরী বৈঠক, খোলা হয়েছে কন্ট্রোল রুম, ঘূর্ণিঝড় বুলবুলের প্রভাবে নোয়াখালী দ্বীপ উপজেলা হাতিয়ার চিত্র এটি। আজ শনিবার সকাল থেকে ৯ নম্বর বিপদ সংকেত দেওয়ায় জনমনে দেখা দিয়েছে আতংক।</p>
      <p>এদিকে শনিবার সকাল থেকে হাতিয়ায় গুড়ি গুড়ি বৃষ্টি হচ্ছে। আকাশ অনেকটা মেঘলা আকার ধারন করায় দিনের বেলায় ও অন্ধকার নেমে এসছে। সকল নৌযানকে পরবর্তী নির্দ্দেশ না দেওয়া পর্যন্ত নিরাপদে থাকার নির্ধেশ দিয়েছেন উপজেলা প্রশাসন। হাতিয়ার সাথে মূল ভ’খন্ডের যোগাযোগের মাধ্যম সিট্রাকসহ সকল যাত্রীবাহী ট্রলার চলাচল বন্ধ করে দিয়েছেন প্রশাসন। হাতিয়ার নিঝুমদ্বীপ সহ বিচ্ছিন্ন চরাঞ্চলে সিগন্যাল পতাকা উত্তোলন ছাড়াও স্থানীয় প্রশসনকে সতর্ক থাকতে নির্দেশ দেওয়া হয়েছে। সকালে উপজেলা পরিষদে দূর্যোগ ব্যবস্থাপনা কমিঠির জরুরী বৈঠক অনুষ্ঠিত হয়েছে।</p>
      <p>হাতিয়া উপজেলা নির্বাহী কর্মকর্তা নুর-এ-আলম জানান দূর্যোগ মোকাবেলায় সকল ইউপি চেয়ারম্যানকে সতর্ক থাকার নির্দেশ দেওয়া হয়েছে। ১শত ৮৫ টি আশ্রয় কেন্দ্র প্রস্তুত রাখা হয়েছে। ৬শত প্যাকেট শুকনো খাবার মজুদ করা হয়েছে।</p>
    </article>
  </body>
</html>