<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545911.html/%D8%AD%D9%85%D9%84%D9%87-%D8%B3%DA%AF--%D9%BE%DB%8C%D8%AA-%D8%A8%D9%88%D9%84--%D8%A8%D9%87-%D8%AF%D9%88-%D8%B4%D9%87%D8%B1%D9%88%D9%86%D8%AF-%D8%AF%D8%B1-%D9%85%D8%AD%D9%84%D9%87-%D8%AF%D8%B2%D8%A7%D8%B4%DB%8C%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T14:21:00+00:00"/>
    <meta property="og:title" content="حمله سگ &quot;پیت بول&quot; به دو شهروند در محله دزاشیب"/>
    <meta property="og:description" content="عباس مرادی گفت: شب گذشته حوالی ساعت ۱۰ تا ۱۱ تماسی مبنی بر حمله یک قلاده سگ دو شهروند به پلیس گزارش شد."/>
  </head>
  <body>
    <article>
      <h1>حمله سگ "پیت بول" به دو شهروند در محله دزاشیب</h1>
      <address>
        <time datetime="2019-11-09T14:21:00+00:00">09 Nov 2019, 14:21</time>
      </address>
      <p>عباس مرادی گفت: شب گذشته حوالی ساعت ۱۰ تا ۱۱ تماسی مبنی بر حمله یک قلاده سگ دو شهروند به پلیس گزارش شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عباس مرادی، سرکلانتر یکم پلیس پیشگیری پایتخت درباره حمله یک سگ به دو شهروند در محله دزا شیب گفت:  شب گذشته حوالی ساعت ۱۰ تا ۱۱ تماسی مبنی بر حمله یک قلاده سگ به دو شهروند به پلیس گزارش شد.</p>
      <p>وی در ادامه بیان کرد: در این تماس بیان شده بود که یک سگ در خیابان دزاشیب به دو شهروند آسیب رسانده است که اورژانس و گشت خودرویی و گشت موتور سوار در محل حاضر شدند و ماجرا این بود که مالک این سگ شب‌ها این سگ را برای گردش به خیابان می آورده که شب گذشته به علت سوء مصرف مواد مخدر به کنار خیابان می‌افتد و یکی از شهروندان که قصد کمک به وی را داشته با مرکز فوریت‌های اورژانس و پلیس تماس می‌گیرد و اظهار می‌کند که یک فرد کنار خیابان افتاده است.   وی در ادامه بیان کرد: عوامل اورژانس از این فرد می خواهند که علائم حیاتی این فرد را بررسی کند و به محض پیاده شدن از ماشین این سگ به شهروند به صورت رها شده به فرد حمله می‌کند و او را از ناحیه پا مصدوم می‌کند وفرد دیگری نیز که قصد کمک داشته و این صحنه را دیده نیز برای کمک می‌آید سگ مجددا به شهروند دوم هم حمله می‌کند.   سرهنگ مرادی در ادامه گفت: این سگ از نژاد پیت بول بوده و در حقیقت سگ کارد بوده است و می‌تواند نفرات زیادی را مصدوم و زخمی کند به همین دلیل دو اکیپ اعزام شدند و با استفاده از هودلر سگ را قلاده زدند.   وی در ادامه با بیان اینکه سگ توقیف شد و به همراه مالک به کلانتری اعزام شدند افزود: دو نفر مصدوم به مراکز درمانی منتقل شده اند که یکی از آن ها همچنان بعد از ۱۳ ساعت بستری است.   سرهنگ مرادی ادامه داد: حال عمومی فرد مصدوم خوبی است و نفر دوم که دو فقره گاز گرفتگی از ناحیه پا داشته سرپایی مداوا و جهت بررسی بیماری هاری به مراکز درمانی منتقل شده است.   وی افزود: پرونده این فرد به مراجع قضایی ارسال شده تا دستورات لازم جهت مکان نگهداری این سگ داده شده است.   روایت مصدوم از حمله سگ   یکی از مصدومین درباره شب حادثه گفت: شب گذشته از خیابان دزاشیب تجریش رد می‌شدم که دیدم فردی در کنار خیابان روی زمین افتاده است. با اورژانس تماس گرفتم، فکر میکردم صاحب این سگ مرده است، اورژانس به من گفت چک کنم که این فرد نفس می‌کشد یا خیر، برای همین‌نزدیک او شدم که این سگ همراه فرد احساس کرد من قصد اذیت صاحبش را دارم برای همین به من حمله کرد و دو بار پای من را گاز گرفت و آمبولانس، ما را به بیمارستان برد.   این‌مصدوم ادامه داد: کمی بعد یک فرد دیگر از منزلش خارج شد و سگ به او هم‌حمله کرد که فکر میکنم بیشتر از من آسیب دیده است.   آرش ۳۵ساله صاحب سگی است که شب گذشته به دونفر حمله کرد گفت: نژاد کریسی سه ساله، «پیت بول» است. از بچگی خودم او را بزرگ کردم.دیشب در منزل مشکل خانوادگی داشتیم. قرص مصرف کرده بودم. از خانه با سگم خارج شدم و در خیابان از هوش رفتم.   وی ادامه داد: این نوع سگ به صاحبش بسیار حساس است برای همین وقتی شب گذشته دو نفر برای کمک به من به سمتم آمده بودند، به آن‌ها حمله کرده است.   وی گفت: خرج سگ را والدینم می‌دهند و من شغلی ندارم.   متهم در پاسخ به این سوال که می‌دانی‌حالا باید دیه بدهی گفت: نمی‌دانم چه می‌شود، اما سگم را دوست دارم.   آرش درباره هزینه هفتگی نگهداری از این سگ گفت: هفته‌ای چندکیلو مرغ می خورد و واکسینه شده است.   وی که آثار خودزنی بر گردنش پیدا بود، ادامه داد: خودزنی کرده بودم و حال خوبی نداشتم. برای همین‌ نمی توانستم قلاده کریسی را نگه دارم.   منبع: میزان</p>
    </article>
  </body>
</html>