<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639022/%D8%A8%D8%A7%D8%B2%D8%A7%D8%B1-%DA%A9%D9%84%D9%86%DA%AF%DB%8C%E2%80%8C%D9%87%D8%A7-%D8%AF%D8%B1-%DA%A9%D8%AF%D8%A7%D9%85-%D9%85%D9%86%D8%A7%D8%B7%D9%82-%D9%BE%D8%A7%DB%8C%D8%AA%D8%AE%D8%AA-%D8%AF%D8%A7%D8%BA%E2%80%8C%D8%AA%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T14:36:00+00:00"/>
    <meta property="og:title" content="بازار کلنگی‌ها در کدام مناطق پایتخت داغ‌تر است"/>
    <meta property="og:description" content="مناطق یک و ۳ شهر تهران هم‌اکنون در حالی به کانون عرضه املاک کلنگی پایتخت تبدیل شده‌اند که پیش از این نیز میزان عرضه املاک کلنگی و..."/>
  </head>
  <body>
    <article>
      <h1>
        <a href="https://www.bultannews.com/fa/news/639022/%D8%A8%D8%A7%D8%B2%D8%A7%D8%B1-%DA%A9%D9%84%D9%86%DA%AF%DB%8C%E2%80%8C%D9%87%D8%A7-%D8%AF%D8%B1-%DA%A9%D8%AF%D8%A7%D9%85-%D9%85%D9%86%D8%A7%D8%B7%D9%82-%D9%BE%D8%A7%DB%8C%D8%AA%D8%AE%D8%AA-%D8%AF%D8%A7%D8%BA%E2%80%8C%D8%AA%D8%B1-%D8%A7%D8%B3%D8%AA">بازار کلنگی‌ها در کدام مناطق پایتخت داغ‌تر است</a>
      </h1>
      <h2>مناطق یک و ۳ شهر تهران هم‌اکنون در حالی به کانون عرضه املاک کلنگی پایتخت تبدیل شده‌اند که پیش از این نیز میزان عرضه املاک کلنگی و...</h2>
      <address><time datetime="2019-11-09T14:36:00+00:00">09 Nov 2019, 14:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تحقیقات میدانی نشان می‌دهد طی روزهای گذشته اگر چه عرضه املاک کلنگی در این مناطق در مقایسه با دوره رونق <b>معاملات زمین و مسکن</b> نیز کاهش داشته است اما همچنان این دو منطقه به عنوان کانون عرضه املاک کلنگی و آماده برای ساخت،نسبت به سایر مناطق تهران حجم بیشتری از عرضه املاک کلنگی را به خود اختصاص داده‌اند.در روزهای گذشته عمده آگهی‌های مربوط به فروش واحدهای مسکونی کلنگی مربوط به واحدهای مسکونی کلنگی عرضه شده به بازار مسکن مناطق یک و ۳ تهران بود و به ندرت املاک کلنگی در سایر مناطق برای خرید از سوی سازنده‌ها یا سرمایه‌گذارهای ملکی آگهی شده بود. با این حال، حجم عرضه املاک کلنگی عرضه‌شده به بازار مسکن این دو منطقه شمالی پایتخت نیز نسبت به گذشته کاهش یافته است؛ حتی در کل مناطق شهر تهران همزمان با کاهش حضور سازنده‌ها در بازار و همچنین کاهش عرضه املاک کلنگی، میزان مشارکت برای تخریب و نوسازی واحدهای مسکونی کلنگی نیز در مقایسه با قبل کاهش یافته است. این موضوع هر چند در مقیاس کمتر اما در مورد بازار ساخت و ساز این دو منطقه نیز مصداق دارد.</p>
    </article>
  </body>
</html>