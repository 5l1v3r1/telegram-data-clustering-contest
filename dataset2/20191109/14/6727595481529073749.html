<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kanthapuram-ap-aboobakkar-musliyar-said-everyone-should-respect-the-verdict-of-sc768.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T14:58:00+00:00"/>
    <meta property="og:title" content="വിധിയില്‍ ആഹ്ലാദിക്കുകയോ നിരാശരാകുകയോ ചെയ്യരുത്; വിധിയെ മാനിക്കണമെന്നും കാന്തപുരം"/>
    <meta property="og:description" content="Ayodhya Verdict Kanthapuram AP Aboobacker Musliyar India കോഴിക്കോട്: അയോധ്യ വിധിയില്‍ പരാജയപ്പെട്ടവര്‍ നിരാശരാകുകയോ വിജയിച്ചവര്‍ ആഹ്ലാദിക്കുകയോ പാടില്ലെന്ന് കാന്തപുരം എ.പ"/>
  </head>
  <body>
    <article>
      <h1>വിധിയില്‍ ആഹ്ലാദിക്കുകയോ നിരാശരാകുകയോ ചെയ്യരുത്; വിധിയെ മാനിക്കണമെന്നും കാന്തപുരം</h1>
      <address><time datetime="2019-11-09T14:58:00+00:00">09 Nov 2019, 14:58</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: അയോധ്യ വിധിയില്‍ പരാജയപ്പെട്ടവര്‍ നിരാശരാകുകയോ വിജയിച്ചവര്‍ ആഹ്ലാദിക്കുകയോ പാടില്ലെന്ന് കാന്തപുരം എ.പി അബൂബക്കര്‍ മുസ്ലിയാര്‍. സുപ്രീംകോടതി വിധി എന്തു തന്നെയായാലും അത് എല്ലാവരും മാനിക്കാന്‍ തയ്യാറാകാണമെന്നും കാന്തപുരം പറഞ്ഞു. അയോധ്യവിധിയില്‍ പ്രതികരിക്കുകയായിരുന്നു അദ്ദേഹം.</p>
      <p>‘സുപ്രീം കോടതി വിധിയെ എല്ലാവരും മാനിക്കണം. കോടതി വിധി മാനിക്കേണ്ടത് എല്ലാവരുടെയും കടമയാണ്. വിജയം കിട്ടിയവര്‍ ആഹ്ലാദിക്കുകയോ പരാജയപ്പെട്ടവര്‍ കുഴപ്പം ഉണ്ടാക്കുകയോ ചെയ്യരുത്. രാജ്യത്ത് സമാധാനം ഉണ്ടാക്കാന്‍ എല്ലാവരും ഒരുമിച്ച് പരിശ്രമിക്കുകയും വേണം. കക്ഷികളുടെ നിലപാടിനേക്കാള്‍ പ്രാധാന്യം നല്‍കേണ്ടത് രാജ്യത്തിന്റെ സമാധാനത്തിനാണ്’. കാന്തപുരം പറഞ്ഞു.</p>
      <related>
        <a href="https://www.doolnews.com/ayodhya-verdict-video-story220.html?utm_source=doolnews&amp;utm_medium=related"/>
      </related>
      <p>വിധി അംഗീകരിക്കുന്നുവെന്ന് പാണക്കാട് ഹൈദരലി ശിഹാബ് തങ്ങളും വ്യക്തമാക്കിയിരുന്നു.</p>
      <p>അയോധ്യ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹബാദ് ഹൈക്കോടതി വിധി തള്ളിക്കൊണ്ടായിരുന്നു സുപ്രീം കോടതി വിധി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നും കോടതി പറയുകയായിരുന്നു. ഭൂമി കൈകാര്യം ചെയ്യാനായി പ്രത്യേക ട്രസ്റ്റ് മൂന്നു മാസത്തിനുള്ളില്‍ രൂപീകരിക്കും.</p>
      <related>
        <a href="https://www.doolnews.com/muslims-could-have-bought-a-5-acre-anywhere-in-uttar-pradesh-aimim-chief-asaduddin-owaisi-on-ayaodhya-verdict-565.html?utm_source=doolnews&amp;utm_medium=related"/>
      </related>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കണമെന്നും കോടതി പറഞ്ഞിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.</p>
      <figure>
        <iframe src="https://www.youtube.com/embed/xgt35GqLSbQ" width="560" height="315" data-service="Youtube" scrolling="no"/>
      </figure>
    </article>
  </body>
</html>