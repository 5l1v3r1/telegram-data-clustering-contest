<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119100-nemacka-kancelarka-pozvala-evropu-da-stiti-demokratiju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T14:35:04+00:00"/>
    <meta property="og:title" content="Nemačka kancelarka pozvala Evropu da štiti demokratiju"/>
    <meta property="og:description" content="Nemačka kancelarka Angela Merkel pozvala je danas Evropu da brani &quot;slobodu i demokratiju&quot; koje su sve više i više na udaru.&quot;Vrednosti na kojima počiva Evropa, sloboda, demokratija, jednakost, pravna država i ljudska prava, ne podrazumevaju se i uvek ih treba braniti&quot;, rekla je Merkel na proslavi 30 godina od pada Berlinskog zida u crkvi Pomirenja.Ta crkva je izgradjena na mestu stare crkve koju je komunistička istočnonemačka vlada srušila jer se nalazila na &quot;ničijoj zemlji&quot; izmedju Istočnog i Zapadnog Berlina.&quot;U budućnosti je neophodno delovanje. Berlinski zid pripada prošlosti i uči nas da nijedan zid koji ograničava ljude i slobodu ne može biti dovoljno visok ni dovoljno dugačak da se ne može preći&quot;, rekla je Merkel, i sama rodjena u Istočnoj Nemačkoj.Ona je navela da to &quot;važi i za istok i za zapad&quot;.Kancelarka je položila ružu na ostatke zida u ulici Bernauer.Sa Angelom Merkel su bili predsednici Madjarske, Poljske, Češke i Slovačke, zemalja koje su u najvećoj meri pripremile teren za rušenje Berlinskog zida…"/>
  </head>
  <body>
    <article>
      <h1>Nemačka kancelarka pozvala Evropu da štiti demokratiju</h1>
      <address>
        <time datetime="2019-11-09T14:35:04+00:00">09 Nov 2019, 14:35</time>
      </address>
      <slideshow>
        <figure>
          <img src="https://static.beta.rs/thumbs/2844a5c7.546x371.jpg"/>
        </figure>
        <figure>
          <img src="https://static.beta.rs/thumbs/f6db2154.545x371.jpg"/>
        </figure>
        <figure>
          <img src="https://static.beta.rs/thumbs/4dfaee75.583x371.jpg"/>
        </figure>
        <figure>
          <img src="https://static.beta.rs/thumbs/14c364a1.593x371.jpg"/>
        </figure>
        <figure>
          <img src="https://static.beta.rs/thumbs/e4b1392b.556x371.jpg"/>
        </figure>
        <figure>
          <img src="https://static.beta.rs/thumbs/70c3aca5.652x371.jpg"/>
        </figure>
        <figure>
          <img src="https://static.beta.rs/thumbs/45b08f3e.556x371.jpg"/>
        </figure>
        <figure>
          <img src="https://static.beta.rs/thumbs/af7021e5.556x371.jpg"/>
        </figure>
        <figure>
          <img src="https://static.beta.rs/thumbs/8ff6c83a.556x371.jpg"/>
        </figure>
        <figure>
          <img src="https://static.beta.rs/thumbs/d9379089.561x371.jpg"/>
        </figure>
      </slideshow>
      <p><b>Nemačka kancelarka Angela Merkel pozvala je danas Evropu da brani "slobodu i demokratiju" koje su sve više i više na udaru.</b><br/><br/>"Vrednosti na kojima počiva Evropa, sloboda, demokratija, jednakost, pravna država i ljudska prava, ne podrazumevaju se i uvek ih treba braniti", rekla je Merkel na proslavi 30 godina od pada Berlinskog zida u crkvi Pomirenja.<br/><br/>Ta crkva je izgradjena na mestu stare crkve koju je komunistička istočnonemačka vlada srušila jer se nalazila na "ničijoj zemlji" izmedju Istočnog i Zapadnog Berlina.<br/><br/>"U budućnosti je neophodno delovanje. Berlinski zid pripada prošlosti i uči nas da nijedan zid koji ograničava ljude i slobodu ne može biti dovoljno visok ni dovoljno dugačak da se ne može preći", rekla je Merkel, i sama rodjena u Istočnoj Nemačkoj.<br/><br/>Ona je navela da to "važi i za istok i za zapad".<br/><br/>Kancelarka je položila ružu na ostatke zida u ulici Bernauer.<br/><br/>Sa Angelom Merkel su bili predsednici Madjarske, Poljske, Češke i Slovačke, zemalja koje su u najvećoj meri pripremile teren za rušenje Berlinskog zida 9. novembra 1989. ali koje su danas na meti žestokih kritika zbog nepoštovanja principa pravne države.<br/><br/>Upozorenja na pretnje demokratijama uputio je i nemački predsednik Frank-Valter Štajnmajer.<br/><br/>On će kasnije danas održati govor kod Brandenburške kapije, simbola podele nemačke prestonice tokom Hladnog rata. Nemačka kancelarka pozvala Evropu da štiti demokratiju</p>
    </article>
  </body>
</html>