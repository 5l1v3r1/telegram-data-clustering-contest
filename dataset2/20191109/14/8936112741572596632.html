<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/sebastian-szymanski-strzelil-gola-w-rosji-rubin-kazan-dynamo-moskwa-wynik-meczu-premier-liga,984182.html"/>
    <meta property="og:site_name" content="TVN24"/>
    <meta property="article:published_time" content="2019-11-09T14:47:00+00:00"/>
    <meta property="og:title" content="Pierwszy gol Szymańskiego w Rosji. Ważne wyjazdowe zwycięstwo"/>
    <meta property="og:description" content="Dynamo Moskwa pokonało na wyjeździe Rubin Kazań 1:0 (1:0) w niedzielnym meczu 16. kolejki rosyjskiej Premier Ligi. Gola na wagę trzech punktów, które oddaliły stołeczny zespół od strefy spadkowej, ..."/>
  </head>
  <body>
    <article>
      <h1>Pierwszy gol Szymańskiego w Rosji. Ważne wyjazdowe zwycięstwo</h1>
      <address>
        <time datetime="2019-11-09T14:47:00+00:00">09 Nov 2019, 14:47</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/23dd20f1-040a-4d61-a76e-b0c4fa0cb7ab.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/7ee748a4-b353-4657-94b1-51ea72a4f133-480p.mp4"/>
          <figcaption>Sebastian Szymański po meczu z Macedonią Północną</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/6f859797-4c72-4136-a127-7606975ea106-480p.mp4"/>
          <figcaption>Szymański: mogę szukać swoich szans na skrzydłach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/514cc531-fdcd-49d6-a4c7-2759d74f18db-480p.mp4"/>
          <figcaption>Sebastian Szymański zaliczył debiut w reprezentacji Polski</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/333222170ab9edca4785c39f55221fe7/89bb30dd-9cfa-47a6-924b-ea5dba2e4f7f-480p.mp4"/>
          <figcaption>Szymański: zmiany klubu nie zaprząta mi głowy, skupiam się...</figcaption>
        </figure>
        <figcaption>Szymański z dobrej strony pokazał się w reprezentacji Polski Foto: Getty Images | Video: tvn24</figcaption>
      </slideshow>
      <h3>Dynamo Moskwa pokonało na wyjeździe Rubin Kazań 1:0 (1:0) w niedzielnym meczu 16. kolejki rosyjskiej Premier Ligi. Gola na wagę trzech punktów, które oddaliły stołeczny zespół od strefy spadkowej, strzelił w 23. minucie Sebastian Szymański. Obie drużyny kończyły mecz w dziesiątkę.</h3>
      <related>
        <a href="https://eurosport.tvn24.pl/pilka-nozna,105/piszczek-i-debiutant-z-lecha-brzeczek-powolal-kadre-na-mecze-z-izraelem-i-slowenia,982796.html"/>
      </related>
      <p>Stawką niedzielnego meczu w stolicy Tatarstanu było wypracowanie przewagi nad strefą spadkową. Cel ten udało się zrealizować gościom, którzy w pierwszej połowie wyraźnie przeważali.</p>
      <h3>Szymański wykorzystał szybkość</h3>
      <p>Bohaterem Biało-Niebieskich został Szymański. Były piłkarz Legii w 23. minucie wykorzystał prostopadłe podanie Konstantina Rauscha, wpadł w pole karne rywali, minął bramkarza, a następnie strzelił zwycięskiego gola. Dla 20-latka było to pierwsze trafienie w barwach Dynama w 16. ligowym meczu.</p>
      <p>Rubin od 45. minuty grał w osłabieniu po drugiej żółtej i w konsekwencji czerwonej kartce Aleksandra Zujewa. Z przewagą zawodnika w polu Dynamo wytrwało do 66. minuty. Wówczas za dwie żółte kartki wykluczony został Iwan Ordiec. W obu przypadkach piłkarze opuszczający murawę mocno protestowali.</p>
      <p>W drugiej połowie przewagę uzyskali gospodarze, ale nie byli w stanie doprowadzić do remisu.</p>
      <h3>Dynamo poza strefą spadkową</h3>
      <p>Dzięki wygranej Dynamo awansowało z dorobkiem 18 punktów na 11. miejsce. Rubin ma o punkt mniej i jest 13.</p>
      <p>Szymański trafił do Dynama w lipcu 2019 roku z Legii Warszawa za 5,5 mln euro i dodatkowe bonusy. We wcześniejszych ligowych meczach zanotował jedną asystę. W reprezentacji Polski zadebiutował 9 września tego roku i rozegrał dotąd trzy mecze.</p>
      <p>Autor: br\kwoj / Źródło: Eurosport</p>
    </article>
  </body>
</html>