<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/poroshenko/desyat-porad-yaki-dopomozhut-pereyti-na-ukrajinsku-638861.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T14:29:46+00:00"/>
    <meta property="og:title" content="Десять порад, які допоможуть перейти на українську мову"/>
    <meta property="og:description" content="Передайте мову дітям, і вона житиме вічно"/>
  </head>
  <body>
    <article>
      <h1>Десять порад, які допоможуть перейти на українську мову</h1>
      <address><time datetime="2019-11-09T14:29:46+00:00">09 Nov 2019, 14:29</time> by <a rel="author">Петро Порошенко</a></address>
      <h4>Передайте мову дітям, і вона житиме вічно</h4>
      <p>Сьогодні День української писемності та мови. Важливий день для кожного українця.</p>
      <p>До 1997 я майже не говорив українською. На Одещині, де народився, в селі у бабусі спілкувалися суржиком. У Києві, у Києві! в університеті викладали лише російською.</p>
      <p>Моя українська – мій свідомий вибір. Вибір на користь рідної мови, зроблений у доволі зрілому віці. Повернутися до джерел ніколи не пізно. Опановуйте українську, хто ще цього не зробив.</p>
      <p>Пропоную кілька порад, які допоможуть перейти на українську:</p>
      <p>1. Встановіть українську основною в операційній системі свого комп’ютера, на смартфоні.</p>
      <p>2. У соцмережах підпишіться на українськомовні сторінки та блогерів.</p>
      <p>3. Не слухайте міністрів, які не читають книжок. Читайте багато, і читайте українською.</p>
      <p>4. Спілкуйтеся українською. І не бійтеся та не соромтеся помилок. Це – принцип вивчення будь-якої мови.</p>
      <p>5. Дивіться українськомовні фільми, серіали.</p>
      <p>6. Слухайте більше української музики.</p>
      <p>7. Почніть писати українською.</p>
      <p>8. Діліться своїми успіхами з рідними та друзями.</p>
      <p>9. Вивчайте мову через нові захоплення.</p>
      <p>10. Купуйте дітям українськомовні книжки.</p>
      <p>Передайте мову дітям, і вона житиме вічно.</p>
      <p>Ми прийняли багато законів на підтримку української мови. Але сила мови не в законах, а в її носіях. Дедалі більше українців вчать мову і свідомо на неї переходять. У нашої мови, у нашої країни – велике майбутнє!</p>
      <footer>Джерело: <a href="https://www.facebook.com/petroporoshenko/?hc_ref=PAGES_TIMELINE&amp;fref=nf">блог Петра Порошенка</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/country/society/p-jatij-prezident-ukrajini-zaproponuvav-10-porad-jak-perejti-na-ridnu-movu-638856.html"/>
        <a href="https://glavcom.ua/columns/serhiyprytula.html"/>
        <a href="https://glavcom.ua/video/zelenskiy-pererahuvav-vinahodi-ukrajinciv-video-638818.html"/>
      </related>
    </article>
  </body>
</html>