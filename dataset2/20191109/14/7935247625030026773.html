<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/polisler-protestoculara-katildi-214622h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T14:07:23+00:00"/>
    <meta property="og:title" content="Polisler protestoculara katıldı"/>
    <meta property="og:description" content="Devlet Başkanı Evo Morales'in kazandığı seçimlerde hile yapıldığı iddiasıyla başlayan gösterilerin sürdüğü Bolivya'da, polisler bazı kentlerde muhalif protestocuların yanında yer aldı."/>
  </head>
  <body>
    <article>
      <h1>Polisler protestoculara katıldı</h1>
      <h2>Devlet Başkanı Evo Morales'in kazandığı seçimlerde hile yapıldığı iddiasıyla başlayan gösterilerin sürdüğü Bolivya'da, polisler bazı kentlerde muhalif protestocuların yanında yer aldı.</h2>
      <address>
        <time datetime="2019-11-09T14:07:23+00:00">09 Nov 2019, 14:07</time>
      </address>
      <p>Devlet Başkanı Evo Morales ise halka, anayasal düzeni hedef alan darbe girişimi karşısında demokrasiyi müdafaa çağrısı yaptı.</p>
      <p>Güney Amerika ülkesi Bolivya'da, 20 Ekim'de düzenlenen ve Morales'in kazandığı genel seçimlerde hile yapıldığını iddia eden muhaliflerin başlattığı protesto ve Morales taraftarlarının destek gösterileri yer yer şiddet eylemlerine dönüşerek sürüyor. Önceki akşam saatlerinde birkaç kentte bazı polislerin hükümete karşı isyanına sahne olan ülkede Devlet Başkanı Evo Morales, sosyal medya hesabından yaptığı çağrı ile halktan, 'şiddet yanlısı grupların tehdidi altındaki' demokrasiyi savunmasını istedi.</p>
      <p>Bolivya İçişleri Bakanı Carlos Romero Bonifaz da bir kez daha muhalifleri sükunete çağırdı. Sosyal medya hesaplarındaki yalan paylaşımlara dikkati çeken Bonifaz, hükümete karşı bayrak açan polislere yönelik herhangi bir askeri operasyon düzenlenmeyeceğini vurguladı. Savunma Bakanı Javier Zabaleta protestocu polislere karşı askeri güç kullanılmayacağını, söz konusu gruba yine polis gücünün müdahale edeceğini duyurmuştu.</p>
    </article>
  </body>
</html>