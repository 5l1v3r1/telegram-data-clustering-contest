<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/moodys-srazi-reytinga-na-velikobritaniya-406277.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T14:22:31+00:00"/>
    <meta property="og:title" content="Moody's срази рейтинга на Великобритания"/>
    <meta property="og:description" content="Moody's понижи перспективата по рейтинга от стабилна на негативна"/>
  </head>
  <body>
    <article>
      <h1>Moody's срази рейтинга на Великобритания</h1>
      <address><time datetime="2019-11-09T14:22:31+00:00">09 Nov 2019, 14:22</time> by <a rel="author">Редактори</a></address>
      <p>Рейтинговата агенция Moody's понижи перспективата на кредитния рейтинг на Великобритания от стабилна на негативна, съобщи Ройтерс.</p>
      <p>В мотивите за решението се казва, че Брекзит е станал катализатор за ерозия на институционалния капацитет на страната.</p>
      <p>Агенцията потвърждава оценка на Обединеното кралство на ниво Аа2.</p>
      <p>“Би било оптимистично да се предполага, че предвидимият подход към законодателството и създаването на политики във Великобритания ще се завърне, след като Brexit вече не е спорен въпрос”, посочва рейтинговата агенция.</p>
      <p>Междувременно бяха оповестени резултати от социологическо проучване на електоралните нагласи преди парламентарните избори на 12 декември. Проучването на Panelbase показва, че подкрепата за Консервативната партия остава непроменена - 40 процента.</p>
      <p>Лейбъристите се подкрепят от 30 процента, или с един пункт повече, отколкото в началото на кампанията.</p>
      <p>Проевропейските Либерални демократи също увеличават подкрепата си с един пункт и достигат до 15 процента. Брекзит партията отбелязва спад с един процентен пункт и се подкрепя от 8 процента от избирателите.</p>
    </article>
  </body>
</html>