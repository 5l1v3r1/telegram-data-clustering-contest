<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/smertelna-dtp-na-bukovini-mikroavtobus-vyihav-u-vaz-legkovik-zbiv-troh-380055"/>
    <meta property="og:site_name" content="Погляд"/>
    <meta property="article:published_time" content="2019-11-09T14:59:00+00:00"/>
    <meta property="og:title" content="Смертельна ДТП на Буковині. П'яний водій мікроавтобуса врізався у ВАЗ"/>
    <meta property="og:description" content="В селі Вашківці Сокирянського району п'яний водій мікроавтобуса врізався у ВАЗ, одна людина загинула"/>
  </head>
  <body>
    <article>
      <h1>Смертельна ДТП на Буковині. П'яний водій мікроавтобуса врізався у ВАЗ</h1>
      <h2>Одна людина загинула, двоє у лікарні</h2>
      <address>
        <time datetime="2019-11-09T14:59:00+00:00">09 Nov 2019, 14:59</time>
      </address>
      <p>На спецлінію «102» надійшло повідомлення, що в селі Вашківці Сокирянського району сталася автопригода з потерпілими.</p>
      <p>На місце події одразу виїхали керівництво Сокирянського відділення поліції, слідчо-оперативна група та співробітники групи швидкого реагування.</p>
      <p>Правоохоронці встановили, що 26-річний водій мікроавтобуса «Hyundai» не впорався з керуванням та допустив наїзд на припарковане авто «ВАЗ 2109». Від удару легковик перекинувся на трьох чоловіків, які стояли попереду нього.</p>
      <p>Внаслідок отриманих тілесних ушкоджень 56-річний місцевий житель помер у лікарні під час надання медичної допомоги. Інших потерпілих віком 31 і 45 років доставлено до центральної районної лікарні з травмами різного ступеня тяжкості.</p>
      <p>За результатами медичного освідування встановлено, що водій за кермом перебував у стані алкогольного сп’яніння.</p>
      <p>Поліцейські затримали кермувальника у порядку статті 208 (Затримання уповноваженою службовою особою) Кримінального процесуального кодексу України.</p>
      <p>За вказаними фактами вирішується питання про внесення відомостей до Єдиного реєстру досудових розслідувань за частинами 1 та 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Наразі триває перевірка всіх обставин дорожньо-транспортних пригод. Про це повідомляє відділ комунікації поліції у Чернівецькій області.</p>
      <p>Нагадаємо, що <a href="https://pogliad.ua/news/bukovina/na-bukovini-19-richniy-vodiy-legkovika-zbiv-zhinku-yaka-vibigla-na-dorogu-380043">на Буковині 19-річний водій легковика збив жінку, яка вибігла на дорогу.</a></p>
      <figure>
        <img src="https://media.pogliad.ua/news/article/2019/11/09/380055/09_11_2019_3dtp.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-vaz-zbiv-na-smert-zbiv-pishohoda-372726"/>
        <a href="https://pogliad.ua/news/bukovina/u-smertelniy-dtp-v-mamayivcyah-postrazhdala-ditina-358335"/>
        <a href="https://pogliad.ua/news/bukovina/u-socmerezhi-zyavilosya-video-yak-zitknuvsya-avtobus-i-potyag-v-mamayivcyah-358328"/>
        <a href="https://pogliad.ua/news/bukovina/u-dtp-v-cherniveckiy-oblasti-zaginuv-29-richniy-motociklist-358058"/>
      </related>
    </article>
  </body>
</html>