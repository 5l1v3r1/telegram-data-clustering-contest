<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231476/"/>
    <meta property="og:site_name" content="Українська правда"/>
    <meta property="article:published_time" content="2019-11-09T14:09:36+00:00"/>
    <meta property="og:title" content="У Польщі за запитом РФ затримали одного з лідерів УНА-УНСО"/>
    <meta property="og:description" content="У Польщі в суботу затримали добровольця, одного з лідерів УНА-УНСО Ігоря Мазура з позивним “Тополя”."/>
  </head>
  <body>
    <article>
      <h1>У Польщі за запитом РФ затримали одного з лідерів УНА-УНСО</h1>
      <address>
        <time datetime="2019-11-09T14:09:36+00:00">09 Nov 2019, 14:09</time>
      </address>
      <p>У Польщі в суботу затримали добровольця війни на Донбасі, одного з лідерів УНА-УНСО Ігоря Мазура з позивним "Тополя".</p>
      <p><b>Джерело</b>: <a href="https://www.facebook.com/rok.org.ua/photos/a.333899854146791/463020787901363/?type=3&amp;theater">Рух опору капітуляції</a>, <a href="https://www.facebook.com/denisovaombudsman/posts/3133671443372250">Людмила Денісова </a>у Facebook</p>
      <p><b>Дослівно Рух опору капітуляції</b>: "Сьогодні в Польщі затримали відомого добровольця, учасника війни з російськими окупантами, заступника командира УНСО і одного зі співзасновників РОК Ігоря Мазура "Тополю"".</p>
      <p><b>Деталі</b>: Омбудсмен Людмила Денісова повідомила, що Мазура, який також є співробітником Секретаріату Уповноваженого ВРУ з прав людини, затримали на прикордонному пункті Дорогуск за запитом РФ.</p>
      <p>За інформацією омбудсмена, до Мазура не допускають українського консула та не надають адвоката.</p>
      <p><b>Пряма мова</b> Денісової: "У понеділок, 11 листопада, в місті Холм буде вирішуватися питання про взяття нашого колеги під варту з метою екстрадиції в Росію".</p>
      <p>"Українська правда" звернулася по коментар до департаменту консульської служби МЗС України.</p>
      <footer>Українська правда</footer>
      <related>
        <a href="https://www.eurointegration.com.ua/news/2019/11/8/7102806/"/>
        <a href="https://www.eurointegration.com.ua/news/2019/11/6/7102691/"/>
        <a href="https://www.eurointegration.com.ua/news/2019/11/6/7102674/"/>
      </related>
    </article>
  </body>
</html>