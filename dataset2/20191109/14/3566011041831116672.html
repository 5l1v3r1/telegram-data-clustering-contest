<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545872.html/%D9%85%D9%84%D8%A7%DB%8C%D8%B1-%D9%86%D8%A7%DB%8C%D8%A8-%D9%82%D9%87%D8%B1%D9%85%D8%A7%D9%86-%D9%85%D8%B3%D8%A7%D8%A8%D9%82%D8%A7%D8%AA-%DA%A9%D8%B4%D8%AA%DB%8C-%D8%A2%D8%B2%D8%A7%D8%AF-%D8%AC%D9%88%D8%A7%D9%86%D8%A7%D9%86-%D8%A7%D8%B3%D8%AA%D8%A7%D9%86-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T14:13:00+00:00"/>
    <meta property="og:title" content="ملایر نایب‌قهرمان مسابقات کشتی آزاد جوانان استان شد"/>
    <meta property="og:description" content="معاون اداره ورزش و جوانان شهرستان ملایر گفت: ملایر با کسب سه مقام قهرمانی، سه مقام دومی و سه مقام سومی موفق به کسب مقام نائب قهرمانی مسابقات کشتی آزاد جوانان استان شد."/>
  </head>
  <body>
    <article>
      <h1>ملایر نایب‌قهرمان مسابقات کشتی آزاد جوانان استان شد</h1>
      <h2>معاون اداره ورزش ملایر:</h2>
      <address>
        <time datetime="2019-11-09T14:13:00+00:00">09 Nov 2019, 14:13</time>
      </address>
      <p>معاون اداره ورزش و جوانان شهرستان ملایر گفت: ملایر با کسب سه مقام قهرمانی، سه مقام دومی و سه مقام سومی موفق به کسب مقام نائب قهرمانی مسابقات کشتی آزاد جوانان استان شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امین کیانی، معاون اداره ورزش و جوانان شهرستان ملایر در گفتگو با خبرنگار <a href="http://asrehamedan.ir/30717">عصر همدان</a>؛ با اعلام خبر کسب عنوان نایب قهرمان تیم ملایر در مسابقات کشتی آزاد جوانان استان گفت: این مسابقات در رده جوانان در ۱۰ وزن و در شهر فامنین برگزار شد.</p>
      <p>وی به حضور بیش از ۱۴۰ ورزشکار در این مسابقات اشاره و بیان کرد: تیم شهرستان ملایر با ۱۴ ورزشکار در این رقابت‌ها حضور داشت.</p>
      <p>معاون اداره ورزش و جوانان شهرستان ملایر به نتیجه تیم کشتی ملایر در این مسابقات اشاره کرد و گفت: کشتی گیران جوان ملایری در این رقابت‌ها موفق به کسب ۹ مقام در اوزان مختلف شدند.</p>
      <p>وی افزود: ملایر در این رقابت سه مقام اولی، سه مقام دومی و سه مقام سومی کسب کرد و درمجموع و با اختلاف ناچیز در رده دوم مسابقات پس از همدان قرار گرفت.</p>
      <p>کیانی با اشاره به مدال‌آوران ملایر در این مسابقات بیان کرد: داریوش ولی زاده در وزن ۵۷ کیلوگرم، محمدجواد غلام طجری در وزن ۶۱ و ایمان محمد حسینی در وزن ۶۵ کیلوگرم مقام قهرمانی و مقام نخست این مسابقات را کسب کردند.</p>
      <p>وی گفت: علی کریمی، مهدی زرینی و مهدی حسنی به ترتیب در اوزان ۷۰ کیلوگرم ۹۲ کیلوگرم و ۹۷ گرم موفق به کسب جایگاه دوم این رقابت‌ها شدند.</p>
      <p>معاون اداره ورزش و جوانان شهرستان ملایر با اشاره به اسامی کشتی‌گیرانی ملایری که موفق به کسب مقام سوم این مسابقات شدند، بیان کرد امیرحسین دیده بان در وزن ۶۱ کیلوگرم ابوالفضل شهبازی در وزن ۷۴ کیلوگرم محمد یارمحمد توسکی در وزن ۸۶ کیلوگرم مقام سومی مسابقات را به دست آوردند.</p>
      <p>وی گفت:جلال لطیفی و مجید لطفی مربیان تیم کشتی ملایر در این رقابت‌ها بودند و این مسابقات انتخابی تیم استان برای حضور در مسابقات قهرمانی کشور بود.</p>
      <p>کیانی گفت: در پایان رقابت‌های کشتی آزاد رده جوانان با برگزاری مسابقات در اوزان ۱۰ گانه و درمجموع پس از همدان و ملایر، نهاوند مقام سوم مسابقات را کسب کرد.</p>
      <p>انتهای پیام/</p>
    </article>
  </body>
</html>