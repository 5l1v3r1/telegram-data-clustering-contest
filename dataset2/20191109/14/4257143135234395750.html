<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/09/rekordot-dontott-es-menetel-a-chelsea"/>
    <meta property="og:site_name" content="infostart"/>
    <meta property="article:published_time" content="2019-11-09T14:53:00+00:00"/>
    <meta property="og:title" content="Rekordot döntött és menetel a Chelsea"/>
    <meta property="og:description" content="A csapat hazai pályán 2-0-ra legyőzte a Crystal Palace-t az angol labdarúgó-bajnokságban 12. fordulójának szombati játéknapján."/>
  </head>
  <body>
    <article>
      <h1>Rekordot döntött és menetel a Chelsea</h1>
      <address><time datetime="2019-11-09T14:53:00+00:00">09 Nov 2019, 14:53</time> by <a rel="author">Infostart / MTI</a></address>
      <h3>A csapat hazai pályán 2-0-ra legyőzte a Crystal Palace-t az angol labdarúgó-bajnokságban 12. fordulójának szombati játéknapján.</h3>
      <p>Frank Lampard együttese - amelynek átlagéletkora 24 év és 88 nap volt, ezzel a Chelsea Premier League-történetének legfiatalabb kezdőcsapatát nevezte a mérkőzésre a szakember - sorozatban hatodik bajnokiján gyűjtötte be a három pontot, és feljött a tabella második helyére.</p>
      <p>A vezetőedző ugyanakkor megszakította a spanyol César Azpilicueta nagy sorozatát: a spanyol válogatott hátvéd a mostani összecsapást megelőzően sorozatban 73 bajnokin volt ott a Chelsea kezdőcsapatában, ezúttal azonban a kispadról nézte végig társai diadalát. Azpilicueta legutóbb a 2017. december 2-i, Newcastle United elleni meccset hagyta ki.</p>
      <p><b>Premier League, 12. forduló:</b><br/>Chelsea-Crystal Palace 2-0 (0-0)</p>
    </article>
  </body>
</html>