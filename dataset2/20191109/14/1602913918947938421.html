<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/ministrul-de-finante-florin-citu-nu-sunt-convins-ca-ne-incadram-in-3-deficit-prioritate-este-rectificarea-bugetara-18542169"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T14:41:00+00:00"/>
    <meta property="og:title" content="Ministrul de Finanţe Florin Cîţu: Nu sunt convins că ne încadrăm în 3% deficit. Prioritate este rectificarea bugetară"/>
    <meta property="og:description" content="Florin Cîţu, noul ministru al Finanţelor, nu este convins că România se poate încadra în ţinta de deficit de 3% pentru acest an, în condiţiile în care execuţia bugetară la nouă luni a arătat un deficit de 2,66% din PIB. "/>
  </head>
  <body>
    <article>
      <h1>Ministrul de Finanţe Florin Cîţu: Nu sunt convins că ne încadrăm în 3% deficit. Prioritate este rectificarea bugetară</h1>
      <address><time datetime="2019-11-09T14:41:00+00:00">09 Nov 2019, 14:41</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Florin Cîţu, noul ministru al Finanţelor, nu este convins că România se poate încadra în ţinta de deficit de 3% pentru acest an, în condiţiile în care execuţia bugetară la nouă luni a arătat un deficit de 2,66% din PIB. </p>
      <p>"Prima prioritate e rectificarea bugetară şi a doua este bugetul. Vedem ce este acolo şi apoi pot să mă pronunţ. Vor fi mai puţine ministere şi totul va începe de acolo. Ambiţia noastră rămâne să rămânem în 3%. Ştiţi, după 9 luni suntem la 2,6%", a spus Cîţu la venirea la minister.</p>
      <p>El a mai notat că reorganizarea ANAF este pe lista de priorităţi. "Vom vedea dacă schimbăm şeful", a spus ministrul.</p>
      <p>Cîţu a mai declarat că rolul ministerului pe care îl conduce este să ţină deficitul bugetar sub control şi că nu crede că se poate baza pe actualul proiect de buget de la MFP din moment ce acesta este construit pentru 28 de ministere, iar actualul cabinet are 16. "Bugetul va fi construit pe legile în vigoare astăzi. Va trebui să lucrăm la acest proiect, nu putem porni de la el. 15 decembrie rămâne ţinta pentru buget, încerc să mă ţin de această dată", a spus Cîţu.</p>
    </article>
  </body>
</html>