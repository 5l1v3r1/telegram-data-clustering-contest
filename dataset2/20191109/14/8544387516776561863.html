<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
    <meta property="og:site_name" content="neolaia.gr"/>
    <meta property="article:published_time" content="2019-11-09T14:00:08+00:00"/>
    <meta property="og:title" content="Μία νέα έρευνα συνδέει τον ρατσισμό με το IQ του ατόμου"/>
    <meta property="og:description" content="Ο ρατσισμός είναι κάτι που βλέπουμε συχνά τριγύρω μας. Ειδικά, στις μέρες μας, λόγω και της μεγάλης παγκόσμιας οικονομικής κρίσης, τα ρατσιστικά επεισόδια έχουν αυξηθεί. Δύο Καναδοί επιστήμονες, προσπάθησαν να δώσουν εξηγήσεις στα φαινόμενα αυτά."/>
  </head>
  <body>
    <article>
      <h1>Μία νέα έρευνα συνδέει τον ρατσισμό με το IQ του ατόμου</h1>
      <h2>Δύο Καναδοί επιστήμονες συνέδεσαν τον ρατσισμό και τις ακροδεξιές αντιλήψεις με χαμηλά επίπεδα IQ.</h2>
      <address><time datetime="2019-11-09T14:00:08+00:00">09 Nov 2019, 14:00</time> by <a rel="author">neolaia.gr Team</a></address>
      <p>Ο <a href="https://www.neolaia.gr/tag/%CF%81%CE%B1%CF%84%CF%83%CE%B9%CF%83%CE%BC%CF%8C%CF%82/"><b>ρατσισμός</b></a> είναι κάτι που βλέπουμε συχνά τριγύρω μας. Ειδικά, στις μέρες μας, λόγω και της μεγάλης παγκόσμιας οικονομικής κρίσης, τα ρατσιστικά επεισόδια έχουν αυξηθεί. Δύο Καναδοί επιστήμονες, προσπάθησαν να δώσουν εξηγήσεις στα φαινόμενα αυτά.</p>
      <p>Σύμφωνα με έρευνες που έκαναν ο Γκόρντον Χόντσον και ο Μάικλ Μπουσέρι, υποστηρίζουν ότι οι αυξημένες προκαταλήψεις και ο ρατσισμός συνδέονται με χαμηλό IQ. Μάλιστα, στην έρευνα αυτή αναφέρεται ότι όσο χαμηλότερος είναι ο δείκτης πνευματικών ικανοτήτων, τόσο πιο έντονα εκφράζονται ακροδεξιές ιδεολογίες.</p>
      <p>Οι δύο επιστήμονες ανέλυσαν δύο μεγάλα και αντιπροσωπευτικά δείγματα πληθυσμού από όλη την Αγγλία. Ο αριθμός των ατόμων φτάνει περίπου τα 15.874 άτομα. Κατέληξαν στο συμπέρασμα πως οι μειωμένες γνωστικές ικανότητες οδηγούν σε αυξημένες προκαταλήψεις και ο χαμηλότερος δείκτης πνευματικών ικανοτήτων, προοιωνίζεται εντονότερο ρατσισμό, υιοθέτηση ακροδεξιών ιδεολογιών και χαμηλό δείκτη επαφής με άλλες ομάδες. Όπως αναφέρει χαρακτηριστικά η εφημερίδα το Έθνος, μια δευτερεύουσα ανάλυση δείγματος από τις ΗΠΑ επιβεβαίωσε την ταύτιση της μειωμένης ικανότητας για αφηρημένη σκέψη με τις προκαταλήψεις ενάντια στην ομοφυλοφιλία.</p>
      <p>Αξίζει να σημειωθεί ότι σε όλες τις αναλύσεις υπήρξε μέριμνα ώστε το δείγμα να μην χαρακτηρίζεται από συγκεκριμένα επίπεδα εκπαίδευσης ή κοινωνικό-οικονομικής θέσης.</p>
      <p>Η εν λόγω έρευνα δημοσιεύτηκε στο επιστημονικό περιοδικό Psychological Science. Με τους δύο Καναδούς επιστήμονες να δηλώνουν τα εξής:</p>
      <p>
        <i>«Τα αποτελέσματα μας καταδεικνύουν ότι οι γνωστικές ικανότητες παίζουν έναν κρίσιμο αν και υποτιμημένο ρόλο στο θέμα των προκαταλήψεων.»</i>
      </p>
      <p>
        <b>Δες ακόμα: <a href="https://www.neolaia.gr/2019/07/01/gianis-antetokounmpo-prin-eksi-xronia-fobomoun-na-bgo-apo-to-spiti/">Γιάννης Αντετοκούνμπο: «Πριν έξι χρόνια φοβόμουν να βγω από το σπίτι για να μη με απελάσουν»</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/ellinikes-seires-nea-epoxi-ellinikis-tileorasis/"/>
        <a href="https://neolaia.gr/neo/apopseis-eidiseis"/>
        <a href="https://neolaia.gr/2019/11/09/diethnes-imera-kata-tou-fasismou-kai-tou-antisimitsmou-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/pio-grigoro-plasma-ston-kosmo-poio-einai/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
        <a href="https://neolaia.gr/2019/11/09/emi-ektakto-deltio-epideinwsis-tou-kairou-4/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>