<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/zemelna-reforma-v-ukrajini-v-yevrobanku-zaklikali-ne-pospishati-novini-ukrajini-50052581.html"/>
    <meta property="og:site_name" content="НВ"/>
    <meta property="article:published_time" content="2019-11-09T14:38:00+00:00"/>
    <meta property="og:title" content="В ЄБРР закликали не поспішати з земельною реформою в Україні"/>
    <meta property="og:description" content="Швидке впровадження земельної реформи в Україні може спричинити незворотні помилки."/>
  </head>
  <body>
    <article>
      <h1>В ЄБРР закликали не поспішати з земельною реформою в Україні</h1>
      <h2>Швидке впровадження земельної реформи в Україні може спричинити незворотні помилки.</h2>
      <address>
        <time datetime="2019-11-09T14:38:00+00:00">09 Nov 2019, 14:38</time>
      </address>
      <p>Про це заявив провідний директор Європейського банку реконструкції та розвитку з питань країн Східної Європи та Кавказу Маттео Патроне.</p>
      <p>«Мантра, яку ми постійно чуємо, в тому числі чули і в Маріуполі (на інвестиційному форумі - ред) минулого тижня, — „нам потрібно поспішати, зробити все якомога швидше, так, будуть помилки, але потім ми їх виправимо“. Земельна реформа — таке місце, де не можна допускати помилки, вони будуть незворотні. Візьмім паузу, подумаємо і зробимо все поступово і правильно. І збережемо права малих фермерів», — сказав він.</p>
      <p>Такої ж думки дотримується заступник начальника управління корпоративних фінансів Європейського інвестиційного банку Жан-Жак Сулакру.</p>
      <p>«Україні не варто поспішати… Я б рекомендував робити це поступово, спочатку вирішуючи питання земель у державній власності, приватизуючи її», — зазначив Сулакру.</p>
      <p>Раніше повідомлялося, що <a href="https://nv.ua/ukr/biz/economics/rinok-zemli-v-radu-vnesli-zakonoproekt-novini-ukrajini-50044824.html">у Верховній Раді зареєстрували законопроєкт про ринок землі</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/874/original/6d2d1932d0b53557503f64fe27a1b580.png?stamp=1&amp;q=85&amp;w=115"/>
      </figure>
      <p>Наталія Яресько<br/>Щоб земля ефективно працювала</p>
      <p>Прем'єр-міністр України Олексій <a href="https://nv.ua/ukr/biz/economics/rinok-zemli-vidkriyetsya-v-zhovtni-2020-roku-goncharuk-novini-ukrajini-50043611.html">Гончарук анонсував відкриття ринку землі в Україні в жовтні 2020 року</a>.</p>
      <p>Президент Володимир Зеленський повідомив, що купувати і продавати землі сільськогосподарського призначення <a href="https://nv.ua/ukr/biz/economics/zelenskiy-pro-zemelnu-reformu-torguvati-zemleyu-zmozhut-tilki-ukrajinci-novini-ukrajini-50043608.html">зможуть тільки українські громадяни і компанії</a>.</p>
    </article>
  </body>
</html>