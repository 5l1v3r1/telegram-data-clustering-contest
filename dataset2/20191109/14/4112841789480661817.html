<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76399-Zubatej-rybe-odsekli-hlavu-no-aj-napriek-tomu-rozhryzla-plechovku-koly-Video-sa-stalo-hitom-internetu"/>
    <meta property="og:site_name" content="REFRESHER"/>
    <meta property="article:published_time" content="2019-11-09T14:38:00+00:00"/>
    <meta property="og:title" content="Zubatej rybe odsekli hlavu, no aj napriek tomu rozhrýzla plechovku koly. Video sa stalo hitom internetu"/>
    <meta property="og:description" content="Z plechovky zostali len šumiaca pena a zdemolovaný kov."/>
  </head>
  <body>
    <article>
      <h1>Zubatej rybe odsekli hlavu, no aj napriek tomu rozhrýzla plechovku koly. Video sa stalo hitom internetu</h1>
      <address><time datetime="2019-11-09T14:38:00+00:00">09 Nov 2019, 14:38</time> by <a rel="author">Daniel Mikolášik</a></address>
      <p>
        <b>Z plechovky zostali len šumiaca pena a zdemolovaný kov.</b>
      </p>
      <p>Aktuálne internetom koluje podivuhodné video, ktoré zachytáva <b>ozrutnú rybu známu ako zubatka pruhovaná</b>, ktorá svojou silou a ostrými zubami dokázala bez akýchkoľvek problémov <b>rozhryznúť plechovku koly</b>. Dokonca aj po tom, čo ju rozpolili na dve časti, informuje portál <a href="https://www.iflscience.com/plants-and-animals/watch-the-severed-head-of-a-wolffish-bite-down-on-a-can-of-coke/">IFLScience</a>.</p>
      <p>Pokus najprv skúšajú s celou rybou, ktorú postavia pred plnú plechovku sýteného nápoju. Tá ho okamžite schmatne do úst a rozhryzie tak silno, že z nej ostanú len <b>šumiaca pena a zdemolovaný kov.</b></p>
      <p>Experiment bol zopakovaný aj po tom, čo zubatke <b>oddelili hlavu od tela,</b> čo fascinovalo nejedného diváka. Video bolo síce na YouTube nahraté už v januári, no len prednedávnom sa objavilo na Reddite a následne sa stalo <b>virálnym po celom svete</b>. Aktuálne má na konte už viac ako 6 miliónov videní a tento počet stále rastie.</p>
      <figure>
        <iframe src="https://www.youtube.com/embed/nfIWNf42hJE" width="700" height="393" data-service="Youtube" scrolling="no"/>
      </figure>
      <p>Fascinujúci druh podmorského živočícha prezývajú <b>vďaka ostrým zubom aj vlčia ryba</b>. Švédsky professor Björn Thrandur Björnsson z endokrinologického laboratória univerzity v Göteborgu tvrdí, že tento druh ryby sa vyskytuje predovšetkým v Atlantickom a v Severnom ľadovom oceáne. Údajne môže <b>dorásť až do dĺžky 2 metrov.</b></p>
      <p>Živí sa kôrovcami, mäkkýšmi či menšími rybami. Hoci ju na Reddite ľudia popisujú ako jedovatú, nie je to pravda. Profesor vysvetľuje, že za zahryznutie aj po dekapitácii (odťatia hlavy) môže tzv. <i><b>neuromuskulárny reflex</b></i>. <i>„Jej čeľusť je v podstate naprogramovaná na uhryznutie, pokiaľ jej ústna dutina niečo zaregistruje. Zvyčajne to býva korisť,“</i> dodáva Björnsson.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/34381-Viac-nez-5000-litrov-CocaColy-v-bazene-Pokozka-je-z-nej-vraj-jemnejsia-a-vyskusal-si-ju-aj-drahy-dron"/>
        <a href="https://refresher.sk/39885-Dokaze-CocaCola-nahradit-motorovy-olej"/>
        <a href="https://refresher.sk/36765-Lakave-zakusky-vyzeraju-ako-flase-oblubenych-perlivych-napojov-Najdes-rozdiel"/>
        <a href="https://refresher.sk/34749-Rusky-rybar-vytiahol-z-rieky-zmutovanu-rybu-ako-z-hororoveho-filmu-Ludia-sa-hadaju-ci-ide-o-piranu-alebo-uhora"/>
        <a href="https://refresher.sk/48640-Ryba-ktora-vyrastla-v-plastovom-kruzku-Vplavat-donho-musela-ako-mlada-kvoli-ludskej-bezohladnosti-trpela-cely-zivot"/>
        <a href="https://refresher.sk/33355-Vylovena-ryba-s-nebezpecnym-prekvapenim-priamo-v-ustach-Chlapika-v-nich-cakal-jedovaty-had"/>
        <a href="https://refresher.sk/43931-Australski-vedci-nasli-v-hlbinach-oceana-bizarnu-rybu-bez-tvare-Nezvycajny-zivocich-sa-ukryval-v-hbke-viac-nez-4000-metrov-pod-hladinou"/>
        <a href="https://refresher.sk/40989-Na-hladinu-zrejme-vyplava-vtedy-ked-tusi-ze-zomiera-Pri-Filipinach-sa-objavila-najdlhsia-tajomna-ryba-ktoru-sme-objavili-az-v-roku-1772"/>
      </related>
    </article>
  </body>
</html>