<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/wroclaw-student-spieszyl-sie-na-uczelnie-przejechal-miedzy-samochodami-i-na-czerwonym,984168.html"/>
    <meta property="og:site_name" content="TVN24"/>
    <meta property="article:published_time" content="2019-11-09T14:55:00+00:00"/>
    <meta property="og:title" content="Między samochodami i na czerwonym. Student spieszył się na uczelnię"/>
    <meta property="og:description" content="22-letni student z Wrocławia musiał być już mocno spóźniony na zajęcia. Najpierw ledwo wcisnął się między dwa samochody stojące na światłach, a potem przejechał przez skrzyżowanie na czerwonym. Wsz..."/>
  </head>
  <body>
    <article>
      <h1>Między samochodami i na czerwonym. Student spieszył się na uczelnię</h1>
      <address><time datetime="2019-11-09T14:55:00+00:00">09 Nov 2019, 14:55</time> by <a rel="author">ib/b</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/6ad59524-b418-4cfd-a561-7cfe5c825ab6-480p.mp4"/>
          <figcaption>Między samochodami i na czerwonym</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/4e45a732-5ded-4ac2-a8f5-8bca7dfd82e5-480p.mp4"/>
          <figcaption>Kierowca przemknął przed maską nieoznakowanego radiowozu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/2fcfd3b9-a533-4e3c-b33b-40efca16ac2f-480p.mp4"/>
          <figcaption>Kierowca mercedesa przekroczył prędkość o 121 km/h....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/38d8980d-77eb-490b-8c70-8a0d1ad04cc1-480p.mp4"/>
          <figcaption>Czterech kierowców zatrzymanych przez policjantów z grupy...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/ef9ed9b9-8545-45e7-ab06-119a1b22ff49-480p.mp4"/>
          <figcaption>Jechał szybciej niż powinien. Zatrzymali go policjanci z...</figcaption>
        </figure>
        <figcaption>Między samochodami i na czerwonym<cite>Foto: KMP Wrocław | Video: KMP Wrocław</cite></figcaption>
      </slideshow>
      <h3>22-letni student z Wrocławia musiał być już mocno spóźniony na zajęcia. Najpierw ledwo wcisnął się między dwa samochody stojące na światłach, a potem przejechał przez skrzyżowanie na czerwonym. Wszystko na oczach policjantów.</h3>
      <p>Poranna służba wrocławskiej drogówki na obrzeżach Wrocławia. Przed godziną 8 patrol w nieoznakowanym radiowozie dojeżdżał do skrzyżowania i zajął pas do skrętu w lewo. Na dwóch pasach po prawej stronie pędziły samochody. Już od początku nagrania z policyjnej kamery widać żółte światło sygnalizatora, które po chwili zamienia się w czerwone.</p>
      <related>
        <a href="https://www.tvn24.pl/wroclaw,44/ominal-korek-lamiac-przepisy-na-oczach-policjantow,981882.html"/>
      </related>
      <p>BMW z trudem zahamowało. Jadący za nim dużą prędkością opel nie dał rady. Kierowca zdołał zmieścić się w lukę pomiędzy autami czekającymi na światłach i przemknął przez skrzyżowanie na czerwonym świetle. Miał pecha, bo wszystko widzieli policjanci, którzy od razu za nim ruszyli.</p>
      <h3>Przesiadka na autobus</h3>
      <p>- Za kierownicą samochodu siedział 22-letni mieszkaniec województwa łódzkiego. Policjantom powiedział, że spieszył się na uczelnię. Miał świadomość tego, że spowodował dla siebie i innych potencjalnie zagrożenie. Tłumaczył też, że być może spoglądał na nawigację, dlatego nie zauważył sytuacji na drodze - informuje Dariusz Rajski z biura prasowego wrocławskiej policji.</p>
      <p>Policjanci, za rażące naruszenie przepisów, zatrzymali prawo jazy mężczyzny i skierowali wniosek o ukaranie do sądu.</p>
      <p>- Bezpieczniej dla wszystkich będzie, jeśli przynajmniej na jakiś czas, na uczelnię przemieszczać się będzie autobusem - podsumowuje Rajski.</p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/ominal-korek-lamiac-przepisy-na-oczach-policjantow,981882.html"/>
        <a href="https://www.tvn24.pl/wroclaw,44/jezdza-za-szybko-i-brawurowo-policja-lapie-piratow-drogowych,972483.html"/>
        <a href="https://www.tvn24.pl/wroclaw,44/przejechali-na-czerwonym-nie-wiedzieli-ze-na-swiatlach-czeka-policja,960066.html"/>
      </related>
    </article>
  </body>
</html>