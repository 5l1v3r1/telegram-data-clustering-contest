<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-one-giochi-gratuiti-weekend/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T14:48:00+00:00"/>
    <meta property="og:title" content="Xbox One, Free Play Days: i giochi gratuiti del weekend"/>
    <meta property="og:description" content="Torna su Xbox One Free Play Days che permette di giocare gratis a The Elder Scrolls Online: Tamriel Unlimited, Cities: Skylines e The Surge."/>
  </head>
  <body>
    <article>
      <h1>Xbox One, Free Play Days: i giochi gratuiti del weekend</h1>
      <address><time datetime="2019-11-09T14:48:00+00:00">09 Nov 2019, 14:48</time> by <a rel="author">Luca Salerno</a></address>
      <p>Anche questo fine settimana torna<b> Free Play Days</b>, l’iniziativa di Microsoft per Xbox One che permette di giocare alcuni titoli gratuitamente agli abbonati Xbox Live Gold o Xbox Game Pass Ultimate. I giochi scelti per questo weekend sono <b>The Elder Scrolls Online: Tamriel Unlimited</b>, <b>Cities: Skylines</b> e <b>The Surge</b>.</p>
      <p>Nel caso di <b>The Elder Scrolls</b> <b>Online</b> però va sottolineato che non si tratta di un’esclusiva dell’iniziativa Microsoft dato che il titolo è <b>attualmente gratuito su tutte le piattaforme disponibili</b> e lo rimarrà ancora fino a mercoledì 13 novembre. Nel corso di queste giornate gratuite ci si potrà fare un’idea generale del gioco, del suo mondo e del sistema di quest per poi decidere eventualmente di procedere all’acquisto.</p>
      <figure>
        <img src="https://www.tomshw.it/images/images/2019/06/the-elder-scrolls-online-elsweyr-recensione-35912.jpg"/>
      </figure>
      <p>Leggi anche: <a href="https://www.tomshw.it/videogioco/death-stranding-leak-espansione/">Death Stranding, secondo un leak ci sarebbe già un’espansione in lavorazione</a></p>
      <p>Anche <b>City: Skylines</b> si può giocare gratuitamente nel fine settimana non solo su Xbox One ma anche su PC in occasione dell’iniziativa Free Weekend di Steam. Il titolo di Colossal Order è un <b>gestionale</b> che appartiene al genere dei <b>city-builder</b> permettendo di costruire una città intera curandone tutti i vari aspetti: dalla costruzione di nuovi palazzi sino all’implementazione dei servizi pubblici. Il gioco può inoltre contare su un <b>supporto costante</b> da parte degli sviluppatori che nel corso del tempo hanno rilasciato <b>numerosi DLC</b> per espandere il gioco di base.</p>
      <p><b>The Surge</b> è infine un gioco d’azione ad ambientazione fantascientifica con elementi RPG e il prequel del secondo capitolo rilasciato nel settembre scorso. Il titolo è stato realizzato da Deck13, gli stessi sviluppatori di Lords Of The Fallen con cui condivide alcuni aspetti del gameplay. <b>Il livello di sfida</b> di entrambi questi titoli è liberamente ispirato ai Soulsborne di From Software e The Surge può contare su <b>combattimenti molto spettacolari</b> e numerose possibilità di personalizzazione a disposizione dei giocatori.</p>
      <blockquote>The Surge 2 è uscito nel settembre scorso e potete trovarlo anche in versione PC <a href="https://toms.it/PxSYx">sul negozio di Steam</a>.</blockquote>
    </article>
  </body>
</html>