<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/shtuchniy-intelekt-sam-zdogadavsya-scho-zemlya-obertayetsya-navkolo-soncya-329070_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T14:58:00+00:00"/>
    <meta property="og:title" content="Штучний інтелект сам здогадався, що Земля обертається навколо Сонця"/>
    <meta property="og:description" content="Нейромережа побудувала модель Сонячної системи на основі даних про рух Марса і Сонця."/>
  </head>
  <body>
    <article>
      <h1>Штучний інтелект сам здогадався, що Земля обертається навколо Сонця</h1>
      <h2>Нейромережа побудувала модель Сонячної системи на основі даних про рух Марса і Сонця.</h2>
      <address>
        <time datetime="2019-11-09T14:58:00+00:00">09 Nov 2019, 14:58</time>
      </address>
      <p>Вчені зі Швейцарської вищої технологічної школи Цюріха створили <a href="https://dt.ua/TECHNOLOGIES/shtuchniy-intelekt-obigrav-99-8-gravciv-u-starcraft-ii-328033_.html"><b>штучний інтелект</b></a>, в який заклали дані про рух Марса і Сонця по небесній сфері Землі. В результаті нейромережа за кілька хвилин змогла побудувати геліоцентричну модель Сонячної системи, повідомляє "Популярная механика".</p>
      <p>Відзначається, що дані, які отримав штучний інтелект, були аналогічні тому, як астрономи і математики минулого намагалися зрозуміти Всесвіт, використовуючи доступні їм інструменти. Програмі вдалося побудувати геліоцентричну модель Сонячної системи без підказок з боку. Таким чином їй вдалося повторити шлях великих вчених минулого всього за кілька хвилин.</p>
      <p>Для того, щоб зрозуміти "хід думок" штучного інтелекту, його створили на основі двох послідовних нейромереж. Одна з них аналізувала масив даних і знаходила в ньому закономірність, яка формулювалася лаконічно. Потім ці правила передавалися другій програмі допомогою дуже обмеженої кількості зв'язків. Та, у свою чергу, застосовувала ці формули на масиві даних знову і вже будувала певну модель.</p>
      <p>Вчені відзначають, що створивши штучний інтелект, "думки" якого можна простежити, вони сподіваються просунути науку вперед. Завдяки подібному штучному інтелекту з'являється можливість нарешті вирішити протиріччя між квантовою механікою та іншими розділами фізики.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <b><a href="https://dt.ua/TECHNOLOGIES/shtuchniy-intelekt-viyaviv-liki-vid-malyariyi-v-zubniy-pasti-266456_.html">штучний інтелект виявив ліки від малярії</a></b> в зубній пасті. У ході дослідження вчені підключили штучний інтелект для аналізу того, як збудник, малярійний плазмодій, взаємодіє з триклозаном, антибіотиком із звичайної "лікувальної" зубної пасти. Цей антибіотик, як пояснюють біологи, пригнічує розмноження бактерій, заважаючи роботі одного з їхніх ключових ферментів, який відповідає за складання жирових молекул, необхідних для нормальної роботи клітинних стінок мікробів.</p>
      <footer>За матеріалами: <a href="https://dt.ua/go/aHR0cDovL3d3dy5wb3BtZWNoLnJ1Lw==">Популярная механика</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>