<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818101.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T14:00:00+00:00"/>
    <meta property="og:title" content="جشنواره نشان دهخدا دوسالانه میشود"/>
    <meta property="og:description" content="به گزارش الف دکتر مسعود کوثری مدیرعامل انتشارات علمی و فرهنگی طی گفتگویی اظهار داشت این جشنواره امسال مراحل نهایی خود را به انجام رسانده و برگزیدگان خود را نیز شناخته است. اما به منظور همراهی اهالی فرهنگ با شرایط اقتصادی جامعه، صرفه جویی در هزینههای ادارات دولتی و نیمه دولتی و هم چنین رسیدگی بیشتر به وضعیت معیشتی کارکنان، جشنوارۀ نشان دهخدا امسال برگزار نشده و به سال آینده موکول میشود."/>
  </head>
  <body>
    <article>
      <h1>جشنواره نشان دهخدا دوسالانه میشود</h1>
      <address>
        <time datetime="2019-11-09T14:00:00+00:00">09 Nov 2019, 14:00</time>
      </address>
      <p>انتشارات علمی و فرهنگی اعلام کرد جشنوارۀ نشان دهخدا (انتخاب کتاب سال اعضای هیئت علمی دانشگاه های سراسر کشور در حوزۀ علوم انسانی) که پیش ازاین هرسال برگزار میشد از این به بعد دوسالانه شده و امسال برگزار نخواهد شد.</p>
      <p>به گزارش الف دکتر مسعود کوثری مدیرعامل انتشارات علمی و فرهنگی طی گفتگویی اظهار داشت این جشنواره امسال مراحل نهایی خود را به انجام رسانده و برگزیدگان خود را نیز شناخته است. اما به منظور همراهی اهالی فرهنگ با شرایط اقتصادی جامعه، صرفه جویی در هزینههای ادارات دولتی و نیمه دولتی و هم چنین رسیدگی بیشتر به وضعیت معیشتی کارکنان، جشنوارۀ نشان دهخدا امسال برگزار نشده و به سال آینده موکول میشود.</p>
      <p>خاطرنشان میشود جشنوارۀ نشان دهخدا از سال 1394 برگزار شده و امسال به پنجمین دورۀ خود رسیده است. این جشنواره به میزبانی انتشارات علمی و فرهنگی و با مشارکت وزارت کار،تعاون و رفاه اجتماعی، وزارت علوم،تحقیقات و فناوری، وزارت فرهنگ و ارشاد اسلامی،سازمان تامین اجتماعی،ادارۀ کل فرهنگ و ارشاد اسلامی استان تهران، خانۀ کتاب و پژوهشکدۀ مطالعات فرهنگی و اجتماعی برگزار می شود .</p>
    </article>
  </body>
</html>