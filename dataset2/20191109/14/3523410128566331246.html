<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639016/%DB%B1%DB%B0-%D9%81%DB%8C%D9%84%D9%85-%D8%A8%D8%B1%D8%AA%D8%B1-%D9%85%D8%AF%D8%B1%D9%86%DB%8C-%DA%A9%D9%87-%D8%B3%DB%8C%D8%A7%D9%87%E2%80%8C-%D9%88-%D8%B3%D9%81%DB%8C%D8%AF-%D9%81%DB%8C%D9%84%D9%85%E2%80%8C%D8%A8%D8%B1%D8%AF%D8%A7%D8%B1%DB%8C-%D8%B4%D8%AF%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T14:09:00+00:00"/>
    <meta property="og:title" content="۱۰ فیلم برتر مدرنی که سیاه‌ و سفید فیلم‌برداری شدند {قسمت دوم}"/>
    <meta property="og:description" content="در سال‌هایی که فیلم‌برداری سیاه- سفید منسوخ شده بود، برخی کارگردانان تصمیم گرفتند آن را یکی از بهترین گزینه‌ها برای فیلم‌های ویژه خود در نظر بگیرند."/>
  </head>
  <body>
    <article>
      <h1>
        <a href="https://www.bultannews.com/fa/news/639016/%DB%B1%DB%B0-%D9%81%DB%8C%D9%84%D9%85-%D8%A8%D8%B1%D8%AA%D8%B1-%D9%85%D8%AF%D8%B1%D9%86%DB%8C-%DA%A9%D9%87-%D8%B3%DB%8C%D8%A7%D9%87%E2%80%8C-%D9%88-%D8%B3%D9%81%DB%8C%D8%AF-%D9%81%DB%8C%D9%84%D9%85%E2%80%8C%D8%A8%D8%B1%D8%AF%D8%A7%D8%B1%DB%8C-%D8%B4%D8%AF%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D">۱۰ فیلم برتر مدرنی که سیاه‌ و سفید فیلم‌برداری شدند {قسمت دوم}</a>
      </h1>
      <h2>در سال‌هایی که فیلم‌برداری سیاه- سفید منسوخ شده بود، برخی کارگردانان تصمیم گرفتند آن را یکی از بهترین گزینه‌ها برای فیلم‌های ویژه خود در نظر بگیرند.</h2>
      <address><time datetime="2019-11-09T14:09:00+00:00">09 Nov 2019, 14:09</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر:</b> نسل‌های آینده به تاریخ فیلم‌سازی به عنوان یک موضوع جالب نگاه خواهند کرد. فیلم‌سازی برای مدتی طولانی حرکت رو به جلویی داشته است:<b> صدا</b> به <b>فیلم‌های صامت</b> افزوده شد، <b>رنگ</b> به <b>فیلم‌های سیاه- سفید</b> آورده شد و در نهایت فیلم‌سازی به سمت <b>جلوه‌های کامپیوتری</b> و<b> سه بعدی</b> حرکت کرد، پیش از آن که ناگهان به عقب برگردد.<br/><br/>به گزارش بولتن نیوز به نقل از برترین ها، <b>فیلم‌سازان مدرن</b> به سیاه- سفید به عنوان یک عنصر بصری نگاه کردند که به عنوان مقابله با یک محدودیت تکنولوژیکی برای روایت قصه‌هایشان در دسترس بود. در سال‌هایی که فیلم‌برداری سیاه- سفید منسوخ شده بود، برخی کارگردانان تصمیم گرفتند آن را یکی از بهترین گزینه‌ها برای فیلم‌برداری فیلم‌های ویژه خود در نظر بگیرند. بنابراین ما در این مطلب نگاهی انداخته‌ایم به ۱۰ تا از بهترین فیلم‌های مدرنی که به صورت سیاه- سفید فیلم‌برداری شده‌اند.</p>
      <p>
        <b>۵. فرانسیس ها          </b>
      </p>
      <p>
        <b>عنوان: Frances Ha                                                                                                              </b>
      </p>
      <p>
        <b>محصول:</b>
        <b>۲۰۱۲  </b>
      </p>
      <p>
        <b>کارگردان: نوآ بامباک</b>
      </p>
      <p><b>نوآ بامباک</b> و <b>گرتا گرویگ</b> دو تا از معدود فیلم‌سازان این دوران هستند که داستان‌های انسان‌دوستانه درباره مردم واقعی با احساسات واقعی می‌گویند. بنابراین وقتی آن‌ها مهارت‌های خود را با یکدیگر ترکیب می‌کنند، نتیجه چیزی به واقع فوق‌العاده است. <b>«فرانسیس ها»</b> توسط بامباک کارگردانی شده، ستاره فیلم گرویگ است و فیلم‌نامه توسط هر دو آن‌ها با همکاری یکدیگر نوشته شده است.</p>
      <p><b>«فرانسیس ها»</b> طرح داستانی مشخص یا یک ساختار سنتی ندارد. فیلم یک ریتم غیرقابل‌پیش‌بینی از زندگی کاراکتر اصلی خود در نقش یک جوان بیست و چند ساله را دنبال می‌کند. سیاه و سفید به <b>«فرانسیس ها»</b> حس و حال فیلم‌های<b> جیم جارموش</b> یا <b>فرانسوا تروفو</b> می‌بخشد.</p>
      <p>
        <b>۴. رما</b>
      </p>
      <p>
        <b>عنوان: Roma                                                                                                                                           </b>
      </p>
      <p>
        <b>محصول:  ۲۰۱۸                                                                                                                                             </b>
      </p>
      <p>
        <b>کارگردان: آلفونسو کوارون</b>
      </p>
      <figure>
        <img src="https://www.bultannews.com/files/fa/news/1398/8/18/1194214_736.jpg"/>
      </figure>
      <p>این فیلم نهایتاً آکادمی را مجبور کرد به طور جدی تولیدات <b>نتفلیکس</b> را در نظر بگیرد.<b> «رما»</b> یک فیلم فوق‌العاده شخصی برای نویسنده و کارگردان، <b>آلفونسو کوارون</b> بود. چراکه در آن یک <b>داستان نیمه‌زندگی‌نامه‌ای</b> از کودکی فیلم‌ساز ترسیم شده بود و عیمقاً ریشه در زادگاهش، مکزیکوسیتی داشت.</p>
      <p>کوارون برای اینکه اطمینان حاصل کند، فیلم به همان اندازه که می‌خواهد به زندگی شخصی‌اش نزدیک باشد، پا را فراتر از نویسندگی و کارگردانی فیلم خود گذاشت، چنان که او تهیه‌کنندگی و تدوین مشترک فیلمش را نیز متقبل شد و مهم‌تر از همه، فیلم‌برداری مدنظرش را هم خودش انجام داد. <b>فیلم‌برداری سیاه- سفید</b>، یک تصمیم بسیار هوشمندانه بود چراکه کوارون قصد داشت یک فیلم مدرن که شبیه به گذشته به نظر می‌رسد، بسازد.</p>
      <p>
        <b>۳. نبراسکا                                                                                                                                                  </b>
      </p>
      <p>
        <b> عنوان: Nebraska                                                                                                                                         </b>
      </p>
      <p>
        <b>محصول: ۲۰۱۳                                                                                                                                            </b>
      </p>
      <p>
        <b> کارگردان: الکساندر پین</b>
      </p>
      <figure>
        <img src="https://www.bultannews.com/files/fa/news/1398/8/18/1194216_342.jpg"/>
      </figure>
      <p><b>الکساندر پین</b> زمانی که سکان هدایت <b>«نبراسکا»</b> را برعهده گرفت با فیلم‌های جاده‌ای غریبه نبود. او یک سفر شدیداً احساساتی را با <b>پل جیاماتی</b> و <b>توماس هیدن چرچ</b> در <b>«راه‌های فرعی»</b> ۲۰۰۴ Sideways تجربه کرده بود. اما این فیلم سیاه- سفید ۲۰۱۳ او، برای <b>بروس درن</b> یک چیز کاملاً متفاوت محسوب می‌شد.</p>
      <p>درن در نقش یک پیرمرد بداخلاق می‌درخشد، کسی که برایش مقدر شده به<b> «نبراسکا»</b> برود تا جایزه‌ای را مطالبه کند که به طور حتم یک شیادی است. او هر وقت که به خانه باز می‌گردد، شروع به قدم زدن در بزرگراه می‌کند. بنابراین پسرش، <b>ویل فورته</b>، قبول می‌کند که برای او در این مسیر رانندگی کند. این موضوع به عنوان یک کاتالیزور برای برقراری ارتباط مجدد کل خانواده در طول مسیر عمل می‌کند.</p>
      <p>
        <b>۲. فهرست شیندلر                                                                                                                                     </b>
      </p>
      <p>
        <b>عنوان:  Schindler’s List                                                                                                                          </b>
      </p>
      <p>
        <b>محصول: ۱۹۹۳                                                                                                                                      </b>
      </p>
      <p>
        <b> کارگردان: استیون اسپیلبرگ</b>
      </p>
      <figure>
        <img src="https://www.bultannews.com/files/fa/news/1398/8/18/1194217_226.jpg"/>
      </figure>
      <p>گذشته از تاکید بر وحشت‌های غم‌انگیز <b>هولوکاست</b>، <b>«فهرست شیندلر»</b> حول یک لحظه فوق‌العاده قدرتمند می‌چرخد. در سال‌های اخیر، برخی از طرفداران فیلم از نماهای دختری که کت قرمز بر تن دارد، هیجان‌زده شده‌اند چراکه کارکرد آن هدفمند و صحیح است و بدون شک متاثرکننده هم است. وقتی که آن کت دوباره روی توده‌ای از اجساد دیده می‌شود، به واقع تکان‌دهنده است.</p>
      <p>زندگی یک دختر کوچک در معرض خطر قرار دارد که نشان می‌دهد جان یک میلیون دختر کوچک در معرض خطر است. از آنجایی که او به ما اشاره می‌کند، همه افراد در آن توده به اندازه دختربچه منحصر به فرد هستند. همچنین به عنوان کاتالیزوری برای اسکار شیندلر عمل می‌کند تا به همان نتیجه برسد.<b> استیون اسپیلبرگ</b> به راحتی با برداشتن رنگ از هریک از نماهای دیگر این فیلم، داستانش را در مسیری بسیار تاثیرگذارتر روایت می‌کند و تلاش می کند مخاطب را به جایی برساند که روایت او از یک واقعه تاریخی را بی چون و چرا بپذیرد و کاری با <b>حقیقت داشتن</b> یا <b>نداشتن</b> آن اتفاق نداشته باشد.</p>
      <p>
        <b>۱. گاو خشمگین                                                                                                                                              </b>
      </p>
      <p>
        <b> عنوان: Raging Bull                                                                                                                                   </b>
      </p>
      <p>
        <b>محصول: ۱۹۸۰                                                                                                                                          </b>
      </p>
      <p>
        <b> کارگردان: مارتین اسکورسیزی</b>
      </p>
      <figure>
        <img src="https://www.bultannews.com/files/fa/news/1398/8/18/1194218_163.jpg"/>
      </figure>
      <p>دلیل اصلی<b> مارتین اسکورسیزی</b> برای فیلم‌برداری سیاه- سفید<b> «گاو خشمگین»</b> (که یقیناً بهترین فیلم ساخته شده به صورت سیاه- سفید پس از گسترش تکنولوژی رنگی محسوب می‌شود) این است که او به این نتیجه رسید که دستکش‌های بوکس به رنگ سیاه و سفید بهتر به نظر خواهد رسید. (او همچنین مسئله محو شدن رنگ پایه را تصدیق كرد و قصد داشت<b> «گاو خشمگین»</b> را از دیگر فیلم‌های دوره خود متمایز كند.)</p>
      <p>اما چه آگاهانه و چه ناآگاهانه، ده‌ها دلیل دیگر در آن خوانده شده است. به عنوان مثال می‌تواند بیانگر کوته‌اندیشی جیک لاموتا دیده شود. «<b>گاو خشمگین»</b> یک فیلم به غایت دردناک است و رنگ‌های سیاه و سفید، آن را به وضوح بیان می‌کنند.</p>
    </article>
  </body>
</html>