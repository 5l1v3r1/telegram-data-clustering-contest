<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/kapelo-de-liht-shteshe-da-igrae-po-dobre-ako-beshe-s-kielini-1404609.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T14:09:00+00:00"/>
    <meta property="og:title" content="Капело: Де Лихт щеше да играе по-добре, ако беше с Киелини"/>
    <meta property="og:description" content="Бившият наставник на Ювентус Фабио Капело смята, че кариерата на Матайс Де Лихт в Италия, щеше да започне по по-добър начин, ако играеше в центъра на защитата с Джорджо Киелини Холандският бранител дойде през лятото от Аякс за 75 милиона евро, но бива критикуван за някои грешки, които направи от началото на сезона с фланелката на Ювентус"/>
  </head>
  <body>
    <article>
      <h1>Капело: Де Лихт щеше да играе по-добре, ако беше с Киелини</h1>
      <address><time datetime="2019-11-09T14:09:00+00:00">09 Nov 2019, 14:09</time> by <a rel="author">Sportlive.bg</a></address>
      <p>Бившият наставник на Ювентус <a href="https://www.sportlive.bg/tags/5016">Фабио Капело</a> смята, че кариерата на Матайс Де Лихт в Италия, щеше да започне по по-добър начин, ако играеше в центъра на защитата с Джорджо Киелини. Холандският бранител дойде през лятото от Аякс за 75 милиона евро, но бива критикуван за някои грешки, които направи от началото на сезона с фланелката на <a href="https://www.sportlive.bg/tags/1622">Ювентус</a>.</p>
      <p>Първоначалоно защитникът трябваше да се адаптира към отбора и постепенно да бъде налаган в първия тим, но контузията на капитана Джорджо Киелини след първия мач от сезона направи така, че <a href="https://www.sportlive.bg/tags/69709">Де Лихт</a> трябваше да стане титуляр в центъра на защитата заедно с Леонардо Бонучи. „Трябва да му дадем време, но той има забележителни качества. Може би в първия си сезон в Серия А Де Лихт имаше нуждата да играе с Джорджо Киелини. Той щеше да му помогне много“ сподели Капело пред Гадзета дело Спорт.</p>
      <p>20-годишният Де Лихт отбеляза първия си гол за „старата госпожа“ срещу Торино, носейки победата в дербито за своя отбор. Утре вечер Ювентус се изправя срещу друг от бившите тимове на Капело – Милан в дербито на кръга в <a href="https://www.sportlive.bg/tags/9713">Серия А</a>. Двубоят е с начален час 21:45. <i>А за подписа на кой играч спорят Юве и Милан, вижте <a href="https://www.sportlive.bg/worldfootball/spain/Tri-italianski-granda-v-bitka-za-half-na-Barsa-1404470.html">тук</a>.</i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Kakvo-se-sluchva-s-Ronaldo-1404267.html"/>
        <a href="https://www.sportlive.bg/worldfootball/championsleague/Sari-obqsni-zashto-smeni-Ronaldo-i-go-izvadi-ot-ravnovesie-1403852.html"/>
        <a href="https://www.sportlive.bg/worldfootball/italy/Van-der-Saar-posochi-po-kakvo-De-Liht-i-Ronaldo-mnogo-si-prilichat-1384318.html"/>
        <a href="https://www.sportlive.bg/worldfootball/italy/Koga-De-Liht-e-osyznal-che-ne-e-na-nuzhnoto-nivo-za-Yuventus-1382949.html"/>
        <a href="https://www.sportlive.bg/worldfootball/italy/Sari-obqsni-zashto-De-Liht-vse-oshte-izpitva-zatrudneniq-v-Yuventus-1391263.html"/>
      </related>
    </article>
  </body>
</html>