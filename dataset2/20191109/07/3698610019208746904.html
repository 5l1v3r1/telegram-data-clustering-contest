<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/eks-radnik-trampa-bolton-znaye-bagato-pro-kampaniyu-tisku-na-ukrayinu-ale-movchit-329055_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T07:27:00+00:00"/>
    <meta property="og:title" content="Екс-радник Трампа Болтон знає багато про кампанію тиску на Україну, але мовчить"/>
    <meta property="og:description" content="Джон Болтон відмовився свідчити Конгресу - його можуть примусити це зробити тільки по суду"/>
  </head>
  <body>
    <article>
      <h1>Екс-радник Трампа Болтон знає багато про кампанію тиску на Україну, але мовчить</h1>
      <h2>Джон Болтон відмовився свідчити Конгресу - його можуть примусити це зробити тільки по суду</h2>
      <address>
        <time datetime="2019-11-09T07:27:00+00:00">09 Nov 2019, 07:27</time>
      </address>
      <p>Скандал навколо України і США не вщухає, а просто переходить в іншу площину. У ньому виявляються задіяні все більше людей. Деякі з них володіють цінною інформацією, яка могла б пролити світло на деякі таємниці.</p>
      <p>Екс-радник Білого дому <a href="https://dt.ua/WORLD/bolton-znovu-vidmovivsya-svidchiti-u-kongresi-i-prigroziv-demokratam-sudom-328891_.html"><b>Джон Болтон, якого президент Трамп звільнив у вересні цього року</b></a>, володіє цінною інформацією про кампанію тиску Білого дому на Україну, що досі залишається невідомою для розслідування імпічменту президента Трампа.</p>
      <p>Це підтвердив адвокат Болтона, Чарльз Купер, у офіційному листуванні, пише в п'ятницю впливова американська газета <a href="https://www.nytimes.com/2019/11/08/us/politics/john-bolton-ukraine.html?smtyp=cur&amp;smid=tw-nytimes">The New York Times</a>. </p>
      <p>"Колишній радник президента Трампа з питань національної безпеки Джон Болтон знає про "багато зустрічей і розмов", пов'язаних з кампанією тиску на Україну, про які учасники розслідування з імпічменту в Палаті представників досі не знають", - наводить видання висловлювання Чарльза Купера в листі головному юристу Палати представників США.</p>
      <p>Таку позицію адвокат ексрадника Трампа висловив у відповідь на запит законодавців провести слухання за участю Джона Болтона. При цьому Купер не уточнив, які саме зустрічі та розмови він має на увазі.</p>
      <p>Як повідомляв Укрінформ, колишній радник президента США з питань нацбезпеки Джон Болтон, який бував в Україні та мав неодноразові контакти з українською владою, напередодні відмовився прийти на слухання до Конгресу. Його свідчення були заплановані на ранок четверга.</p>
      <p>Болтон – не перший ексчиновник адміністрації Трампа, який проігнорував запрошення законодавців після того, як Білий дім заявив, що не співпрацюватиме з розслідуванням щодо імпічменту президента, ініційованим демократами в Конгресі. Його адвокат заявив, що це не обов'язкова повістка, і що примусити Болтона прийти до Конгресу може тільки суд США.</p>
      <p>25 жовтня, один з найактивніших прихильників президента США Дональда Трампа, <b><a href="https://dt.ua/WORLD/prihilnik-trampa-vnis-rezolyuciyu-scho-zasudzhuye-rozsliduvannya-schodo-impichmentu-trampa-327309_.html">сенатор-республіканець Ліндсі Грем, вніс до Сенату резолюцію</a></b> із засудженням імпічменту президента, який ініціювали в Палаті представників.</p>
      <p>У четвер, 31 жовтня, контрольована демократами Палата представників<a href="https://dt.ua/WORLD/palata-predstavnikiv-kongresu-ssha-progolosuye-za-rezolyuciyu-schodo-impichmentu-31-zhovtnya-327667_.html"><b> Конгресу США має намір провести голосування з питання про резолюцію про імпічмент президента Дональда Трампа</b>,</a> заявила спікер Демократичної партії в Палаті Ненсі Пелосі.</p>
      <p>Перед усім, метою резолюції є встановлення порядку публічних слухань і дозволити публікацію стенограм допитів свідків. Це буде перше офіційне голосування за процедурою імпічменту в Палаті.</p>
      <p>На даний момент члени Демократичної партії проводять розслідування проти Трампа. При цьому демократи періодично стикаються з обвинуваченнями від республіканців – останні звинувачують Демократичну партію в незаконності розслідування та порушенні регламенту оформлення процесу.</p>
      <p>Про початок процедури <b><a href="https://dt.ua/WORLD/spiker-kongresu-ssha-ogolosila-pro-zapusk-proceduri-impichmentu-trampa-324476_.html">спікерка Палати представників Ненсі Пелосі</a></b> повідомила 24 вересня. 17 жовтня, демократи заявили, що планують надати<b> <a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">обвинувальний висновок про імпічмент Трампа</a></b> до Дня Подяки.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>