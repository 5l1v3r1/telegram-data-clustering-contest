<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ayodhya-verdict-live-updates-anupam-kher-tweet-for-ayodhya-case-result-and-told-allah-tero-naam-ishwar-tero-naam-2839910.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T07:27:49+00:00"/>
    <meta property="og:title" content="Ayodhya Verdict : फैसला आते ही अनुपम खेर ने ट्वीट कर कहा 'अल्लाह तेरो नाम, ईश्वर तेरो नाम'"/>
    <meta property="og:description" content="बॉलीवुड एक्टर अनुपम खेर ने अयोध्या मामले पर सुप्रीम कोर्ट के फैसले पर अपना रिएक्शन दिया है। अनुपम खेर ने अयोध्या केस पर सुप्रीम कोर्ट के फैसले के बाद ट्वीट करते हुए लिखा कि, 'अल्लाह तेरो नाम,..."/>
  </head>
  <body>
    <article>
      <h1>Ayodhya Verdict : फैसला आते ही अनुपम खेर ने ट्वीट कर कहा 'अल्लाह तेरो नाम, ईश्वर तेरो नाम'</h1>
      <address><time datetime="2019-11-09T07:27:49+00:00">09 Nov 2019, 07:27</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर अनुपम खेर ने अयोध्या मामले पर सुप्रीम कोर्ट के फैसले पर अपना रिएक्शन दिया है। अनुपम खेर ने अयोध्या केस पर सुप्रीम कोर्ट के फैसले के बाद ट्वीट करते हुए लिखा कि, 'अल्लाह तेरो नाम, ईश्वर तेरो नाम। सबको सम्मति दे भगवान'। अनुपम खेर के इस ट्वीट के बाद सोशल मीडिया यूजर्स लगातार अपना रिएक्शन दे रहे हैं। कुछ यूजर्स उन्हें अनुपम खेर को ट्रोल कर रहे हैं तो वहीं कुछ लोग उनके ट्वीट की तारीफ भी कर रहे हैं। </p>
      <p>
        <a href="https://www.livehindustan.com/entertainment/story-ayodhya-verdict-live-updates-farhan-akhtar-tweet-on-ayodhya-case-and-told-please-respect-the-supreme-court-verdict-on-ayodhya-case-result-2839888.html">'अयोध्या केस' को लेकर फरहान अख्तर ने किया Tweet, हुआ वायरल</a>
      </p>
      <figure>
        <iframe data-src="https://twitter.com/AnupamPKher/status/1193018711210373120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.livehindustan.com/entertainment/story-ayushman-khurana-want-to-be-script-writer-2839819.html">'Bala' रिलीज होने के बाद अब ये काम करना चाहते हैं आयुष्मान खुराना</a>
      </p>
      <p>आपको बात दें कि सुप्रीम कोर्ट के संवैधानिक पीठ में शामिल पांच जजों चीफ जस्टिस रंजन गोगोई, चीफ जस्टिस ऑफ इंडिया, जस्टिस शरद अरविंद बोबड़े (एस.ए. बोबड़े), जस्टिस धनंजय यशवंत चंद्रचूड़, जस्टिस अशोक भूषण और जस्टिस अब्दुल नजीर ने अयोध्या केस में फैसला सुनाया है। उच्चतम न्यायालय ने शनिवार को अयोध्या में विवादित स्थल राम जन्मभूमि पर मंदिर के निर्माण का रास्ता साफ करते हुए केन्द्र सरकार को निर्देश दिया कि सुन्नी वक्फ बोर्ड को मस्जिद के निर्माण के लिये पांच एकड़ भूमि आवंटित की जाये। </p>
      <p>प्रधान न्यायाधीश रंजन गोगोई की अध्यक्षता वाली पांच सदस्यीय संविधान पीठ ने भारतीय इतिहास की दृष्टि से बेहद महत्वपूर्ण इस व्यवस्था के साथ ही करीब 130 साल से चले आ रहे इस संवेदनशील विवाद का पटाक्षेप कर दिया। इस विवाद ने देश के सामाजिक ताने बाने को तार तार कर दिया था। शीर्ष अदालत ने कहा कि मस्जिद का निर्माण ‘प्रमुख स्थल’ पर किया जाना चाहिए और सरकार को उस स्थान पर मंदिर निर्माण के लिये तीन महीने के भीतर एक ट्रस्ट गठित करना चाहिए जिसके प्रति अधिकांश हिन्दुओं का मानना है कि भगवान राम का जन्म वहीं पर हुआ था। इस स्थान पर 16वीं सदी की बाबरी मस्जिद थी जिसे कार सेवकों ने छह दिसंबर, 1992 को गिरा दिया था। </p>
    </article>
  </body>
</html>