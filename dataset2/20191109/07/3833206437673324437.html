<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Yasna-e-samolichnostta-na-zhertvite-ot-kamiona-na-smurtta-912371"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T07:21:00+00:00"/>
    <meta property="og:title" content="Ясна е самоличността на жертвите от камиона на смъртта"/>
    <meta property="og:description" content="Британската полиция обяви имената на 39-те виетнамски граждани, намерени в камиона-ковчег в графство..."/>
  </head>
  <body>
    <article>
      <h1>Ясна е самоличността на жертвите от камиона на смъртта</h1>
      <address>
        <time datetime="2019-11-09T07:21:00+00:00">09 Nov 2019, 07:21</time>
      </address>
      <p>Британската полиция обяви имената на 39-те виетнамски граждани, намерени в камиона-ковчег в графство Есекс на 23 октомври.</p>
      <p>Пълният списък на виетнамците съдържа техните имена, възраст и откъде идват от Виетнам.</p>
      <p>Десет са тийнейджъри, като има две момчета на 15 години. 20 от общо 39-те виетнамци са от едно и също населено място.</p>
      <p>Телата на виетнамците бяха открити в хладилния контейнер на камион с българска регистрация в индустриалния комплекс "Уотърглейд" в Грейс, като контейнерът е бил прехвърлен с ферибот от белгийското пристанище Зербрюге до Пърфлийт в устието на река Темза.</p>
      <p>Шофьорът на камиона Морис Робинсън, от Северна Ирландия, се яви в съд, където му бяха предявени редица обвинения, сред които причиняване на смърт на 39 души, предаде БНР.</p>
      <p>Започна процедура по екстрадирането на 22-годишния Иймън Харисън, който бе арестуван в Дъблин.</p>
      <p>Полицията освен това издирва двама братя от Северна Ирландия – Ронан и Кристофър Хюз, по подозрения в убийство и трафик на хора.</p>
      <p>Във Виетнам бяха извършени 11 ареста в две провинции във връзка с инцидента.</p>
    </article>
  </body>
</html>