<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/u-nyran-se-srazil-parni-a-nakladni-vlak-nastesti-jen-naoko-hasici-meli-cviceni-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T07:14:00+00:00"/>
    <meta property="og:title" content="U Nýřan se srazil parní a nákladní vlak. Naštěstí jen naoko, hasiči měli cvičení"/>
    <meta property="og:description" content="/VIDEO/ V pátek v podvečer se u Nýřan srazila parní lokomotiva s nákladním vlakem."/>
  </head>
  <body>
    <article>
      <h1>U Nýřan se srazil parní a nákladní vlak. Naštěstí jen naoko, hasiči měli cvičení</h1>
      <address><time datetime="2019-11-09T07:14:00+00:00">09 Nov 2019, 07:14</time> by <a rel="author">Evžen Zavadil</a></address>
      <p>Po nárazu je osm cestujících ve vagonech za parničkou zraněno, leží potlučeni na zemi. Mezi vagony stoupají oblaka páry, pod parničkou se objevují žhavé uhlíky vysypané z kotle. Deset minut po nahlášení události přijíždějí k Humboldce první hasičská auta. Muži v uniformách spěchají do vagónů a postupně vynášejí na nosítkách pasažéry. Další hasiči rychle likvidují malé inferno pod lokomotivou.</p>
      <p>Za 40 minut je to nejdůležitější hotovo. Zranění jsou pohromadě ve stabilizovaných polohách na jednom místě, uhlíky pod lokomotivou pohasínají pod proudy vody. Teď už přejímají místo kolegové ze Správy železniční a dopravní cesty a začínají odstraňovat na kolejích následky havárie.</p>
      <p>Naštěstí není situace tak vážná. Poblikávající dron kroužící nad tratí a desítky blesků vylétávajících z fotoaparátů dokazují, že jde "pouze" o hasičské cvičení.</p>
      <p>
        <b>Více najdete v pondělním vydání Plzeňského deníku. </b>
      </p>
      <figure>
        <img src="https://g.denik.cz/19/14/ctk-soud-soudce-kladivko-talar-spisy-galerie-980_denik-150-3x2.jpg"/>
      </figure>
      <aside>
        <a href="https://plzensky.denik.cz/zpravy_region/sefka-plzenskych-zalobcu-zelena-konci-odvolala-ji-ministryne-benesov-20191108.html">Šéfka plzeňských žalobců Zelená končí. Odvolala ji ministryně Benešová Přečíst článek ›</a>
      </aside>
    </article>
  </body>
</html>