<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1983351/brezilyan%C4%B1n-marica-kenti-vatanda%C5%9Flara-kar%C5%9F%C4%B1l%C4%B1ks%C4%B1z-gelir-sa%C4%9Flama-konusunda-b%C3%BCy%C3%BCk"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-09T07:15:00+00:00"/>
    <meta property="og:title" content="Brezilya''nın Marica kenti, vatandaşlara karşılıksız gelir sağlama konusunda büyük bir uygulamaya imza atıyor"/>
    <meta property="og:description" content="Brezilya'nın Marica kenti, vatandaşlara karşılıksız gelir sağlamak için büyük bir uluslararası uygulamaya imza atmaya hazırlanıyor. Bu uygulama daha önce Finlandiya ve Kanada gibi bazı ülkelerde daha küçük çapta hayata geçirildi. The Independent gaze"/>
  </head>
  <body>
    <article>
      <h1>Brezilya''nın Marica kenti, vatandaşlara karşılıksız gelir sağlama konusunda büyük bir uygulamaya imza atıyor</h1>
      <address>
        <time datetime="2019-11-09T07:15:00+00:00">09 Nov 2019, 07:15</time>
      </address>
      <p>Brezilya'nın Marica kenti, vatandaşlara karşılıksız gelir sağlamak için büyük bir uluslararası uygulamaya imza atmaya hazırlanıyor. Bu uygulama daha önce Finlandiya ve Kanada gibi bazı ülkelerde daha küçük çapta hayata geçirildi.<br/><br/>The Independent gazetesine göre, Brezilya'nın Marica kenti nüfusunun üçte birine (50 bin kişi) 25 £ olarak tahmin edilen bir miktar para ödeyecek.<br/><br/>Gazetede yer alan habere göre, bu miktarın verilmesi için birtakım kriterlere sahip olunması gerektiği belirtildi. Bu kriterlere göre bu parayı alacak kişi Marica kentinde en az 3 yıl yaşamış olacak ve alacağı miktarın üç katı düzeyinde gelir elde etmeyecek.<br/><br/>Paranın taksitler halinde dağıtılacağı ifade edilirken, bu ay 27 bin kişinin bir elektronik uygulama veya özel bir kartla bu parayı alabileceği vurgulandı. Ayrıca yetkililer, ödemenin nakit olarak yapılmayacağını bildirdi.<br/><br/>Bu uygulamanın Jane Family Enstitüsü’ndeki araştırmacılar tarafından değerlendirileceği ifade edildi. New York'ta bir sosyal araştırma kuruluşu olan Jane Family Enstitüsü Genel Müdürü Michael Steins, bu uygulamanın büyük ölçekte hayata geçirileceğini belirtirken, bölge halkı için nadir ve heyecan verici bir fırsat olduğunu söyledi.<br/><br/>Benzer bir uygulama Finlandiya tarafından daha önce denendi ancak bu yıl başarısızlıkla sonuçlandı. Uygulama ile işsizlerin işgücü piyasasına girmesi hedeflendi ancak istenilen sonuç elde edilmedi.<br/><br/>Geçen yıl İngiltere'de yapılan bir ankete katılanların yüzde 40'ı aynı şekilde para almak istediklerini belirtmişti.</p>
    </article>
  </body>
</html>