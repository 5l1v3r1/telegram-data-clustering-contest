<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/babari-ayodhya-case-verdict-high-security"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T07:49:00+00:00"/>
    <meta property="og:title" content="അതീവ സുരക്ഷയിൽ അയോധ്യ; നിരീക്ഷണത്തിന് ഡ്രോണ്‍; 20 താല്‍ക്കാലിക ജയിലുകള്‍"/>
    <meta property="og:description" content="ന്യൂഡല്‍ഹി: 134 വര്‍ഷം നീണ്ട നിയമപോരാട്ടത്തിന് ഇന്ന് സുപ്രീം കോടതി ഭരണഘടനാ ബെഞ്ച് വിധി പറയുന്നതോടെ  അവസാനാമാവുകയാണ്. രാവിലെ 10.30 നാണ് കേസിൽ സുപ്രീം കോടതി അന്തിമ വിധി കല്പിക്കുക. നീണ്ട നിയമയുദ്ധത്തിനൊടുവില്‍ 2010..."/>
  </head>
  <body>
    <article>
      <h1>അതീവ സുരക്ഷയിൽ അയോധ്യ; നിരീക്ഷണത്തിന് ഡ്രോണ്‍; 20 താല്‍ക്കാലിക ജയിലുകള്‍</h1>
      <address><time datetime="2019-11-09T07:49:00+00:00">09 Nov 2019, 07:49</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡല്‍ഹി: 134 വര്‍ഷം നീണ്ട നിയമപോരാട്ടത്തിന് ഇന്ന് സുപ്രീം കോടതി ഭരണഘടനാ ബെഞ്ച് വിധി പറയുന്നതോടെ  അവസാനാമാവുകയാണ്. രാവിലെ 10.30 നാണ് കേസിൽ സുപ്രീം കോടതി അന്തിമ വിധി കല്പിക്കുക. നീണ്ട നിയമയുദ്ധത്തിനൊടുവില്‍ 2010 ല്‍ തര്‍ക്കഭൂമിയായ 2.77 ഏക്കര്‍ ഭൂമി നിര്‍മോഹി അഖാഡ, രാംലല്ല, സുന്നി വഖഫ് ബോര്‍ഡ് എന്നിവര്‍ക്ക് തുല്യമായി വീതിച്ചുനല്‍കാന്‍ അലഹാബാദ് ഹൈക്കോടതി ലക്‌നൗ ബെഞ്ച് വിധി പുറപ്പെടുവിച്ചു. ഇതിനെതിരെ ഹിന്ദു സംഘടനകളും മുസ്ലിം സംഘടനകളും സമര്‍പ്പിച്ച അപ്പീലിലാണ് കോടതി വിധി പുറപ്പെടുവിക്കുന്നത്. കോടതി വിധി പ്രസ്താവിക്കാനിരിക്കെ തര്‍ക്കപ്രദേശം സ്ഥിതിചെയ്യുന്ന ഉത്തര്‍പ്രദേശില്‍ സുരക്ഷ ശക്തമാക്കി.</p>
      <p>വിധി പ്രസ്താവനത്തിന് മുന്നോടിയായി ചീഫ് ജസ്റ്റിസിന്റെ നേതൃത്വത്തില്‍ ഇന്നലെ യുപി ഡിജിപിയെയും ചീഫ് സെക്രട്ടറിയെയും വിളിച്ചുവരുത്തി സംസ്ഥാനത്തെ ക്രമസമാധാന സ്ഥിതിഗതികള്‍ വിലയിരുത്തിയിരുന്നു.</p>
      <p>തര്‍ക്കപ്രദേശമായ അയോധ്യയിലും ഉത്തർപ്രദേശിൽ ആകെയും കനത്ത സുരക്ഷയാണ് ഒരുക്കിയിട്ടുള്ളത്. 4000 അ​ര്‍​ധ​സൈ​നി​ക​രെ കൂടി അയോധ്യയില്‍ വിന്യസിച്ചു. തൊണ്ണൂറിലേറെ കമ്ബനി സുരക്ഷാസൈനികരാണ് സുരക്ഷാ ചുമതലയില്‍ നിയോ​ഗിച്ചിട്ടുള്ളത്. സ്​​ഥി​തി​ഗ​തി​ക​ള്‍ നി​രീ​ക്ഷി​ക്കാ​ന്‍ ഡ്രോ​ണ്‍ കാ​മ​റ​ക​ളും ഉ​പ​യോ​ഗി​ക്കു​ന്നു​ണ്ട്. ​</p>
      <p>ന​ഗ​ര​ത്തി​​ല്‍ ഇ​രു​ച​ക്ര വാ​ഹ​ന​ങ്ങ​ള്‍ ഉ​ള്‍​പ്പെ​ടെ പൊ​ലീ​സ്​ പ​രി​ശോ​ധി​ച്ചാ​ണ്​ ക​ട​ത്തി​വി​ടു​ന്ന​ത്​. അ​യോ​ധ്യ​യി​ലും പ്ര​ശ്​​ന​മു​ണ്ടാ​വാ​ന്‍ സാ​ധ്യ​ത​യു​ള്ള വി​വി​ധ ജി​ല്ല​ക​ളി​ലും ആ​വ​ശ്യ​ത്തി​ന്​ സു​ര​ക്ഷ ഉ​ദ്യോ​ഗ​സ്​​ഥ​രെ വി​ന്യ​സി​ച്ചി​ട്ടു​ണ്ടെ​ന്ന്​ എ.​ഡി.​ജി.​പി രാ​മ​ശാ​സ്​​ത്രി പ​റ​ഞ്ഞു. തീ​വ്ര​വാ​ദ വി​രു​ദ്ധ സ്​​ക്വാ​ഡി​നെ​യും ബോം​ബ്​ നി​ര്‍​വീ​ര്യ​മാ​ക്കു​ന്ന വി​ഭാ​ഗ​ത്തെ​യും നി​യോ​ഗി​ച്ചു. ര​ണ്ടു മാ​സ​മാ​യി ഇ​വ​ര്‍​ക്ക്​ മി​ക​ച്ച പ​രി​ശീ​ല​നം ന​ല്‍​കി​യി​രു​ന്നു​വെ​ന്നും അ​ദ്ദേ​ഹം കൂ​ട്ടി​ച്ചേ​ര്‍​ത്തു. </p>
      <p>അ​യോ​ധ്യ​യി​ല്‍ വ​രു​ന്ന വി​ശ്വാ​സി​ക​ളെ ത​ട​യു​ന്നി​ല്ലെ​ന്നും അ​ടി​യ​ന്ത​ര സാ​ഹ​ച​ര്യ​മു​ണ്ടാ​യാ​ല്‍ ഹെ​ലി​കോ​പ്​​ട​റു​ക​ള്‍ ഉ​പ​യോ​ഗി​ക്കു​മെ​ന്നും പൊ​ലീ​സ്​ ഉ​ദ്യോ​ഗ​സ്​​ഥ​ര്‍ പ​റ​ഞ്ഞു. അയോധ്യയിലും സമീപ ജില്ലയായ അംബേദ്കര്‍ നഗറിലുമായി 20 താത്കാലിക ജയിലും തുറന്നു. 18 കോളേജുകളും രണ്ട് സര്‍ക്കാര്‍ കെട്ടിടങ്ങളുമാണ് ജയിലാക്കി മാറ്റിയിരിക്കുന്നത്.</p>
    </article>
  </body>
</html>