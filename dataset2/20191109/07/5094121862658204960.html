<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/martin-na-bilem-koni-zabrousil-do-hor-na-lipne-snezi-20191109.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T07:28:00+00:00"/>
    <meta property="og:title" content="Martin na bílém koni zabrousil do hor, na Lipně sněží"/>
    <meta property="og:description" content="O dva dny dřív, 9. listopadu, zajel na Lipno svatý Martin na bílém koni. Tam po kopcích poletují sněhové vločky, zatímco v Českém Krumlově, který leží o zhruba 300 metrů nad mořem níž, prší.  "/>
  </head>
  <body>
    <article>
      <h1>Martin na bílém koni zabrousil do hor, na Lipně sněží</h1>
      <address><time datetime="2019-11-09T07:28:00+00:00">09 Nov 2019, 07:28</time> by <a rel="author">Zuzana Gabajová ,Martin Tröster</a></address>
      <p>Podle Jaroslava Hintermüllera z českobudějovické pobočky Českého hydrometeorologického ústavu v kraji v sobotu ráno slabě sněžilo v polohách nad 800 metrů, kromě Lipna tedy například i na Churáňově nebo na Kleti. „Nejde ale o žádnou souvislou vrstvu sněhu,“ podotkl v sobotu po osmé hodině ráno meteorolog. Doplnil, že v místech, která leží ve výšce nad 700 metrů nad mořem, byly srážky smíšené.</p>
      <p>Naplnila se tak předpověď počasí na sobotou, která slibovala sněžení právě v polohách nad 800 m n. m. Odpoledne by srážky měly ustávat.</p>
      <figure>
        <img src="https://g.denik.cz/6/60/zavod-frymburk-svaty-tomas-ck191106_denik-150-3x2.jpg"/>
      </figure>
      <aside>
        <a href="https://ceskokrumlovsky.denik.cz/tipy-na-vikend/tipy-na-vikend-9-a-10-listopadu-20191108.html">Tipy na víkend 9. a 10. listopadu Přečíst článek ›</a>
      </aside>
      <p>V noci na neděli by mohlo mrznout i v nižších polohách, kde teploty spadnou na 1 až -2 °C. Pozor na mrznoucí mlhy, varují meteorologové.</p>
      <p>V neděli má být polojasno až oblačno, ráno a dopoledne místy mlhy, i mrznoucí. Nejvyšší denní teploty 5 až 8 °C, na horách v 1000 m kolem 2 °C.</p>
      <figure>
        <img src="https://g.denik.cz/6/60/zavod-frymburk-svaty-tomas-ck191106_denik-150-3x2.jpg"/>
      </figure>
      <aside>
        <a href="https://ceskokrumlovsky.denik.cz/ostatni_region/bezkari-na-koleckach-vyrazeji-v-sobotu-do-frymburka-20191106.html">Běžkaři na kolečkách vyrážejí v sobotu do Frymburka Přečíst článek ›</a>
      </aside>
    </article>
  </body>
</html>