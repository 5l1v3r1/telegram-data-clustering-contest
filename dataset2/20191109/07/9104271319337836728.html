<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/straniero-fa-danni-in-un-supermercato-e-scatta-la-propaganda"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-09T07:48:59+00:00"/>
    <meta property="og:title" content="Straniero fa danni in un supermercato. E scatta la propaganda"/>
    <meta property="og:description" content="Botta e risposta tra il vicesindaco Moscarola e la consigliera Mazza"/>
  </head>
  <body>
    <article>
      <h1>Straniero fa danni in un supermercato. E scatta la propaganda</h1>
      <h2>Botta e risposta tra il vicesindaco Moscarola e la consigliera Mazza</h2>
      <address>
        <time datetime="2019-11-09T07:48:59+00:00">09 Nov 2019, 07:48</time>
      </address>
      <p>Straniero fa danni all’interno di un supermercato, rendendo necessario l’intervento dei carabinieri per bloccarlo. Un episodio di cronaca risalente a ieri sera – è successo al Penny di viale Macallè – è bastato a far scattare la propaganda politica.</p>
      <slideshow>
        <figure>
          <img src="https://laprovinciadibiella.it/wp-content/uploads/2019/11/danni-penny.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/danni-penny2.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/danni-penny3.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/danni-penny4.jpg"/>
        </figure>
      </slideshow>
      <h3>Straniero fa danni, Moscarola: “Ecco le risorse tanto care alla sinistra”</h3>
      <figure>
        <img src="https://laprovinciadibiella.it/wp-content/uploads/2015/01/italia-stato-di-m-moscarola-rischia-laccusa-di-vilipendio-delle-istituzioni-560fe00bb4ba01.jpg"/>
      </figure>
      <p> A dare la notizia e ad accendere la miccia, sulla propria pagina Facebook, è stato Giacomo Moscarola, vicesindaco della città di Biella.</p>
      <p>“E questa sera un extracomunitario ha deciso di devastare il Penny di Viale Macallè a Biella! – ha scritto ieri pubblicando le foto dell’intervento dei carabinieri – Queste sono le risorse tanto care alla sinistra! Un grazie alle forze di polizia che sono immediatamente intervenute!”.</p>
      <h3>La reazione: “Semplicemente la sinistra distingue le persone in delinquenti e non delinquenti”</h3>
      <figure>
        <img src="https://laprovinciadibiella.it/wp-content/uploads/2019/11/manuela-mazza.jpg"/>
      </figure>
      <p> Un post che non è piaciuto a Manuela Mazza, consigliere comunale del Partito Democratico, che alcune ore più tardi ha replicato a Moscarola, sottolineando che legalità e sicurezza sono temi cari a tutte le parti politiche.</p>
      <p>“No, caro vicesindaco – ha risposto -. Queste non sono le risorse care alla sinistra. Anche la sinistra vuole la legalità e la sicurezza. La sinistra è formata da tanta gente perbene che semplicemente distingue le persone in delinquenti e non delinquenti e non in italiani e non italiani”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/giardini-zumaglini-chiusi-per-un-editto-dello-sceriffo-giacomo-moscarola"/>
        <a href="https://laprovinciadibiella.it/cronaca/teme-ci-siano-i-ladri-ma-e-solo-una-smerigliatrice"/>
        <a href="https://laprovinciadibiella.it/cronaca/biella-minaccia-una-coppia-con-un-bastone-appuntito-per-farsi-consegnare-i-soldi"/>
      </related>
    </article>
  </body>
</html>