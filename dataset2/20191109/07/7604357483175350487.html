<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/iran-haalt-buitenlandse-drone-neer/"/>
    <meta property="og:site_name" content="SCEPTR"/>
    <meta property="article:published_time" content="2019-11-09T07:53:34+00:00"/>
    <meta property="og:title" content="Iran haalt “buitenlandse drone” neer"/>
    <meta property="og:description" content="Volgens Iraanse media heeft het Iraanse leger een 'niet-geïdentificeerde' buitenlandse drone neergeschoten aan de Golfkust."/>
  </head>
  <body>
    <article>
      <h1>Iran haalt “buitenlandse drone” neer</h1>
      <address><time datetime="2019-11-09T07:53:34+00:00">09 Nov 2019, 07:53</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Volgens Iraanse media heeft het Iraanse leger een ‘niet-geïdentificeerde’ buitenlandse drone <a href="https://www.aljazeera.com/news/2019/11/iran-downs-drone-southern-port-city-mahshahr-report-191108093611802.html">neergeschoten aan de Golfkust</a>. De Verenigde Staten ontkennen dat het om een Amerikaanse drone gaat.</b>
      </p>
      <p>De drone werd volgens Iraanse media boven de haven van Bandar-e Mahshahr neergeschoten door Iraanse Mersad-luchtdoelraketten. In de stad bevindt zich belangrijke olie-infrastructuur. Volgens de provinciale gouverneur van Khuzestan <a href="https://sceptr.net/tag/gholamreza-shariati/">Gholamreza Shariati</a> gaat het om een <i>“buitenlandse drone”</i>.</p>
      <figure>
        <iframe data-src="https://twitter.com/CENTCOM/status/1192793173145378816?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>VS: “Geen Amerikaanse drone”</h3>
      <p><i>“Op dit moment wordt het puin […] weggehaald door de strijdkrachten en deskundigen begonnen met het onderzoek ervan. […] De resultaten van het deskundig onderzoek zullen openbaar worden gemaakt zodra men meer weet”</i>, zei Shariati.</p>
      <p>De Verenigde Staten waren er snel bij om te zeggen dat het niet om een Amerikaanse drone gaat. <i>“Vermeende meldingen van een neergeschoten Amerikaanse drone zijn onjuist”</i>, klinkt het bij het ‘Central Command’ (CENTCOM) van de VS.</p>
      <p>Iran heeft in het verleden al herhaaldelijk beweerd drones te hebben neergeschoten. In juni werd een Amerikaanse bombardement op Iran op het nippertje afgeblazen door de Amerikaanse president <a href="https://sceptr.net/tag/donald-trump/">Donald Trump</a>, nadat Iran een Amerikaanse drone had neergehaald. Volgens Iran bevond die drone zich in het Iraanse luchtruim.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/von-der-leyen-verdedigt-navo-na-uitspraken-macron/"/>
        <a href="https://sceptr.net/2019/11/macron-navo-is-hersendood/"/>
        <a href="https://sceptr.net/2019/11/trump-wil-oorlog-tegen-mexicaanse-kartels-na-moord-mormonen/"/>
      </related>
    </article>
  </body>
</html>