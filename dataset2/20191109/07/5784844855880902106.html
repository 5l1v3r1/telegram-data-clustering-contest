<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nove-pametne-ure-fossil.html?RSS950278a04342aa062ade73e88c07623c"/>
    <meta property="og:site_name" content="Računalniške novice"/>
    <meta property="article:published_time" content="2019-11-09T07:00:00+00:00"/>
    <meta property="og:title" content="Nove pametne ure Fossil - kombinacija klasike in naprednih tehnologij"/>
    <meta property="og:description" content="Fossilove povsem nove hibridne pametne ure se ponašajo s kombinacijo klasične številčnice s kazalci v fizični obliki in vgrajenimi naprednimi tehnologijami in številnimi zanimivimi"/>
  </head>
  <body>
    <article>
      <h1>Nove pametne ure Fossil - kombinacija klasike in naprednih tehnologij</h1>
      <address>
        <time datetime="2019-11-09T07:00:00+00:00">09 Nov 2019, 07:00</time>
      </address>
      <p>
        <b>Pri proizvajalcu Fossil že sprejemajo prednaročila za nove modele.</b>
      </p>
      <p><b>Fossilove</b> povsem nove hibridne pametne ure se ponašajo s kombinacijo klasične številčnice s kazalci v fizični obliki in vgrajenimi naprednimi tehnologijami in številnimi zanimivimi funkcijami.</p>
      <p>Poleg privlačnega videza imajo ure energijsko varčen monokromatski zaslon, ki je vedno prižgan. Na voljo so funkcije spremljanja dnevne telesne dejavnosti, vremenska napoved in obvestila iz povezanih aplikacij. Baterija je zmogljiva, ura pa varčna, zato bo zdržala brez dodatnega polnjenja približno 2 tedna. </p>
      <p>Glede na nedavne informacije, ki so zaokrožile po svetovnem spletu, da naj bi <b>Google</b> Fossilu plačal debelih 40 milijonov ameriških zelencev za vgradnjo napredne in silno skrivnostne programske opreme, so pri Fossilu zatrdili, da je nov hibridni model popolnoma drugačen od napovedanega sodelovanja med njimi in Googlom. “Gre za samostojen model, ki z Googlom nima nobene veze,” je za novičarski portal The Verge dejal tiskovni predstavnik urarjev.</p>
      <p>Fossil, ameriška urarska korporacija, ima sicer bogato zgodovino izdelovanja pametnih ur, ki pa niso bile vedno najbolj posrečene. Uporabniki so zlasti tarnali nad povezljivostjo z aplikacijami in prikazovanjem obvestil iz njih.</p>
      <p>Cena nove hibridne pametne ure je po navedbah virov od 195 ameriških dolarjev (ali 175 EUR) naprej.</p>
    </article>
  </body>
</html>