<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/09/v-bg-nedostig-na-kachestveni-imoti-i-izlishyk-ot-nadceneni-takiva.429049"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T07:30:00+00:00"/>
    <meta property="og:title" content="В BG: Недостиг на качествени имоти и излишък от надценени такива!"/>
    <meta property="og:description" content="Търсенето превишава предлагането, обясняват експерти | Dnes.bg"/>
  </head>
  <body>
    <article>
      <h1>В BG: Недостиг на качествени имоти и излишък от надценени такива!</h1>
      <h2>Търсенето превишава предлагането, обясняват експерти</h2>
      <address><time datetime="2019-11-09T07:30:00+00:00">09 Nov 2019, 07:30</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Динамичността на пазара на недвижими имоти в цялата страна е забележима с просто око през последните няколко години. Засиленото търсене и  постоянният ръст на цените водят до логичния въпрос - Има ли недостиг на имоти на жилищния пазар?</p>
      <p><a href="https://www.imoti.net/bg"><b>Imoti.net</b></a> потърси за коментар експерти от трите най-големи града в страната за коментар относно ситуацията на местния пазар:</p>
      <p>Недостиг от предлагани жилища на пазара в София има, особено в сегмента на най-евтините и малки жилища . Търсенето превишава предлагането при едностайни и двустайни апартаменти в по-старите квартали на София както и в градския център.</p>
      <p>Друга причина е, че купувачите купуват предимно с готови средства и сделките се случват бързо. Този тип имоти в много от случаите се купуват с цел инвестиция. Това води до реализиране на продажба бързо и на близка до офертната цена.</p>
      <p>При проектите ново строителство картината е идентична - има инвеститори които още преди да разполагат с разрешение за строеж, са продали голяма част от обектите в сградата.</p>
      <p>Така стигаме до лидерската позиция на продавача, която съчетана с оптимизма на купувача доведе цените до по-високи нива.</p>
      <p>Според нас ролите предстои да бъдат разменени, предвид големия обем ново стрителство в града, както и достигнатите високи цени на квадратен метър жилищна площ. Предстои една интересна 2020-та година.</p>
      <p>Недостиг на пазара на недвижими имоти в момента няма. Има недостиг на качествени имоти и излишък на некачествени, надценени такива. Естествено, търсенето и предлагането диктуват пазара на недвижимите имоти. Банките влияят най-съществено върху него, защото те продават финансите.</p>
      <p>Към момента има задържане на броя на предлаганите имоти, поради намаляване на търсенето, продиктувано от високите цени. Цените бележат ръст от над 30% за две години, което е твърде много за ниския ни стандарт на живот.</p>
      <p> Дали имотите са се изчерпали - не, не са, те са, като сватбите и погребенията, нямат изчерпване. При тези високи цени всички качествени и основно некачествени имоти са на пазара, няма отдръпване на продавачите, няма такива, които да се отказват да продават.</p>
      <p>Цените все още не са паднали и едва ли ще паднат, но има много надценени имоти, които могат да се продадат само с ниска цена. А що се отнася до новото строителство - то зарежда със стока пазара, влияейки на цените. Новото строителство непрекъсното поскъпва, поради обективни фактори - материали, цена на труда, цена на парцелите и др., но това не кара продавачите да се отказват. Който продава, ще продава.</p>
      <p>Варианти за действие с имота, кйто притежват, има безброй, колкото са и продавачите. Всеки сам си знае и си има собствено мнение. Ние от агенциите за недвижими имоти се оптваме да насочваме клиентите – продавачите, купувачите, но е трудна работа.</p>
      <p>Доскоро продавачите диктуваха пазара на недвижими имоти. Имаше и период на равновесие между предлагане и търсене, но понастоящем купувачът е този, който определя пазара.</p>
      <p>Недостигът на жилища от миналата година е вече в историята и продавачите са с по-малко определяща роля. На пазара излизат голям брой апартаменти ново строителство, с високо качество и това оказва натиск върху продавачите да продават на разумни и справедливи цени.</p>
      <p>Занапред, в следващите две до три години, определящият фактор на пазара на недвижими имоти ще бъдат купувачите. Те ще имат много по-голям избор и ще определят справедливата цена на пазара.</p>
      <p>Тук е моментът продавачите да започнат да определят цените си на нива, които биха заинтригували интереса на потенциалния купувач, тъй като пазарът ще бъде наситен като предлагане.</p>
      <p>Вижте още за имотния пазар в <a href="https://www.imoti.net/bg"><b>Imoti.net</b></a>.<br/> </p>
      <related>
        <h4>Още по темата</h4>
        <a href="https://www.dnes.bg/stranata/2019/11/08/goranov-kym-kmetovete-ne-se-izkushavaite-da-svaliate-danyci.428983"/>
        <a href="https://www.dnes.bg/sofia/2019/11/08/mechtata-na-haziaina-dvoika-nepushachi-bez-domashni-liubimci.428954"/>
      </related>
    </article>
  </body>
</html>