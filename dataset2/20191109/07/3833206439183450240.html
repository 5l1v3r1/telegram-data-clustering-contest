<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Nov-ryaduk-kazus-Koi-e-s-predimstvo-pri-obraten-na-Stochna-gara-912364"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T07:05:00+00:00"/>
    <meta property="og:title" content="Нов рядък казус! Кой е с предимство при обратен на Сточна гара"/>
    <meta property="og:description" content="Поредният скандален транспортен казус постави читателят на Plovdiv24.bg Борис Маринов на редакционна..."/>
  </head>
  <body>
    <article>
      <h1>Нов рядък казус! Кой е с предимство при обратен на Сточна гара</h1>
      <address>
        <time datetime="2019-11-09T07:05:00+00:00">09 Nov 2019, 07:05</time>
      </address>
      <p>Поредният скандален транспортен казус постави читателят на Plovdiv24.bg Борис Маринов на редакционната ни поща. Става въпрос за предимството на автомобилите и секциите за десен завой на голямото кръстовище на Сточна гара, а сигналът е свързан със статията<a href="https://www.plovdiv24.bg/novini/plovdiv/novini/plovdiv/Pomnite-li-redkiya-kazus-Koito-tvurdi-che-kolata-e-s-predimstvo-da-si-hvurli-knizhkata-oshte-sega-886641"> "Помните ли редкия казус? Който твърди, че колата е с предимство, да си хвърли книжката още сега!"</a>, която публикувахме през август.</p>
      <p>Според нашия читател, правилото "Завой надясно е позволен при червена светлина на светофара само при наличие на съответен пътен знак или светлинен сигнал, като водачът е длъжен да пропусне пешеходците, да не пречи на движението и да завие, когато се е уверил, че пътят е свободен за преминаване" не се спазва от никой на Сточна гара. Ето какво пише той:</p>
      <p>"Да вземам за пример следната ситуация: На светофара на бул. "Христо Ботев" в посока ВСИ, секцията за завиване на дясно свети в зелено, докато останалите секции светят в червено. В същото време за идващите по бул. "Найчо Цанов" към Тримонциум свети зелено.</p>
      <p>Да кажем че съм в МПС правещо обратен завой по бул. "Найчо Цанов". Същото така има завиващи на дясно от бул. "Христо Ботев". Кой е с предимство? Ставам свидетел, че завиващите надясно нямат никаква представа, че са длъжни да пропуснат правещите обратен завой. Какво мислите?".</p>
    </article>
  </body>
</html>