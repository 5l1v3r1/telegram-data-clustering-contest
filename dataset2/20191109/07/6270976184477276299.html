<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/unikalne-poselennya-na-lvivshhyni-v-3d-formati-vidtvoryly-misto-chasiv-kyyivskoyi-rusi/"/>
    <meta property="og:site_name" content="Рубрика"/>
    <meta property="article:published_time" content="2019-11-09T07:25:08+00:00"/>
    <meta property="og:title" content="Унікальне поселення: на Львівщині в 3D-форматі відтворили місто часів Київської Русі"/>
    <meta property="og:description" content="В Україні провели реконструкцію давньослов’янського міста Пліснеськ та відтворили її у 3D. На відео можна побачити, яким було місто карпатських хорватів у VII-XIII ст. Про це повідомляє історико-культурний заповідник “Давній Пліснеськ”. Робота над створенням 3D-графіки тривала 5 місяців, а археологічні дослідження – більше двохсот років. Вдалось реконструювати понад 80 об’єктів оборонної, житлово-господарської та сакральної архітектури. Древній Пліснеськ був одним із найбільших міст […]"/>
  </head>
  <body>
    <article>
      <h1>Унікальне поселення: на Львівщині в 3D-форматі відтворили місто часів Київської Русі</h1>
      <address><time datetime="2019-11-09T07:25:08+00:00">09 Nov 2019, 07:25</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Plisnesk-620x420.png"/>
      </figure>
      <p>
        <b>
          <b>В Україні провели реконструкцію давньослов’янського міста Пліснеськ та відтворили її у 3D. На відео можна побачити, яким було місто карпатських хорватів у VII-XIII ст.</b>
        </b>
      </p>
      <p>Про це повідомляє історико-культурний заповідник <b>“Давній Пліснеськ”.</b></p>
      <p>Робота над створенням 3D-графіки тривала 5 місяців, а археологічні дослідження – більше двохсот років. Вдалось реконструювати понад 80 об’єктів оборонної, житлово-господарської та сакральної архітектури.</p>
      <p>Древній <b>Пліснеськ</b> був одним із найбільших міст Східної Європи (250 гектарів). Після X століття місто прийшло в занепад і відбудували його вже за часів Київської Русі.</p>
      <p>Зараз історики разом з археологами та дизайнерами працюють над <b>відновленням міста</b>. Вони промаркують доріжки та відновлять побут середньовіччя. 3D-модель – це лише перший крок до створення <b>скансену</b> на території заповідника.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fplisnesko%2Fvideos%2F1219937228192867%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>