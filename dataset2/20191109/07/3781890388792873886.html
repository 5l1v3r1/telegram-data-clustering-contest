<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740788"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T07:13:00+00:00"/>
    <meta property="og:title" content="'บิ๊กหลวง'กราบศพ'ร.ต.อ.พยุง' เหยื่อโจรโต้ยิงถล่มชรบ."/>
    <meta property="og:description" content="'ผบ.ตร.' ห่วงใยครอบครัว 'ร.ต.อ.พยุง' เหยื่อโจรโต้ยิงถล่ม ชรบ. เสียชีวิต ส่ง 'บิ๊กหลวง' เยี่ยมบำรุงขวัญ กราบศพ พร้อมมอบเงินช่วยเหลือ "/>
  </head>
  <body>
    <article>
      <h1>'บิ๊กหลวง'กราบศพ'ร.ต.อ.พยุง' เหยื่อโจรโต้ยิงถล่มชรบ.</h1>
      <address>
        <time datetime="2019-11-09T07:13:00+00:00">09 Nov 2019, 07:13</time>
      </address>
      <p>
        <b>"ผบ.ตร." ห่วงใยครอบครัว "ร.ต.อ.พยุง" เหยื่อโจรโต้ยิงถล่ม ชรบ. เสียชีวิต ส่ง "บิ๊กหลวง" เยี่ยมบำรุงขวัญ กราบศพ พร้อมมอบเงินช่วยเหลือ </b>
      </p>
      <p>กรณีกลุ่มคนร้ายลอบโจมตีป้อมยามจุดตรวจ ชรบ.ประจำหมู่บ้านทุ่งสะเดา เป็นเหตุให้ ร.ต.อ.พยุง คิดขุนทด รอง สว.กก.ซถ.2 บก.สส.จชต. และชุดคุ้มครองตำบลลำพะยา เสียชีวิต รวม 15 นายนั้น พล.ต.อ.จักรทิพย์ ชัยจินดา ผบ.ตร. ได้มีความห่วงใยครอบครัวของ ร.ต.อ.พยุง ซึ่งเป็นผู้ใต้บังคับบัญชาที่สูญเสียจากเหตุดังกล่าว จึงมอบหมาย พล.ต.อ.ชนสิษฎ์ วัฒนวรางกูร จตช. ให้ไปตรวจเยี่ยมและบำรุงขวัญกำลังใจให้กับทางครอบครัวผู้สูญเสีย ทาง พล.ต.อ.ชนสิษฎ์ จึงได้มอบหมายให้ พล.ต.ท.ภาณุรัตน์ หลักบุญ จตร.(สบ 8) ซึ่งรับผิดชอบดูแลพื้นที่จังหวัดชายแดนภาคใต้ไปตรวจเยี่ยม</p>
      <figure>
        <img src="https://www.dailynews.co.th/admin/upload/20191109/news_mprTLZCQGF142619_533.jpg?v=20191109193?v=5155"/>
      </figure>
      <figure>
        <img src="https://www.dailynews.co.th/admin/upload/20191109/news_jBCXTbbRNk142620_533.jpg?v=20191109193?v=6784"/>
      </figure>
      <p>โดยวันที่ 9 พ.ย. เวลา 14.00 น. พล.ต.ท.ภาณุรัตน์ หลักบุญ จตร.(สบ 8) พร้อมด้วย พ.ต.อ.รังษี  มั่นจิตร ผกก.ซถ.2  และ พ.ต.ท.อับดุลฮาลีม ดือเร๊ะ สว.กก.ซถ.2 บก.สส.จชต. ผู้บังคับบัญชาของ ร.ต.อ.พยุง ได้เดินทางมาที่วัดลำใหม่ อ.เมือง จ.ยะลา เพื่อกราบศพ ร.ต.อ.พยุง และมาเยี่ยมบำรุงขวัญนางพนิตนารถ คินขุนทด ภรรยาของ ร.ต.อ.พยุง และครอบครัว เพื่อให้กำลังใจ โดยยืนยันว่า ผู้บังคับบัญชาของ ตร. มีความห่วงใยครอบครัวของข้าราชการตำรวจที่สูญเสียและจะดูแลสวัสดิการให้เป็นไปตามสิทธิ พร้อมนี้ พล.ต.ท.ภาณุรัตน์ ได้มอบเงินช่วยเหลือจำนวนหนึ่งด้วย เพื่อเป็นขวัญและกำลังใจ.<br/><br/><br/> </p>
    </article>
  </body>
</html>