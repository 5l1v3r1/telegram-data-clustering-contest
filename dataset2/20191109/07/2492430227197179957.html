<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188315/Suikerbieten-rollen-over-knooppunt-Benelux"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-09T07:35:05+00:00"/>
    <meta property="og:title" content="Suikerbieten rollen over knooppunt Benelux"/>
    <meta property="og:description" content="Bij knooppunt Benelux is de verbindingsweg tussen de A4 en A15 urenlang afgesloten geweest. Op de fly-over is zaterdagochtend een vrachtwagen met suikerbieten geschaard."/>
  </head>
  <body>
    <article>
      <h1>Suikerbieten rollen over knooppunt Benelux</h1>
      <address>
        <time datetime="2019-11-09T07:35:05+00:00">09 Nov 2019, 07:35</time>
      </address>
      <h4>Bij knooppunt Benelux is de verbindingsweg tussen de A4 en A15 urenlang afgesloten geweest. Op de fly-over is zaterdagochtend een vrachtwagen met suikerbieten geschaard.</h4>
      <p>Een groot deel van de lading is op de weg terecht gekomen. Sinds circa 11 uur is één rijstrook volgens Rijkswaterstaat weer toegankelijk voor verkeer. Aan het begin van de middag ging ook de andere rijstrook open.</p>
      <p>Vanwege beschadigingen moest de geleiderails worden vervangen. Tijdens de werkzaamheden werd het verkeer geadviseerd om om te rijden over de A20 en de A16.</p>
      <p>Ook verkeer op de A15 heeft last gehad van het ongeval. De parallelrijbaan richting Europoort is een tijdje dicht geweest vanwege opruimwerkzaamheden.</p>
    </article>
  </body>
</html>