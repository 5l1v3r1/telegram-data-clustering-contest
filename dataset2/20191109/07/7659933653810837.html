<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1983361/husilere-teslim-edilmesi-planlanan-patlay%C4%B1c%C4%B1-maddelere-el-konuldu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-09T07:15:00+00:00"/>
    <meta property="og:title" content="Husilere teslim edilmesi planlanan patlayıcı maddelere el konuldu"/>
    <meta property="og:description" content="Yemen kuvvetleri dün, terörist Husi milislere ulaştırılacak patlayıcı madde sevkiyatına engel oldu. Ortak Direniş Kuvvetleri’nin medya merkezinin haberine göre Yemen Sahil Güvenliği, Kızıldeniz’de yürüttüğü operasyonda yüzde 46 üre içeren gübre sevki"/>
  </head>
  <body>
    <article>
      <h1>Husilere teslim edilmesi planlanan patlayıcı maddelere el konuldu</h1>
      <address>
        <time datetime="2019-11-09T07:15:00+00:00">09 Nov 2019, 07:15</time>
      </address>
      <p>Yemen kuvvetleri dün, terörist Husi milislere ulaştırılacak patlayıcı madde sevkiyatına engel oldu.<br/><br/>Ortak Direniş Kuvvetleri’nin medya merkezinin haberine göre Yemen Sahil Güvenliği, Kızıldeniz’de yürüttüğü operasyonda yüzde 46 üre içeren gübre sevkiyatını kontrol altına aldı. Söz konusu gübrenin, mayın ve patlayıcı imalatı için kullanıldığı kaydedildi.<br/><br/>Yemenli denizcilerin kullandığı Afrika kayıtlı bir tekne aracılığıyla Husi milislere gidecek olan sevkiyatın yaklaşık 100 ton ağırlığında 2 bin çuvaldan oluştuğu bildirildi.<br/><br/>Yemen güvenlik kaynakları teknenin, sevkiyatın ve kaçakçıların izlenmesi, takip edilmesi ve ele geçirilmesinin 15 saatin üzerinde sürdüğü bilgisini verdi.<br/><br/>Tüm bu süreçlere dair ayrıntıların ses kaydı ve görüntülerle belgelendirildiği ve daha sonra yayınlanacağı kaydedildi.<br/><br/>Söz konusu açıklamada bu ve benzeri operasyonlar arayıcılığıyla Husi milislerle bağlantısı olan birçok kaçakçılık şebekesinin ortaya çıkartıldığı vurgulandı.</p>
    </article>
  </body>
</html>