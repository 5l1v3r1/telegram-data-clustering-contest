<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/un-roman-cerut-concediu-plata-inca-zi-munca-dat-afara-imediat-dat-angajatorul-judecata-1_5dc2d8bd5163ec4271bf402a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-09T02:13:38+00:00"/>
    <meta property="og:title" content="Un român a cerut concediu fără plată încă din prima zi de muncă. Concediat imediat, a dat angajatorul în judecată"/>
    <meta property="og:description" content="Un muncitor care a fost dat afară la o zi după ce a fost angajat pentru că a cerut concediu fără plată încă din prima zi de lucru şi-a dat în judecată angajatorul."/>
  </head>
  <body>
    <article>
      <h1>Un român a cerut concediu fără plată încă din prima zi de muncă. Concediat imediat, a dat angajatorul în judecată</h1>
      <address><time datetime="2019-11-09T02:13:38+00:00">09 Nov 2019, 02:13</time> by <a rel="author">Dani Dancea</a></address>
      <h4>Un muncitor care a fost dat afară la o zi după ce a fost angajat pentru că a cerut concediu fără plată încă din prima zi de lucru şi-a dat în judecată angajatorul.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/scriitoarea-raluca-feher-propune-roman-dureros-multe-mame-multe-fiice-ajuns-semene-mamele-lor-femei-neterminate-femei-neincepute-1_5dc694015163ec4271d5b0fc/index.html"/>
        <a href="https://adevarul.ro/locale/timisoara/video-fost-ofiter-dga-cercetat-santaj-filmat-plangand-hohote-curtea-ipj-arad-implora-barbatul-politisti-sa-n-o-dea-nimeni-1_5dc501f65163ec4271cc11ca/index.html"/>
        <a href="https://adevarul.ro/locale/timisoara/de-desfiintat-judecatorii-intelegere-diicot-traficant-medicamente-1_5dc415825163ec4271c6fc46/index.html"/>
      </related>
      <p>Un bărbat din Timişoara angajat pe postul de maşinist mecanic în 17 decembrie 2018 şi dat afară o zi mai târziu a dat în judecată compania angajatoare, reclamând că a fost concediat abuziv, firma refuzând să îi aprobe concediu fără plată pentru o perioadă de trei luni pentru rezolvarea unor probleme personale.</p>
      <p>În apărarea sa, societatea a arătat că bărbatul a fost angajat pentru o perioadă de trei luni, iar acesta a cerut să intre în concediu fără plată încă din prima zi de lucru, pe toată perioada celor trei luni de contract. Pentru că în contractul individual de muncă era prevăzută o perioadă de cinci zile de probă în care, iar pe durata sau la sfârşitul perioadei de probă, contractul individual de munca poate înceta exclusiv printr-o notificare scrisa, fără preaviz, la iniţiativa oricăreia dintre părţi, fără a fi necesară motivarea acesteia, firma a decis concedierea angajatului începând cu a doua zi de lucru.</p>
      <p>Astfel, în ziua în care a încheiat contractual de muncă, bărbatul a şi fost notificat că este concediat. Atât în primă instanţă, cât şi în apel, bărbatul care a deschis proces împotriva angajatorului care l-a concediat a pierdut.</p>
      <p>„Nu se poate considera că avem de a face cu o încetare abuzivă a contractului de muncă, câtă vreme considerentele care au fundamentat luarea deciziei de încetare a contractului de muncă le-au constituit tocmai imposibilitatea de derulare a raportului de muncă ca urmare a comportamentului reclamantului, care, tinde doar la păstrarea calităţii de angajat fără a presta activitate şi fără a-l interesa primirea unei remuneraţii”, au decis judecătorii.</p>
      <hr/>
    </article>
  </body>
</html>