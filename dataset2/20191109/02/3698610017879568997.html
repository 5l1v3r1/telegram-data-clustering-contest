<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nacbank-stvorit-yediniy-portal-z-informaciyeyu-pro-deshevi-krediti-dlya-pidpriyemciv-329046_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T02:03:00+00:00"/>
    <meta property="og:title" content="Нацбанк створить єдиний портал з інформацією про дешеві кредити для підприємців"/>
    <meta property="og:description" content="Над цим завданням НБУ працює спільно з Міністерством розвитку економіки"/>
  </head>
  <body>
    <article>
      <h1>Нацбанк створить єдиний портал з інформацією про дешеві кредити для підприємців</h1>
      <h2>Над цим завданням НБУ працює спільно з Міністерством розвитку економіки</h2>
      <address>
        <time datetime="2019-11-09T02:03:00+00:00">09 Nov 2019, 02:03</time>
      </address>
      <p>З метою допомогти малому і серднему бізнесу зорієнтуватися <a href="https://dt.ua/ECONOMICS/pozichalnik-ta-poruchitel-mayut-rivniy-obsyag-vidpovidalnosti-za-kreditnim-dogovorom-yurist-315342_.html"><b>кредитні пропозиції</b> </a>і підібрати відповідне Нацбанк планує зібрати всі відомості про пропонуються кредити на єдиному порталі.</p>
      <p>Національний банк України планує створити єдиний портал з інформацією про дешеві кредити для малого і середнього бізнесу. Про це заявила перший заступник голови НБУ Катерина Рожкова під час брифінгу.</p>
      <p>"У нас в планах є зробити єдиний портал, на якому будуть зібрані, по-перше, всі, які діють і чинні на момент програми кредитування малого і середнього бізнесу умови, Це дасть змогу підприємцям більш активно долучатись до кредитування, а банкам - більш активно кредитувати", - зазначила Рожкова.</p>
      <p>За її словами, над цією задачею НБУ працює разом із Міністерством розвитку економіки.</p>
      <p>При цьому вона додала, що ініціатива виникла у зв'язку із тим, що в різних банках і міжнародних фінансових інституціях є дуже багато програм з кредитування для малого і середнього бізнесу, але сам бізнес мало знає про ці програми.</p>
      <p>Нагадаємо, уряд працюватиме над тим, щоб наступного року забезпечити підприємцям кредити під 10-12% річних у гривні.</p>
      <p>Фізичні особи, у яких є проблемні<b> <a href="https://dt.ua/ECONOMICS/v-ukrayini-zminili-pravila-prodazhu-ipoteki-fizosib-284571_.html">іпотечні кредити</a></b> у валюті, можуть реструктуризувати такий кредит, а також відновити свою платоспроможність. У жовтні починає діяти Кодекс України за процедурами банкрутства, який передбачає процедуру відновлення платоспроможності фізособи. Про це <a href="http://www.fg.gov.ua/231-pres-reliz-fgv/43090-restrukturyzatsiia-ipotechnykh-kredytiv-ie-mekhanizmom-zakhystu-interesiv-iak-kredytoriv-tak-i-borzhnykiv">передає</a> прес-служба Фонду гарантування вкладів фізичних осіб (ФГВФО) з посиланням на директора департаменту управління активами Фонду Ольгу Білай.</p>
      <p>Вона зазначила, що в Україні майже половина іпотечних кредитів в іноземній валюті є проблемними, так як через значну девальвацію гривні з моменту їх оформлення, позичальники втратили здатність обслуговувати свої зобов'язання.</p>
      <p>Зараз реструктуризацію здійснюють не всі банки, проте з моменту введення в дію Кодексу всі клієнти банків, у яких є проблемний іпотечний кредит, можуть його реструктуризувати. У ФГВФО вважають, що таким чином, можна відновити кредитну історію позичальників, які з об'єктивних причин не могли обслуговувати свої борги, і очистити ринок іпотечного кредитування від непрацюючих кредитів і відновити його роботу.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>