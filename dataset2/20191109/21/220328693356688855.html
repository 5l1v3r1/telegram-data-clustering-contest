<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/zadrzhakha-ruski-uchen-za-ubiystvo-na-zhena-406316.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T21:15:15+00:00"/>
    <meta property="og:title" content="Задържаха руски учен за убийство на жена"/>
    <meta property="og:description" content="В раницата му открили две ръце и пистолет"/>
  </head>
  <body>
    <article>
      <h1>Задържаха руски учен за убийство на жена</h1>
      <address><time datetime="2019-11-09T21:15:15+00:00">09 Nov 2019, 21:15</time> by <a rel="author">"Стандарт"</a></address>
      <p>Професор Олег Соколов, известен историк, един от основателите на военноисторическото възстановително движение в Русия.е арестуван в Санкт Петербург  Той е заподозрян за убийството на жена, съобщи Главното следствено управление.</p>
      <p>Според разследващите сутринта на 9 ноември той е бил задържан на крайбрежна улица, като е изведен от река Мойка, а в раницата му са открити две женски ръце и пистолет. Тялото на жената е отрито в дома му, предоха ТАСС. Според някои медии става дума за негова студентка, а според други публикации - за негова роднина.</p>
      <p>Олег Соколов е роден през 1956 г. в Ленинград. Той е доцент в катедрата по нова и съвременна история на Държавния университет в Санкт Петербург, автор е на поредица от монографии за дейността на въоръжените сили на Франция от времето на Наполеон. През 2003 г. президентът на Франция Жак Ширак подписва указ, с който награждава Соколов с Ордена на Почетния легион за големия му принос в изучаването и популяризирането на историята на Франция и нейната армия, допълва vesti.bg.</p>
      <p>През 1976 г. Соколов основава първата военноисторическа възстановителна група в Съветския съюз, която е основата на цялото модерно движение на военноисторическото възстановяване в Русия. През 2006 г. под ръководството на Соколов се създава Всеруското военноисторическо социално движение, което обединява военноисторическите клубове на 52 региона на страната.</p>
    </article>
  </body>
</html>