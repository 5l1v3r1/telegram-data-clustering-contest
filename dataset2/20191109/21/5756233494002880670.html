<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620696/%D8%AA%D8%A7%D8%B1%DB%8C%D8%AE-%D8%B3%D8%A7%D8%B2%DB%8C-%D9%81%D9%88%D8%AA%D8%A8%D8%A7%D9%84-%D8%B3%D8%A7%D8%AD%D9%84%DB%8C-%D8%A8%D8%A7-%D8%B3%D9%88%D9%85%DB%8C%D9%86-%D9%82%D9%87%D8%B1%D9%85%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T21:18:00+00:00"/>
    <meta property="og:title" content="تاریخ سازی فوتبال ساحلی با سومین قهرمانی"/>
    <meta property="og:description" content="تیم‌ملی فوتبال ساحلی ایران در چهارمین حضور خود در فینال جام بین قاره‌ای سومین قهرمانی خودش را تجربه کرد تا در این رقابت‌ها تاریخ‌ساز شود."/>
  </head>
  <body>
    <article>
      <h1>تاریخ سازی فوتبال ساحلی با سومین قهرمانی</h1>
      <address>
        <time datetime="2019-11-09T21:18:00+00:00">09 Nov 2019, 21:18</time>
      </address>
      <p>
        <i>تیم‌ملی فوتبال ساحلی ایران در چهارمین حضور خود در فینال جام بین قاره‌ای سومین قهرمانی خودش را تجربه کرد تا در این رقابت‌ها تاریخ‌ساز شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال ساحلی ایران با پیروزی مقابل اسپانیا برای سومین بار توانست قهرمانی را از آن خودش کند.ساحلی‌بازان ایران که چهارمین حضور خودشان در فینال این رقابت ها را تجربه می کردند برای رسیدن به فینال راه سختی را طی کردند. شاگردان عباس هاشم‌پور در گروه دوم کار خود را با برد هفت بر چهار در برابر مکزیک آغاز کردند. آنها در دومین مسابقه با حساب پنج بر سه از سد مصر گذشتند و صعود خود را به مرحله بعد قطعی کردند. حریف بعدی ساحلی‌بازان، روسیه قدرتمند بود. جایی که شاگردان هاشم‌پور بعد از تساوی سه بر سه، در ضربات پنالتی با نتیجه پنج بر چهار به برتری رسیدند و به عنوان سرگروه راهی مرحله یک‌چهارم نهایی شدند. حریف بعدی اماراتِ میزبان بود. تلاش ۲ تیم در وقت‌های عادی و اضافه به تساوی یک بر یک منجر شد و این بارهم سفیدپوشان در ضربات پنالتی موفق بودند و با نتیجه چهار بر سه به برتری رسیدند تا راهی دیدار نهایی شوند.</p>
      <figure>
        <img src="https://aftabnews.ir/files/fa/news/1398/8/18/357252_849.jpg"/>
      </figure>
      <p>در دیدار فینال هم در شرایطی که ملی پوشان ایران دو بر صفر از حریف خود پیش بودند در عین ناباوری هم یک پنالتی را از دست دادند و هم نتیجه بازی را سه بر صفر عقب افتادند.اما این پایان کار نبود.فشار بازیکنان با غیرت ایران باعث شد تا گل سوم زده شود و همه چیز مساوی شود.گل های چهارم و پنجم و ششم هم با شایستگی هر چه تمام تر زده شد تا ایرانی ها جام قهرمانی را بالای سرشان ببرند.</p>
    </article>
  </body>
</html>