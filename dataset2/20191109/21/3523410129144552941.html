<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639075/%D8%A2%D9%85%D8%A7%D8%AF%DA%AF%DB%8C-%D8%A7%DB%8C%D8%B3%D8%A7%DA%A9%D9%88-%D8%A8%D8%B1%D8%A7%DB%8C-%D8%A7%D9%85%D8%AF%D8%A7%D8%AF-%D8%B1%D8%B3%D8%A7%D9%86%DB%8C-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T21:17:00+00:00"/>
    <meta property="og:title" content="آمادگی ایساکو برای امداد رسانی به زلزله زدگان"/>
    <meta property="og:description" content="پس از وقوع زلزله‌ ۵٫۹ ریشتر به مرکزیت شهرستان میانه در استان آذربایجان شرقی، شرکت خدمات پس از فروش ایران خودرو، به دستور مقیمی ..."/>
  </head>
  <body>
    <article>
      <h1>
        <a href="https://www.bultannews.com/fa/news/639075/%D8%A2%D9%85%D8%A7%D8%AF%DA%AF%DB%8C-%D8%A7%DB%8C%D8%B3%D8%A7%DA%A9%D9%88-%D8%A8%D8%B1%D8%A7%DB%8C-%D8%A7%D9%85%D8%AF%D8%A7%D8%AF-%D8%B1%D8%B3%D8%A7%D9%86%DB%8C-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86">آمادگی ایساکو برای امداد رسانی به زلزله زدگان</a>
      </h1>
      <h2>پس از وقوع زلزله‌ ۵٫۹ ریشتر به مرکزیت شهرستان میانه در استان آذربایجان شرقی، شرکت خدمات پس از فروش ایران خودرو، به دستور مقیمی ...</h2>
      <address><time datetime="2019-11-09T21:17:00+00:00">09 Nov 2019, 21:17</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> این مجموعه در ساعات اولیه پس از وقوع زلزله ضمن هماهنگی با <b>ستاد بحران و پلیس راهور</b>، به حالت آماده باش درآمد.</p>
      <p><b>به گزارش بولتن نیوز،</b> بنابراین گزارش، شرکت<b> امداد خودرو ایران</b> که به صورت شبانه‌روزی آماده ارائه خدمات به مشتریان است با افزایش ناوگان امدادی و اعزام اکیپ‌های خودروبر و جرثقیل، به استان مذکور و برخی استان‌های همجوار در حالت آماده باش ویژه قرار گرفت تا <b>خودروهای آسیب‌دیده</b> درزلزله را، در محل تعمیر و یا در صورت نیاز به نمایندگی‌های منطقه حمل کند و خدمات لازم در این خصوص انجام شود.</p>
      <p>در همین راستا قطعات و لوازم یدکی مورد نیاز نمایندگی‌های شبکه خدمات پس از فروش در منطقه شمال غرب کشور، تامین و به منطقه ارسال شده است و این مراکز خدماتی در حال حاضر آمادگی کاملی برای ارائه خدمات ویژه و فوری، به هموطنانی که خودروشان در این زلزله صدمه دیده است را دارند.</p>
      <p>شرکت ایران‌خودرو ضمن همدردی با هموطنان زلزله‌زده،اعلام کرد:‌ شرکت ایساکو با توجه به وسعت زلزله و آسیب به خودروها در شهرستان‌های میانه و سراب، تا اطلاع ثانوی و در راستای انجام مسئولیت‌های اجتماعی خود، در آماده‌باش خواهد بود و تمهیدات لازم برای ارائه خدمات اندیشیده شده ‌است.</p>
      <p> </p>
      <p>منبع:خودرو پلاس</p>
    </article>
  </body>
</html>