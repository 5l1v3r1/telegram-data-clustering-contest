<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596585/erntogan-kai-poutin-syzitisan-to-thema-tis-voreioanatolikis-syrias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T21:29:00+00:00"/>
    <meta property="og:title" content="Ερντογάν και Πούτιν συζήτησαν το θέμα της βορειοανατολικής Συρίας"/>
    <meta property="og:description" content=" Ο πρόεδρος της Τουρκίας Ρετζέπ Ταγίπ Ερντογάν και ο Ρώσος ομόλογός του Βλαντίμιρ Πούτιν συζήτησαν σήμερα, σε μια τηλεφωνική συνδιάλεξη που είχαν, το θέμα..."/>
  </head>
  <body>
    <article>
      <h1>Ερντογάν και Πούτιν συζήτησαν το θέμα της βορειοανατολικής Συρίας</h1>
      <address><time datetime="2019-11-09T21:29:00+00:00">09 Nov 2019, 21:29</time> by <a rel="author">sigmalive</a></address>
      <p> Ο πρόεδρος της Τουρκίας Ρετζέπ Ταγίπ Ερντογάν και ο Ρώσος ομόλογός του Βλαντίμιρ Πούτιν συζήτησαν σήμερα, σε μια τηλεφωνική συνδιάλεξη που είχαν, το θέμα της στρατιωτικής εισβολής της Τουρκίας στη Συρία, έγινε γνωστό από την τουρκική προεδρία.</p>
      <p>Σύμφωνα με την ανακοίνωση της τουρκικής προεδρίας, Ερντογάν και Πούτιν επιβεβαίωσαν τη δέσμευσή τους στη συμφωνία που συνάφθηκε, κατά τη διάρκεια της συνάντησής τους στο Σότσι τον Οκτώβριο, η οποία στοχεύει στο να επιτρέψει στους Κούρδους μαχητές της Συρίας να εκκενώσουν την παραμεθόριο περιοχή με την Τουρκία και άνοιξε επίσης τον δρόμο για τη διεξαγωγή κοινών περιπολιών Ρωσίας-Τουρκίας εντός της Συρίας.</p>
      <p>Επιπλέον, οι δύο ηγέτες αναφέρθηκαν στην ενίσχυση των διμερών δεσμών των χωρών τους και του διμερούς εμπορίου.</p>
      <p>Ο Ερντογάν θα συναντηθεί τη 13η Νοεμβρίου με τον πρόεδρο των ΗΠΑ Ντόναλντ Τραμπ στην Ουάσιγκτον.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>