<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596588/epaggelmatiko-diplo-stin-kriti-gia-ton-paok"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T21:39:00+00:00"/>
    <meta property="og:title" content="Επαγγελματικό διπλό στην Κρήτη για τον ΠΑΟΚ"/>
    <meta property="og:description" content="Μπορεί να έπεσε πάνω στην μεγάλη μέρα του Σωτηρίου, ωστόσο ένα σουτ ζωγραφιά του Μίσιτς έσπασε το μπλόκο στο Ηράκλειο και ο ΠΑΟΚ πήρε το 4ο διπλό του σε 5..."/>
  </head>
  <body>
    <article>
      <h1>Επαγγελματικό διπλό στην Κρήτη για τον ΠΑΟΚ</h1>
      <address><time datetime="2019-11-09T21:39:00+00:00">09 Nov 2019, 21:39</time> by <a rel="author">Sigmalive.Sports</a></address>
      <p>Μπορεί να έπεσε πάνω στην μεγάλη μέρα του Σωτηρίου, ωστόσο ένα σουτ ζωγραφιά του Μίσιτς έσπασε το μπλόκο στο Ηράκλειο και ο ΠΑΟΚ πήρε το 4ο διπλό του σε 5 ματς εκτός έδρας, νικώντας 1-0 τον ΟΦΗ.<br/> <br/>Στην κορυφή της βαθμολογίας (με ματς περισσότερο) βρίσκεται ο ΠΑΟΚ που έκανε σωρεία ευκαιριών στο Ηράκλειο και παρά το γεγονός πως έπεσε πάνω σε έναν σπουδαίο τερματοφύλακα, κατάφερε να φύγει με υπερπολύτιμο τρίποντο.Το γκολ του Μίσιτς ήρθε να σφραγίσει μια έξοχη συνδυαστική ενέργεια των παικτών του Δικεφάλου του Βορρά και το γκολ του Κροάτη φέρει την σφραγίδα ενός πραγματικού μαέστρου στο 58’.<br/> <br/>Στους 24 πόντους οι Θεσσαλονικείς, που είχαν τρεις μεγάλες στιγμές στο πρώτο μέρος, αλλά που σταμάτησαν πάνω στον τερματοφύλακα του ΟΦΗ, ενώ σε αρκετές ακόμα περιπτώσεις συνέβη το ίδιο και στην επανάληψη. Η μόνη φορά που τον νίκησε κάποιος ήταν στην πρώτη τελική του ΠΑΟΚ, στην επανάληψη.<br/> <br/>Ο ΠΑΟΚ συμπλήρωσε 58 παιχνίδια (χωρίς να υπολογίζονται το ματς με Ολυμπιακό που δεν ξεκίνησε και με την ΑΕΚ που δεν ολοκληρώθηκε) και σκοράρει συνεχώς. Τελευταία φορά που συνέβη αυτό ήταν πριν από 2 χρόνια και τέσσερις μέρες στην ήττα από την Ένωση με 1-0 στο ΟΑΚΑ, στις 5 Νοεμβρίου του 2017, και 22 ματς αήττητος μακριά από την Τούμπα.<br/> <br/>Οι συνθέσεις:<br/> <br/>OΦΗ: Σωτηρίου, Κοροβέσης, Κ. Γιαννούλης, Κουτρουμπής (83’ Στάικος), Μαρινάκης, Μπράουν, Νέιρα, Ναμπί (73’ Μάνος), Σεμέντο, Φιγκεϊρέδο, Τσιλιανίδης (83’ Φερέιρα)<br/> <br/>Στον πάγκο έμειναν οι: Γουόλι, Σακόρ, Νάστος, Ντίνας<br/> <br/>ΠΑΟΚ: Ζίβκοβιτς, Ίνγκασον, Κρέσπο, Μάτος, Δ. Γιαννούλης,Αουγκούστο, Μίσιτς, Λημνιός, Ελ Καντουρί (78’ Βιεϊρίνια), Μπίσεσβαρ (87’ Εσίτι), Σφιντέρσκι (73’ Άκπομ)</p>
    </article>
  </body>
</html>