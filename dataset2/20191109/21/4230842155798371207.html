<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/uncategory/20191109-uryad-ne-maye-namiru-regulyuvaty-standarty-novyn-v-ukrayini-borodyanskyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T21:09:33+00:00"/>
    <meta property="og:title" content="Уряд не має наміру регулювати стандарти новин в Україні – Бородянський"/>
    <meta property="og:description" content="Уряд не має наміру регулювати стандарти новин, а наявність слів в указі президента “щодо вимог та стандартів новин” є термінологічним непорозумінням."/>
  </head>
  <body>
    <article>
      <h1>Уряд не має наміру регулювати стандарти новин в Україні – Бородянський</h1>
      <address>
        <time datetime="2019-11-09T21:09:33+00:00">09 Nov 2019, 21:09</time>
      </address>
      <p>Уряд не має наміру регулювати стандарти новин, а наявність слів в указі президента “щодо вимог та стандартів новин” є термінологічним непорозумінням.</p>
      <p>Міністр культури, молоді та спорту України Володимир Бородянський заявив, що в указі Володира Зеленського Про невідкладні заходи щодо проведення реформ і зміцнення держави є термінологічне непорозуміння.</p>
      <blockquote>– Шановні журналісти! Вас правильно стурбувала та обурила наявність в указі президента слів про встановлення “вимог та стандартів новин”. Це термінологічне непорозуміння, яке виникало через помилкове застосування терміну “стандарти новин” в документах Міністерства культури, молоді та спорту (МКМС). Ми не збирались і не збираємось регулювати стандарти новин. Це право виключно професійної спільноти, – наголосив міністр.</blockquote>
      <p>Бородянський стверджує, що Кабмін має намір ввести поняття небезпечна інформація, дезінформація, недостовірна інформація.</p>
      <p>
        <b>Читайте: </b>
        <a href="https://fakty.com.ua/ua/ukraine/20191106-zelenskyj-stvoryv-radu-z-pytan-svobody-slova/">Зеленський створив Раду з питань свободи слова</a>
      </p>
      <blockquote>– В України ми, як держава, маємо створити умови для професійної спільноти, які зроблять цю модель працюючою і в нашій країні. Тобто, держава не заходить на територію, яку вона не повинна регулювати, а створює належні умови для саморегулювання та співрегулювання, – додав Бородянський.</blockquote>
      <p>Нагадаємо, що 8 листопада Володимир <a href="https://fakty.com.ua/ua/ukraine/20191109-zelenskyj-doruchyv-kabminu-rozrobyty-vymogy-do-novyn-u-zmi/">Зеленський підписав указ про невідкладні заходи з проведення реформ</a>, спрямованих на стимулювання економічного зростання та зміцнення держави. Серед доручень Камбіну була і розробка законопроекту щодо врегулювання діяльності медіа в Україні.</p>
      <p><b>Джерело:</b> <a href="https://www.facebook.com/borodyanskiy/posts/10221753387210974">Володимир Бородянський</a></p>
    </article>
  </body>
</html>