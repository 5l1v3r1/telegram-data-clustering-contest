<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/09/toshkent-aeroportida-malayziya-pasporti-bilan-ozbekistonga-kirmoqchi-bolgan-shri-lankaliklar-qolga-olindi/"/>
    <meta property="og:site_name" content="Daryo"/>
    <meta property="article:published_time" content="2019-11-09T21:49:00+00:00"/>
    <meta property="og:title" content="Toshkent aeroportida Malayziya pasporti bilan O‘zbekistonga kirmoqchi bo‘lgan shri-lankaliklar qo‘lga olindi"/>
    <meta property="og:description" content="Avvalroq Eron fuqarolari Italiya pasporti bilan O‘zbekistonga kirishga uringan vaqtida qo‘lga olingan edi"/>
  </head>
  <body>
    <article>
      <h1>Toshkent aeroportida Malayziya pasporti bilan O‘zbekistonga kirmoqchi bo‘lgan shri-lankaliklar qo‘lga olindi</h1>
      <address>
        <time datetime="2019-11-09T21:49:00+00:00">09 Nov 2019, 21:49</time>
      </address>
      <p>Toshkent xalqaro aeroportida Davlat xavfsizlik xizmati (DXX) Chegara qo‘shinlari harbiy xizmatchilari tomonidan hujjatlarni nazoratdan o‘tkazish vaqtida bir guruh shaxslar qo‘lga olindi. Ular taqdim etgan Malayziya fuqarolik pasportlari tekshirilganda, hujjatlar qalbaki ekanligi ma’lum bo‘lgan.</p>
      <figure>
        <img src="https://s.daryo.uz/wp-content/uploads/2019/11/lsC9ej_uQlnuWyAQeI92YTRb0fOpyqlX.jpg"/>
        <figcaption>Foto: DXX Chegara qo‘shinlari</figcaption>
      </figure>
      <p>“Tegishli organ vakillari tomonidan o‘tkazilgan surishtiruv ishlari natijasida ushbu shaxslar aslida Shri-Lanka fuqarolari ekanligi aniqlangan”, — deyiladi DXX Chegara qo‘shinlari xabarida. Qayd etishlaricha, qo‘lga olingan shri-lankalarga nisbatan tegishli choralar ko‘rilgan.</p>
      <figure>
        <img src="https://s.daryo.uz/wp-content/uploads/2019/11/LpbJOifVYov8txhcAsy5GhQnHhEb-pCm.jpg"/>
        <figcaption>Foto: DXX Chegara qo‘shinlari</figcaption>
      </figure>
      <p>Avvalroq Eron fuqarolari Italiya pasporti bilan O‘zbekistonga kirishga uringan vaqtida qo‘lga olingani haqida <a href="https://daryo.uz/2019/11/08/soxta-italiya-pasporti-bilan-ozbekistonga-kirishga-uringan-eronliklar-qolga-olindi/">xabar berilgan edi</a>.</p>
      <figure>
        <img src="https://s.daryo.uz/wp-content/uploads/2019/11/GixqrE86fVyB-aE6B7Q4H63l3kR4ds4r.jpg"/>
        <figcaption>Foto: DXX Chegara qo‘shinlari</figcaption>
      </figure>
    </article>
  </body>
</html>