<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596593/o-tramp-tha-ypodexthei-ton-geniko-grammatea-tou-nato-tin-epomeni-vdomada"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T21:55:00+00:00"/>
    <meta property="og:title" content="Ο Τραμπ θα υποδεχθεί τον γενικό γραμματέα του ΝΑΤΟ την επόμενη βδομάδα"/>
    <meta property="og:description" content="Ο πρόεδρος των ΗΠΑ, Ντόναλντ Τραμπ, θα κάνει δεκτό την Πέμπτη στην Ουάσιγκτον τον γενικό γραμματέα του ΝΑΤΟ, Γενς Στόλτενμπεργκ, ανακοίνωσε σήμερα ο Λευκός..."/>
  </head>
  <body>
    <article>
      <h1>Ο Τραμπ θα υποδεχθεί τον γενικό γραμματέα του ΝΑΤΟ την επόμενη βδομάδα</h1>
      <address><time datetime="2019-11-09T21:55:00+00:00">09 Nov 2019, 21:55</time> by <a rel="author">sigmalive</a></address>
      <p>Ο πρόεδρος των ΗΠΑ, Ντόναλντ Τραμπ, θα κάνει δεκτό την Πέμπτη στην Ουάσιγκτον τον γενικό γραμματέα του ΝΑΤΟ, Γενς Στόλτενμπεργκ, ανακοίνωσε σήμερα ο Λευκός Οίκος, κι ενώ διατυπώνονται σφοδρές επικρίσεις προς το Βορειοατλαντικό Σύμφωνο.</p>
      <p>Οι δύο άνδρες θα συζητήσουν κυρίως, σύμφωνα με δελτίο τύπου της αμερικανικής προεδρίας, τις «προόδους» που κατέγραψαν τα κράτη μέλη του ΝΑΤΟ για να «αυξήσουν τον προϋπολογισμό τους και να διασφαλίσουν ένα πιο ισότιμο μοίρασμα του βάρους».</p>
      <p>Ο Ντόναλντ Τραμπ δεν σταματά, από τότε που αφίχθη στην εξουσία, να ασκεί πιέσεις στους συμμάχους τους, ιδίως την Γερμανία, την πρώτη οικονομική δύναμη της Ευρώπης, την οποία κατηγορεί ότι είναι ένας κακοπληρωτής εταίρος.</p>
      <p>Σύμφωνα με τον Λευκό Οίκο, ο Αμερικανός πρόεδρος και ο γενικός γραμματέας της Βορειοατλαντικής Συμμαχίας θα συζητήσουν επίσης το θέμα της αντιμετώπισης της τρομοκρατίας, τα δίκτυα 5G και τις κυβερνοεπιθέσεις.</p>
      <p>Η συνάντηση θα πραγματοποιηθεί μία εβδομάδα μετά τις δηλώσεις του προέδρου της Γαλλίας, Εμανουέλ Μακρόν, ότι το ΝΑΤΟ είναι «εγκεφαλικά νεκρό», καταγγέλλοντας την έλλειψη συντονισμού μεταξύ των ΗΠΑ και της Ευρώπης και την μονομερή συμπεριφορά της Τουρκίας στην Συρία.</p>
    </article>
  </body>
</html>