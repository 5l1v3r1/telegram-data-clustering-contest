<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546003.html/%D8%AF%D8%B1-%D8%B5%D9%88%D8%B1%D8%AA-%D8%AD%D9%85%D8%A7%D9%82%D8%AA-%D8%A7%D8%B3%D8%B1%D8%A7%D8%A6%DB%8C%D9%84-%D8%B9%D9%84%DB%8C%D9%87-%DB%8C%D9%85%D9%86-%D8%B6%D8%B1%D8%A8%D9%87-%D9%85%D9%87%D9%84%DA%A9%DB%8C-%D8%A8%D9%87-%D8%A2%D9%86-%D9%88%D8%A7%D8%B1%D8%AF-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T20:21:00+00:00"/>
    <meta property="og:title" content="در صورت حماقت اسرائیل علیه یمن ضربه مهلکی به آن وارد می‌کنیم"/>
    <meta property="og:description" content="رهبر جنبش انصارالله یمن در سخنانی از پاسخ کوبنده به رژیم صهیونیستی در صورت ارتکاب هرگونه حماقتی علیه ملت یمن خبر داد."/>
  </head>
  <body>
    <article>
      <h1>در صورت حماقت اسرائیل علیه یمن ضربه مهلکی به آن وارد می‌کنیم</h1>
      <h2>عبدالملک الحوثی:</h2>
      <address>
        <time datetime="2019-11-09T20:21:00+00:00">09 Nov 2019, 20:21</time>
      </address>
      <p>رهبر جنبش انصارالله یمن در سخنانی از پاسخ کوبنده به رژیم صهیونیستی در صورت ارتکاب هرگونه حماقتی علیه ملت یمن خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  به نقل از المیادین، عبدالملک الحوثی رهبر جنبش انصارالله یمن گفت: خرسندی آمریکا و اسرائیل از تحولات عراق و لبنان ماهیت مواضع آنها را مشخص می کند. به ملت های اسلامی درباره نحوه تعامل به مشکلات هشدار می دهم تا روزنه ای برای دشمنان مشابه آنچه در عراق و لبنان رخ داد، ایجاد نشود.</p>
      <p>وی افزود: خواهان استقلال واقعی در زمینه های فرهنگی، فکری، اقتصادی و سیاسی هستیم. استکبار جهانی همه توان و امکانات خود را برای سیطره بر ملتها به کار گرفته است و در راستای گمراه کردن و نابوی ارزشها و اخلاق حرکت می کند.</p>
      <p>الحوثی تاکید کرد: ملت ما در مسیر آزادیبخش خود که برای استقلال کامل به ارمغان می آورد عقب نخواهد نشست و هرکه به ما تعدی کند مسئول تصمیماتش است.</p>
      <p>رهبر جنبش انصارالله یمن افزود: به ائتلاف ضد یمن توصیه می کنم که جنگ را متوقف کنند و به محاصره یمن پایان دهند. ادامه جنگ به منزله توسعه توان نظامی ما و وارد کردن ضربات مهلک به دشمن است و این حق مشروع ما است.</p>
      <p>عبدالملک الحوثی تاکید کرد: موضع ما در دشمنی با اسرائیل به عنوان رژیم غاصب موضعی اصولی، انسانی، اخلاقی و التزام دینی است. ما در اعلام جهاد ضد اسرائیل و وارد کردن ضربات مهلک به آن اگر مرتکب حماقتی علیه ملت ما شود، تردید نخواهیم کرد.</p>
      <p>وی اعلام کرد: بیش از ۱۲۰ میلیون بشکه نفت از مناطق تحت اشغال یمن از سوی متجاوزان از ابتدا دزدیده شده است.</p>
      <p>رهبر جنبش انصارالله یمن بیان کرد: آنکه با جنگ و محاصره به دنبال به زانو درآوردن ما است تلاش محالی می کند و عاقبتش خسران است. از رژیم سعودی می خواهم که جنگ و محاصره را پایان دهد زیرا تبعات ادامه آن برایش سنگین است.</p>
      <p>منبع: مهر</p>
      <p>انتهای پیام/</p>
    </article>
  </body>
</html>