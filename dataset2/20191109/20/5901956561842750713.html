<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/dunking-devils-navdusili-thanosa-iz-mascevalcev-243736"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T20:35:00+00:00"/>
    <meta property="og:title" content="Dunking Devils navdušili Thanosa iz Maščevalcev"/>
    <meta property="og:description" content="Svetovno znani akrobati Dunking Devils so si po izjemnem uspehu serije Fly Guys, ki so jo v preteklem letu posneli za Facebookovo platformo facebook watch, zadali nov videoprojekt. Večletne izkušnje..."/>
  </head>
  <body>
    <article>
      <h1>Dunking Devils navdušili Thanosa iz Maščevalcev</h1>
      <h2>Dunking Devils imajo nov adrenalinski projekt. Nad njihovimi akrobacijami je navdušen tudi Josh Brolin.</h2>
      <address><time datetime="2019-11-09T20:35:00+00:00">09 Nov 2019, 20:35</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/29/1518296.jpg"/>
          <figcaption>Matevž, Maks, Jan in Gašper so glavni junaki serije Fly Guys. FOTOGRAFIJI: DUNKING DEVILS</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1518297.jpg"/>
          <figcaption>Njihove vratolomne akrobacije jemljejo dih.</figcaption>
        </figure>
      </slideshow>
      <p>Svetovno znani akrobati Dunking Devils so si po izjemnem uspehu serije Fly Guys, ki so jo v preteklem letu posneli za Facebookovo platformo facebook watch, zadali nov videoprojekt. Večletne izkušnje in znanje, ki so ga pridobili v Hollywoodu, so združili v spletno serijo, s katero bodo konkurirali največjim svetovnim zvezdam​ youtuba.</p>
      <figure>
        <img src="https://www.slovenskenovice.si/images/slike/2019/10/29/1518297.jpg"/>
        <figcaption>Njihove vratolomne akrobacije jemljejo dih.</figcaption>
      </figure>
      <p>V njej nas popeljejo na zabavno dogodivščino in pokažejo, kaj vse je mogoče, kadar človek sledi svojim sanjam. Utrinki s snemanj so med drugim že navdušili Thanosa iz Maščevalcev, ki ga upodablja 51-letni ameriški igralec <b>Josh Brolin</b>, in svetovno znanega didžeja <b>Steva Aokija</b>.<br/><br/>Dunking Devils, ki imajo trenutno nekaj več kot 70 članov, so najbolj poznani po akrobatskem zabijanju na koš in viralnih videih, ki so skupno nabrali že več kot 100 milijonov ogledov. Ravno njihov uspeh na spletu jih je povezal s hollywoodskimi ustvarjalci, s katerimi so posneli spletno serijo Fly Guys. Čeprav se je izjemno uspešna serija, ki je osvojila na milijone gledalcev po vsem svetu, končala po desetih delih, je bil za člane skupine to šele začetek. Želja, da z zgledom navdihujejo ljudi po vsem svetu, jih je pripeljala do sklepa, da nadaljujejo adrenalinsko pot.<br/><br/><b>Matevž</b>, <b>Maks</b>, <b>Jan</b> in <b>Gašper</b>, glavni junaki serije Fly Guys, so se odločili, da svoje moči združijo pod imenom DD Squad. »Obstaja samo ena prava smer. Navzgor,« vedno znova iščejo izzive, s katerimi bi premaknili meje mogočega. </p>
    </article>
  </body>
</html>