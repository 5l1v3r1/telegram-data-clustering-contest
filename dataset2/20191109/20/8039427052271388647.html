<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950649"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T20:05:49+00:00"/>
    <meta property="og:title" content="ఈ వంటకంపై దెబ్బలాడేసుకుంటున్న నెటిజన్లు..దైవదూషణకంటే ఘోరం అంటూ.."/>
    <meta property="og:description" content="ADVT"/>
  </head>
  <body>
    <article>
      <h1>ఈ వంటకంపై దెబ్బలాడేసుకుంటున్న నెటిజన్లు..దైవదూషణకంటే ఘోరం అంటూ..</h1>
      <address>
        <time datetime="2019-11-09T20:05:49+00:00">09 Nov 2019, 20:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> పిజ్జా..పేరుకు పాశ్చాత్య వంటకమే అయినా..భారత్‌లో ఇడ్లీల స్థాయి పాపులారిటీని సాధించింది. ప్రస్తుతం రకరకాల పిజ్జాలు ప్రాచుర్యంలో ఉన్నాయి. అయితే..కొత్తదేదో టేస్ట్ చేయాలనే వారు ఎక్కువవుతున్న నేటి సమాజంలో కాలానుగుణంగా పిజ్జాలు కూడా కొత్త అవతారాలు ఎత్తుతున్నాయి. ముఖ్యంగా సోషల్ మీడియాలో ప్రజలు తమకు తోచిన రెసిపీలను జనాలతో పంచుకుంటున్నారు. అలా తెరపైకి వచ్చిందే గులాబ్ జామూన్ పిజ్జా. పాకిస్థాన్‌కు చెందిన ఓ రెస్టారెంట్ ఈ కొత్త ఐడియాతో ముందుకు వచ్చింది. ఇందుకు సంబంధించిన ఫోటో ప్రస్తుతం సోషల్ మీడియాలో వైరల్ అవుతోంది. కానీ నెటిజన్లు ఆ రెస్టారెంట్‌ పాకశాస్త్ర ప్రావీణ్యంపై మండిపడుతున్నారు. పిజ్జాభిమానులైతే ఒంటికాలిపై ఇంతెత్తున లేస్తున్నారు. "మీకు ఇదేం బుద్ధి..పిజ్జాను, గులాబ్ జామూన్‌తో కలుపుతారా? ఇది దైవదూషణ కన్నా మహాపాపం తెలుసా?" అంటూ తలంటేస్తున్నారు. అయితే ఈ ప్రయోగాన్ని సమర్థించేవారు కూడా ఉన్నారు. కాస్త వెరైటీ ట్రై చేయడంలో తప్పేముందని ప్రశ్నిస్తున్నారు. వీరి డిబేట్లతో ప్రస్తుతం సోషల్ మీడియా హోరెత్తిపోతోంది.</p>
      <p> </p>
    </article>
  </body>
</html>