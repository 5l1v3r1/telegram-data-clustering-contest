<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596571/epivevaiosi-s-apo-yp-georgias-enopion-kd-protasi-tis-komision-gia-xalloumi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T20:50:00+00:00"/>
    <meta property="og:title" content="Επιβεβαίωση «Σ» από υπ. Γεωργίας: Ενώπιον ΚΔ πρόταση της Κομισιόν για χαλλούμι"/>
    <meta property="og:description" content=" Επιβεβαιώνοντας ότι έχει ενώπιον της πρόταση της Κομισιόν για τον φάκελο του χαλλουμιού, η ΚΔ συνεχίζει να κρατά το θέμα στο παρασκήνιο, αποφεύγοντας να..."/>
  </head>
  <body>
    <article>
      <h1>Επιβεβαίωση «Σ» από υπ. Γεωργίας: Ενώπιον ΚΔ πρόταση της Κομισιόν για χαλλούμι</h1>
      <address><time datetime="2019-11-09T20:50:00+00:00">09 Nov 2019, 20:50</time> by <a rel="author">Γεωργία Κωνσταντίνου</a></address>
      <p> Επιβεβαιώνοντας <a href="https://www.sigmalive.com/news/oikonomia/596464/apokalyptiko-eggrafo-prosxedio-oi-vrykselles-vazoun-xeri-sto-xalloumi">ότι έχει ενώπιον της πρόταση της Κομισιόν για τον φάκελο του χαλλουμιού, η ΚΔ συνεχίζει να κρατά το θέμα στο παρασκήνιο,</a> αποφεύγοντας να αναφερθεί στην ουσία και  παραπέμποντας στην λεπτότητα του ζητήματος,έκανε δηλώσεις ο υπουργός Γεωργίας, Κώστας Καδής.</p>
      <p>«Η Κυβέρνηση δεν έχει σταματήσει ούτε μια στιγμή να εργάζεται προς την επίλυση των προβλημάτων που έχουν δημιουργηθεί σε σχέση με την κατοχύρωση του φακέλου χαλλουμιού. Αυτή η διαδικασία φτάνει σε μία κατάληξη – υπό την έννοια ότι έχουν υποβληθεί από την Ε. Επιτροπή συγκεκριμένες προτάσεις, τις οποίες μελετούμε.Δεν μπορούμε να πούμε περισσότερα διότι όλα τα ζητήματα που εγείρονται είναι πολύ λεπτά», δήλωσε ο Υπουργός Γεωργίας.</p>
      <p>Την ίδια ώρα, παραμένουν αναπάντητα πολλά ερωτήματα.</p>
      <p>Επίσης, ανησυχία προκαλεί πρόνοια του προσχεδίου της Κομισιόν, η οποία αφαιρεί από την Δημοκρατία το δικαίωμα των αξιώσεων αφού...</p>
      <p>«Στις κατεχόμενες περιοχές η Κυβέρνηση της Κύπρου δεν θα έχει νομικές αξιώσεις, αλλά και νομικές επιπτώσεις για οποιονδήποτε μη επαρκή έλεγχο ή και συνέπειες για παρασκευή χαλλουμιού στα κατεχόμενα».</p>
      <p>Οι εξελίξεις στο φάκελο «Χαλλούμι» ευαισθητοποίησαν τα αντανακλαστικά των αντιπολιτευόμενων κομμάτων.</p>
      <p>«Βέτο Τ/κ στο χαλούμι. Μπλόκο στην κατοχύρωση. Καλά να μας κάνουν, ιδιαίτερα αφού η κυβέρνηση του ΔΗΣΥ χάρισε την κινητή τηλεφωνία στο ψευδοκράτος», έγραψε ο πρόεδρος του ΔΗΚΟ, Νικόλας Παπαδόπουλος.</p>
      <p>«Καλούμε την κυβέρνηση να προχωρήσει στην λήψη προστατευτικών μέτρων ώστε να τερματιστούν σε ευρωπαϊκό επίπεδο όλες εκείνες οι ενέργειες που μέσω του χαλουμιού οδηγούν σε έμμεση αναγνώριση του κατοχικού καθεστώτος», δήλωσε η ΕΔΕΚ.</p>
      <p>«Η πολυμήχανη κυβέρνηση που πουλά διαβατήρια, δεν κατάφερε να εγγράψει ένα κατ’ εξοχήν κυπριακό προϊόν, ούσα όμηρος της ενδοτικής ραγιάδικης πολιτικής της απέναντι στους Τούρκους και της υποτακτικής στάσης της απέναντι στην Ε.Ε.», ανέφερε η Αλληλεγγύη .</p>
      <p>Δεν αποκλείεται τα κόμματα να εγείρουν το θέμα στην συνεδρίαση του Εθνικού Συμβουλίου, την Τετάρτη.</p>
      <p>
        <b>Δείτε σχετικό βίντεο:</b>
      </p>
      <figure>
        <iframe src="https://www.youtube.com/embed/s7tO7yEOV-s" width="1903" height="719" data-service="Youtube" scrolling="no"/>
      </figure>
    </article>
  </body>
</html>