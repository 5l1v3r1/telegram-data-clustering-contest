<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/y3JnrK/nesten-80000-tilskuere-saa-englands-fotballkvinner-i-rekordkamp"/>
    <meta property="og:site_name" content="Bergens Tidende"/>
    <meta property="article:published_time" content="2019-11-09T20:22:27+00:00"/>
    <meta property="og:title" content="Nesten 80.000 tilskuere så Englands fotballkvinner i rekordkamp"/>
    <meta property="og:description" content="77.768 tilskuere inntok Wembley da Englands fotballkvinner møtte Tyskland til privatlandskamp lørdag. Det er ny rekord for en treningskamp for kvinner."/>
  </head>
  <body>
    <article>
      <h1>Nesten 80.000 tilskuere så Englands fotballkvinner i rekordkamp</h1>
      <h2>77.768 tilskuere inntok Wembley da Englands fotballkvinner møtte Tyskland til privatlandskamp lørdag. Det er ny rekord for en treningskamp for kvinner.</h2>
      <address><time datetime="2019-11-09T20:22:27+00:00">09 Nov 2019, 20:22</time> by <a rel="author">NTB</a></address>
      <p>Tyske Klara Buhls 2–1 scoring på overtid sendte mesteparten av fansen skuffet hjem.</p>
      <p>Phil Nevilles England fikk en fantastisk ramme rundt kampen mot Tyskland, men klarte ikke å dra nytte av hjelpen fra tilskuerne i det som ble det femte tapet på sju kamper.</p>
      <p>
        <a href="https://www.bt.no/sport/i/GGX2bV/caroline-graham-hansen-kjempestemning-med-saa-masse-publikum">Les også<br/>Caroline Graham Hansen: – Kjempestemning med så masse publikum<br/></a>
        <a href="https://www.bt.no/sport/i/e8RwBK/norge-herjet-med-nord-irland-graham-hansen-ble-tomaalsscorer">Les også<br/>Norge herjet med Nord-Irland, Graham Hansen ble tomålsscorer</a>
      </p>
      <p>Alexandra Popp ga Tyskland ledelsen med en heading etter kun ni minutter, men et nesten fullsatt Wembley kunne juble for England-mål da Ellen White utlignet rett før pause. Tyskland klarte likevel å dra i land seieren med 2–1 rett før slutt, til stor skuffelse for de mange fremmøte og målscorer White.</p>
      <figure>
        <img src="https://images.sacdn.no/v2/images/991f3835-eece-4e51-9207-b9becb039b53?fit=crop&amp;h=1194&amp;w=1900&amp;s=c94a65d72a066d4c80b29d54c9179f885b41a23f"/>
        <figcaption>Wembley samlet nesten 80 000 tilskuere lørdag.<cite>John Walton / PA</cite></figcaption>
      </figure>
      <p>– Jeg er veldig lei meg for at vi ikke klarte å få med oss noe i dag, sa White til publikum rett etter kampen.</p>
      <p>De kan likevel glede seg over publikumsinteressen i det som slo tilskuerrekorden for en treningskamp for kvinner. Tilskuerrekorden totalt er fortsatt VM-finalen mellom USA og Kina i 1999, da mer enn 90.000 var til stede.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/OpXJ3A/doed-person-funnet-paa-stemmemyren"/>
        <a href="https://www.bt.no/nyheter/lokalt/i/jdxJPo/rema-rotten-skutt"/>
        <a href="https://www.bt.no/btmeninger/debatt/i/g7xB8a/for-daarlig-bybanetilbud-fra-flesland"/>
        <a href="https://www.bt.no/innenriks/i/aweBrM/mandag-kan-du-se-dette-sjeldne-fenomenet-paa-himmelen"/>
        <a href="https://www.bt.no/sport/i/Xg3BVm/beskrevet-som-verdens-kjedeligste-her-er-fem-ting-som-avkrefter-myt"/>
        <a href="https://www.bt.no/sprek/i/MRXBKB/lungekreftopererte-har-stor-nytte-av-hard-trening-viser-ny-forskning"/>
      </related>
      <ol>
        <li>
          <a href="https://www.bt.no/tag/Fotball_for_kvinner">Fotball for kvinner</a>
        </li>
      </ol>
    </article>
  </body>
</html>