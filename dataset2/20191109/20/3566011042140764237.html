<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546004.html/%D8%AF%D8%B1%D8%AE%D9%88%D8%A7%D8%B3%D8%AA-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%A7%D8%B2-%D9%85%D8%B3%DB%8C-%D9%88-%D8%B3%D9%88%D8%A7%D8%B1%D8%B2-%D8%A8%D8%B1%D8%A7%DB%8C-%D9%84%D8%BA%D9%88-%D8%B3%D9%81%D8%B1-%D8%A8%D9%87-%D8%B3%D8%B1%D8%B2%D9%85%DB%8C%D9%86-%D9%87%D8%A7%DB%8C-%D8%A7%D8%B4%D8%BA%D8%A7%D9%84%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T20:29:00+00:00"/>
    <meta property="og:title" content="درخواست هواداران بارسلونا از مسی و سوارز برای لغو سفر به سرزمین‌های اشغالی"/>
    <meta property="og:description" content="هواداران بارسلونا با تجمع اعتراضی مقابل محل تمرین این تیم از لیونل مسی، فوق‌ستاره آرژانتینی و لوئیس سوارز، مهاجم اروگوئه‌ای آبی‌واناری‌ها خواستند تا از سفر به سرزمین‌های اشغالی و حضور در این بازی خودداری کنند."/>
  </head>
  <body>
    <article>
      <h1>درخواست هواداران بارسلونا از مسی و سوارز برای لغو سفر به سرزمین‌های اشغالی</h1>
      <address>
        <time datetime="2019-11-09T20:29:00+00:00">09 Nov 2019, 20:29</time>
      </address>
      <p>هواداران بارسلونا با تجمع اعتراضی مقابل محل تمرین این تیم از لیونل مسی، فوق‌ستاره آرژانتینی و لوئیس سوارز، مهاجم اروگوئه‌ای آبی‌واناری‌ها خواستند تا از سفر به سرزمین‌های اشغالی و حضور در این بازی خودداری کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ تیم‌های ملی فوتبال آرژانتین و اروگوئه قرار است در دیداری دوستانه 27 آبان در سرزمین‌‌های اشغالی به مصاف هم بروند، اتفاقی که موجب خشم فعالان سیاسی ایالت کاتالونیا شده و آنها با تجمع اعتراضی مقابل محل تمرین تیم فوتبال بارسلونا از لیونل مسی، فوق‌ستاره آرژانتینی و لوئیس سوارس، مهاجم اروگوئه‌ای آبی‌واناری‌ها خواستند تا از سفر به سرزمین‌های اشغالی و حضور در این بازی خودداری کنند.</p>
      <p>معترضان در این بین شعارهایی همچون «هنوز زمان دارید که تصمیم به نرفتن بگیرید»، «اجازه ندهید از شما برای پوشاندن جنایات جنگی اسرائیل استفاده کنند، دیداری که نزدیک به غزه، جایی که به عمد به پای فوتبالیست‌هایش گلوله شلیک می‌کنند، برگزار خواهد شد. آیا می‌خواهید همدست آنها شوید؟» سر دادند.   این اولین باری نیست که فعالین سیاسی لیونل مسی را در زمینه رژیم صهیونیستی هدف اعتراضات خود قرار داده‌اند. مسی پیش از این در سال 2014 در پی لغو بازی دوستانه‌ای بین آرژانتین و رژیم صهیونیستی از مردم فلسطین حمایت کرده بود و خواسته بود خشونت در این منطقه پایان یابد.   انتهای پیام/  </p>
    </article>
  </body>
</html>