<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-svet/119116-prezaduzeni-italijan-minirao-kucu-da-naplati-osiguranje-greskom-pobio-vatrogasce?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T20:10:04+00:00"/>
    <meta property="og:title" content="Prezaduženi Italijan minirao kuću da naplati osiguranje, greškom pobio vatrogasce"/>
    <meta property="og:description" content="Jedan prezaduženi Italijan je minirao svoju seosku kuću da bi došao do para od osiguranja, ali je greškom ubio tri vatrogasca koji su mu pritekli u pomoć.Tužilac Enriko Ćeri je izneo da je Djovani Vinćenti istražiteljima rekao da je nameravao da eksplozijom raznese svoju seosku kuću u Pijemontu, na severozapadu Italije, tako što bi minirao kante s benzinom, ali navodno je pogrešio s tajmerom povezanim s kantama i time izazvao dve eksplozije.Kada su, posle prve eksplozije, u utorak ujutro, vatrogasci došli ​​do seoske kuće, dogodila se druga, jača eksplozija. Vinćenti je pritvoren u petak. Tužilac je Ćieri je danas rekao novinarima da je Vinćenti rekao istražiteljima da nije nameravao da ubije vatrogasce.Tužilac je rekao da je palikuća mogao da spreči pogibiju da je vatrogascima rekao šta je uradio da u kući ima miniranih kanti s benzinom.Istražitelji su u kući našli priručnik za tajmer s kojim je Vinćenti petljao i pogrešno ga podesio.Teevizija &quot;Skaj TG24&quot; je javila da je seoska zgrada bila renovirana i da…"/>
  </head>
  <body>
    <article>
      <h1>Prezaduženi Italijan minirao kuću da naplati osiguranje, greškom pobio vatrogasce</h1>
      <address>
        <time datetime="2019-11-09T20:10:04+00:00">09 Nov 2019, 20:10</time>
      </address>
      <p>Jedan prezaduženi Italijan je minirao svoju seosku kuću da bi došao do para od osiguranja, ali je greškom ubio tri vatrogasca koji su mu pritekli u pomoć.<br/><br/>Tužilac Enriko Ćeri je izneo da je Djovani Vinćenti istražiteljima rekao da je nameravao da eksplozijom raznese svoju seosku kuću u Pijemontu, na severozapadu Italije, tako što bi minirao kante s benzinom, ali navodno je pogrešio s tajmerom povezanim s kantama i time izazvao dve eksplozije.<br/><br/>Kada su, posle prve eksplozije, u utorak ujutro, vatrogasci došli ​​do seoske kuće, dogodila se druga, jača eksplozija. <br/><br/>Vinćenti je pritvoren u petak. <br/><br/>Tužilac je Ćieri je danas rekao novinarima da je Vinćenti rekao istražiteljima da nije nameravao da ubije vatrogasce.<br/><br/>Tužilac je rekao da je palikuća mogao da spreči pogibiju da je vatrogascima rekao šta je uradio da u kući ima miniranih kanti s benzinom.<br/><br/>Istražitelji su u kući našli priručnik za tajmer s kojim je Vinćenti petljao i pogrešno ga podesio.<br/><br/>Teevizija "Skaj TG24" je javila da je seoska zgrada bila renovirana i da je dve godine bila neuspešno nudjena na prodaju.<br/><br/>Sahrani tri vatrogasca u petak su prisustvovali italijanski premijer Djuzepe Konte i drugi zvaničninici.</p>
    </article>
  </body>
</html>