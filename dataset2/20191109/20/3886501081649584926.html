<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119119-cetiri-vojnika-sirije-poginula-u-sukobu-sa-snagama-turske?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T20:45:04+00:00"/>
    <meta property="og:title" content="Četiri vojnika Sirije poginula u sukobu sa snagama Turske"/>
    <meta property="og:description" content="Četiri pripadnika Vojske Sirije su danas poginula u oštrom sukobu sa snagama koje predvodi Turska na severoistoku Sirije, preneli su sirijski mediji i opoziciona Sirijska opservatorija za ljudska prava.Turska je 9. oktobra pokrenula ofanzivu na severoistoku Sirije da bi potisnula snage sirijskih Kurda od granicekoje . Kurdske grupe su pozvale snage Vlade Sirije da spreče napredovanje turske vojske. Od tada se sirijske vladine snage sukobljavajaju s vojskom Turske i opozicionim borcima koje ona podržava, uprkos krhom primirju koji je postignut uz posredovanje Rusije.Snimatelj sirijske državne televizije je medju ranjenima u sukobu, prenele su agencija Sana i Sirijska opservatorija.Opservatorija je uz vest o pogibiji četiri sirijska vojnika dodala da su u sukobu ranjeni jedan general i jedan zdravstveni radnik. Kurdska agencija Havar prenela je da je poginulo pet sirijskih vojnika i da je 26 ranjeno.Sana je prenela da je do razmene mitraljeske vatre došlo kod grad Ras al Ajna koji su oktobra okupirale snage pod…"/>
  </head>
  <body>
    <article>
      <h1>Četiri vojnika Sirije poginula u sukobu sa snagama Turske</h1>
      <address>
        <time datetime="2019-11-09T20:45:04+00:00">09 Nov 2019, 20:45</time>
      </address>
      <p>Četiri pripadnika Vojske Sirije su danas poginula u oštrom sukobu sa snagama koje predvodi Turska na severoistoku Sirije, preneli su sirijski mediji i opoziciona Sirijska opservatorija za ljudska prava.<br/><br/>Turska je 9. oktobra pokrenula ofanzivu na severoistoku Sirije da bi potisnula snage sirijskih Kurda od granicekoje . Kurdske grupe su pozvale snage Vlade Sirije da spreče napredovanje turske vojske. Od tada se sirijske vladine snage sukobljavajaju s vojskom Turske i opozicionim borcima koje ona podržava, uprkos krhom primirju koji je postignut uz posredovanje Rusije.<br/><br/>Snimatelj sirijske državne televizije je medju ranjenima u sukobu, prenele su agencija Sana i Sirijska opservatorija.<br/><br/>Opservatorija je uz vest o pogibiji četiri sirijska vojnika dodala da su u sukobu ranjeni jedan general i jedan zdravstveni radnik. <br/><br/>Kurdska agencija Havar prenela je da je poginulo pet sirijskih vojnika i da je 26 ranjeno.<br/><br/>Sana je prenela da je do razmene mitraljeske vatre došlo kod grad Ras al Ajna koji su oktobra okupirale snage pod turskom kontrolom. <br/><br/>Tursko Ministarstvo odbrane danas nije pominjalo sukobe s Vojskom Sirije, već je navelo da je bilo osam slučajeva kršenja primirija, okrivljujući kurdske borce.</p>
    </article>
  </body>
</html>