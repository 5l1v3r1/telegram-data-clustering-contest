<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231508/"/>
    <meta property="og:site_name" content="Українська правда"/>
    <meta property="article:published_time" content="2019-11-09T20:54:58+00:00"/>
    <meta property="og:title" content="Запобіжний захід Мазуру в Польщі обиратимуть у неділю"/>
    <meta property="og:description" content="Обрання запобіжного заходу затриманому в Польщі ветерану війни на Донбасі Ігорю Мазуру розглядатиме у неділю прокуратура міста Хелм."/>
  </head>
  <body>
    <article>
      <h1>Запобіжний захід Мазуру в Польщі обиратимуть у неділю</h1>
      <address>
        <time datetime="2019-11-09T20:54:58+00:00">09 Nov 2019, 20:54</time>
      </address>
      <p>Обрання запобіжного заходу затриманому в Польщі ветерану війни на Донбасі Ігорю Мазуру розглядатиме у неділю прокуратура міста Хелм.</p>
      <p><b>Джерело</b>: омбудсмен <a href="https://www.facebook.com/denisovaombudsman/photos/a.857267731012644/3133671356705592/?type=3&amp;theater">Людмила Денісова</a>, посол України в Польщі <a href="https://www.facebook.com/100000105290639/posts/3076592945687518?d=n&amp;sfns=mo">Андрій Дещиця</a> у Facebook</p>
      <p><b>Пряма мова Денісової</b>: "Завтра, 10 листопада, об 11.00 годині прокуратура в польському місті Хелм буде розглядати питання обрання запобіжного заходу Ігорю Мазуру".</p>
      <p>Водночас Дещиця повідомив, що у судовому засіданні щодо обрання запобіжного заходу Мазуру візьме участь Генконсул України в Любліні.</p>
      <p><b>Пряма мова Дещиці</b>: "Будемо звертатися до суду із проханням взяти Ігоря на поруки і звільнити з-під варти".</p>
      <p><b>Передісторія</b>:</p>
      <ul>
        <li>У суботу в Польщі за запитом РФ <a href="https://www.pravda.com.ua/news/2019/11/9/7231476/">затримали </a>одного з лідерів "УНА-УНСО", ветерана війни на Донбасі Ігоря Мазура з позивним "Тополя".</li>
        <li>Пізніше з ним <a href="https://www.pravda.com.ua/news/2019/11/9/7231479/">зустрівся </a>український консул. </li>
        <li>МВС України у зв'язку з затриманням Мазура <a href="https://www.pravda.com.ua/news/2019/11/9/7231484/">привернуло </a>увагу Інтерполу до спроби РФ неправомірно використати його інструменти для політично вмотивованих переслідувань українців.</li>
        <li>У Києві під посольством Польщі пройшла <a href="https://www.pravda.com.ua/news/2019/11/9/7231490/">акція </a>на підтримку Мазура.</li>
        <li>Віцеспікер Сейму Польщі Малґожата Ґошєвська <a href="https://www.pravda.com.ua/news/2019/11/9/7231501/">запевнила</a>, що затримання Мазура в Польщі є "виключно технічним" кроком і що вона гарантує невинність затриманого.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231501/"/>
        <a href="https://www.pravda.com.ua/news/2019/11/9/7231490/"/>
        <a href="https://www.pravda.com.ua/news/2019/11/9/7231484/"/>
      </related>
    </article>
  </body>
</html>