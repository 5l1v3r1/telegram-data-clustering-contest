<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/kstrc-driver-license-cancelled-using-mobile-while-driving"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T20:35:00+00:00"/>
    <meta property="og:title" content="കെഎസ്ആര്‍ടിസി ഡ്രൈവറുടെ ലൈസന്‍സ് റദ്ദാക്കി"/>
    <meta property="og:description" content="തൃശൂര്‍: ഡ്രൈവിംഗിനിടെ മൊബൈലില്‍ സംസാരിച്ച കെ എസ് ആര്‍ ടി സി ഡ്രൈവറുടെ ലൈസന്‍സ് മോട്ടോര്‍ വാഹന വകുപ്പ് മരവിപ്പിച്ചു. നോര്‍ത്ത് പറവൂര്‍ ഡിപ്പോയിലെ ഡ്രൈവര്‍ കെ ടി ഷാനിലിന്റെ ലൈസന്‍സാണ് മോട്ടോര്‍ വാഹന..."/>
  </head>
  <body>
    <article>
      <h1>കെഎസ്ആര്‍ടിസി ഡ്രൈവറുടെ ലൈസന്‍സ് റദ്ദാക്കി</h1>
      <address><time datetime="2019-11-09T20:35:00+00:00">09 Nov 2019, 20:35</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തൃശൂര്‍: ഡ്രൈവിംഗിനിടെ മൊബൈലില്‍ സംസാരിച്ച കെ എസ് ആര്‍ ടി സി ഡ്രൈവറുടെ ലൈസന്‍സ് മോട്ടോര്‍ വാഹന വകുപ്പ് മരവിപ്പിച്ചു. നോര്‍ത്ത് പറവൂര്‍ ഡിപ്പോയിലെ ഡ്രൈവര്‍ കെ ടി ഷാനിലിന്റെ ലൈസന്‍സാണ് മോട്ടോര്‍ വാഹന വകുപ്പ് മരവിപ്പിച്ചത്. ഒരു മാസത്തേക്കാണ് ലൈസന്‍സ് മരവിപ്പിച്ചിരിക്കുന്നത്. </p>
      <p>നോര്‍ത്ത് പറവൂരില്‍ നിന്നും കോഴിക്കോട്ടേക്കുള്ള യാത്രക്കിടയായിരുന്നു സംഭവം. ഡ്രൈവര്‍ ഫോണില്‍ സംസാരിക്കുന്ന ദൃശ്യങ്ങള്‍ ബസിലുണ്ടായിരുന്ന യാത്രികന്‍ പകര്‍ത്തി എന്‍ഫോഴ്‌സ്‌മെന്റ് ആര്‍ടിഒയ്ക്ക് അയച്ചു കൊടുക്കുകയായിരുന്നു. യാത്രക്കാരന്റെ പരാതി ലഭിച്ചയുടന്‍ തന്നെ തൃശൂര്‍ ആര്‍ ടി ഒ ഡ്രൈവര്‍ക്ക് കാരണം കാണിക്കല്‍ നോട്ടീസ് നല്‍കി.</p>
      <p>തുടര്‍ന്ന് ആര്‍ടിഒയുടെ മുന്നില്‍ നേരിട്ട് ഹാജരായ ഡ്രൈവര്‍ കുറ്റം സമ്മതിച്ചു. പിന്നീടാണ് ഒരുമാസത്തേക്ക് ഇയാളുടെ ലൈസന്‍സ് മരവിപ്പിച്ചത്. </p>
    </article>
  </body>
</html>