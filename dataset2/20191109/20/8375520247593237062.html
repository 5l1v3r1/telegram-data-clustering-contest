<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinska-zbirna-z-hokeyu-postupilasya-na-domashnomu-turniri-veduchi-20-638904.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T20:16:33+00:00"/>
    <meta property="og:title" content="Українська збірна з хокею поступилася на домашньому турнірі, ведучи 2:0"/>
    <meta property="og:description" content="Без лідерів команда Олега Ігнатьєва важко"/>
  </head>
  <body>
    <article>
      <h1>Українська збірна з хокею поступилася на домашньому турнірі, ведучи 2:0</h1>
      <address>
        <time datetime="2019-11-09T20:16:33+00:00">09 Nov 2019, 20:16</time>
      </address>
      <h4>Без лідерів команда Олега Ігнатьєва важко</h4>
      <p>Поразкою 2:3 від клубної команди «Мінські Зубри» завершили виступ на домашньому товариському Турнірі чотирьох націй хокеїсти молодіжної збірної України (вік гравців – до 20-ти років).</p>
      <p>Після <a href="https://glavcom.ua/sport/news/ukrajinska-zbirna-z-hokeyu-peremogla-v-startovomu-matchi-turniru-chotiroh-naciy-638580.html">перемоги в серії буллітів над литовцями</a> і <a href="https://glavcom.ua/sport/news/ukrajinci-rozgromno-prograli-polyakam-u-hokey-638795.html">поразки від поляків</a> у заключному турі на льоду арени «Термінал» у Броварах підопічні Олега Ігнатьєва зустрічалися з суперником, який два стартових матчі виграв.</p>
      <p>Гра розпочалася з обопільних атак команд. Ближче до середини першого періоду Артем Целогородцев відкрив рахунок.</p>
      <p>На другій хвилині другого періоду капітанові команди Сергієві Логачу вдалося вразити ворота «Зубрів» вдруге. Несподівано для усіх, білоруська команда активізувалася і буквально за хвилину тричі результативно атакувала ворота Максима Дуве.</p>
      <p>У фінальному періоді хокеїстам рахунок на табло змінити не вдалося.</p>
      <h3>Україна U20 – «Мінські Зубри» (Білорусь) – 2:3 (1:0, 1:3, 0:0)</h3>
      <p><b>Шайби:</b> 1:0 – Целогороцев (Кругляков, Тимченко), 05:52. 2:0 – Логач (Абаджян, Чиканцев), 21:28. 2:1 – Притула (Дробиш), 22:09. 2:2 – Карпович (Жур, Борозна), 22:34. 2:3 – Клещик (Кузьмич), 22:50</p>
      <p>Зауважимо, що Турнір чотирьох націй був для нашої команди етапом підготовки до домашнього чемпіонату світу в дивізіоні 1В, який відбудеться 12-18 грудня в київському Палаці спорту.</p>
      <p>Наша команда виступала без лідерів, які представляють клуби північноамериканських ліг – Олександра Пересунька, Гліба Кривошапкіна, Артема Матейченка, Фелікса Морозова, Дмитра Даниленка, Артура Оґанджаняна. На чемпіонат світу всі ці хокеїсти мають приїхати.</p>
      <related>
        <a href="https://glavcom.ua/sport/news/futbolniy-vorotar-cheh-stav-naykrashchim-gravcem-hokeynogo-matchu-video-632429.html"/>
      </related>
    </article>
  </body>
</html>