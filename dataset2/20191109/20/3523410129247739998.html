<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639071/%D8%A7%DB%8C%D9%85%D9%88%D8%AC%DB%8C-%D9%87%D8%A7%DB%8C-%D8%AE%D9%88%D8%AF%DA%A9%D8%A7%D8%B1-%D8%AA%D9%88%DB%8C%DB%8C%D8%AA%D8%B1-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D9%88%DB%8C%DB%8C%D8%AA-%D9%87%D8%A7%DB%8C-%D9%86%D8%A7%D9%85%D9%86%D8%A7%D8%B3%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T20:18:00+00:00"/>
    <meta property="og:title" content="ایموجی های خودکار توییتر برای جلوگیری از توییت های نامناسب"/>
    <meta property="og:description" content="ایموجی های خودکار توییتر در هفته های آینده جهت ترغیب افراد به اجرای رفتارهای دوستانه تر به این پلتفرم اجتماعی اضافه می شوند."/>
  </head>
  <body>
    <article>
      <h1>
        <a href="https://www.bultannews.com/fa/news/639071/%D8%A7%DB%8C%D9%85%D9%88%D8%AC%DB%8C-%D9%87%D8%A7%DB%8C-%D8%AE%D9%88%D8%AF%DA%A9%D8%A7%D8%B1-%D8%AA%D9%88%DB%8C%DB%8C%D8%AA%D8%B1-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D9%88%DB%8C%DB%8C%D8%AA-%D9%87%D8%A7%DB%8C-%D9%86%D8%A7%D9%85%D9%86%D8%A7%D8%B3%D8%A8">ایموجی های خودکار توییتر برای جلوگیری از توییت های نامناسب</a>
      </h1>
      <h2>ایموجی های خودکار توییتر در هفته های آینده جهت ترغیب افراد به اجرای رفتارهای دوستانه تر به این پلتفرم اجتماعی اضافه می شوند.</h2>
      <address><time datetime="2019-11-09T20:18:00+00:00">09 Nov 2019, 20:18</time> by <a rel="author">بولتن نیوز | bultannews.com</a></address>
      <p><b>گروه IT:</b> افراد معمولا در فضای <b>توییتر</b>، از نقل قول ها، نوشته ها و پاسخ های بی مهابا استفاده می کنند. توییتر قصد دارد تا به منظور کاهش مسایل ناشی از این نوشته های بدون فکر، آزمایش هایی را در هفته های آتی راه اندازی کند. هدف این آزمایش ها، کمک و تشویق کاربران در <b>استفاده محتاطانه تر</b> از این <b>پلتفرم اجتماعی</b> بوده و شامل <b>ایموجی های خودکار</b> توییتر می شود.     <br/>به گزارش بولتن نیوز به نقل از کلیک، طبق گزارش <b>BuzzFeed News</b>، نخستین تغییر شامل اضافه شدن یک ایموجی به<b> بازتوییت</b> است. بدین ترتیب کاربران می توانند بدون استفاده از بخش نوشتاری، نقل قول دیگران را نمایش دهند. هدف این تغییر کوچک، پایان دادن به بازتوییت های بی مهابا و تشویق افراد به تفکر بیشتر پیش از شرکت در یک مبحث است.<br/><br/>در آزمایش دوم، یک ایموجی به طور خودکار در بخش<b> پاسخگویی</b> پیشنهاد می شود. کاربر با استفاده از ایموجی های خودکار توییتر می تواند <b>شکلک های مثبت</b> مثل لبخند یا قلب را در بخش پاسخگویی قرار دهد. البته در صورت انتخاب یک ایموجی منفی، توییتر دلیل مخالفت کاربر را سوال می کند. طبق عقیده<b> گاسکا</b>، مدیر عامل ارشد توییتر این کار بار مثبتی را به مکالمات بخشیده و از مشاجرات بالقوه جلوگیری می کند.</p>
      <figure>
        <img src="https://www.bultannews.com/files/fa/news/1398/8/18/1194336_670.jpg"/>
      </figure>
      <p>باید خاطر نشان کرد که دلایل و انگیزه های دیگری نیز در این آزمایش ها دخیل هستند که تعادل و توازن بیشتری را در این پلتفرم به وجود می آورند. کمپانی توییتر در هفته پیش از <b>منع تبلیغات سیاسی</b> خبر داد. این در حالی بود که معاون پژوهشی توییتر، <b>دانتلی دیویس</b> به چندین ویژگی جدید در سال آینده اشاره کرد که از جمله آن ها، مواردی نظیر کنترل بیشتر روی بازتوییت ها و حذف منشن ها به چشم می خورد.<br/><br/>گاسکا همچنین اعلام کرد که توییتر<b> نقشه های بزرگی</b> برای سال 2020 در سر دارد. وی افزود که این کمپانی نسبت به تغییر نحوه مکالمات در توییتر، به طور قاطعی عمل خواهد کرد.</p>
    </article>
  </body>
</html>