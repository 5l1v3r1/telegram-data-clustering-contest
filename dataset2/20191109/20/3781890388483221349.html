<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740866"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T20:50:00+00:00"/>
    <meta property="og:title" content="ไซโคลน&quot;บุลบูล&quot;ถล่มอินเดีย-บังกลาเทศ"/>
    <meta property="og:description" content="พายุไซโคลน”บุลบูล”ถล่มอินเดียและภาคใต้บังกลาเทศเมื่อวันเสาร์ที่ผ่านมา ยังผลให้มีผู้เสียชีวิตแล้ว 2 ศพในอินเดีย แม้ทางการได้สั่งอพยพผู้คนไปแล้วกว่า 2 ล้านคนให้พ้นจากเส้นทางพาดผ่านของพายุ"/>
  </head>
  <body>
    <article>
      <h1>ไซโคลน"บุลบูล"ถล่มอินเดีย-บังกลาเทศ</h1>
      <address>
        <time datetime="2019-11-09T20:50:00+00:00">09 Nov 2019, 20:50</time>
      </address>
      <slideshow>
        <figure>
          <img src="https://www.dailynews.co.th/admin/upload/20191110/news_SCrfNBEWNR040206_533.jpg?v=20191110118"/>
        </figure>
        <figure>
          <img src="https://www.dailynews.co.th/admin/upload/20191110/news_ZuGsfoUYZz040208_533.jpg?v=20191110118"/>
        </figure>
      </slideshow>
      <p>
        <b>พายุไซโคลน”บุลบูล”ถล่มอินเดียและภาคใต้บังกลาเทศเมื่อวันเสาร์ที่ผ่านมา ยังผลให้มีผู้เสียชีวิตแล้ว 2 ศพในอินเดีย แม้ทางการได้สั่งอพยพผู้คนไปแล้วกว่า 2 ล้านคนให้พ้นจากเส้นทางพาดผ่านของพายุ</b>
      </p>
      <p>สำนักข่าวเอเอฟพีรายงานจากกรุงธากาประเทศบังกลาเทศเมื่อวันที่ 10 พ.ย.ว่า กรมอุตุนิยมวิทยาของบังกลาเทศแถลงว่า พายุไซโคลน”บุลบูล”ความเร็วลมพัดเข้าสู่ศูนย์กลาง 120 กม.ต่อชั่วโมง ได้อ่อนกำลังลงแล้วขณะเริ่มเคลื่อนตัวพาดผ่านรัฐเวสต์เบงกอลของอินเดียและชายฝั่งเมืองคูลนาของบังกลาเทศเมื่อเวลาประมาณ 21.00 น.ของวันเสาร์ที่ 9 พ.ย.ที่ผ่านมา โดยมุ่งหน้าไปทางตะวันออกเฉียงเหนือของบังกลาเทศ<br/>ทางการอินเดียได้สั่งปิดสนามบินและท่าเรือเพื่อเตรียมรับมือกับการพัดถล่มของพายุไซโคลนลูกนี้ ซึ่งก็มีรายงานผู้เสียชีวิตแล้ว 2 ศพ โดยหนึ่งรายเสียชีวิตเพราะต้นไม้หักโค่นลงมาทับในเมืองโกลกาตาของรัฐเวสต์เบงกอลของอินเดียส่วนอีกรายเป็นเพราะถูกกำแพงทับจากกระแสลมกระโชกแรงในรัฐโอริสสาของอินเดีย ทางการอินเดียได้สั่งอพยพผู้คนกว่า 60,000 คนออกจากพื้นที่ชายฝั่งใกล้พรมแดนบังกลาเทศ<br/>ส่วนทางการบังกลาเทศได้สั่งอพยพประชาชนกว่า 2.028 ล้านคนไปอยู่ยังที่ศูนย์พักพิงชั่วคราวกว่า 5,500 แห่ง เพื่อความปลอดภัย และยังไม่มีรายงานการเสียชีวิต พร้อมกับปฏิเสธข่าวว่าชาวประมงท้องถิ่นหลายสิบคนสูญหายนอกชายฝั่งทางตอนใต้ของบังกลาเทศ มีนักท่องเที่ยวราว 1,500 คนตกค้างอยู่บนเกาะเซนต์ มาร์ติน เพราะการให้บริการเดินเรือต้องหยุดชั่วคราวเนื่องจากสภาพอากาศ<br/><br/>เครดิตภาพAFP</p>
    </article>
  </body>
</html>