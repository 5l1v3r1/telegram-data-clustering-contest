<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/protesti-sreshchu-noviya-zakon-za-sotsialnite-uslugi-406312.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T20:35:14+00:00"/>
    <meta property="og:title" content="Протести срещу новия закон за социалните услуги"/>
    <meta property="og:description" content="Дава се твърде много власт на държавата и неправителствените организации"/>
  </head>
  <body>
    <article>
      <h1>Протести срещу новия закон за социалните услуги</h1>
      <address><time datetime="2019-11-09T20:35:14+00:00">09 Nov 2019, 20:35</time> by <a rel="author">"Стандарт"</a></address>
      <p> На протест срещу новия Закон за социалните услуги излязоха родители от няколко града  Шествието е против текстовете, които влизат в сила от януари, съобщи Нова<b>.</b></p>
      <p>Въпреки разяснението на правителството протестиращите твърдят, че законът дава твърде много власт на държавата и неправителствените организации.</p>
      <p>От социалното министерство отхвърлят обвиненията. Те са категорични, че промените създават по-достъпна системата от социалните услуги и отговарят по-добре на нуждите на хората, а социалните работници ще работят така, че да оставят децата при своите семейства или ако са разделени, да ги връщат да живеят при своите майки и бащи.</p>
      <p>„Всяко законодателство има нужда от някакво осъвременяване, но посоката, в която в момента това нещо се осъществява е изключително погрешна. Трябва да се направи огромна крачка назад и да се тръгне към просемейни и продетски политики”, заяви един от протестиращите - Николай Дренчев.</p>
      <p>„Социалните услуги не бива да са задължителни, платени и тези, които преценяват дали имаме нужда от тях да са тези, чиито джобове ще се пълнят от заплащането на тези социални услуги”, коментира Цветелина, която също беше сред протестиращите.</p>
    </article>
  </body>
</html>