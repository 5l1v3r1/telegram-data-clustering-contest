<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/derzhdep-rozblokuvav-dopomogu-ukrajini-do-rozporyadzhennya-trampa-bloomberg-50052611.html"/>
    <meta property="og:site_name" content="НВ"/>
    <meta property="article:published_time" content="2019-11-09T20:18:00+00:00"/>
    <meta property="og:title" content="Держдеп розблокував допомогу Україні до розпорядження Трампа — Bloomberg"/>
    <meta property="og:description" content="Держдепартамент США розблокував допомогу Україні до розпорядження президента США Дональда Трампа, повідомляє Bloomberg."/>
  </head>
  <body>
    <article>
      <h1>Держдеп розблокував допомогу Україні до розпорядження Трампа — Bloomberg</h1>
      <h2>Держдепартамент США розблокував допомогу Україні до розпорядження президента США Дональда Трампа, повідомляє Bloomberg.</h2>
      <address>
        <time datetime="2019-11-09T20:18:00+00:00">09 Nov 2019, 20:18</time>
      </address>
      <p>Трамп заявляв, що зняв мораторій на надання допомоги Україні 11 вересня, однак Державний департамент дозволив надати Україні 141 млн доларів на кілька днів раніше.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Ультиматум Трампу. Як у США пройде процедура імпічменту</p>
      <p>Рішення Державного департаменту випливає з юридичного висновку, зробленого раніше в цьому році, і переданого в секретному меморандумі держсекретареві Майклу Помпео.</p>
      <p>Юристи Держдепу підкреслили, що президент не має юридичного права блокувати витрати на допомогу України.</p>
      <p><a href="https://nv.ua/ukr/world/geopolitics/pered-dzvinkom-zelenskomu-tramp-zupiniv-viplatu-viyskovoji-dopomogi-ukrajini-50044400.html">Наказ про затримку допомоги</a> був переданий Трампом в липні, за кілька днів до його <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">телефонної розмови з Володимиром Зеленським</a>, в ході якої американський президент попросив провести розслідування щодо сім'ї Байденів і подій, пов’язаних з виборами 2016 року.</p>
      <p>Численні посадові особи адміністрації в своїх свідченнях Конгресу розповіли, що <a href="https://nv.ua/ukr/world/geopolitics/impichment-v-ssha-tramp-hotiv-shchob-zelenskiy-ogolosiv-pro-rozsliduvannya-proti-burisma-50052052.html">затримка виплати допомоги була пов’язана з вимогою Трампа до України почати розслідування проти його політичних суперників</a>.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>