<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zatrimannya-veterana-ato-u-polshchi-sud-vidbudetsya-u-nedilyu-638906.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T20:44:58+00:00"/>
    <meta property="og:title" content="Затримання ветерана АТО у Польщі. Суд відбудеться у неділю"/>
    <meta property="og:description" content="Прокуратура Хелма розглядатиме обрання запобіжного заходу Ігорю Мазуру у неділю"/>
  </head>
  <body>
    <article>
      <h1>Затримання ветерана АТО у Польщі. Суд відбудеться у неділю</h1>
      <address>
        <time datetime="2019-11-09T20:44:58+00:00">09 Nov 2019, 20:44</time>
      </address>
      <h4>Прокуратура Хелма розглядатиме обрання запобіжного заходу Ігорю Мазуру у неділю</h4>
      <p>Завтра, 10 листопада, об 11:00 (12:00 за київським часом) прокуратура в польському місті Хелм буде розглядати питання обрання запобіжного заходу Ігорю Мазуру.</p>
      <p>Про це повідомила Людмила Денісова у Telegram.</p>
      <p>«Завтра, 10 листопада, об 11:00 прокуратура в польському місті Хелм буде розглядати питання обрання запобіжного заходу Ігорю Мазуру», - йдеться у повідомленні.</p>
      <p>Раніше віцеспікерка Сейму Польщі Малґожата <a href="https://glavcom.ua/news/vicespikerka-polskogo-seymu-zapevnila-shcho-zatrimanogo-mazura-ne-vidadut-rosiji-638903.html">Ґошєвська запевнила, що затримання співробітника секретаріату Уповноваженої Верховної Ради з прав людини, активіста та добровольця Ігоря Мазура з позивним «Тополя» в Польщі є «виключно технічним» кроком і гарантує невинність затриманого.</a></p>
      <p>За словами віцеспікерки, польські правоохоронці затримали «особу, яка фігурує в реєстрі», для з’ясування ситуації.</p>
      <p>«Я запевняю вас, що дорога до Росії не є відкритою. Польська влада та суди ретельно розслідуватимуть цю справу, а я, зі свого боку, допомагаю і гарантую невинність Ігоря Мазура щодо російських звинувачень», — додала Ґошєвська.</p>
      <p>Нагадаємо, представник офісу Уповноваженого Верховної Ради з прав людини Андрій <a href="https://glavcom.ua/world/observe/u-polshchi-zatrimali-odnogo-z-lideriv-una-unso-638874.html">Мамалига повідомив про затримання у Польщі одного з лідерів УНА-УНСО Ігора Мазура</a> (позивний «Тополя»).</p>
      <p>Як повідомлялося, <a href="https://glavcom.ua/country/incidents/pid-posolstvom-polshchi-v-kijevi-vidbuvajetsja-aktsija-na-pidtrimku-zatrimanogo-veterana-638890.html">під посольством Польщі в Києві відбувається акція на підтримку затриманого ветерана</a>.</p>
      <blockquote>Читайте також:<br/><br/><a href="https://glavcom.ua/interviews/yurist-terorist-igor-mazur-topolya-dumayu-des-dnyami-u-nas-bude-prichina-dlya-rozrivu-dipvidnosin-376184.html">«Юрист-терорист» Ігор Мазур-Тополя: Днями у нас буде причина для розриву дипвідносин з Росією.<br/></a><br/><a href="https://glavcom.ua/publications/123852-igor-mazur-topolja-vlada-hoche-zishtovhnuti-%C2%ABpravij-sektor%C2%BB-i-klichka.html">Ігор Мазур-Тополя: Влада хоче зіштовхнути «Правий сектор» і Кличка.</a></blockquote>
      <related>
        <a href="https://glavcom.ua/news/vicespikerka-polskogo-seymu-zapevnila-shcho-zatrimanogo-mazura-ne-vidadut-rosiji-638903.html"/>
        <a href="https://glavcom.ua/country/incidents/avakov-vidreaguvav-na-zatrimannja-veterana-mazura-638891.html"/>
        <a href="https://glavcom.ua/country/incidents/pid-posolstvom-polshchi-v-kijevi-vidbuvajetsja-aktsija-na-pidtrimku-zatrimanogo-veterana-638890.html"/>
      </related>
    </article>
  </body>
</html>