<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/okupanti-v-krimu-prodovzhili-aresht-simom-figurantam-spravi-hizb-ut-tahrir-638825.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T06:23:05+00:00"/>
    <meta property="og:title" content="Окупанти в Криму продовжили арешт сімом фігурантам «справи Хізб ут-Тахрір»"/>
    <meta property="og:description" content="Арешт було продовжено ще на три місяці"/>
  </head>
  <body>
    <article>
      <h1>Окупанти в Криму продовжили арешт сімом фігурантам «справи Хізб ут-Тахрір»</h1>
      <address>
        <time datetime="2019-11-09T06:23:05+00:00">09 Nov 2019, 06:23</time>
      </address>
      <h4>Арешт було продовжено ще на три місяці</h4>
      <p>Підконтрольний Російській Федерації Київський районний суд Сімферополя продовжив арешт сімом фігурантам другої сімферопольської «справи Хізб ут-Тахрір».</p>
      <p>Про це повідомляє <a href="https://ru.krymr.com/a/news-sud-simferopol-hizb-ut-tahrir/30260691.html">Крим.Реалії</a>.</p>
      <p>У зв’язку з цим, Якім Бекіров, Яшар Муедінов, Іззет Абдуллаєв, Асан Яников, Сервет Газієв, Меджит Абдурахманов, Владлен Абдулкадиров перебуватимуть у СІЗО до 15 лютого 2020 року.</p>
      <p>«Сьогодні під час засідання наші підзахисні заявили, що вони вважають себе громадянами України і вимагали, щоб відносно них застосовувалися норми міжнародного права, зокрема, IV Женевську конвенцію. У перебігу судового засідання суддя виніс окрему ухвалу, в частині того, що незабезпечення підсудних сухпайком на час участі в засіданні порушує їхні права. В іншому суд не задовольнив наші клопотання. Таким чином, запобіжний захід залишивс, як і раніше, утримання в СІЗО до 15 лютого», – заявив адвокат Назім Шейхмамбетов.</p>
      <p>До слова, обвинуваченими у цій справі проходять 25 кримських татар, 23 з яких було відправлено у СІЗО Ростова-на-Дону, Таганрога і Шахти, а одного, Раїма Айвазова, наразі тримають у СІЗО Сімферополя. Крім цього ще один обвинувачуваний, Едем Яячиков, зник, а його місцеперебування невідоме з 27 березня.</p>
      <p>Нагадаємо, наприкінці жовтня п’ятьох фігурантів другої сімферопольського »справи Хізб ут-Тахрір» <a href="https://glavcom.ua/news/pyatoh-figurantiv-spravi-hizb-ut-tahrir-etapuvali-z-rf-do-krimu-advokat-635959.html">етапували з Російської Федерації в кримське СІЗО</a> №1 міста Сімферополя.</p>
      <p>Я повідомлялося, ветеранка кримськотатарського національного руху 82-річна Айше <a href="https://glavcom.ua/news/rosiyski-siloviki-vidpustili-veteranku-krimskotatarskogo-ruhu-seytmuratovu-638799.html">Сеітмуратова, яку затримали російські силовики на адмінмежі з анексованим Кримом, повернулась додому</a>.</p>
      <related>
        <a href="https://glavcom.ua/news/doba-na-donbasi-odin-viyskoviy-distav-poranennya-odin-pomer-u-gospitali-638820.html"/>
        <a href="https://glavcom.ua/news/prokuratura-krimu-peredala-v-sud-oon-dokazi-porushennya-rosijeyu-prav-lyudini-638814.html"/>
        <a href="https://glavcom.ua/news/rosiyski-siloviki-vidpustili-veteranku-krimskotatarskogo-ruhu-seytmuratovu-638799.html"/>
      </related>
    </article>
  </body>
</html>