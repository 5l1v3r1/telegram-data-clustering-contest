<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188314/Rene-van-der-Gijp-komt-naar-Ahoy-met-theatershow"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-09T06:51:08+00:00"/>
    <meta property="og:title" content="René van der Gijp komt naar Ahoy met theatershow"/>
    <meta property="og:description" content="René van der Gijp geeft volgend jaar een theatershow in Ahoy Rotterdam. Dat verklapte de voetbalanalist vrijdagavond in het programma Veronica Inside."/>
  </head>
  <body>
    <article>
      <h1>René van der Gijp komt naar Ahoy met theatershow</h1>
      <address>
        <time datetime="2019-11-09T06:51:08+00:00">09 Nov 2019, 06:51</time>
      </address>
      <h4>René van der Gijp geeft volgend jaar een theatershow in Ahoy Rotterdam. Dat verklapte de voetbalanalist vrijdagavond in het programma Veronica Inside.</h4>
      <p>De show zal gaan over zijn tijd als voetballer van onder meer Sparta en zijn huidig leven als analist. Een datum is nog niet bekend.</p>
      <p>Volgens Van der Gijp is het de bedoeling dat er weer diverse gasten aanschuiven, onder wie Wilfred Genee, Johan Derksen en Jan Boskamp.</p>
      <h3>Nieuwe Luxor</h3>
      <p>Van der Gijp stond afgelopen zomer met de eenmalige voorstelling Gijp Live! in het Nieuwe Luxor Theater in Rotterdam.</p>
      <p>Hij vertelde toen over zijn eigen leven en gedachten. Hij gaf aan dat de Ahoy-show eenzelfde soort programma zal worden. "Maar dan voor een publiek van veertienduizend man. Dat gaan we gewoon doen."</p>
    </article>
  </body>
</html>