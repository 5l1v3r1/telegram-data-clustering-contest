<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/kmetica-sara-rutar-zaluje-nocem-razumeti-in-nocem-sprejeti-246949"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T06:22:00+00:00"/>
    <meta property="og:title" content="Kmetica Sara Rutar žaluje: Nočem razumeti in nočem sprejeti"/>
    <meta property="og:description" content="Da je življenje nepredvidljivo, včasih nepričakovano in okrutno, je pred kratkim spoznala zmagovalka slovenske oddaje MasterChef v letu 2017 in aktualna akterka šova Kmetija Sara Rutar. V svet sim..."/>
  </head>
  <body>
    <article>
      <h1>Kmetica Sara Rutar žaluje: Nočem razumeti in nočem sprejeti</h1>
      <h2>Za vedno je zaspala njena pasja prijateljica Luna Sara je neutolažljiva, saj je bilo slovo nepričakovano.</h2>
      <address><time datetime="2019-11-09T06:22:00+00:00">09 Nov 2019, 06:22</time> by <a rel="author">Anita Krizmanić</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1597010.jpg"/>
          <figcaption>Snemanje Kmetije se je končalo sredi oktobra, finale bomo gledali decembra. FOTOGRAFIJI: FACEBOOK</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1597011.jpg"/>
          <figcaption>Sarina Luna je bila stara dobrih šest let.</figcaption>
        </figure>
      </slideshow>
      <p>Da je življenje nepredvidljivo, včasih nepričakovano in okrutno, je pred kratkim spoznala zmagovalka slovenske oddaje MasterChef v letu 2017 in aktualna akterka šova Kmetija <b>Sara Rutar</b>. V svet simpatične mlade Primorke je namreč kakor ostro rezilo zarezala bolečina – nepričakovano in nenadno se je za vedno poslovila njena pasja prijateljica Luna, na katero je bila Sara izjemno navezana.</p>
      <figure>
        <img src="https://www.slovenskenovice.si/images/slike/2019/11/08/1597011.jpg"/>
        <figcaption>Sarina Luna je bila stara dobrih šest let.</figcaption>
      </figure>
      <p>Bela kosmatinka pasme pomeranec je bila del njenega življenja dobrih šest let, Sara pa je zadnjih nekaj tednov na srečo preživela ob njej, saj se je snemanje Kmetije končalo sredi oktobra. »Danes je zame res težak dan. Za vedno sem izgubila mojo Lunci bunci! Ah, saj nimam besed. Kako mi je v tem trenutku težko. Luna, ni bil še tvoj čas in ne razumem, zakaj se je to zgodilo. Nočem razumeti in nočem sprejeti, da te ne bom imela več ob sebi. Nihče te ne bo in te ne more nadomestiti. V mojem srcu ostaja velika praznina. Hvala ti za vse lepe trenutke, cartanje, za vse lumparije, ki si mi jih ušpičila, hvala, ker si me imela brezpogojno rada vse dni, tudi takrat, ko sem bila slabe volje in tečna! Še kar ne morem verjeti, da si zaspala in da te ne bo več nazaj,« je žalostno vest delila s spletnimi prijatelji.</p>
    </article>
  </body>
</html>