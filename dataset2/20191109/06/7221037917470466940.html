<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gazetecilerin-anilari-bu-kitapta-toplandi-once-biz-yasadik/926534"/>
    <meta property="og:site_name" content="medya faresi"/>
    <meta property="article:published_time" content="2019-11-09T06:20:00+00:00"/>
    <meta property="og:title" content="Gazetecilerin anıları bu kitapta toplandı: Önce Biz Yaşadık"/>
    <meta property="og:description" content="UYGAD (Uluslararası Yazarlar ve Gazeteciler Derneği) gazetecilik mesleğine gönül vermiş, duayen gazetecilerin anılarını ve deneyimlerini, gelecek nesillere kazandırmak adına, ”ÖNCE BİZ YAŞADIK-GAZETECİLERİN ANILARI” adlı kitapta topladı."/>
  </head>
  <body>
    <article>
      <h1>Gazetecilerin anıları bu kitapta toplandı: Önce Biz Yaşadık</h1>
      <h2>UYGAD (Uluslararası Yazarlar ve Gazeteciler Derneği) gazetecilik mesleğine gönül vermiş, duayen gazetecilerin anılarını ve deneyimlerini, gelecek nesillere kazandırmak adına, ”ÖNCE BİZ YAŞADIK-GAZETECİLERİN ANILARI” adlı kitapta topladı.</h2>
      <address>
        <time datetime="2019-11-09T06:20:00+00:00">09 Nov 2019, 06:20</time>
      </address>
      <h3>USTA GAZETECİLER BU KİTAPTA, YAŞADIKLARINI VE TECRÜBELERİNİ PAYLAŞTI</h3>
      <h3>76 GAZETECİNİN İLK TOPLU ANI KİTABI’NDA,BİRBİRİNDEN İLGİNÇ 120 ANISI BULUNUYOR.</h3>
      <h3>GAZETECİLER ANI KİTAPLARINI İMZALAMAK İÇİN,10 KASIM PAZAR GÜNÜ TÜYAP’TA BİRARAYA GELİYOR.</h3>
      <h3>GAZETECİLERİN VURULMASI VE METİN AKPINAR’IN BALKONDA ÇIPLAK YAKALANMASI,KALP KRİZİ GEÇİREN GAZETECİYİ,TELEFON AÇTIĞI ARKADAŞI GAZETECİNİN HAYATINI KURTARMASI, MUHABİRİN MAFYA BABASI OLMASI,HABER İÇİN KILIKTAN KILIĞA GİRİLMESİ,”ÖNCE BİZ YAŞADIK-GAZETECİLERİN ANI KİTABINDA.</h3>
      <p>Karşılaştıkları her türlü zorluğa rağmen, mesleklerini büyük bir özveriyle yerine getiren gazeteciler, toplumsal bilinci artırmak için çalışıyor, gazetecilik mesleğini kamuoyu yararına yapıyor. </p>
      <h3>76 GAZETECİNİN İLK TOPLU ANI KİTABI’NDA,BİRBİRİNDEN İLGİNÇ 120 ANISI BULUNUYOR.</h3>
      <p>UYGAD (Uluslararası Yazarlar ve Gazeteciler Derneği) gazetecilik mesleğine gönül vermiş, duayen gazetecilerin anılarını ve deneyimlerini, gelecek nesillere kazandırmak adına, ”ÖNCE BİZ YAŞADIK-GAZETECİLERİN ANILARI” adlı kitapta topladı.</p>
      <p>Uzun yıllar gazetecilik yapan usta kalemlerin, kendi tecrübelerini ve gazetecilik mesleğinin işleyişini, zorluğunu ve nasıl yapıldığını, gelecek kuşaklara aktarmak üzere hazırladıkları ‘’Önce Biz Yaşadık-Gazetecilerin Anıları” adlı proje hayata geçirildi.</p>
      <p>Halkın gerçekleri öğrenmesi ve haber alması için canla başla çalışan, basın emekçilerinin yaşadıkları kitap oldu.. </p>
      <p>Gazetecilerin habere ulaşma ile haberi okurla buluşturma sürecinde yaşadıkları, birbirinden ilginç ve heyecanlı maceraları, ilk kez toplu halde derlenmiş oldu.</p>
      <p>Yediveren Yayınları tarafından yayımlanan kitapta, Türkiye’nin en önemli gazetecilerinin, birbirinden ilginç anıları yer alıyor. Merakla beklenen  anı kitabında, 76 gazetecinin, birbirinden ilginç 120 anısı bulunuyor..</p>
      <h3>“YAŞANMIŞ ANILAR VE TECRÜBELER GELECEK KUŞAKLARA IŞIK TUTACAK”</h3>
      <p>UYGAD Genel Başkanı Mevlüt Yüksel, anı kitabı ile ilgili yaptığı açıklamada, "Uluslararası Yazarlar ve Gazeteciler Derneği (UYGAD) olarak, birçok meslektaşımızın ortak sorunu olan deneyim transferi ile yeni nesle ışık tutma konusundaki gereklilikleri, bu kitap projesiyle hayata geçirdik.</p>
      <p>Amacımız, uzun yıllar basın sektöründe hizmet vermiş gazeteci ve yazarlarımızın, birbirinden farklı anılarını bir araya getirerek, tecrübe aktarımına yardımcı olmak, yaşanmış anıların, unutulmadan kalıcı bir hale dönüşmesini sağlamaktı.</p>
      <p>Bunun için, haber peşinde koşan fedakar gazetecilerimizin yaşadıkları anıları, sizler için derledik. Bir haberin elde edilmesinde perde arkasında yaşanan süreçleri, bizzat o anıyı yaşayan arkadaşlarımızın dilinden okuyacaksınız. Çığ altında kalanlardan kurşunlananlara, apartmanlara tırmanıp ölümden dönenlere, kılık değiştirerek gizli takiplere kadar çok geniş bir yelpazede; onlarca gazetecimizin ilginç anıları, bu kitapta sizleri bekliyor.</p>
      <h3>“GAZETECİLİK MESLEĞİNE GÖNÜL VERENLER TARİHİ MİSYON ÜSTLENİYOR”</h3>
      <p>Kitabımız ile beraber, bir diğer amacımız ise, gelecek kuşakların gazetecilik mesleği konusunda bilinç kazanmasıydı. Zira bizler gençlerimizin, daralan ancak dijitale dönüşerek, daha geniş kitlelere ulaşan, gazetecilik alanında, daha bilinçli olarak çalışmalarını tavsiye ediyoruz. Bu şekilde, ait oldukları toplumun birer temsilcisi olabilecekler ve yaptıkları kutsal bu meslek ile tarihi bir misyon üstleneceklerdir” dedi.</p>
      <p>Yüksel, çıkarmış oldukları ‘Önce Biz Yaşadık-Gazetecilerin Anıları’ adlı kitabı, geçtiğimiz aylarda vefat eden derneğin Kurucu Genel Başkanı merhum Mehmet Derviş Canbekli’ye de ithaf ettiklerini belirtti.</p>
      <figure>
        <img src="http://i.medyafaresi.com/uploads/content/gazetecilerin-anilari-bu-kitapta-toplandi-once-biz-yasadik-09112019jpg.jpg?v=1573280699"/>
      </figure>
      <h3>GAZETECİLER PAZAR GÜNÜ TÜYAP’TA BİR ARAYA GELİYOR</h3>
      <p>“Önce biz yaşadık-Gazetecilerin anıları” kitabı için duayen gazeteciler, fuardan okuyucuları ile buluşacak..</p>
      <p>“Önce Biz Yaşadık-Gazetecilerin Anıları” adlı kitap ve yazarları, 38. Uluslararası  İstanbul TÜYAP Kitap Fuarı’nda, 10 Kasım Pazar günü, saat 14.00’de, 12. Salon 402 numaralı Yediveren Yayınları standında okuyucu ile buluşacak.</p>
    </article>
  </body>
</html>