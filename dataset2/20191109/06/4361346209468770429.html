<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/gyilkossag-tarnokon-vegighallgatta-a-nagymama-az-unokaja-kivegzeset/186233"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T06:00:00+00:00"/>
    <meta property="og:title" content="Gyilkosság Tárnokon: végighallgatta a nagymama az unokája kivégzését"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gyilkosság Tárnokon: végighallgatta a nagymama az unokája kivégzését</mark>
      </h1>
      <address><time datetime="2019-11-09T06:00:00+00:00">09 Nov 2019, 06:00</time> by <a rel="author">B. B.</a></address>
      <p>
        <b>Saját magát jelentette fel az a férfi, aki meggyilkolta 38 éves élettársát Tárnokon. Brutális tette idején a nő velük élő, 90 éves nagymamája is otthon tartózkodott. </b>
        <b>Saját magát jelentette fel az a férfi, aki meggyilkolta 38 éves élettársát Tárnokon. Brutális tette idején a nő velük élő, 90 éves nagymamája is otthon tartózkodott.</b>
      </p>
      <p>Még a helyi zsaruk is meglepetten nézhettek maguk elé, amikor egy tárnoki férfi hajnaltájt azzal kereste őket, hogy jöjjenek, ugyanis meggyilkolta a feleségét. Sajnos a bejelentés nem rossz tréfa volt, a csendes, tárnoki utca egyik takaros laká­sában ugyanis valóban holtan találták az ott élő 38 éves nőt, N. Zsuzsannát.</p>
      <p>Férje nem menekült, nem próbált szabadulni, felesége holtteste mellett várta meg a rendőröket. A ház környékén még délután is helyszíneltek, nyomozók lepték el az addig nyugodt környéket. A helyiek azóta is sokkos állapotban vannak, döbbent csendben szemlélik a hajdan boldog család házát, ahol Zsuzsa és szerelme éltek.</p>
      <figure>
        <img src="http://media.borsonline.hu/cikk/20/191801/big-lead/650x360/2018470_tarnok-gyilkossag-001-cz.jpg"/>
        <figcaption>Rengeteg rendôr lepte el tegnap a békés tárnoki utcát © Czerkl Gábor</figcaption>
      </figure>
      <p>– Zsuzsika itt született, a férfival már évek óta, nagy boldogságban éltek együtt, mi legalábbis úgy láttuk. Imádták egymást, még a közeli telkükre is kézen fogva mentek füvet nyírni, a férfi is szeretettel nézett Zsuzsira. Egyszerűen fel sem tudjuk fogni, hogy mi vezethetett idáig, egy hangos szót, egy veszekedést sem hallottunk a házuk felől, mindenki kedvelte őket – – mesélte zaklatottan az egyik utcabeli.</p>
      <p>Úgy tudjuk, hogy a pár szomszédságában él a nő édesanyja, míg velük Zsuzsa 90 éves nagymamája lakott.</p>
      <p>– Sajnos ő is otthon volt, amikor ez az egész történt. Sejtelmünk sincs, hogy miképp bírja ki ezt a megrázkódtatást, főleg, hogy valószínűleg végig kellett néznie vagy hallgatnia azt, ahogyan meggyilkolják a szeretett unokáját – tették hozzá.</p>
      <p>A férfit elvitték a rendőrök, gyanúsítottként hallgatták ki.</p>
    </article>
  </body>
</html>