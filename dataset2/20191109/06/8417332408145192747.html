<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/09/Kvinne-d%C3%B8de-etter-%C3%A5-ha-blitt-tatt-av-flom-i-England-20355143.ece"/>
    <meta property="og:site_name" content="adressa.no"/>
    <meta property="article:published_time" content="2019-11-09T06:10:55+00:00"/>
    <meta property="og:title" content="Kvinne døde etter å ha blitt tatt av flom i England"/>
    <meta property="og:description" content="En kvinne døde og store områder ble satt under vann da nedbør tilsvarende én måneds regn falt på kort tid i England fredag."/>
  </head>
  <body>
    <article>
      <h1>Kvinne døde etter å ha blitt tatt av flom i England</h1>
      <address><time datetime="2019-11-09T06:10:55+00:00">09 Nov 2019, 06:10</time> by <a rel="author"> NTB</a></address>
      <p>En kvinne døde og store områder ble satt under vann da nedbør tilsvarende én måneds regn falt på kort tid i England fredag.</p>
      <aside><a href="https://www.adressa.no/nyheter/utenriks/2019/11/09/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/09/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/09/javascript:void(0);">Del denne artikkelen på e-post</a></aside>
      <p>Derbyshire og South Yorkshire ble spesielt rammet av de voldsomme mengdene med vann som tømte seg over England fredag. Lørdag morgen vil tog fremdeles være innstilt på grunn av følgene etter regnværet.</p>
      <p>Elva Don som renner gjennom Sheffield, Rotherham og Doncaster satte ny rekord da vannet ble målt til 6,3 meter, høyere enn den forrige rekorden som ble satt under en flom i 2007, skriver <a href="https://www.bbc.com/news/uk-england-50357074">BBC</a>. Sju varsler om livsfarlig flom gjelder fremdeles for strekninger langs elva, melder kringkasteren.</p>
      <p>En kvinne døde etter at hun fredag ble feid ut i elva Derwent ved Rowsley, nordvest for Matlock, i Derbyshire. Hun ble ført med vannmassene og funnet over tre kilometer lenger nede i elva.</p>
      <figure>
        <img src="https://www.adressa.no/incoming/article20355142.ece/4s069c/BINARY/w980/CfaZKnBoEIM.jpg"/>
        <figcaption>Vannet sto høyt i gatene da regn tilsvarende én måned nedbør falt i løpet av noen få timer i Doncaster nord i England fredag. Mange personer måtte reddes ut av områdene og lørdag er det fremdeles utstedt farevarsel mange steder i landsdelen.   Foto: Danny Lawson / PA / AP/ NTB scanpix</figcaption>
      </figure>
      <figure>
        <img src="https://www.adressa.no/incoming/article20355141.ece/1gj1lw/BINARY/w980/moK00iHxte4.jpg"/>
        <figcaption>Redningsmannskaper brukte gummibåter for redde mennesker som ble sittende fanget i boligene sine etter det voldsomme regnskyllet nord i England fredag.   Foto: Danny Lawson / PA / AP / NTB scanpix</figcaption>
      </figure>
    </article>
  </body>
</html>