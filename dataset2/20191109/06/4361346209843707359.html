<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/schumacher-felesege-megtorte-a-csendet-csaladi-titkokat-arult-el-a-legendas-versenyzorol/186232"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T06:30:00+00:00"/>
    <meta property="og:title" content="Schumacher felesége megtörte a csendet: családi titkokat árult el a legendás versenyzőről"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Schumacher felesége megtörte a csendet: családi titkokat árult el a legendás versenyzőről</mark>
      </h1>
      <address><time datetime="2019-11-09T06:30:00+00:00">09 Nov 2019, 06:30</time> by <a rel="author">Bors</a></address>
      <p>Hat év hallgatás után megtörte a csendet a hétszeres Forma–1-es világbajnok pilóta, Michael Schumacher felesége, Corinna. A legendás német autóversenyző 2013. december 29-én szenvedett súlyos síbalesetet, azóta nem tudni, pontosan milyen állapotban van.</p>
      <p>Egyes források szerint még mindig kómában fekszik, mások viszont azt állítják, az őssejtkezeléseknek köszönhetően már tudatánál van a korábbi kiválóság. A kölni Expressnek adott interjúban Corinna ezúttal sem kívánt Schumi egészségéről be­szélni, de bevallotta, hogy ő és a lányuk is a családfőnek kö­szönheti a lovas karrierjét.</p>
      <figure>
        <img src="http://media.borsonline.hu/cikk/20/191800/big-lead/650x360/2018461_corinna-afp.jpg"/>
        <figcaption>Corinna nagyon szereti súlyos balesetet szenvedett férjét, akinek a lovas karrierjét köszönheti © AFP</figcaption>
      </figure>
      <p>– Michael a tizedik házassági évfordulónkra egy svájci lovas farmmal lepett meg. Nem feledem, hogy mindezt a férjemnek, Michaelnek köszönhetem. – árulta el a feleség, aki így valóra váltotta az álmát, és sikeres westernlovas lett.</p>
      <p>Schumacher lánya, Gina szintén ezt a sportágat választotta, ráadásul rendkívül eredményes is benne: csapatban világbajnok lett.</p>
      <p>– Amikor a férjem azt mondta, Gina egy napon sokkal jobb lesz nálam, azt gondoltam: „Hé, miért lenne, amikor én is reggeltől estig a lovakkal foglalkozom?” Azt mondta, azért, mert túl kedves vagyok – mesélt tovább Corinna.</p>
      <p>– Míg én két-három lefutott kör után úgy vagyok vele, hogy már eleget dolgozott a lovam, Gina képes néha nemet is mondani a céljai­ért. Remekül megtalálja a közép­utat, amit Michael már kislánykorában felismert benne. És igaza volt: mára sokkal jobb lett nálam.</p>
      <p>Hamarosan még több részlet derülhet ki arról, milyen ember is volt valójában Schumacher, ugyanis dokumentumfilm készül az életéről, amelyet decemberben mutatnak be a német mozikban.</p>
    </article>
  </body>
</html>