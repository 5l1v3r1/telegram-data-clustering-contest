<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740777"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T06:33:00+00:00"/>
    <meta property="og:title" content="'เลเกอร์ส' ยังแรงอัด 'ฮีต' คว้าชัย 7 เกมติด "/>
    <meta property="og:description" content="ลอส แอนเจลิส เลเกอร์ส ฟอร์มแรงต่อเนื่อง เปิดบ้านทุบ ไมอามี ฮีต 95-80 คะแนน คว้าชัย 7 นัดติด ในศึกยัดห่วง เอ็นบีเอ เช้าวันเสาร์ที่ผ่านมา "/>
  </head>
  <body>
    <article>
      <h1>'เลเกอร์ส' ยังแรงอัด 'ฮีต' คว้าชัย 7 เกมติด </h1>
      <address>
        <time datetime="2019-11-09T06:33:00+00:00">09 Nov 2019, 06:33</time>
      </address>
      <p>
        <b>ลอส แอนเจลิส เลเกอร์ส ฟอร์มแรงต่อเนื่อง เปิดบ้านทุบ ไมอามี ฮีต 95-80 คะแนน คว้าชัย 7 นัดติด ในศึกยัดห่วง เอ็นบีเอ เช้าวันเสาร์ที่ผ่านมา </b>
      </p>
      <p>ศึกบาสเกตบอล เอ็นบีเอ สหรัฐ ช่วงฤดูกาลปกติ เมื่อวันศุกร์ที่ 8 พ.ย. ที่ผ่านมา หรือตรงกับช่วงเช้าวันเสาร์ตามเวลาประเทศไทย ลอส แอนเจลิส เลเกอร์ส ยังคงโชว์ฟอร์มได้อย่างแข็งแกร่งต่อเนื่อง หลังเปิดรังสเตเปิลส์ เซ็นเตอร์ เอาชนะ ไมอามี ฮีต 95-80 คะแนน คว้าชัยชนะเป็นเกมที่ 7 ติดต่อกัน โดย แอนโธนี เดวิส และ เลบรอน เจมส์ 2 ซูเปอร์สตาร์เจ้าถิ่น ทำ 26 และ 25 คะแนนตามลำดับ ช่วยให้ทีมเพิ่มสถิติเป็นชนะ 7 แพ้ 1 รั้งจ่าฝูงของกลุ่มแปซิฟิก ดิวิชั่น และเป็นอันดับ 1 ของสายตะวันตก ส่วน ฮีต ได้จาก จิมมี บัตเลอร์ การ์ดตัวเก่งของทีมมากสุด 22 คะแนน ส่วนสถิติของทีมอยู่ที่ชนะ 6 แพ้ 3 รั้งจ่าฝูงของกลุ่มเซาธ์อีสต์ ดิวิชั่น และเป็นอันดับ 3 ของสายตะวันออก<br/>    <br/>ผลคู่อื่น (ชื่อหลังเป็นเจ้าบ้าน) บรูคลิน เน็ตส์ ชนะ ปอร์ตแลนด์ เทรล เบลเซอร์ส 119-115, เมมฟิส กริซซ์ลีส์ แพ้ ออร์แลนโด เมจิค 86-118, คลีฟแลนด์ คาวาเลียร์ส ชนะ วอชิงตัน วิซาร์ดส์ 113-100, ดีทรอยต์ พิสตันส์ แพ้ อินเดียนา เพเซอร์ส 106-112, ซาคราเมนโต คิงส์ ชนะ แอตแลนตา ฮอว์กส์ 121-109, โกลเดน สเตท วอริเออร์ส แพ้ มินนิโซตา ทิมเบอร์วูล์ฟส์ 119-125, โตรอนโต แรพเตอร์ส ชนะ นิวออร์ลีนส์ เพลิแกนส์ 122-104, นิวยอร์ก นิกส์ ชนะ ดัลลัส มาเวอริกส์ 106-102, มิลวอกี บัคส์ แพ้ ยูทาห์ แจ็ซซ์ 100-103, ฟิลาเดลเฟีย เซเวนตีซิกเซอร์ส แพ้ เดนเวอร์ นักเก็ตส์ 97-100  <br/><br/>เครดิตภาพ : AFP</p>
    </article>
  </body>
</html>