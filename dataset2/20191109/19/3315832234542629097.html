<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f8c519f5e12fb847/sandra-bullock-si-ellen-degeneres-au-dat-in-judecata-peste-100-de-firme-pentru-marketing-fraudulos.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T19:27:04+00:00"/>
    <meta property="og:title" content="Sandra Bullock şi Ellen DeGeneres au dat în judecată peste 100 de firme pentru marketing fraudulos"/>
    <meta property="og:description" content="Actriţa Sandra Bullock şi realizatoarea de televiziune Ellen DeGeneres au deschis împreună o acţiune juridică împotriva a peste 100 de firme producătoare de cosmetice care le-au folosit imaginea fără consimţământ, scrie News.ro."/>
  </head>
  <body>
    <article>
      <h1>Sandra Bullock şi Ellen DeGeneres au dat în judecată peste 100 de firme pentru marketing fraudulos</h1>
      <address><time datetime="2019-11-09T19:27:04+00:00">09 Nov 2019, 19:27</time> by <a rel="author">Jurnal.md</a></address>
      <p>
        <b>Actriţa Sandra Bullock şi realizatoarea de televiziune Ellen DeGeneres au deschis împreună o acţiune juridică împotriva a peste 100 de firme producătoare de cosmetice care le-au folosit imaginea fără consimţământ, scrie News.ro.</b>
      </p>
      <p>Reclamaţiile au fost depuse la Tribunalul Superior din Los Angeles, potrivit The Hollywood Reporter.</p>
      <p>În documente se arată că firmele făceau reclamă falsă la produse de îngrijire, precum creme de faţă şi suplimente. Ele susţineau că cele două vedete le folosesc şi le recomandă.</p>
      <p>Denunţul lor vizează o tehnică de publicitate cunoscută sub numele de „marketing prin afiliere”.</p>
      <p>Bullock şi DeGeneres acuză firmele de publicitate falsă şi concurenţă neloială, cer ordin de retragere a anunţurilor şi daune compensatorii, dar şi anchetarea acestui tip de marketing.</p>
      <p>În urmă cu câteva săptămâni, Kim Kardashian a denunţat o aplicaţie de mobil din China pentru o chestiune similară. La aceeaşi curte de justiţie americană, ea a depus o plângere în care susţine că Sweet Camera a companiei iHandy i-a folosit imaginea fără permisiune. Vedeta a cerut despăgubiri de 10 milioane de dolari.</p>
    </article>
  </body>
</html>