<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620679/%D8%B1%D8%A6%DB%8C%D8%B3-%D9%BE%D8%A7%D8%B1%D9%84%D9%85%D8%A7%D9%86-%D8%B9%D8%B1%D8%A7%D9%82-%D8%A7%D8%B2-%DB%8C%DA%A9-%D8%B7%D8%B1%D8%AD-%D9%85%D9%84%DB%8C-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%AE%D8%A8%D8%B1-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T19:43:00+00:00"/>
    <meta property="og:title" content="رئیس پارلمان عراق از یک طرح ملی برای حل بحران خبر داد"/>
    <meta property="og:description" content="رئیس پارلمان عراق در جلسه امروز اعلام کرد که یک طرح ملی را برای حل بحران کنونی و بررسی خواسته‌های معترضان ارائه خواهد کرد."/>
  </head>
  <body>
    <article>
      <h1>رئیس پارلمان عراق از یک طرح ملی برای حل بحران خبر داد</h1>
      <address>
        <time datetime="2019-11-09T19:43:00+00:00">09 Nov 2019, 19:43</time>
      </address>
      <p>
        <i>رئیس پارلمان عراق در جلسه امروز اعلام کرد که یک طرح ملی را برای حل بحران کنونی و بررسی خواسته‌های معترضان ارائه خواهد کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از شبکه اسکای نیوز، محمد الحلبوسی، رئیس پارلمان عراق در جلسه امروز(شنبه) این پارلمان از دولت خواست هرچه سریع‌تر لایحه بودجه را به پارلمان بفرستد.</p>
      <figure>
        <img src="https://aftabnews.ir/files/fa/news/1398/8/18/357166_903.jpg"/>
      </figure>
      <p>وی گفت: ما به شدت با اعمال خشونت علیه تظاهرکنندگان مخالفیم.</p>
      <p>الحلبوسی گفت: ما طرح ملی را برای حل بحران کنونی و بررسی خواسته‌های معترضان ارائه خواهیم کرد. این طرح ملی قوه‌های سه‌گانه، شخصیت‌های آکادمیک، مراجع دینی و گروه‌های اجتماعی را برای حل مشکلات و بررسی خواسته‌های مردمی و وظایف لازم و مشارکت سازمان ملل براساس جدول زمانی گردهم می‌آورد.</p>
      <p>از سوی دیگر اعتراضات در شهرهای مختلف عراق علیه وضعیت اقتصادی همچنان ادامه دارد.</p>
      <p>منابعی در استان بصره نیز اعلام کردند که برخی خرابکاران در جریان تظاهرات دست به اقدامات خشونت‌آمیز می‌زنند.</p>
      <p>منابع همچنین از درگیری‌های محدودی میان نیروهای امنیتی و تظاهرکنندگان بین پل‌های السنک و الجمهوریه خبر دادند.</p>
      <p>قیس المحمداوی، فرمانده عملیات بغداد اعلام کرد که نیروهای امنیتی تظاهرکنندگان را در میدان التحریر متفرق نکرده‌اند و اخبار منتشر شده در این باره صحت ندارد.</p>
    </article>
  </body>
</html>