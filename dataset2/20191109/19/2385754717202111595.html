<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596569/diasimos-rosos-istorikosypoptos-gia-tin-dolofonia-proin-foititrias-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T19:33:00+00:00"/>
    <meta property="og:title" content="Διάσημος Ρώσος ιστορικός,ύποπτος για την δολοφονία πρώην φοιτήτριάς του"/>
    <meta property="og:description" content="Διάσημος Ρώσος ιστορικός, που είναι ειδικός στον Ναπολέοντα και έχει τιμηθεί με το παράσημο της Λεγεώνας της Τιμής στην Γαλλία, συνελήφθη σήμερα στην Αγία..."/>
  </head>
  <body>
    <article>
      <h1>Διάσημος Ρώσος ιστορικός,ύποπτος για την δολοφονία πρώην φοιτήτριάς του</h1>
      <address><time datetime="2019-11-09T19:33:00+00:00">09 Nov 2019, 19:33</time> by <a rel="author">sigmalive</a></address>
      <p>Διάσημος Ρώσος ιστορικός, που είναι ειδικός στον Ναπολέοντα και έχει τιμηθεί με το παράσημο της Λεγεώνας της Τιμής στην Γαλλία, συνελήφθη σήμερα στην Αγία Πετρούπολη (βορειοδυτικά), καθώς βαρύνεται με υποψίες ότι σκότωσε πρώην φοιτήτριά του, μεταδίδει το Γαλλικό Πρακτορείο επικαλούμενη την ρωσική αστυνομία.</p>
      <p>«Ένας άνδρας 63 ετών βγήκε σήμερα το πρωί από τα νερά του ποταμού Μόικα, στο κέντρο της πόλης. Στο σακίδιο πλάτης που είχε βρέθηκαν δύο γυναικεία χέρια και ένα πιστόλι κρότου. Θεωρείται ύποπτος για φόνο» εξήγησε σε ένα δελτίο τύπου η Επιτροπής Έρευνας της Ρωσίας.</p>
      <p>Σύμφωνα με μια πηγή της αστυνομίας, που μίλησε στο Γαλλικό Πρακτορείο, αλλά δεν ήθελε να κατονομαστεί, ο άνδρας που συνελήφθη είναι ο Όλεγκ Σοκόλοφ, καθηγητής στο πανεπιστήμιο της Αγίας Πετρούπολης.</p>
      <p>Ρωσικά ΜΜΕ μεταδίδουν, από την πλευρά τους, ότι ο Όλεγκ Σοκόλοφ, σε κατάσταση μέθης, έπεσε στο νερό ενώ προσπαθούσε να εξαφανίσει τα μέλη του σώματος της νεαρής γυναίκας στον ποταμό.</p>
      <p>Σύμφωνα με ρωσικά ΜΜΕ, η αστυνομία βρήκε στο σπίτι του Σοκόλοφ το αποκεφαλισμένη πτώμα της Αναστασία Ετστσένκο, 24 ετών, που ήταν φοιτήτριά του και είχαν συνυπογράψει πολλές εργασίες μαζί.</p>
      <p>Ο ιστορικός ομολόγησε ότι σκότωσε την νεαρή γυναίκα στο σπίτι του πριν από δύο ημέρες, μεταδίδει το τοπικό τηλεοπτικό δίκτυο 47news.ru, επικαλούμενο ανώνυμες πηγές.</p>
    </article>
  </body>
</html>