<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546000.html/-%D8%AA%DB%8C%D9%86%D8%A7-%D9%88-%D8%AC%DB%8C%D8%A8--%D9%85%D8%AE%D8%AF%D8%B1-%D9%87%D8%A7%DB%8C-%D8%AC%D8%AF%DB%8C%D8%AF-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T19:52:00+00:00"/>
    <meta property="og:title" content="«تینا و جیب» مخدر‌های جدید در کشور"/>
    <meta property="og:description" content="رئیس پلیس مبارزه با موادمخدر پایتخت در خصوص مواد اعتیادآور جدید با نام‌های جیب و تینا توضیحاتی داد."/>
  </head>
  <body>
    <article>
      <h1>«تینا و جیب» مخدر‌های جدید در کشور</h1>
      <address>
        <time datetime="2019-11-09T19:52:00+00:00">09 Nov 2019, 19:52</time>
      </address>
      <p>رئیس پلیس مبارزه با موادمخدر پایتخت در خصوص مواد اعتیادآور جدید با نام‌های جیب و تینا توضیحاتی داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد بخشنده عنوان کرد: اخیرا شنیده شده که در برخی محافل دوستانه وشبانه، محرک‌هایی بانام «جیب» و «تینا» با هدف بیدار ماندن برای ساعات طولانی و تخلیه انرژی بدون وقفه با انجام حرکات موزون مورد توجه قرارمی‌گیرد.</p>
      <p>وی افزود: این موادکه صورت تدخینی و با دودکردن استعمال می‌شود، شکلی از مت آمفتامین (شیشه) متبلور است که بدون بو ورنگ و مثل یک تکه یخ، سنگ نمکی یا سنگ کوارتز است.</p>
      <p>سرهنگ بخشنده تصریح کرد: عوارض مصرف آن‌ها مشابه آمفتامین‌ها می‌باشد، ولی متاسفانه عمده مصرف کنندگان اعتیاد آور‌های جدید در سنین پایین هستند و اکثرا اولین تجربه خود را می‌گذرانند، برا این اساس مصرف‌کنندگان اعتیادآور‌های جدید عمدتا کهنه‌کار و باسابقه نیستند. کارشناسان مدت اثر آن‌ها را بسیار کم و نهایتا هشت تا ۲۴ ساعت اعلام می‌کنند.</p>
      <p>او گفت: نبود آشنایی کافی جامعه نسبت به اعتیادآور‌های جدید که باترکیب یکسان، اما نام‌های متنوع در بازار توزیع می‌شود، باعث سردر گمی جوانان و ایجاد یک بازار تبلیغاتی کاذب و مخرب در اذهان عمومی گشده است که دائم در مورد اسامی جدید موادی که شنیده اند وارد بازار مصرف شده کنجکاوند و سئوال دارند.</p>
      <p>رئیس پلیس مبارزه با موادمخدر فاتب ادامه داد: اصولا تعداد طبقه‌های موادمخدر چندان زیاد نیست و تنها نام و ظاهر این مواد متنوع و متفاوت می‌شود تا هم مشتری لازم برای آن‌ها پیدا شود وهم آن‌هایی که سابقا از مواد آشنا و قدیمی سرخورده شده‌اند، به امید پیدا کردن مواد جایگزین، به اعتیادآور‌های جدید روی آورند.</p>
      <p>وی افزود: اعتیادآور‌هایی که به نام جدید در بین جوانان توزیع می‌شود، عمدتا ترکیبی از مرفین، آمفتامین یا کوکائین هستند، که جوانان نباید فریب نام اعتیادآور‌های جدید را بخورند زیرا تنها نام این مواد تغییرکرده و ترکیب آن‌ها متشکل از همان اعتیادآور‌های آشناست.</p>
      <p>سرهنگ بخشنده اظهار کرد: ترکیب عمده اعتیادآور‌های جدید را مت‌آمفتامین و از نوع مواد محرک تشکیل داده واعلام این هشدار لازم است تا هرماده‌ای که با مصرف شدن، " مصرف‌کننده را به اصطلاح عوام، «بی‌خودی» شاد وشنگول کند و او حس کند که به طور ناگهانی، روحیه‌اش از این رو به آنرو شده، توانش یک دفعه افزایش یافته وغم وغصه‌هایش به طور لحظه‌ای فراموش شود، " یک ماده اعتیادآور است.</p>
      <p>انتهای پیام/</p>
    </article>
  </body>
</html>