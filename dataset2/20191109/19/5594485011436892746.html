<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/gorbachov-s-neochakvano-priznanie-za-perestroykata_news708370.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T19:50:00+00:00"/>
    <meta property="og:title" content="Горбачов с неочаквано признание за перестройката"/>
    <meta property="og:description" content="ой смята, че един от важните елементи е бил изграждането на ново външнополитическо мислене"/>
  </head>
  <body>
    <article>
      <h1>Горбачов с неочаквано признание за перестройката</h1>
      <h2>ой смята, че един от важните елементи е бил изграждането на ново външнополитическо мислене</h2>
      <address>
        <time datetime="2019-11-09T19:50:00+00:00">09 Nov 2019, 19:50</time>
      </address>
      <p>https://blitz.bg/svyat/gorbachov-s-neochakvano-priznanie-za-perestroykata_news708370.html Blitz.bg</p>
      <figure>
        <img src="https://static.blitz.bg/documents/thumbnails/730/201306/20130611.ucpoxmczvr.jpg"/>
        <figcaption>Михаил Горбачов</figcaption>
      </figure>
      <p><b>Бившият лидер на СССР Михаил Горбачов не съжалява за "перестройката". Той смята, че един от важните елементи е бил изграждането на ново външнополитическо мислене.</b><br/><br/>Горбачов направи коментара в интервю за германското списание "Шпигел" по случай 30 г. от падането на Берлинската стена.<br/><br/>"Дадохте на германците обединението, но скоро след това вие изгубихте позицията си и СССР се разпадна. Как гледате на това днес?", Горбачов отговори: "Защо просто не ме попитахте дали съжалявам за перестройката? Не, не съжалявам. Беше невъзможно да се живее като преди.<br/><br/>И важен елемент от перестройката беше това ново външнополитическо мислене. Включваше универсални ценности и ядрено разоръжаване, както и свободни избори...Когато започнахме перестройката, знаехме, че поемаме риск.<br/><br/>Но цялото държавно ръководство се съгласи, че промените са необходими. Вината за края на перестройката и разпадането на Съветския съюз лежи върху ръцете на тези, които организираха преврата през август 1991 г. и се възползваха от отслабената позиция на президента на Съветския съюз".<br/><br/>По думите му перестройката е имала за цел да изведе страната от безизходицата.<br/><br/>"Ние не се нуждаехме от "Желязната завеса". Искахме да се отървем от стената на недоверие между Изтока и Запада", коментира той.<br/>88-годишният Горбачов смята, че обединението на Германия е едно от най-важните неща, които е направил в живота си. Той смята, че германците са имали право да решат съдбата си.<br/><br/>Горбачов разказа, че по време на събитията през 1989 г. е имало 380 000 съветски войници в ГДР, но им е било наредено да не се намесват.<br/>Бившият съветски лидер каза, че няма никаква носталгия по отношение на Студената война.<br/><br/>"Трябва да признаем, че след края на Студената война новите лидери не успяха да създадат модерна архитектура за сигурност, особено в Европа. В резултат на това бяха създадени нови линии на разделение и разширяването на НАТО в източна посока премести тези линии до границата на Русия", смята той.<br/><br/>Горбачов припомни, че наскоро е поискал всички ядрени сили да приемат съвместна декларация, с която да се обявят срещу ядрена война. Според него Русия и САЩ, както и другите ядрени държави, трябва да възобновят преговорите и консултациите.</p>
    </article>
  </body>
</html>