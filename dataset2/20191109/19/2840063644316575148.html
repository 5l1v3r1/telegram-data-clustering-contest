<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/09/ilva-maio-non-permetteremo-mittal-andarsene-indisturbata_uMOI7hyHalb9TZFoNXLXBM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-09T19:44:00+00:00"/>
    <meta property="og:title" content="Di Maio: &quot;Non permetteremo a Mittal di andarsene indisturbata&quot;"/>
    <meta property="og:description" content="&quot;Maggioranza e opposizione stiano dalla stessa parte&quot;"/>
  </head>
  <body>
    <article>
      <h1>Di Maio: "Non permetteremo a Mittal di andarsene indisturbata"</h1>
      <address>
        <time datetime="2019-11-09T19:44:00+00:00">09 Nov 2019, 19:44</time>
      </address>
      <p>"L'Ilva è il simbolo di uno Stato che si deve far rispettare. E' una vicenda nella quale lo Stato, maggioranza e opposizione, deve stare dalla stessa parte. La parte dei lavoratori, dei cittadini di Taranto che hanno diritto di respirare, e non delle multinazionali. "Se l'intenzione di <a href="https://www.adnkronos.com/Search/Link/keyword/Ilva">ArcelorMittal </a>è andarsene dopo aver firmato un contratto, ha sbagliato governo. Non glielo permetteremo, non se ne potrà andare indisturbata". Lo dice il ministro degli Esteri e capo politico del M5S, Luigi Di Maio, in un'intervista a Rainews24.</p>
      <p>"Mi dispiace - afferma Di Maio - che la Lega invece di stare dalla parte dei cittadini sta dalla parte della multinazionale, forse perché avevano azioni e bond di ArcelorMittal".</p>
      <p>Poi la manovra. "Credo che questo governo stia dimostrando che quando fa i fatti è solido" dice il capo politico del M5S, sottolineando come la "legge di bilancio è una legge ambiziosa" e portando ad esempio misure come la plastic tax e lo stop all'aumento dell'Iva.</p>
    </article>
  </body>
</html>