<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818174.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T19:48:00+00:00"/>
    <meta property="og:title" content="تقاضای استعفای جلالی فردا در مجلس بررسی می‌شود"/>
    <meta property="og:description" content="به گزارش خبرگزاری آنا، طبق اعلام هیئت رئیسه مجلس شورای اسلامی قرار بود سؤال از محمود حجتی وزیر جهاد کشاورزی این هفته یکشنبه در دستور کار صحن علنی مجلس باشد، اما طبق یک اصلاحیه این برنامه تغییر کرد."/>
  </head>
  <body>
    <article>
      <h1>تقاضای استعفای جلالی فردا در مجلس بررسی می‌شود</h1>
      <address>
        <time datetime="2019-11-09T19:48:00+00:00">09 Nov 2019, 19:48</time>
      </address>
      <p>براساس اصلاح دستور هفتگی مجل شورای اسلامی سؤال از وزیر جهاد کشاورزی فردا در دستور کار مجلس نیست.</p>
      <p>به گزارش خبرگزاری آنا، طبق اعلام هیئت رئیسه مجلس شورای اسلامی قرار بود سؤال از محمود حجتی وزیر جهاد کشاورزی این هفته یکشنبه در دستور کار صحن علنی مجلس باشد، اما طبق یک اصلاحیه این برنامه تغییر کرد.</p>
      <p>براساس اصلاحیه در برنامه هفتگی مجلس، بررسی تقاضای استعفای کاظم جلالی نماینده تهران، شمیرانات، ری، اسلامشهر و پردیس (در اجرای ماده (۹۲) آیین نامه داخلی مجلس شورای اسلامی) در دستور کار صحن علنی مجلس قرار گرفت و سؤال ولی ملکی نماینده مشکین شهر و حجت‌الاسلام احد آزادی‌خواه نماینده ملایر از دستور کار خارج شد.</p>
      <p>به گزارش آنا، کاظم جلالی هفته گذشته در جلسه روز سه شنبه استعفای خود را از نمایندگی مردم تهران در صحن علنی مجلس اعلام کرد.</p>
      <p>وی به موجب این استعفا قصد پذیرش پست سفیری جمهوری اسلامی ایران در روسیه را دارد، درخواست استعفای رئیس مرکز پژوهش‌های مجلس شورای اسلامی فردا به رأی نمایندگان گذاشته می‌شود و در صورت تصویب نمایندگان مجلس کاظم جلالی به خدمت دولت درمی‌آید و به روسیه می‌رود.</p>
    </article>
  </body>
</html>