<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425463/aponomh-pistopoihsewn-xenwn-glwsswn-ekpaideythriwn-rodiwn-paideia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T19:00:03+00:00"/>
    <meta property="og:title" content="Απονομή πιστοποιήσεων ξένων γλωσσών Εκπαιδευτηρίων “Ροδίων Παιδεία”"/>
    <meta property="og:description" content="Την Τετάρτη 13 Νοεμβρίου 2019 στις 18:00 στο Δημοτικό Θέατρο Ρόδου θα πραγματοποιηθεί η τελετή απονομής των πιστοποιητικών Ξένων Γλωσσών στους μαθητές και τις μαθήτριες που πήραν μέρος στις εξετάσεις (Μάιος - Ιούνιος 2019)."/>
  </head>
  <body>
    <article>
      <h1>Απονομή πιστοποιήσεων ξένων γλωσσών Εκπαιδευτηρίων “Ροδίων Παιδεία”</h1>
      <address>
        <time datetime="2019-11-09T19:00:03+00:00">09 Nov 2019, 19:00</time>
      </address>
      <p>
        <b>Την Τετάρτη 13 Νοεμβρίου 2019 στις 18:00 στο Δημοτικό Θέατρο Ρόδου θα πραγματοποιηθεί η τελετή απονομής των πιστοποιητικών Ξένων Γλωσσών στους μαθητές και τις μαθήτριες που πήραν μέρος στις εξετάσεις (Μάιος - Ιούνιος 2019).</b>
      </p>
      <p>Φέτος θα απονεμηθούν συνολικά 265 πιστοποιήσεις στους μαθητές και τις μαθήτριες των Εκπαιδευτηρίων «ΡΟΔΙΩΝ ΠΑΙΔΕΙΑ». Την εκδήλωση θα προλογίσει ο Γενικός Διευθυντής των Εκπαιδευτηρίων κ. Κυριάκος Κυριακούλης ο οποίος θα αναφερθεί στην ιδιαίτερη αξία της ξενόγλωσσης εκπαίδευσης για τους σημερινούς μαθητές και αυριανούς πολίτες.</p>
      <p>Κεντρικός ομιλητής της εκδήλωσης θα είναι ο Υφυπουργός Τουρισμού, Βουλευτής Δωδεκανήσου και Αν. Καθηγητής του Πανεπιστημίου Αιγαίου κ. Μάνος Κόνσολας με θέμα: «Οι άξονες για μια πολιτική εξωστρέφειας στην Τουριστική Εκπαίδευση».</p>
      <p>Στα Εκπαιδευτήρια «ΡΟΔΙΩΝ ΠΑΙΔΕΙΑ» η ξενόγλωσση εκπαίδευση ξεκινά από το Νηπιαγωγείο και εκτείνεται μέχρι το Λύκειο, μέσω της εφαρμογής ενός ενιαίου προγράμματος. Η εντατική διδασκαλία των ξένων γλωσσών (Αγγλικών, Γερμανικών και Γαλλικών) σε επίπεδα, αποβλέπει στο να επιτύχουν οι μαθητές και οι μαθήτριες άνεση στην κατανόηση και χρήση των ξένων γλωσσών και στην απόκτηση πιστοποιήσεων. Πιο συγκεκριμένα, δίνεται η δυνατότητα στους μαθητές και τις μαθήτριες να πάρουν μέρος στις εξετάσεις πιστοποίησης που διεξάγονται από διεθνώς αναγνωρισμένους φορείς.</p>
      <p>Για την Αγγλική Γλώσσα οι μαθητές λαμβάνουν μέρος στις εξετάσεις που προσφέρονται από το Cambridge Assessment English, το Michigan Language Assessment, Learning Resource Network (LRN) και το Κρατικό Πιστοποιητικό Γλωσσομάθειας του Υπουργείου Παιδείας Δια Βίου Μάθησης και Θρησκευμάτων.</p>
      <p>Για τη Γαλλική Γλώσσα, οι μαθητές συμμετέχουν στις εξετάσεις που οργανώνονται από το Γαλλικό Ινστιτούτο Αθηνών. Για τη Γερμανική Γλώσσα οι μαθητές παίρνουν μέρος στις εξετάσεις που προσφέρονται από το Κρατικό Πιστοποιητικό Γλωσσομάθειας του Υπουργείου Παιδείας Δια Βίου Μάθησης και Θρησκευμάτων και το DSD (Δίπλωμα Γερμανικής Γλώσσας της Μόνιμης Συνόδου των Υπουργών Παιδείας και Πολιτισμού).</p>
      <p>Αξίζει να επισημανθεί ότι τα ποσοστά επιτυχίας των μαθητών των Εκπαιδευτηρίων «ΡΟΔΙΩΝ ΠΑΙΔΕΙΑ» στις εξετάσεις γλωσσομάθειας διαχρονικά είναι ιδιαίτερα υψηλά.</p>
      <p>Αξίζουν θερμά συγχαρητήρια στους μαθητές και τις μαθήτριες για τις επιτυχίες τους στις εξετάσεις ξένων γλωσσών, αλλά και στους εκπαιδευτικούς που εργάστηκαν με συνέπεια και μεθοδικότητα για τη διδασκαλία των ξένων γλωσσών.</p>
      <figure>
        <img src="https://www.rodiaki.gr/medias/2019/11/08/bae07809eb45a67f44b54275164cb522.jpg"/>
      </figure>
    </article>
  </body>
</html>