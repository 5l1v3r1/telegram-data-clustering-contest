<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/ali-sou-izmykna-treta-poredna-pobeda-za-cska-1404624.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T19:26:00+00:00"/>
    <meta property="og:title" content="Али Соу измъкна трета поредна победа за ЦСКА"/>
    <meta property="og:description" content="ЦСКА победи Славия с 1:0 в двубой от 16 кръг на Първа професионална лига  Единственото попадение в срещата отбеляза Али Соу, който донесе трета поредна победа за червените"/>
  </head>
  <body>
    <article>
      <h1>Али Соу измъкна трета поредна победа за ЦСКА</h1>
      <address><time datetime="2019-11-09T19:26:00+00:00">09 Nov 2019, 19:26</time> by <a rel="author">Sportlive.bg</a></address>
      <p><a href="https://www.sportlive.bg/bgfootball/cska"><b>ЦСКА</b></a> победи Славия с 1:0 в двубой от 16 кръг на <a href="https://www.sportlive.bg/bgfootball"><b>Първа професионална лига</b></a>.  Единственото попадение в срещата отбеляза Али Соу, който донесе трета поредна победа за "червените". В края на двубоя Славчо Шоколаров бе изгонен, а в добавеното време Емил Стоев нацели страничната греда и пропусна да донесе точка за "белите".</p>
      <p>Така отборът на Милош Крушчичима 31 точки и на 8 точки пред петия Славия. Лудогорец е лидер с 39 точки, Локомотив Пловдив втори с 36 и Левски с 35, но "орлите" и "сините" са с мач по-малко.</p>
      <p>ЦСКА започна малко по-активно срещата, но без да създаде опасности пред вратата на Георгиев. В 6' Емил Виячки срещу Брадли Мазику вляво по нападението на "червените". От фаула обаче не се стигна до нищо опасно, а и бе отсъден фаул срещу вратаря. В първите 20 минути от срещата не бе създадено нито едно голово положение.</p>
      <p>В 22' Петър Занев стреля опасно от фаул по земя, но Георгиев изби топката в корнер, от който не се стигна до нищо интересно пред вратата на "белите". 4 минути след това Албентоса спря обещаваща атака на Славия, но реферът прецени, че бранителят не заслужава официално предупреждение.</p>
      <p>В 36' Рубен Пинто стреля от дистанция, но стражът на Славия успя да се справи и да избие топката. Минута след това гостите стигнаха до една от редките си атаки, която обаче бе провалена от странно действие на Галин Иванов в наказателното поле. В 39' опита да центрира в наказателното поле, но след рикошет топката се удари в напречната греда. В 45' се стигна до страхотен шанс за ЦСКА след центриране на Тиаго. Топката стигна до Раул Албентоса, който засече с крак, но Георги Георгиев улови топката. Също така бе и отсъдена правилно засада.</p>
      <p>Първата опасност за втората част бе пред вратата на домакините. Йомов бе оставен непокрит и стреля с глава от наказателното поле, но много неточно. След това ЦСКА вдигна оборотите и създаде няколко положения. В 52' Евандро премина през Шоколаров в наказателното поле на Славия и центрира успоредно за Али Соу. Той обаче бе спрян от Христо Попадийн и Милен Гамаков. В 58' удари на Пинто и Отабор бяха блокирани.</p>
      <p>В 66' домакините стигнаха до първо попадение. Петър Занев центрира от фаул и я достави за Али Соу. Гамбиецът се извиси и отправи удар с глава, а Георги Георгиев не успя този път да отрази удара. В 77' влезлият като резерва Малинов стреля диагонално, но покрай вратата. В 84' и гостите имаха своя шанс, като Кирилов се освободи и стреля, но Бусато улови. Отново стражът на домакините спаси отбора си в 86', когато спаси удар на Галин Иванов.</p>
      <p>Две минути преди края реферът даде червен картон за Славчо Шоколаров, който срита Жеферсон, докато беше на земята, изпусна нервите си и Драганов го изгони. В добавеното време на срещата Резервата на "белите" Емил Стоев отправи силен и плътен удар, а топката се отби в десния страничен стълб на Густаво Бусато.</p>
      <p>
        <b>СТАРТОВИ СЪСТАВИ</b>
      </p>
      <p>ЦСКА: 13. Бусато, 19. Турицов, 25. Албентоса, 11. Занев, 18. Мазику, 26. Антов, 6. Пинто, 14. Отабор, 20. Тиаго, 22. Соу</p>
      <p>СЛАВИЯ: 13. Георгиев, 4. Патев, 15. Виячки, 38. Гамаков, 83. Попадийн, 33. Иванов, 8. Шоколаров, 10. Карабельов, 35. Йомов, 23. Узунов, 11. Кирилов</p>
      <p>
        <b>ПРЕДИ ДВУБОЯ</b>
      </p>
      <p>В състава на Милош Крушчич ще се завърне Кристия Малинов, който пропусна мача с Етър заради вирус, а след това на "Тича" се появи като резерва и откри резултата в 88-ата минута. Отдясно в отбрана Пламен Гълъбов ще стартира за 4-ти пореден път. Той бе определен за заместник на контузения Турицов, но пък се представи добре при 0:1 от Локо Пд, 4:0 над Етър и 2:0 над Черно море.</p>
      <p>Извън групата освен намиращите се отдавна в лазарета Бикел и Енрике ще останат също Давидов и Юрич. Руският халф, също като Малинов и Кери преди, е пипнал вирус. Така или иначе Давидов оставаше извън 18-те заради липсата на паспорт от ЕС. Юрич пък все така е измъчван от мускулен проблем и още се готви по индивидуална програма. Евандро също е получил лек здравословен проблем и може да остане извън 11-те. Славия пък е в серия от пет мача без загуба и ще се опита да запази положителната тенденция. Треньорът Златомир Загорчич няма големи проблеми със състава.</p>
      <related>
        <h4>Още по темата</h4>
        <a href="https://www.sportlive.bg/bgfootball/cska/cSKA-shte-se-razdeli-s-oshte-edin-zamrazen-futbolist-1404585.html"/>
        <a href="https://www.sportlive.bg/bgfootball/cska/Kyde-da-gledame-derbito-cSKA---Slaviq-v-Pyrva-liga-1404565.html"/>
        <a href="https://www.sportlive.bg/bgfootball/cska/Zagorchich-Tradiciqta-shte-prodylzhi-i-shte-vzemem-tochki-ot-cSKA-1404450.html"/>
        <a href="https://www.sportlive.bg/bgfootball/levski/Vmesto-v-Levski-bylgarski-napadatel-shte-se-ozove-v-cSKA-1404365.html"/>
      </related>
    </article>
  </body>
</html>