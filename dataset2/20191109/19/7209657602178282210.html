<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rimini/cronaca/serena-grandi-1.4877890"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T19:48:24+00:00"/>
    <meta property="og:title" content="Serena Grandi, furto nella casa di Rimini. &quot;Rubato l'oro&quot;"/>
    <meta property="og:description" content="Blitz dei ladri a Marina Centro"/>
  </head>
  <body>
    <article>
      <h1>Serena Grandi, furto nella casa di Rimini. "Rubato l'oro"</h1>
      <h2>Blitz dei ladri a Marina Centro</h2>
      <address><time datetime="2019-11-09T19:48:24+00:00">09 Nov 2019, 19:48</time> by <a rel="author">il Resto del Carlino</a></address>
      <p>Rimini, 9 novembre 2019 – Hanno manomesso la porta d'ingresso per entrare in casa di <b>Serena Grandi</b>. Poi, avrebbero rubato alcuni <b>oggetti d'oro</b>, ma l'attrice si è riservata di fare un inventario per integrare con calma la denuncia. E' stata lei intorno alle 20 di ieri a chiamare la <b>polizia</b>.</p>
      <p>Gli agenti hanno fatto un <b>sopralluogo </b>nella casa riminese della Grandi, a<b> Marina Centro</b>. Il <b>furto </b>sarebbe avvenuto ieri pomeriggio. Secondo gli investigatori ci sarebbero buoni spunti per una <b>pista</b> da seguire.</p>
      <p>Già nel 2013 la donna aveva subito un<b> <a href="http://www.ilrestodelcarlino.it/rimini/cronaca/2013/05/04/883406-furto-ristorante-serena-grandi-locanda-miranda.shtml">furto al ristorante</a></b> che gestiva a Borgo San Giuliano di Rimini. All'epoca i carabinieri avevano rintracciato e arrestato tre persone.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="http://www.ilrestodelcarlino.it/rimini/cronaca/2013/05/04/883406-furto-ristorante-serena-grandi-locanda-miranda.shtml"/>
      </related>
    </article>
  </body>
</html>