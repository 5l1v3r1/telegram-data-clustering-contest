<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ston-eisaggelea-oi-tromokrates-deite-foto-kai-vinteo-apo-ti-metagogi/"/>
    <meta property="og:site_name" content="europost.gr"/>
    <meta property="article:published_time" content="2019-11-09T19:04:43+00:00"/>
    <meta property="og:title" content="Στον εισαγγελέα οι τρομοκράτες: – Δείτε φωτο και βίντεο από τη μεταγωγή"/>
    <meta property="og:description" content="Μία ληστεία σε πρακτορείο ΟΠΑΠ τον Οκτώβριο και το λάθος που έκαναν οι τρομοκράτες εκεί, ήταν που οδήγησε τους αστυνομικούς στις σημερινές συλλήψεις. Οι τρομοκράτες ήταν από καιρό υπό παρακολούθηση. Αναλυτικά έχει συλληφθεί ένας 41χρονος,"/>
  </head>
  <body>
    <article>
      <h1>Στον εισαγγελέα οι τρομοκράτες: – Δείτε φωτο και βίντεο από τη μεταγωγή</h1>
      <address>
        <time datetime="2019-11-09T19:04:43+00:00">09 Nov 2019, 19:04</time>
      </address>
      <p>Μία ληστεία σε πρακτορείο ΟΠΑΠ τον Οκτώβριο και το λάθος που έκαναν οι τρομοκράτες εκεί, ήταν που οδήγησε τους αστυνομικούς στις σημερινές συλλήψεις. Οι τρομοκράτες ήταν από καιρό υπό παρακολούθηση. Αναλυτικά έχει συλληφθεί ένας 41χρονος, ένας 45χρονος που στο σπίτι του στην οδό 17ης Νοέμβρη 57 στο Χολαργό, βρέθηκαν όλα τα όπλα που έχουν βρεθεί μέχρι στιγμής και μία 39χρονη που φέρεται να σχετίζεται με τον άλλο τρομοκράτη που ακόμα αναζητείται και είναι 46 ετών. Το απόγευμα του Σαββάτου οι συλληφθέντες οδηγήθηκαν στον εισαγγελέα. Δείτε το βίντεο με τον έναν συλληφθεντα να βρίζει τους αστυνομικούς και τις κάμερες:</p>
      <figure>
        <iframe src="https://www.youtube.com/embed/0f9tDem9iCs" width="696" height="392" data-service="Youtube" scrolling="no"/>
      </figure>
      <figure>
        <img src="https://europost.gr/wp-content/uploads/2019/11/mtg4-300x192.jpg"/>
      </figure>
      <figure>
        <img src="https://europost.gr/wp-content/uploads/2019/11/mtg3-300x189.jpg"/>
      </figure>
      <p>Τη ληστεία στον ΟΠΑΠ φέρεται να διέπραξαν ο 41χρονος μαζί με τον 46χρονο καταζητούμενο.</p>
      <p>Ο τραυματισμός του ενός στη διάρκεια της ληστείας ήταν η άκρη του νήματος που οδήγησε την Αντιτρομοκρατική στην ανακάλυψη της γιάφκας της οργάνωσης «Επαναστατική Αυτοάμυνα» και τις τρεις συλλήψεις.</p>
      <p>Στη διάρκεια της ληστείας, που είχε γίνει στις 21 Οκτωβρίου το όπλο του 41χρονου τρομοκράτη εκπυρσοκρότησε, τραυματίζοντας τον δεύτερο τρομοκράτη, τον 46χρονο.</p>
      <p>Δείτε τη μαρτυρία αυτόπτη μάρτυρα της ληστείας – Είδε από κοντά τους τρομοκράτες!</p>
      <figure>
        <iframe src="https://www.youtube.com/embed/52sPGoW9Aws" width="696" height="392" data-service="Youtube" scrolling="no"/>
      </figure>
      <p>Ο τραυματισμένος πήγε για ιατρική φροντίδα σε νοσοκομείο, χωρίς το νοσηλευτικό προσωπικό να ειδοποιήσει την αστυνομία -άγνωστο γιατί- αλλά η Αντιτρομοκρατική τελικά βρήκε την άκρη του νήματος, από αίμα που είχε μείνει πάνω στον κάλυκα. Από τις εργαστηριακές εξετάσεις προέκυψε πως το DNA ανήκει σε άνθρωπο που κατά το παρελθόν είχε απασχολήσει την Αντιτρομοκρατική.</p>
      <p>Ο 41χρονος έχει συλληφθεί, όπως και ο 45χρονος συνεργός του, ενώ ο τραυματισθείς 46χρονος έχει ταυτοποιηθεί και αναζητείται.</p>
      <figure>
        <img src="https://europost.gr/wp-content/uploads/2019/11/hit1-300x169.jpg"/>
      </figure>
      <p>Το πρακτορείο του ΟΠΑΠ που είχε γίνει η ληστεία</p>
      <p>Τα δύο βασικά μέλη της οργάνωσης «Επαναστατική Αυτοάμυνα» έπεσαν στα χέρια της Αντιτρομοκρατικής ύστερα από έφοδο που πραγματοποιήθηκε το μεσημέρι.</p>
      <p>Πρόκειται για δυο άντρες ηλικίας 41 και 45 ετών, οι οποίοι, σύμφωνα με πληροφορίες, κρύβονται πίσω από τις επιθέσεις που πραγματοποιήθηκαν τα προηγούμενα χρόνια στη Γαλλική Πρεβεία, έξω απο τα γραφεία του ΠΑΣΟΚ στη Χαριλάου Τρικούπη σε κλούβα των ΜΑΤ, στην πρεσβεία του Μεξικού, και το 2014 πάλι στα γραφεία του ΠΑΣΟΚ με καλάσνικοφ, που συνολικά από τις επιθέσεις αυτές είχαν τραυματιστεί δύο αστυνομικοί από τις σφαίρες.</p>
      <p>Πληροφορίες από την Αντιτρομοκρατική αναφέρουν οτι η οργάνωση ετοίμαζε επιθέσεις σε ολη τη χώρα, καθώς διέθετε ολόκληρο οπλοστάσιο.</p>
    </article>
  </body>
</html>