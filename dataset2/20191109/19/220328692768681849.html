<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/madrid-napadnat-ot-cherni-plkhove-406306.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T19:39:58+00:00"/>
    <meta property="og:title" content="Мадрид нападнат от черни плъхове"/>
    <meta property="og:description" content="Тежат около 250 грама и са потенциални носители на инфекции"/>
  </head>
  <body>
    <article>
      <h1>Мадрид нападнат от черни плъхове</h1>
      <address><time datetime="2019-11-09T19:39:58+00:00">09 Nov 2019, 19:39</time> by <a rel="author">"Стандарт"</a></address>
      <p>От Асоциацията за опазване на околната среда (Anecpla) в страната  съобщиха днес, че черните плъхове вече са в Мадрид. От департамента за опазване на околната среда потвърдиха за наличието на този опасен вид гризачи в десет точки на испанската столица.</p>
      <p>Първите екземпляри от този вид плъхове са забелязани в края на 2018 г., както бе посочено в изявленията пред медиите от ръководителя на отдела за векторен контрол на Комунидад Мадрид Хосе Мария Камара, въпреки че досега не е представлявал опасност за общественото здраве.</p>
      <p>Асоциацията за опазване на околната среда и кметството на Мадрид съгласуваха днес план за премахване на този опасен вид гризачи. Черният плъх (Rattus rattus) идва от Азия.</p>
      <p>Той тежи около 250 грама, размножава много бързо и е потенциален носител на инфекции като лептоспироза или салмонелоза, казват от Асоциацията.</p>
      <p>Тези вид гризачи, който досега се срещаше само покрай реки и влажни зони в Мадрид, вече може да се види в паркове и градини, за разлика от сивият плъх, който се крие в канализацията. Затова от администрацията на Мадрид отправиха призив към всички граждани, ако видят черен плъх, да позвънят на 010, който е безплатен.</p>
    </article>
  </body>
</html>