<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/mazura-ne-vydadut-rf-vitsespiker-sejmu-polshhi/"/>
    <meta property="og:site_name" content="Рубрика"/>
    <meta property="article:published_time" content="2019-11-09T19:31:37+00:00"/>
    <meta property="og:title" content="Мазура не видадуть РФ, - віцеспікер Сейму Польщі"/>
    <meta property="og:description" content="Віцеспікер Сейму Польщі Малґожата Ґошєвська запевняє, що затримання ветерана війни на Донбасі Ігоря Мазура в Польщі є “виключно технічним” кроком і гарантує невинність затриманого. Про це йдеться у заяві Ґошєвської в Facebook “Затримання на польському кордоні Ігоря Мазура є виключно технічним виконанням Республікою міжнародних угод та зобов’язань. Відважний громадянський активіст і ветеран війни на Донбасі, Грузії […]"/>
  </head>
  <body>
    <article>
      <h1>Мазура не видадуть РФ, - віцеспікер Сейму Польщі</h1>
      <address><time datetime="2019-11-09T19:31:37+00:00">09 Nov 2019, 19:31</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Mazur-Igor-620x420-c-1.jpg"/>
      </figure>
      <p>
        <b>
          <b>Віцеспікер Сейму Польщі Малґожата Ґошєвська запевняє, що затримання ветерана війни на Донбасі Ігоря Мазура в Польщі є “виключно технічним” кроком і гарантує невинність затриманого.</b>
        </b>
      </p>
      <p>Про це йдеться у заяві Ґошєвської в <a href="https://www.facebook.com/story.php?story_fbid=2462077650527438&amp;id=100001756818036">Facebook</a></p>
      <p>“Затримання на польському кордоні Ігоря Мазура є виключно технічним виконанням Республікою міжнародних угод та зобов’язань. Відважний громадянський активіст і ветеран війни на Донбасі, Грузії та Чечні став жертвою дій східних сусідів. Він був внесений російськими службами до реєстру затримань Інтерполу.</p>
      <p>Це – наочний приклад використання Кремлем інститутів міжнародного права для політичної помсти. Ми не можемо піддатися на провокацію. Ми не можемо бути акторами російського сценарію.</p>
      <p>Польща зробила те, що мусила була зробити. Вона затримала особу, яка фігурує в реєстрі. Але – для з’ясування ситуації. Ми вже багато чого знаємо. І я запевняю вас, що дорога до Росії не є відкритою. Польська влада та суди ретельно розслідуватимуть цю справу, а я, зі свого боку, допомагаю і гарантую невинність Ігоря Мазура щодо російських звинувачень”, – пояснила вона.</p>
      <p>Нагадаємо, що <a href="https://rubryka.com/2019/11/09/u-polshhi-za-zapytom-rf-zatrymaly-spivrobitnyka-sekretariatu-upovnovazhenogo-vru-z-prav-lyudyny/">у Польщі за запитом РФ затримали співробітника Секретаріату Уповноваженого ВРУ з прав людини.</a></p>
      <p>Питання <a href="https://rubryka.com/2019/11/09/ekstradytsiyaukrayintsya-mazura-do-rf-konsul-zayavyv-shho-pytannya-vyrishuvatyme-polska-storona/">екстрадиції українця Ігоря Мазура до Росії вирішуватиме польська сторона.</a></p>
      <p>А <a href="https://rubryka.com/2019/11/09/u-kyyevi-vlashtuvaly-aktsiyu-na-pidtrymku-zatrymanogo-mazura-pid-posolstvom-polshhi/">у Києві влаштували акцію під посольством Польщі на підтримку затриманого Мазура.</a></p>
    </article>
  </body>
</html>