<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/683275/gallida-ithopoios-katangellei-ton-roman-polanski-gia-viasmo-photo"/>
    <meta property="og:site_name" content="enikos.gr"/>
    <meta property="article:published_time" content="2019-11-09T19:36:00+00:00"/>
    <meta property="og:title" content="Γαλλίδα ηθοποιός καταγγέλλει τον Ρομάν Πολάνσκι για βιασμό - ΦΩΤΟ"/>
    <meta property="og:description" content="Με βίασε ο Ρομάν Πολάνσκι το 1975. Δεν είχα καμία σχέση μαζί του, ούτε προσωπική ούτε επαγγελματική και δεν τον ήξερα καν..."/>
  </head>
  <body>
    <article>
      <h1>Γαλλίδα ηθοποιός καταγγέλλει τον Ρομάν Πολάνσκι για βιασμό - ΦΩΤΟ</h1>
      <address>
        <time datetime="2019-11-09T19:36:00+00:00">09 Nov 2019, 19:36</time>
      </address>
      <p>Η Γαλλίδα ηθοποιός Βαλεντίν Μονιέ κατηγορεί τον <a href="https://www.enikos.gr/international/554480/giati-o-polanski-den-tha-dioxthei-telika-gia-tin-sexoualiki-paren">διάσημο και βραβευμένο με Όσκαρ σκηνοθέτη</a> Ρομάν Πολάνσκι ότι τη βίασε όταν ήταν 18 ετών σε ένα σαλέ.</p>
      <p>Η Μονιέ προτίμησε να διατηρήσει την ανωνυμία της για να περιγράψει τη φρίκη που βίωσε πριν από 44 χρόνια και ενώ ο Πολάνσκι βραβεύεται για τη νέα του ταινία. Όπως καταγγέλλει, φοβόταν ότι ο σκηνοθέτης θα τη δολοφονήσει αφού τη βίασε με αγριότητα στο Γκσταντ της Ελβετίας. Υπενθυμίζεται ότι ο Πολάνσκι καταζητείται ακόμη στην Αμερική απ' όπου διέφυγε αφού πρώτα δήλωσε ένοχος για τον βιασμό 13χρονης μαθήτριας το 1977.</p>
      <p>Η Γαλλίδα ηθοποιός σε λεπτομερή κατάθεση που εξασφάλισε παρισινή εφημερίδα ανέφερε ότι ήθελε τώρα να κατηγορήσει τον Πολάνσκι για τη σεξουαλική επίθεση σε σαλέ για σκι στις αρχές του 1975.</p>
      <figure>
        <img src="https://i.dailymail.co.uk/1s/2019/11/08/21/20779996-7666363-image-a-9_1573246891760.jpg"/>
      </figure>
      <figure>
        <img src="https://i.dailymail.co.uk/1s/2019/11/08/21/20780886-7666363-image-m-41_1573248410127.jpg"/>
      </figure>
      <figure>
        <img src="https://i.dailymail.co.uk/1s/2019/11/08/21/20780884-7666363-image-m-43_1573248416856.jpg"/>
      </figure>
      <p>Δικηγόρος που εκπροσωπεί τον σκηνοθέτη, αναφερόμενος στους ισχυρισμούς τόνισε ότι ο Ρομάν Πολάνσκι διαψεύδει κατηγορηματικά όλες τις κατηγορίες για βιασμό".</p>
      <p>Η Μονιέ που πλέον είναι 62 ετών είπε: "Το 1975 με βίασε ο Ρομάν Πολάνσκι. Δεν είχα καμία σχέση μαζί του, ούτε προσωπική ούτε επαγγελματική, ούτε που τον γνώριζα. Συνέβη εξαιρετικά βίαια, όταν επιστρέψαμε στο σαλέ στο Γκσταντ της Ελβετίας αφού είχαμε κάνει σκι. Με χτύπησε, με έδειρε ώσπου παραδόθηκα και μετά με βίασε και με υπέβαλε σε όλου του είδους τις διαστροφές. Μόλις είχα γίνει 18 χρονών". Φοβόταν ότι θα πέθαινε γιατί ο ήδη πασίγνωστος Πολάνσκι θα ήθελε να κρατήσει μυστικό το έγκλημά του με τη δολοφονία της.</p>
      <p>Η Μονιέ που τώρα ζει στη Νέα Υόρκη είπε ότι επιτέλους μιλά έπειτα από 44 χρόνια εξαιτίας της υποκρισίας του Πολάνσκι.</p>
      <figure>
        <img src="https://i.dailymail.co.uk/1s/2019/11/08/21/20780174-7666363-image-a-14_1573247218986.jpg"/>
      </figure>
      <figure>
        <img src="https://i.dailymail.co.uk/1s/2019/11/08/21/20780178-7666363-image-a-15_1573247227437.jpg"/>
      </figure>
      <p>Όπως είπε έχει αηδιάσει από τον τρόπο που ο σκηνοθέτης χρησιμοποιεί την πλοκή της ταινίας του για να αντικατοπτρίσει τη δική του υπόθεση στις ΗΠΑ.</p>
      <p>"Είναι δυνατόν, υπό το πρόσχημα μιας ταινίας, υπό τη συγκάλυψη της ιστορίας, να ακούσεις το πρόσωπο που στιγμάτισε τη ζωή σου για πάντα να λέει "κατηγορώ" ενώ έχει εμποδίσει το θύμα του να τον κατηγορήσει;" τόνισε η ηθοποιός προσθέτοντας ότι η τραυματική ανάμνηση του τι της έκανε δεν θα φύγει ποτέ. Αισθανόταν ένοχη γι αυτό που συνέβη πριν από δεκαετίας και ήταν πολύ φοβισμένη για να απευθυνθεί στις αρχές. Φέρεται ότι ο Πολάνσκι απολογήθηκε κλαίγοντας ενώ άλλοι επισκέπτες του σαλέ την ενθάρρυναν να σιωπήσει. Λόγω του γεγονότος ότι ήδη έχουν περάσει 20 χρόνια το έγκλημα έχει παραγραφεί στη Γαλλία και η υπουργός ισότητας επιβεβαίωσε ότι ο Πολάνσκι δεν μπορεί να συλληφθεί πλέον γι' αυτές τις κατηγορίες ενώ επεσήμανε ότι καθώς το φερόμενο περιστατικό συνέβη στην Ελβετία η ίδια δεν μπορεί να παρέμβει στις νόμιμες διαδικασίες άλλης χώρας. Ωστόσο, εξέφρασε την αμέριστη υποστήριξή της στην ηθοποιό.</p>
      <p>Η Μονιέ είπε ότι προσεκλήθη σε ταξίδι στις Άλπεις από μία φίλη που ήξερε τον Πολάνσκι και όταν έτυχε να βρεθεί μόνη μαζί του σε ski lift αυτός τη ρώτησε "θέλεις να κάνουμε σεξ;". Του απάντησε "όχι" αλλά το ίδιο βράδυ ο Πολάνσκι μπήκε στο δωμάτιό της γυμνός, της έσκισε τα ρούχα και τη βίασε. "Είχα σοκαριστεί εντελώς. Ήμουν 50 κιλά, ο Πολάνσκι είναι κοντός αλλά μυώδης στα 42 του χρόνια. Πήρε το πάνω χέρι σε δύο λεπτά. Είπα στον εαυτό μου, είναι ο Ρομάν Πολάνσκι, δεν μπορεί να πάρει το ρίσκο να γνωστοποιηθεί αυτό, οπότε θα πρέπει να με σκοτώσει"</p>
      <figure>
        <img src="https://i.dailymail.co.uk/1s/2019/11/08/21/14145184-7666363-Roman_Polanski_s_wife_Emmanuelle_Seigner_with_her_husband_has_bl-a-31_1573247603155.jpg"/>
      </figure>
      <p>Εκμυστηρεύτηκε τη δραματική αυτή στιγμή της σε κοντινούς φίλους και στον σύζυγό της το 1993. Αυτό το δράμα επανέρχεται κάθε φορά που αναφέρεται ο Πολάνσκι στις ειδήσεις, είπε η γυναίκα.</p>
      <p>Ο Πολάνσκι πλέον ζει στο Παρίσι με τη σύζυγό του Εμανουέλ Σενιέ, που είναι 33 χρόνια μικρότερή του και έχουν δύο παιδιά. Ο δικηγόρος του τόνισε επιπλέον ότι το καταγγελλόμενο περιστατικό συνέβη πριν από 45 χρόνια και πως τόσα χρόνια δεν έχει έρθει σε γνώση του πελάτη του και πως είναι δυστυχές ότι δημοσιοποιείται τώρα που προβάλλεται η νέα ταινία του σκηνοθέτη.</p>
      <p>Πηγή: Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/international/682841/pethane-protagonistis-apo-ta-atithasa-niata-video%0A%20%20%20%20%0A"/>
        <a href="http://www.enikos.gr/international/682732/vasanize-kai-viaze-epi-dyo-24ora-ti-syntrofo-tou-giati-koitaxe-al%0A%20%20%20%20%0A"/>
        <a href="http://www.enikos.gr/international/681967/diasimos-ithopoios-vrethike-nekros-sto-diamerisma-tou-video%0A%20%20%20%20%0A"/>
        <a href="http://www.enikos.gr/international/681801/sokarei-i-ypothesi-tis-shannon-clifton-tin-viaze-o-pateras-tis-ap%0A%20%20%20%20%0A"/>
        <a href="http://www.enikos.gr/international/681775/se-thanato-katadikastike-o-andras-pou-viase-kai-skotose-ypallilo-%0A%20%20%20%20%0A"/>
        <a href="http://www.enikos.gr/international/681268/ti-symvoules-edose-i-keit-mintleton-sti-megkan-markl-meta-tin-kat%0A%20%20%20%20%0A"/>
        <a href="http://www.enikos.gr/international/681177/gnostos-ithopoios-pethane-se-ilikia-77-eton-video%0A%20%20%20%20%0A"/>
        <a href="http://www.enikos.gr/international/680925/synelifthi-pasignostos-ithopoios-gia-epithesi-photo-video%0A%20%20%20%20%0A"/>
        <a href="http://www.enikos.gr/international/680529/prokalei-i-tourkia-katangellei-tin-kypro-ston-oie-oi-ellinokyprio%0A%20%20%20%20%0A"/>
      </related>
    </article>
  </body>
</html>