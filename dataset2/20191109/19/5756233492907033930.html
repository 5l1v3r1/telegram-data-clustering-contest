<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620676/%D8%A7%D9%81%D8%B4%D8%A7%DA%AF%D8%B1-%D9%88-%D9%BE%D8%B3%D8%B1-%D8%A8%D8%A7%DB%8C%D8%AF%D9%86-%D8%A8%D9%87-%D9%81%D9%87%D8%B1%D8%B3%D8%AA-%D8%B4%D8%A7%D9%87%D8%AF%D8%A7%D9%86-%D9%BE%D8%B1%D9%88%D9%86%D8%AF%D9%87-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%A7%D9%81%D8%B2%D9%88%D8%AF%D9%87-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T19:25:00+00:00"/>
    <meta property="og:title" content="افشاگر و پسر بایدن به فهرست شاهدان پرونده استیضاح ترامپ افزوده شدند"/>
    <meta property="og:description" content="جمهوریخواهان مجلس نمایندگان آمریکا قصد دارند افشاگر پرونده «اوکراین‌گیت» و «هانتر بایدن» پسر «جو بایدن» نامزد دموکرات انتخابات ریاست جمهوری ۲۰۲۰ را برای ادای شهادت در پرونده تحقیقات استیضاح رئیس جمهوری احضار کنند."/>
  </head>
  <body>
    <article>
      <h1>افشاگر و پسر بایدن به فهرست شاهدان پرونده استیضاح ترامپ افزوده شدند</h1>
      <address>
        <time datetime="2019-11-09T19:25:00+00:00">09 Nov 2019, 19:25</time>
      </address>
      <p>
        <i>جمهوریخواهان مجلس نمایندگان آمریکا قصد دارند افشاگر پرونده «اوکراین‌گیت» و «هانتر بایدن» پسر «جو بایدن» نامزد دموکرات انتخابات ریاست جمهوری ۲۰۲۰ را برای ادای شهادت در پرونده تحقیقات استیضاح رئیس جمهوری احضار کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش تارنمای خبری نشریه هیل، ‌ با این درخواست، پرونده استیضاح ترامپ، ابعاد تازه ای به خود می گیرد.</p>
      <p>«دوین نونز» عضو جمهوریخواه ارشد کمیته اطلاعات مجلس نمایندگان آمریکا روز شنبه در نامه ای خطاب به «آدام شیف» رئیس دموکرات این کمیته نوشت: مردم آمریکا به رغم تلاش دموکرات ها برای قانونی جلوه دادن پروسه ساختگی استیضاح، شاهد آن هستند.</p>
      <figure>
        <img src="https://aftabnews.ir/files/fa/news/1398/8/18/357143_198.jpg"/>
      </figure>
      <p>وی در ادامه این نامه از کمیته مزبور خواست دو شاهد نامبرده را برای ادای شهادت در یک جلسه علنی، فراخواند.</p>
      <p>جمهوریخواهان همچنین تصمیم دارند علاوه بر فرد افشاگر و پسر بایدن، «دوون آرچر» شریک سابق تجاری بایدن را نیز برای ادای شهادت احضار کنند.</p>
      <p>هنوز مشخص نیست که اکثریت دموکرات مجلس نمایندگان آمریکا و شخص شیف با احضار چند تن از شاهدان مورد درخواست جمهوریخواهان در این پرونده موافقت می کنند.</p>
      <p>پسر بایدن زمانی که پدرش معاون رئیس جمهوری سابق آمریکا بود، به عنوان عضو هیات مدیره در یک شرکت گاز اوکراینی فعالیت داشت.</p>
      <p>جو بایدن در سال ۲۰۱۶ درصدد اخراج یک دادستان اوکراینی برآمد که به نظارت بر پرونده های فساد مالی متهم بود.</p>
      <p>هنوز هیچ مدرکی مبنی بر تخلف جو بایدن در دست نیست و وی هر گونه اتهامی علیه خود در این رابطه را رد می کند.۹۱۰۹</p>
      <p>اما «دونالد ترامپ» رئیس جمهوری آمریکا و متحدانش از جمله «رودی جولیانی» خواستار انجام تحقیقات در مورد بایدن‌ها هستند.</p>
      <p>افشاگری ناشناس که جمهوریخواهان خواستار شهادت وی در پرونده تحقیقات استیضاح ترامپ هستند، چندی پیش محتوای تماس تلفنی ترامپ با «ولودیمیر زلنسکی» رئیس جمهوری اوکراین را فاش کرد. این مساله سبب شد تا دموکرات‌ها تحقیقاتی را در خصوص احتمال سوءاستفاده ترامپ از قدرت و استیضاح وی آغاز کنند.</p>
      <p>نسخه منتشر شده از این تماس تلفنی نشان می‌دهد که ترامپ از همتای اوکراینی‌اش خواسته است در مورد بایدن و پسرش تحقیقاتی به عمل آورد.</p>
      <p>به گفته ترامپ، پسر بایدن در یک شرکت انرژی کار کرده و میلیون‌ها دلار در اختیار او قرار گرفته در حالی که اطلاعات او در زمینه انرژی از یک بچه ۶ ساله نیز کمتر است.</p>
    </article>
  </body>
</html>