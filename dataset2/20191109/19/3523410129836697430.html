<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639064/%D8%B1%D8%A6%DB%8C%D8%B3-%D9%BE%D8%A7%D8%B1%D9%84%D9%85%D8%A7%D9%86-%D8%B9%D8%B1%D8%A7%D9%82-%D8%A7%D8%B2-%DB%8C%DA%A9-%D8%B7%D8%B1%D8%AD-%D9%85%D9%84%DB%8C-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%AE%D8%A8%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T19:04:00+00:00"/>
    <meta property="og:title" content="رئیس پارلمان عراق از یک طرح ملی برای حل بحران خبر داد"/>
    <meta property="og:description" content="رئیس پارلمان عراق در جلسه امروز اعلام کرد که یک طرح ملی را برای حل بحران کنونی و بررسی خواسته‌های معترضان ارائه خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639064/%D8%B1%D8%A6%DB%8C%D8%B3-%D9%BE%D8%A7%D8%B1%D9%84%D9%85%D8%A7%D9%86-%D8%B9%D8%B1%D8%A7%D9%82-%D8%A7%D8%B2-%DB%8C%DA%A9-%D8%B7%D8%B1%D8%AD-%D9%85%D9%84%DB%8C-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%AE%D8%A8%D8%B1-%D8%AF%D8%A7%D8%AF">رئیس پارلمان عراق از یک طرح ملی برای حل بحران خبر داد</a>
      </h1>
      <h2>رئیس پارلمان عراق در جلسه امروز اعلام کرد که یک طرح ملی را برای حل بحران کنونی و بررسی خواسته‌های معترضان ارائه خواهد کرد.</h2>
      <address><time datetime="2019-11-09T19:04:00+00:00">09 Nov 2019, 19:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>محمد الحلبوسی</b>، رئیس پارلمان عراق در جلسه امروز(شنبه) این پارلمان از دولت خواست هرچه سریع‌تر<b> لایحه بودجه</b> را به پارلمان بفرستد.</p>
      <p>وی گفت: ما به شدت با اعمال خشونت علیه تظاهرکنندگان مخالفیم.</p>
      <p>الحلبوسی گفت: ما طرح ملی را برای حل بحران کنونی و بررسی خواسته‌های <b>معترضان</b> ارائه خواهیم کرد. این طرح ملی قوه‌های سه‌گانه، شخصیت‌های آکادمیک، مراجع دینی و گروه‌های اجتماعی را برای حل مشکلات و بررسی خواسته‌های مردمی و وظایف لازم و مشارکت سازمان ملل براساس جدول زمانی گردهم می‌آورد.</p>
      <p>از سوی دیگر اعتراضات در شهرهای مختلف عراق علیه وضعیت اقتصادی همچنان ادامه دارد.</p>
      <p>منابعی در استان بصره نیز اعلام کردند که برخی خرابکاران در جریان تظاهرات دست به اقدامات خشونت‌آمیز می‌زنند.</p>
      <p>منابع همچنین از درگیری‌های محدودی میان نیروهای امنیتی و تظاهرکنندگان بین پل‌های السنک و الجمهوریه خبر دادند.</p>
      <p>قیس المحمداوی، فرمانده عملیات بغداد اعلام کرد که نیروهای امنیتی تظاهرکنندگان را در میدان التحریر متفرق نکرده‌اند و اخبار منتشر شده در این باره صحت ندارد.</p>
      <p>انتهای پیام/</p>
    </article>
  </body>
</html>