<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191109_04708994"/>
    <meta property="og:site_name" content="De Standaard"/>
    <meta property="article:published_time" content="2019-11-09T19:40:00+00:00"/>
    <meta property="og:title" content="Duitse president roept VS op tot ‘respect, geen egoïsme’"/>
    <meta property="og:description" content="De Duitse president Frank-Walter Steinmeier heeft de Verenigde Staten van Donald Trump zaterdagavond opgeroepen tot ‘respect voor bondgenoten, geen nationa..."/>
  </head>
  <body>
    <article>
      <h1>Duitse president roept VS op tot ‘respect, geen egoïsme’</h1>
      <address>
        <time datetime="2019-11-09T19:40:00+00:00">09 Nov 2019, 19:40</time>
      </address>
      <p>
        <b>De Duitse president Frank-Walter Steinmeier heeft de Verenigde Staten van Donald Trump zaterdagavond opgeroepen tot ‘respect voor bondgenoten, geen nationaal egoïsme’. Dat deed hij tijdens de herdenking van de val van de Muur.</b>
      </p>
      <p>‘Wij Duitsers zijn veel verschuldigd aan de Verenigde Staten als partner voor democratie en vrijheid, tegen het nationale egoïsme. Dat wens ik ook voor de toekomst’, zo zei hij tijdens een toespraak aan de Brandenburgse Poort.</p>
      <p>Eerder op de dag had de Amerikaanse president zijn felicitaties aan Duitsland overgemaakt naar aanleiding van de dertigste verjaardag van de val van de Berlijnse Muur.</p>
      <p>‘Laat het lot van de Berlijnse Muur een les zijn voor onderdrukkende regimes en leiders overal ter wereld: geen IJzeren Gordijn zal ooit de ijzeren wil bevatten van een volk dat vrij wil zijn’, schreef hij in een verklaring.</p>
      <figure>
        <img src="https://static.standaard.be/Assets/Images_Upload/2019/11/09/b943d7be-0328-11ea-87b7-619c9402b005_web_scale_0.0610687_0.0610687__.jpg?maxheight=513&amp;maxwidth=767&amp;scale=both"/>
        <figcaption>Foto: EPA-EFE</figcaption>
      </figure>
      <figure>
        <img src="https://static.standaard.be/Assets/Images_Upload/2019/11/09/a7780d34-0328-11ea-87b7-619c9402b005_web_scale_0.0730994_0.0730994__.jpg?maxheight=513&amp;maxwidth=767&amp;scale=both"/>
        <figcaption>Foto: REUTERS</figcaption>
      </figure>
    </article>
  </body>
</html>