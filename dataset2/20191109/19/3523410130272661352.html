<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639072/%DA%A9%D8%B4%D9%81-%D9%85%D8%B2%D8%B1%D8%B9%D9%87-%DA%A9%D8%B4%D8%AA-%D8%AE%D8%B4%D8%AE%D8%A7%D8%B4-%D9%88-%D9%85%D8%A7%D8%B1%DB%8C-%D8%AC%D9%88%D8%A7%D9%86%D8%A7-%D8%AF%D8%B1-%D8%A7%DB%8C%D9%84%D8%A7%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T19:04:00+00:00"/>
    <meta property="og:title" content="کشف مزرعه کشت خشخاش و ماری جوانا در ایلام"/>
    <meta property="og:description" content="فرمانده انتظامی استان ایلام گفت: با تلاش نیروهای امنیتی نظامی و انتظامی مزارع شخاش و ماری جوانا در ایلام کشف و ضبط شد."/>
  </head>
  <body>
    <article>
      <h1>
        <a href="https://www.bultannews.com/fa/news/639072/%DA%A9%D8%B4%D9%81-%D9%85%D8%B2%D8%B1%D8%B9%D9%87-%DA%A9%D8%B4%D8%AA-%D8%AE%D8%B4%D8%AE%D8%A7%D8%B4-%D9%88-%D9%85%D8%A7%D8%B1%DB%8C-%D8%AC%D9%88%D8%A7%D9%86%D8%A7-%D8%AF%D8%B1-%D8%A7%DB%8C%D9%84%D8%A7%D9%85">کشف مزرعه کشت خشخاش و ماری جوانا در ایلام</a>
      </h1>
      <h2>فرمانده انتظامی استان ایلام گفت: با تلاش نیروهای امنیتی نظامی و انتظامی مزارع شخاش و ماری جوانا در ایلام کشف و ضبط شد.</h2>
      <address><time datetime="2019-11-09T19:04:00+00:00">09 Nov 2019, 19:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نورعلی یاری فرمانده انتظامی استان<b> ایلام</b> عصر امروز در نشست شورای مبارزه با <b>مواد مخدر</b> استان اظهار داشت: از ابتدای سال‌جاری تاکنون ۳۰۶ کیلو و ۲۱۸ گرم انواع مواد مخدر و ۲۱ هزار و ۳۸۸ شربت متادون کشف و ضبط و عوامل آنها دستگیر و تحویل مراجع قضایی شدند.</p>
      <p>وی در ادامه از کشف مزرعه کشت <b>خشخاش</b> و ماری جوانا در ایلام خبر داد و افزود: با تلاش نیروی نظامی و انتظامی و امنیتی و سپاه این مزارع کشف و تخریب و عوامل اصلی آنها نیز دستگیر شدند.</p>
      <p>افزایش۵۰۰ درصدی کشفیات مواد مخدر در ایلام </p>
      <p>فرمانده انتظامی ایلام اظهار داشت: میزان کشفیات مواد مخدر در این استان سال‌جاری به نسبت دوره مشابه سال گذشته ۵۰۰ درصد افزایش یافته است.</p>
      <p>فرمانده انتظامی ایلام اضافه کرد: همچنین ۳۶ قاچاقچی، ۱۲۷ نفر عامل توزیع و هزار و ۷۱۱ نفر از مصرف کنندگان مواد مخدر دستگیر و ۱۱۳ خودرو نیز توقیف و ۶ باند مواد مخدر در استان منهدم شدند.</p>
      <p>یاری ابراز امیدواری کرد با تلاش شبانه روزی نیروهای انتظامی آرامش از عوامل و توزیع کنندگان و گروه‌های فعال در امر مواد مخدر گرفته شود.</p>
    </article>
  </body>
</html>