<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/partizan-protutnjao-kroz-dalmaciju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T19:41:34+00:00"/>
    <meta property="og:title" content="Partizan protutnjao kroz Dalmaciju!"/>
    <meta property="og:description" content="Zadar – Partizan 57:72 (14:18, 16:27, 16:17, 11:10) Košarkaši Partizana upisali su i četvrtu pobedu u ABA ligi. Izabranici Andre Trinkijerija nadigrali su Zadar na gostovanju u Dalmaciji u okviru šestog kola regionalnog takmičenja. Partizan je meč započeo sa Pejnersom na poziciji plejmejkera. Crno-beli su dobro otvorili meč i poveli sa 8:2, ali je Zadar […]"/>
  </head>
  <body>
    <article>
      <h1>Partizan protutnjao kroz Dalmaciju!</h1>
      <address><time datetime="2019-11-09T19:41:34+00:00">09 Nov 2019, 19:41</time> by <a rel="author">Milos</a></address>
      <p><b>Zadar – Partizan 57:72 </b><br/>(14:18, 16:27, 16:17, 11:10)</p>
      <p>Košarkaši Partizana upisali su i četvrtu pobedu u ABA ligi.</p>
      <p>Izabranici Andre Trinkijerija nadigrali su Zadar na gostovanju u Dalmaciji u okviru šestog kola regionalnog takmičenja.</p>
      <p>Partizan je meč započeo sa Pejnersom na poziciji plejmejkera. Crno-beli su dobro otvorili meč i poveli sa 8:2, ali je Zadar odgovorio serijom od osam uzastopnih poena i vratio utakmicuu egal. Igrači Partizana su ponovo zagospodarili terenom i sa novih 8:0 stekli prednost, koja je na kraju prve četvrtine iznosila četiri poena. Obe ekipe su napravile priličan broj grešaka.</p>
      <p>Sa rastrzanom igrom nastavilo se i u drugom kvartalu. Partizan je vezao dve trojke (Zagorac i Pejdž) i stekao dvocifrenu razliku (16:26). Tajm-aut trenera Zadra doneo je bolju igru domaćih u napadu, ali je Partizan trojkama čuvao sigurnu prednost. Prednjačio je Pejdž, koji je ubacio čak tri u kratkom vremenskom intervalu. Partizan je stekao i 15 poena prednosti, koliko je bilo i na kraju prvog poluvremena . Crno-beli su pogodili čak sedam šuteva za tri poena u drugoj deonici.</p>
      <figure>
        <img src="https://i2.wp.com/www.sportskacentrala.com/wp-content/uploads/2019/11/EI8vAQ4WkAInRnk.jpg"/>
      </figure>
      <p>Nešto slabiji start gostiju u drugom poluvremenu, Zadar nije uspeo da iskoristi da se ozbiljnije približi. Gordić i Pejdž su novim pogocima za tri poena vratili razliku sa poluvremena i Partizan je ponovo bio u sigurnoj luci. Nakon nekoliko atraktivnih poteza, crno-beli su stekli i +19 (43:62) u finišu treće četvrtine.</p>
      <p>U poslednjem periodu igre šansu je dobio i mladi Miletić, koji je postigao prve poene u ABA ligi. Partizan je promašio nekoliko napada, ali Zadar nije imao snage da se ozbiljnije približi. Jaramaz je trojkom prekinuo period bez poena, i do kraja više nije bilo nikakve dilem,</p>
      <p>Markus Pejdž bio je najefikasniji kod gostiju sa 14 poena, Ognjen Jaramaz je dodao 13, a Nemanja Gordić je uz osam poena imao i sedam asistencija.</p>
      <p>Kod Zadra su bolji od ostalih bili Brion Alen sa 16 poena i Ive Ivanov, koji je dodao 10 koševa.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/trinkijeri-problem-je-21-izgubljena-lopta-zbog-toga-me-je-malo-sramota/"/>
        <a href="https://www.sportskacentrala.com/2019/11/09/live-zadar-partizan-3/"/>
        <a href="https://www.sportskacentrala.com/2019/11/08/nova-pobeda-fmp-a/"/>
        <a href="https://www.sportskacentrala.com/2019/11/08/velika-cast-partizan-na-turniru-u-spaniji/"/>
        <a href="https://www.sportskacentrala.com/2019/11/08/bivsi-nba-kosarkas-zagolicao-mastu-grobara/"/>
        <a href="https://www.sportskacentrala.com/2019/11/08/mornar-kaznjen-zbog-ispada-navijaca/"/>
        <a href="https://www.sportskacentrala.com/2019/11/08/trinkijeri-pred-zadar-igramo-u-gradu-koji-zivi-za-kosarku/"/>
        <a href="https://www.sportskacentrala.com/2019/11/06/kk-partizan-ostao-bez-planiranog-pojacanja/"/>
        <a href="https://www.sportskacentrala.com/2019/11/05/trinkijeri-lose-sramotno-zao-mi-je-zbog-igraca/"/>
      </related>
    </article>
  </body>
</html>