<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/game-awards-batman-remake-activision/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T09:31:00+00:00"/>
    <meta property="og:title" content="The Game Awards 2019: vedremo un nuovo Batman e un Remake di Activision?"/>
    <meta property="og:description" content="Il noto insider Sabi ha pubblicato sul proprio acconut Twitter una serie di anticipazioni sui prossimi The Game Awards 2019."/>
  </head>
  <body>
    <article>
      <h1>The Game Awards 2019: vedremo un nuovo Batman e un Remake di Activision?</h1>
      <address><time datetime="2019-11-08T09:31:00+00:00">08 Nov 2019, 09:31</time> by <a rel="author">Gianluca Saitto</a></address>
      <p>I <b>The Game Awards</b> sono diventati una vero e proprio nuovo appuntamento fortemente atteso dai videogiocatori di tutto il mondo. Oltre a premiare i titoli più apprezzati dell’anno infatti, è ormai consuetudine vedere dei <b>nuovi annunci tra una premiazione e l’altra</b>. Molti dei titoli più attesi li abbiamo visti per la primissima volta proprio sul palco della cerimonia condotta da Geoff Keighley.</p>
      <p>Il noto insider Sabi, colui che aveva predetto moltissimi annunci dello scorso E3, si è fatto risentire sul proprio account di Twitter pubblicando una serie di post riguardanti questa volta la <b>cerimonia di premiazione dei The Game Awards 2019</b>. In un primo tweet Sabi chiede cosa ci aspettiamo dall’evento condotto da Geoff Keighley e fa sapere di aver già raccolto molte informazioni in merito, invitandoci ad aspettarci <i>“molte notizie e vari rumor a riguardo nelle prossime settimane.”</i></p>
      <figure>
        <iframe data-src="https://twitter.com/New_WabiSabi/status/1192711192709488640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2018/11/the-game-awards-2018-6405.768x432.jpg"/>
        </figure>
        <figure>
          <img src="https://www.tomshw.it/images/images/2018/11/the-game-awards-logo-6387.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/red-dead-redemption-2-aquila/">Red Dead Redemption 2: è possibile giocare impersonando un’aquila</a></p>
      <p>Al momento anche lo stesso Sabi non se la sente di sbilanciarsi e accenna a un <b>possibile annuncio di Batman Arkham Legacy</b> e di un nuovo<b> Remake da parte di Activision</b> sulla scia dei vari Crash Team Racing Nitro-Fueled, Spyro Reignited Trilogy e Crash Bandicoot N. Sane Trilogy. La stessa Activision non ha mai nascosto di voler riportare in vita alcuni propri vecchi franchise tramite remake o remastered.</p>
      <p>Vi ricordiamo che la cerimonia dei The Game Awards 2019 si terrà in data 12 dicembre 2019 alle ore 02:30 del mattino, ora italiana. Come gli anni passati l’evento verrà trasmesso in diretta streaming sui canali ufficiali dei The Game Awards. <b>Cosa pensate delle parole dell’insider Sabi?</b> Diteci la vostra nella sezione dedicata ai commenti.</p>
      <blockquote>Sarà davvero annunciato un nuovo videogioco su Batman? Nel frattempo potete recuperare la trilogia di Batman Arkham su Amazon a <a href="https://toms.it/YX5Fj">questo indirizzo</a>.</blockquote>
    </article>
  </body>
</html>