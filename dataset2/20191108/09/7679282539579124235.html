<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-gave-fans-his-unwell-information-says-that-doctors-want-me-to-take-rest-for-few-days-2838276.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T09:24:53+00:00"/>
    <meta property="og:title" content="अमिताभ बच्चन ने दी फैंस को अपने स्वास्थ्य संबंधी जानकारी, कहा- डॉक्टर्स चाहते हैं काम से कुछ समय के लिए दूरी बनाऊं"/>
    <meta property="og:description" content="हिंदी सिनेमा के सर्वाधिक व्यस्ततम अभिनेताओं में से एक अमिताभ बच्चन ने अपने प्रशसंकों के साथ अपनी सेहत संबंधी जानकारी साझा की। उन्होंने बताया कि चिकित्सकों ने उन्हें सलाह दी है कि वह कुछ वक्त के लिए..."/>
  </head>
  <body>
    <article>
      <h1>अमिताभ बच्चन ने दी फैंस को अपने स्वास्थ्य संबंधी जानकारी, कहा- डॉक्टर्स चाहते हैं काम से कुछ समय के लिए दूरी बनाऊं</h1>
      <address><time datetime="2019-11-08T09:24:53+00:00">08 Nov 2019, 09:24</time> by <a rel="author">लाइव हिन्दुस्तान टीम,नई दिल्ली</a></address>
      <p>हिंदी सिनेमा के सर्वाधिक व्यस्ततम अभिनेताओं में से एक अमिताभ बच्चन ने अपने प्रशसंकों के साथ अपनी सेहत संबंधी जानकारी साझा की। उन्होंने बताया कि चिकित्सकों ने उन्हें सलाह दी है कि वह कुछ वक्त के लिए काम से दूरी बना लें।</p>
      <p>बच्चन ने हिंदी सिनेमा में 50 वर्ष पूरे कर लिए हैं। बच्चन की पहली फिल्म 'सात हिंदुस्तानी’, 7 नवंबर 1969 को रिलीज हुई थी। उन्होंने अपने घर जलसा में चिकित्सकों के साथ मुलाकात की। साथ में उन्होंने लिखा कि स्वर्ग से आए स्टेथेस्कोप पहने दूतों ने उन्हें चेतावनी तो दी है लेकिन वह काम जारी रखेंगे। यह जानकारी उन्होंने अपने आधिकारिक ब्लॉग पर दी।</p>
      <p>इसी वर्ष अक्टूबर में, किसी भी कलाकार को दिए जाने वाले भारतीय सिनेमा के सर्वोच्च सम्मान दादा साहेब फाल्के पुरस्कार के लिए उनके नाम की घोषणा हुई थी। उनकी आने वाली फिल्में हैं- झुंड, चेहरे, गुलाबो सिताबो और ब्रह्मास्त्र।</p>
      <p>
        <b>
          <a href="https://www.livehindustan.com/entertainment/story-ranu-mondal-misbehave-with-a-fan-now-memes-on-ranu-mandal-viral-on-twitter-and-social-media-2836245.html">फैन के साथ बदतमीजी करने के बाद रानू मंडल पर बन रहे हैं मीम्स, ट्विटर पर हो रहे हैं वायरल</a>
        </b>
      </p>
      <p>
        <b>
          <a href="https://www.livehindustan.com/entertainment/story-rani-chatterjee-dance-video-on-khesari-lal-yadav-song-viral-on-social-media-2836554.html">रानी चटर्जी ने किया खेसारी लाल यादव के गाने पर जमकर डांस, सोशल मीडिया पर वीडियो वायरल</a>
        </b>
      </p>
    </article>
  </body>
</html>