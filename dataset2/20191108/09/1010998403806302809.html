<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/zhenite-sashto-imat-mustaci-klip-prizova-za-solidarnost-s-meseca-na-mazhkoto-zdrave-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T09:05:00+00:00"/>
    <meta property="og:title" content="„Жените също имат мустаци“: Клип призова за солидарност с месеца на мъжкото здраве (ВИДЕО)"/>
    <meta property="og:description" content="„Мовембър“ обръща внимание на ранната превенция на болести като рак на простатата и на тестисите"/>
  </head>
  <body>
    <article>
      <h1>„Жените също имат мустаци“: Клип призова за солидарност с месеца на мъжкото здраве (ВИДЕО)</h1>
      <h2>„Мовембър“ обръща внимание на ранната превенция на болести като рак на простатата и на тестисите</h2>
      <address><time datetime="2019-11-08T09:05:00+00:00">08 Nov 2019, 09:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>„Жените също имат мустаци“ – с този слоган компания за самобръсначки призовава за солидарност с месеца на мъжкото здраве.</p>
      <p>Всяка година през ноември се отбелязва месеца за мъжкото здраве. На английски се казва „Мовембър“ от „мустаци“ и „ноември“ (moustache и november), като носи със себе си и предизвикателство – всички мъже да пуснат мустаци, за да се обърне внимание на болести като рак на простата, рак на тестисите и други. Целта е ранна превенция на тези болести.</p>
      <figure>
        <img src="https://img.bg.sof.cmestatic.com/media/images/640x/Nov2019/2112017571.jpg"/>
      </figure>
      <p>Сега компанията за самобръсначки „Били“ призовава всички жени също да се включат в този месец, като от солидарност… пуснат мустаците си.</p>
      <p>Видеоклипът на кампанията представлява цветно видео, в което жени казват тежката истина – жените също имат мустаци.</p>
      <figure>
        <img src="https://img.bg.sof.cmestatic.com/media/images/640x/Nov2019/2112017574.jpg"/>
      </figure>
      <p>„Светът може да не знае това, защото минаваме през много, за да успеем да ги скрием“, продължават жените в клипа.</p>
      <p>„Поради тази причина, този ноември ще ги пуснем и ние. Защото мустакът си е мустак“, завършва клипът.</p>
      <figure>
        <iframe src="https://www.youtube.com/embed/1D0yCsg8a64" width="640" height="360" data-service="Youtube" scrolling="no"/>
      </figure>
      <p>Потребители онлайн приеха кампанията на „Били“ с аплодисменти, като много жени написаха, че ще се включат.</p>
      <p>Ракът на простатата и на тестисите са лечими заболявания, стига да бъдат хванати в ранен стадий.</p>
    </article>
  </body>
</html>