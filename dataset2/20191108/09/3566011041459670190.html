<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545570.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86---%D8%B1%D9%88%D8%B2%D9%87-%D8%AF%D8%B1---%D8%A7%D8%B3%D8%AA%D8%A7%D9%86-%D9%88-%D8%AC%D8%B2%D8%A7%DB%8C%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T09:48:00+00:00"/>
    <meta property="og:title" content="پیش بینی باران ۲ روزه در ۹ استان و جزایر خلیج فارس"/>
    <meta property="og:description" content="سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها افزایش می‌یابد."/>
  </head>
  <body>
    <article>
      <h1>پیش بینی باران ۲ روزه در ۹ استان و جزایر خلیج فارس</h1>
      <address>
        <time datetime="2019-11-08T09:48:00+00:00">08 Nov 2019, 09:48</time>
      </address>
      <p>سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها افزایش می‌یابد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بر اساس نقشه‌های همدیدی و آینده نگری سازمان هواشناسی کشور طی هفته آینده در اکثر مناطق نیمه شمالی کشور جوی آرام و پایدار حاکم خواهد بود.</p>
      <p>امروز در استان‌های کهگیلویه و بویراحمد، چهارمحال و بختیاری، برخی مناطق استان‌های فارس، اصفهان،‌ یزد، جنوب خوزستان، بوشهر، غرب کرمان،‌ هرمزگان و شنبه در جنوب و شرق فارس، جنوب و غرب یزد، بوشهر، هرمزگان، کرمان و جزایر خلیج فارس رشد ابر، رگبار پراکنده گاهی همراه با رعد و برق پیش بینی شده است.   سازمان هواشناسی همین وضعیت را برای روز یکشنبه در جزایر مرکزی و شرقی خلیج فارس، جنوب کرمان، فارس، بوشهر و هرمزگان پیش بینی کرده است. شدت این بارش‌ها اوایل شب جمعه تا اواخر شنبه در استان‌های هرمزگان، جنوب کرمان و فارس است.   روز دوشنبه اکثر مناطق کشور آسمان صاف خواهند داشت و در سیستان و بلوچستان و کرمان وزش باد شدید پیش بینی می‌شود.   سازمان هواشناسی اعلام کرده با توجه به پایداری هوا در طول هفته آینده برای شهرهای صنعتی و پر جمعیت واقع در نیمه شمالی کشور افزایش غلظت آلاینده‌ها، غبار محلی و کاهش کیفیت هوا پیش بینی می‌شود.   شنبه و یکشنبه شرق خلیج فارس و تنگه هرمز مواج خواهد بود، ضمن این‌که از روز یکشنبه هفته آینده تا روز سه شنبه در جنوب شرق کشور کاهش 3 تا 5 درجه‌ای دما پیش بینی شده است.   منبع: تسنیم</p>
    </article>
  </body>
</html>