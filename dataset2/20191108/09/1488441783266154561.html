<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/galaxy-note-10-onedrive-679423/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T09:25:12+00:00"/>
    <meta property="og:title" content="Galaxy Note 10 non aspetta Android 10 e introduce già la sincronizzazione della galleria con OneDrive"/>
    <meta property="og:description" content="Il reparto software di Samsung è da tempo al lavoro per confezionare l’aggiornamento stabile ad Android 10 per i suoi..."/>
  </head>
  <body>
    <article>
      <h1>Galaxy Note 10 non aspetta Android 10 e introduce già la sincronizzazione della galleria con OneDrive</h1>
      <address><time datetime="2019-11-08T09:25:12+00:00">08 Nov 2019, 09:25</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Il reparto software di <a href="https://www.androidworld.it/tag/samsung/">Samsung</a> è da tempo al lavoro per confezionare l’aggiornamento stabile ad <a href="https://www.androidworld.it/tag/android-10/">Android 10</a> per i suoi smartphone, a partire dai modelli di punta come i <a href="https://www.androidworld.it/tag/samsung-galaxy-note-10/">Galaxy Note 10</a>. Tuttavia, le infinite risorse del colosso coreano gli permettono di portare avanti parallelamente anche uno sviluppo più a breve termine, che proprio sui top di gamma col pennino ha appena portato una<b> interessante novità</b>.</p>
      <p>Una novità che, fra l’altro, sarebbe dovuta arrivare su Galaxy Note 10 e Note 10+ proprio insieme all’aggiornamento ad Android 10, ma evidentemente Samsung ha preferito precorrere i tempi. Ci riferiamo all’<b>integrazione della galleria</b> di foto e video con il servizio di<i> cloud storage</i> <b>OneDrive</b> di Microsoft.</p>
      <p>La novità, che consente di <b>sincronizzare</b> <b>automaticamente</b> su OneDrive le foto e i video catturati dai Galaxy Note 10, è inclusa nel nuovo firmware <b>N975FXXU1ASJM</b>, in fase di rilascio per mezzo di un aggiornamento avvistato in queste ore anche in Italia, come segnalatoci nel <b>gruppo Facebook ufficiale di SmartWorld</b> (<a href="https://www.facebook.com/groups/smartworldfamily/">iscrivetevi</a>, se ancora non l’aveste fatto). Avete già ricevuto anche voi la notifica di aggiornamento?</p>
      <p>
        <i>Ringraziamo Gianfranco per la segnalazione</i>
      </p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?tag=androidworld-1457-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
    </article>
  </body>
</html>