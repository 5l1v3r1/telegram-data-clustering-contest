<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/insan-olmayan-kisi-orangutan-sandra-abd-deki-yeni-adresine-tasindi"/>
    <meta property="og:site_name" content="euronews"/>
    <meta property="article:published_time" content="2019-11-08T09:45:30+00:00"/>
    <meta property="og:title" content="'İnsan olmayan kişi' orangutan Sandra ABD'deki yeni adresine taşındı"/>
    <meta property="og:description" content="Arjantin'de mahkemenin 'insan olmayan kişi' olduğuna hükmettiği orangutan Sandra, Amerika Birleşik Devletleri'ndeki (ABD) yeni adresine taşındı."/>
  </head>
  <body>
    <article>
      <h1>'İnsan olmayan kişi' orangutan Sandra ABD'deki yeni adresine taşındı</h1>
      <address><time datetime="2019-11-08T09:45:30+00:00">08 Nov 2019, 09:45</time> by <a rel="author">Bahtiyar Kucuk</a></address>
      <p>Arjantin'de mahkemenin 'insan olmayan kişi' olduğuna hükmettiği orangutan Sandra, Amerika Birleşik Devletleri'ndeki (ABD) yeni adresine taşındı.</p>
      <p>33 yaşındaki Sandra ile ilgili Buenos Aires’teki hayvanat bahçesine bulunduğu dönemde görülen dava sonrasında orangutanın 'özgürlüğüne kavuşturulması' kararı alındı.</p>
      <p>Almanya'da doğan ve 25 yıl Arjantin'de kalan Sandra, 2016'da Kansas'a oradan da Florida'daki 'Büyük Maymunlar Merkezi'ne getirildi. Wauchula'daki merkezin direktörü Patti Ragan, Sandra'yı şu sözlerle anlattı: "O buraya ilk geldiğinde çekingendi ancak yeni evinde oyuncaklar, salıncaklar ve çimlik alanı görünce hemen keşfe çıktı"</p>
      <p>Merkezde sirklerden, sahne şovlarından ve egzotik evcil hayvan ticaretinden kurtarılan veya emekli olan 21 orangutan ve 31 şempanze bulunuyor.</p>
      <p>Arjantin'de bir grup avukat, Sandra'nın hayvanat bahçesinde "yasaya aykırı şekilde tutulduğunu" savunarak dava sürecini başlattı. 2015'te hakim Elena Liberatori tarihi bir karara imza atarak Sandra'nın 'yasal olarak hayvan olmadığına, 'insan olmayan kişi' olduğuna hükmetti. Buna göre, Sandra'nın daha iyi yaşam koşullarında bulunması ve insanlar gibi bazı haklardan yararlanması gerektiği sonucuna varıldı.</p>
      <ul>
        <li>
          <a href="https://tr.euronews.com/2015/05/21/arjantin-de-orangutan-sandra-icin-durusma">Arjantin'de orangutan Sandra için duruşma</a>
        </li>
        <li>
          <a href="https://tr.euronews.com/2019/10/22/fransizlar-evcil-hayvanlarin-hukuki-statusunu-degistirmek-istiyor-hayvan-sahis">Fransızlar evcil hayvanların hukuki statüsünü değiştirmek istiyor: "Hayvan şahıs"</a>
        </li>
      </ul>
      <p>Ek kaynaklar<b> • AP</b></p>
    </article>
  </body>
</html>