<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/alstom-ilint-nel-2020-i-test-sul-treno-a-cella-di-combustibile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="Alstom “iLint”, nel 2020 i test sul treno a cella di combustibile"/>
    <meta property="og:description" content="Alstom insieme alla provincia di Groningen, il gruppo Arriva, il gestore dell’infrastruttura ferroviaria olandese ProRail e la compagnia energetica Engie hanno stipulato un accordo per un progetto pilota per testare Coradia iLint, un treno con celle a combustibile alimentate a idrogeno."/>
  </head>
  <body>
    <article>
      <h1>Alstom “iLint”, nel 2020 i test sul treno a cella di combustibile</h1>
      <address><time datetime="2019-11-08T09:45:00+00:00">08 Nov 2019, 09:45</time> by <a rel="author">Valentina Acri</a></address>
      <p><i>Alstom</i> insieme alla provincia di Groningen, il gruppo <i>Arriva</i>, il gestore dell’infrastruttura ferroviaria olandese <b><i>ProRail</i> </b>e la compagnia energetica <b><i>Engie</i> </b>hanno stipulato un <b>accordo per un progetto pilota per testare Coradia iLint</b>, un treno con <b>celle a combustibile</b> alimentate a idrogeno. Il progetto, supportato <b>dal Ministero dell’economia</b> è stato inoltre finanziato dal governo tedesco nell’ambito del Programma nazionale di innovazione per l’idrogeno e la tecnologia delle celle a combustibile.</p>
      <p>Il progetto sarà esclusivo per il territorio dei <b>Paesi Bassi</b> e i test saranno effettuati nei tratti <b>tra Groeningen e Leeuwarden</b> fino a <b>140 km/h</b>. L’obiettivo sarà di riuscire ad effettuare i <b>primi test già nei primi mesi del 2020</b> con l’intento di dimostrare che la tecnologia delle celle a combustibile potrebbe essere una delle soluzioni più versatili da adottare per<b> ridurre le emissioni di CO2.</b></p>
      <figure>
        <img src="https://www.tomshw.it/images/images/2019/11/foto-generiche-61466.768x432.jpg"/>
      </figure>
      <p>L’amministratore delegato di Alstom Benelux, <b><i>Bernand Belvaux</i> </b>ha affermato:</p>
      <blockquote>“Alstom è impegnata nello sviluppo e nell’implementazione di soluzioni di mobilità che consentano non solo l’emergere di sistemi di trasporto pienamente sostenibili, ma aiutino anche a guidare la più ampia transizione energetica. Non vediamo l’ora di dimostrare ciò che è già stato dimostrato in Germania – che l’idrogeno rappresenta una strada altamente adatta in entrambi i casi”.</blockquote>
      <p><b><i>Coradia iLint</i></b>, alimentato da <i>fuel cell </i>a idrogeno, potrebbe rappresentare una <b>chiara alternativa alle locomotive diesel</b> per operare su <b>linee non elettrificate</b> e raggiungere il nuovo obiettivo delle <b>zero emissioni</b>. I primi due treni alimentati a idrogeno sono <b>già in servizio dal 2018</b> nel territorio tedesco della <b>Bassa Sassonia</b>. L’autorità di trasporto locale (LNVG) gestirà <b>14 treni Coradia iLint su quella stessa tratta a partire dal 2021</b>. La rete ferroviaria olandese “vanta” di una linea non elettrificata di circa <b>1000 chilometri</b>, il nuovo progetto potrebbe dunque essere una buona soluzione per ottimizzare i servizi ferroviari del territorio.</p>
    </article>
  </body>
</html>