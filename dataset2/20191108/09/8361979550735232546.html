<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/a-bank-bank-sim-ji-surkisiv-zbilshiv-statutniy-kapital-novini-ukrajini-50052368.html"/>
    <meta property="og:site_name" content="НВ"/>
    <meta property="article:published_time" content="2019-11-08T09:44:00+00:00"/>
    <meta property="og:title" content="Банк Суркісів збільшив статутний капітал у 1,6 рази"/>
    <meta property="og:description" content="Акцент-Банк підвищив номінальну вартість акцій за рахунок спрямування до статутного капіталу частини прибутку банку за 2018 рік."/>
  </head>
  <body>
    <article>
      <h1>Банк Суркісів збільшив статутний капітал у 1,6 рази</h1>
      <h2>Акцент-Банк підвищив номінальну вартість акцій за рахунок спрямування до статутного капіталу частини прибутку банку за 2018 рік.</h2>
      <address>
        <time datetime="2019-11-08T09:44:00+00:00">08 Nov 2019, 09:44</time>
      </address>
      <p><a href="https://nv.ua/ukr/tags/a-bank.html">Акцент-Банк</a> (А-Банк, Дніпро) завершив процедуру збільшення статутного капіталу на 179,05 млн грн, або в 1,6 рази, — до 502,24 млн грн шляхом підвищення номінальної вартості акцій за рахунок спрямування до статутного капіталу частини прибутку банку за 2018 рік. Про це повідомляє <a href="https://interfax.com.ua/">Інтерфакс-Україна</a> з посиланням на дані НКЦБФР.</p>
      <p>Рішення про збільшення статутного капіталу акціонери банку прийняли на річних зборах 22 квітня 2019 року.</p>
      <p>А-Банк заснований у 1992 році. За даними НБУ на 1 січня 2019 року, найбільшими акціонерами банку є Ігор Суркіс (32,44%), Григорій Суркіс (32,2%), Світлана Суркіс (16,1%), Марина Суркіс (16,1%).</p>
      <p>Станом на 1 липня 2019 року А-Банк за розміром загальних активів (7,01 млрд грн) займав 26-е місце серед 76 банків, що діяли в країні.</p>
      <p>Раніше повідомлялося, що <a href="https://nv.ua/ukr/biz/finance/a-bank-v-ukrajini-vpershe-zapracyuvav-spilniy-dostup-do-kreditnih-kartok-novini-ukrajini-50050197.html">А-Банк запустив сервіс спільного доступу до кредитних карток</a>.</p>
    </article>
  </body>
</html>