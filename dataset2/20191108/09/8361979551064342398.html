<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-krivomu-rozi-p-yaniy-cholovik-obstrilyav-avtomobil-video-novini-ukrajini-50052369.html"/>
    <meta property="og:site_name" content="НВ"/>
    <meta property="article:published_time" content="2019-11-08T09:42:00+00:00"/>
    <meta property="og:title" content="КОРД знешкодив у Кривому Розі озброєного чоловіка, який відкрив вогонь по автомобілю — відео"/>
    <meta property="og:description" content="Бійці спецназу поліції КОРД знешкодили озброєного чоловіка, який влаштував стрілянину у Металургійному районі Кривого Рогу."/>
  </head>
  <body>
    <article>
      <h1>КОРД знешкодив у Кривому Розі озброєного чоловіка, який відкрив вогонь по автомобілю — відео</h1>
      <h2>Бійці спецназу поліції КОРД знешкодили озброєного чоловіка, який влаштував стрілянину у Металургійному районі Кривого Рогу.</h2>
      <address>
        <time datetime="2019-11-08T09:42:00+00:00">08 Nov 2019, 09:42</time>
      </address>
      <p>Як <a href="https://dp.npu.gov.ua/news/podiji/krivorizki-operativniki-za-uchasti-speczpriznachencziv-kord-zatrimali-cholovika-yakij-obstrilyav-mashinu-z-vodijem/">повідомили</a> в управлінні Нацполіціі Дніпропетровської області, 46-річний місцевий житель, перебуваючи у стані алкогольного сп’яніння, здійснив понад 20 пострілів з мисливської рушниці по автомобілю, в якому знаходилася людина.</p>
      <p>Після цього стрілок забарикадувався у своєму будинку, територію якого охороняли чотири вівчарки.</p>
      <p>У свою чергу прибулі на виклик спецназівці зуміли відлякати тварин звуком електрошокерів, після чого знешкодили і затримали зловмисника.</p>
      <p>Стосовно чоловіка розпочато кримінальне провадження за ч. 4 ст. 296 КК України (хуліганство). Санкція статті передбачає покарання у вигляді позбавлення волі на термін від 3 до 7 років.</p>
    </article>
  </body>
</html>