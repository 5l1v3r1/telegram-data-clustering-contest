<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425399/o-dwdekanhsios-b-rapanos-sthn-epitroph-ellada-2021"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T09:15:01+00:00"/>
    <meta property="og:title" content="Ο Δωδεκανήσιος Β. Ράπανος στην Επιτροπή “Ελλάδα 2021”"/>
    <meta property="og:description" content="Τα πρώτα ονόματα όσων θα συμμετέχουν στην Επιτροπή για τους εορτασμούς των 200 χρόνων από την Επανάσταση του 1821, ανακοίνωσε ο Κυριάκος Μητσοτάκης κατά την ομιλία του στην πανηγυρική συνεδρίαση της Βουλής στην οποία μίλησαν και ο κ. Τασούλας καθώς και η Γιάννα Αγγελοπούλου, επικεφαλής της Επιτροπής."/>
  </head>
  <body>
    <article>
      <h1>Ο Δωδεκανήσιος Β. Ράπανος στην Επιτροπή “Ελλάδα 2021”</h1>
      <h2>Με την ιδιότητα του Ακαδημαϊκού</h2>
      <address>
        <time datetime="2019-11-08T09:15:01+00:00">08 Nov 2019, 09:15</time>
      </address>
      <p>
        <b>Τα πρώτα ονόματα όσων θα συμμετέχουν στην Επιτροπή για τους εορτασμούς των 200 χρόνων από την Επανάσταση του 1821, ανακοίνωσε ο Κυριάκος Μητσοτάκης κατά την ομιλία του στην πανηγυρική συνεδρίαση της Βουλής στην οποία μίλησαν και ο κ. Τασούλας καθώς και η Γιάννα Αγγελοπούλου, επικεφαλής της Επιτροπής.</b>
      </p>
      <p>Ο πρωθυπουργός ανακοίνωσε τους ακαδημαϊκούς από την Αμερική και τη Βρετανία Mark Mazower, Roderick Beaton και Richard Clogg όπως και τους Έλληνες καθηγητές Ελένη Γλύκατζη Αρβελέρ, Στάθη Καλύβα και Δημήτρη Γόντικα.</p>
      <p>Από την Ακαδημία Αθηνών λαμβάνουν μέρος ο Βασίλης Ράπανος και από την Εκκλησία της Ελλάδος ο Μητροπολίτης Ιγνάτιος.<br/>Μαζί θα εργαστούν ιστορικοί όπως οι Πασχάλης Κιτρομιλίδης, Κώστας Κωστής, Ευάνθης Χατζηβασιλείου, Μαρία Ευθυμίου, Ελπίδα Βόγλη και Ιωάννα Λαλιώτου.</p>
      <p>Στην Επιτροπή θα μετέχουν και πολιτικοί και κοινωνικοί επιστήμονες όπως ο Γιάννης Βούλγαρης, ο Νίκος Μουζέλης και Αριστείδης Χατζής αλλά και οικονομολόγοι όπως ο Ναπολέων Μαραβέγιας.</p>
      <p>Τα Γράμματα και οι Τέχνες δίνουν επίσης το "παρών" με τους Σταύρο Ζουμπουλάκη, Θεόδωρο Κουρεντζή, Δέσποινα Μουζάκη, Δημήτρη Παπαϊωάννου και Αικατερίνη Καμηλάκη.</p>
      <p>Τη "στροφή στο μέλλον", όπως δήλωσε ο πρωθυπουργός, "σηματοδοτούν ερευνητές από τα πεδία της Τεχνητής Νοημοσύνης, των Μαθηματικών, της Ιατρικής και της Γενετικής", όπως οι Κωνσταντίνος Δασκαλάκης, Ελευθερία Ζεγγίνη, Μαρία Θέμελη, Νίκολας Νεγκροπόντε, Χρήστος Παπαδημητρίου και Ιωάννης Ταρνανάς.</p>
      <p>Τέλος, όπως σημείωσε ο Κυριάκος Μητσοτάκης, την "καινοτομία και την επιχειρηματικότητα θα πρεσβεύουν στην Επιτροπή οι Μάρκος Βερέμης και Γκρέγκορι Παπαδόπουλος".<br/>"Όπως αντιλαμβάνεστε, αναφέρω μόνο τα ονόματα.</p>
      <p>Γιατί οι τίτλοι και οι διακρίσεις τους δεν έχουν τέλος. Όλες και όλοι τους είναι αναγνωρισμένα και επίλεκτα μέλη της παγκόσμιας επιστημονικής κοινότητας" κατέληξε σχετικά ο πρωθυπουργός.</p>
    </article>
  </body>
</html>