<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545568.html/%D8%AA%D8%BA%DB%8C%DB%8C%D8%B1%D8%A7%D8%AA-%D8%A7%D9%82%D9%84%DB%8C%D9%85%DB%8C-%D8%AA%D9%87%D8%AF%DB%8C%D8%AF-%D8%AC%D8%AF%DB%8C-%D8%A8%D8%B1%D8%A7%DB%8C-%D8%B3%D9%84%D8%A7%D9%85%D8%AA-%D8%A7%D9%86%D8%B3%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T09:46:00+00:00"/>
    <meta property="og:title" content="تغییرات اقلیمی تهدید جدی برای سلامت انسان"/>
    <meta property="og:description" content="ائتلافی جهانی متشکل از بیش از ۱۱ هزار محقق و دانشمند هشدار می دهند که کره زمین با شرایط اضطراری اقلیمی روبروست که می تواند منجر به آسیب های شدیدی برای انسان شود."/>
  </head>
  <body>
    <article>
      <h1>تغییرات اقلیمی تهدید جدی برای سلامت انسان</h1>
      <address>
        <time datetime="2019-11-08T09:46:00+00:00">08 Nov 2019, 09:46</time>
      </address>
      <p>ائتلافی جهانی متشکل از بیش از ۱۱ هزار محقق و دانشمند هشدار می دهند که کره زمین با شرایط اضطراری اقلیمی روبروست که می تواند منجر به آسیب های شدیدی برای انسان شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  تغییرات اقلیمی می تواند بهای گزافی برای سلامت انسان به همراه داشته باشد و موجب گسترش گرسنگی و بیماری شود.</p>
      <p>«ویلیام ریپل»، سرپرست تیم تحقیق از دانشگاه ایالتی اورگن آمریکا، در این باره می گوید: «گزارش نهایی ما این است که تغییرات اقلیمی تهدیدی جدی برای سلامت و تندرستی انسان ها است.»   به گفته محققان، تغییرات اقلیمی سریع تر از میزان پیش بینی اکثر دانشمندان در حال گسترش است.   ۱۱,۲۵۸ دانشمند از ۱۵۳ کشور جهان یک روز بعد از اعلام رئیس جمهور آمریکا دونالد ترامپ مبنی بر خروج آمریکا از توافقنامه پاریس در مورد تغییرات اقلیمی، بیانیه ای را امضاء کردند. این دانشمندان خواهان اجرای مراحل زیر در راستای کُندشدن روند گرمایش جهان شدند:   - اجرای شیوه های گسترده حفظ انرژی از جمله محدودکردن استفاده از سوخت های فسیلی؛   - قطع سریع انتشار آلاینده های اقلیمی نظیر متان، دوده و هیدروفلروکربن ها که می تواند روند گرمایش را در طول چند دهه آینده به بیش از نصف کاهش دهد؛   - احیاء و محافظت از اکوسیستم های طبیعی مانند جنگل ها، مراتع و تالاب ها که در کنترل گاز گلخانه ای دی اکسید کربن نقش دارند؛   - تمرکز بر رژیم های غذایی گیاهی و تولیدات حیوانی کمتر، چراکه پرورش دام نیاز به منابع بیشتری داشته و همچنین متان و گازهای گلخانه ای دیگری نیز منتشر می نماید؛   - تبدیل اقتصاد جهانی به اقتصادی که وابستگی انسان به زیست کره را به همراه داشته باشد و بهره برداری از اکوسیستم های طبیعی را کاهش می دهد؛ و   - پیگیری سیاست های که جمعیت انسانی جهان را تثبت نگه می دارد.   تاثیر تغییرات اقلیمی بر سلامت انسان کاملا مشهود است. جمعیت پشه ها و سایر حشرات نیش دار در بخش شمالی در نتیجه گرمایش اقلیمی در حال افزایش است که شماری از بیماری های عفونی را با خود به همراه خواهند داشت. وقوع توفان ها و گردبادها به دلیل گرمایش زمین در حال افزایش است.   گرسنگی و قحطی از دیگر اثرات تغییرات اقلیمی است چراکه محصولات زراعی در معرض تهدید هستند و گرم شدن آب اقیانوس هم موجب کاهش جمعیت ماهی ها می شود.   منبع: مهر</p>
    </article>
  </body>
</html>