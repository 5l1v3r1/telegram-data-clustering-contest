<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/kJxPL6/solskjaer-hyllet-angrepstrio-etter-europaligaavansement"/>
    <meta property="og:site_name" content="Bergens Tidende"/>
    <meta property="article:published_time" content="2019-11-08T09:04:30+00:00"/>
    <meta property="og:title" content="Solskjær hyllet angrepstrio etter europaligaavansement"/>
    <meta property="og:description" content="Ole Gunnar Solskjær var full av lovord om torsdagens angrepstrio Marcus Rashford, Mason Greenwood og Anthony Martial etter 3-0-seieren over Partizan Beograd."/>
  </head>
  <body>
    <article>
      <h1>Solskjær hyllet angrepstrio etter europaligaavansement</h1>
      <h2>Ole Gunnar Solskjær var full av lovord om torsdagens angrepstrio Marcus Rashford, Mason Greenwood og Anthony Martial etter 3-0-seieren over Partizan Beograd.</h2>
      <address><time datetime="2019-11-08T09:04:30+00:00">08 Nov 2019, 09:04</time> by <a rel="author">NTB</a></address>
      <p>Greenwood åpnet scoringsballet i den første omgangen, før Martial økte til 2–0 etter halvtimen. Rashford satte inn kampens siste like etter pause.</p>
      <p>Seieren var Uniteds tredje i gruppespillet, og med ti poeng troner de på toppen av gruppe L. Med to kamper igjen er Ole Gunnar Solskjærs menn sikret videre avansement i Europaligaen.</p>
      <p>
        <a href="https://www.bt.no/sport/i/0nqq5M/solskjaer-hadde-god-grunn-til-aa-glise-united-herjet-i-europa">Les også<br/>Solskjær hadde god grunn til å glise – United herjet i Europa</a>
      </p>
      <p>Da var det ikke rart at superlativene satt løst hos Solskjær etter kampen.</p>
      <p>– Jeg er veldig fornøyd med alle de tre målene. Det var høy klasse over samtlige. Vi kunne scoret et par til, men det første målet roet oss, sa Solskjær etter oppgjøret.</p>
      <p>– Anthonys scoring var nok den peneste. Jeg var veldig fornøyd med at han scoret med venstrefoten. Han må score mer med venstrefoten, for han kommer seg ofte i de situasjonene.</p>
      <p>– Marcus som seg i flere fine posisjoner, hadde flere fine løp og hadde flere gode pasninger. Målet han scorer kommer til å gi han massevis av selvtillit.</p>
      <p>– Spillerne lærer. Vi spilte bra, selv om motstanden ikke er den samme som i Premier League.</p>
      <p>Til helgen kommer Brighton til Manchester.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/6jedG3/hvorfor-sa-jeg-ikke-jeg-er-glad-i-deg-oftere"/>
        <a href="https://www.bt.no/nyheter/lokalt/i/BRe2Jw/politiet-etterlyser-tesla-foerer-etter-doedsulykken-i-flaam"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/debatt/i/Xg3OP7/baconmannen-er-no-meir-irriterande-enn-veganaren"/>
        <a href="https://www.bt.no/nyheter/direkte/i/nalnJa/derfor-mener-havarikommisjonen-at-ulykken-skjedde"/>
        <a href="https://www.bt.no/nyheter/lokalt/i/4qlQw9/se-havarikommisjonens-rekonstruksjon-av-sammenstoetet"/>
      </related>
      <ol>
        <li>
          <a href="https://www.bt.no/tag/Manchester_United">Manchester United</a>
        </li>
        <li>
          <a href="https://www.bt.no/tag/Ole_Gunnar_Solskj%C3%A6r">Ole Gunnar Solskjær</a>
        </li>
      </ol>
    </article>
  </body>
</html>