<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/sztarok-segitenek-a-raszorulokon/186115"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T09:00:00+00:00"/>
    <meta property="og:title" content="Sztárok segítenek a rászorulókon"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sztárok segítenek a rászorulókon</mark>
      </h1>
      <address><time datetime="2019-11-08T09:00:00+00:00">08 Nov 2019, 09:00</time> by <a rel="author">K. Sz.</a></address>
      <p>
        <b>Több hazai sztár mellett Tatár Csilla és Győrfi Pál is adakozik a rászoruló csalá- doknak, hogy szebb lehessen a karácsonyuk. </b>
        <b>Több hazai sztár mellett Tatár Csilla és Győrfi Pál is adakozik a rászoruló csalá- doknak, hogy szebb lehessen a karácsonyuk.</b>
      </p>
      <p>A szeretet ünnepén még inkább szükség van az összefogásra, ezért is dolgozik immár 15 éve a MikulásGyár. <br/>A nemes ügyhöz mások mellett olyan sztárok is csatlakoztak, mint Baronits Gábor, Kocsis Tibor, Csonka András, Vastag Csaba, nem beszélve a mindketten második gyermekükkel várandós Kulcsár Edináról és Tatár Csilláról.</p>
      <figure>
        <img src="http://media.borsonline.hu/cikk/20/191677/big-lead/650x360/2016766_joulupukki-09-bs.jpg"/>
        <figcaption>A MikulásGyár már évek óta segít a rászoruló gyerekeken © Bánkúti Sándor</figcaption>
      </figure>
      <p>– Sosem voltam egy felhalmozós alkat, mindig akár rászorulóknak, akár a barátnőimnek odaadtam Milán fiam ruháit, megunt játékait. Már most arra nevelem, hogy ha valamit szeretne, azért valamit adnia is kell, ezért ha szeretne egy új játékot, egyet le kell vinnünk az otthonunkhoz közeli Cseriti Pontra. Ugyanez igaz rám is, már gyűjtöm az adományokat, amiket majd személyesen csomagolok be a MikulásGyárba, és arra szeretnék mindenkit biztatni, hogy segítsen a rászorulóknak játékkal vagy tartós élelmiszerrel – mondta Csilla lapunknak. Győrfi Pál négy gyermek édesapjaként és mentősként is részt vesz a december 21-ig tartó programsorozaton, ugyanis szerinte szükség van a hétköznapi hősökre.</p>
      <p>– A tévében sok szuperhőst láthatunk, de elfeledkezünk arról, hogy bárki lehet hős. Ezért tartunk a mentősökkel bemutatókat, hogy már a gyerekek is tudják, mit kell tenni, ha valaki bajba kerül. A rászorulóknak mindig adományoztunk a négy gyermekemmel. Sosem dobtuk ki a játékaikat, hanem vittük a gyűjtőpontokra vagy éppen a MikulásGyárba – mesélte a Borsnak Győrfi.</p>
    </article>
  </body>
</html>