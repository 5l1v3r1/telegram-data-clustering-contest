<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740653"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T09:00:00+00:00"/>
    <meta property="og:title" content="กมธ.งบฯเผยพิจารณา3กระทรวงผ่านแล้ว &quot;กษ.&quot;เป็นคิวต่อไป"/>
    <meta property="og:description" content="โฆษกกมธ.งบประมาณ ปี63 เผย พิจารณาผ่านแล้ว 3 กระทรวง  “พาณิชย์ –ดีอี- ทส.” ล่าสุดเริ่ม ก. เกษตร งบกว่า 1 แสน9พันล้านบาท เล็งขยายเวลาเพิ่มเพื่อให้เกิดความรวดเร็วมากขึ้น"/>
  </head>
  <body>
    <article>
      <h1>กมธ.งบฯเผยพิจารณา3กระทรวงผ่านแล้ว "กษ."เป็นคิวต่อไป</h1>
      <address>
        <time datetime="2019-11-08T09:00:00+00:00">08 Nov 2019, 09:00</time>
      </address>
      <figure>
        <img src="https://www.dailynews.co.th/admin/upload/20191108/news_gTdbpHYvwL161839_533.jpg?v=20191109063"/>
      </figure>
      <p>
        <b>โฆษกกมธ.งบประมาณ ปี63 เผย พิจารณาผ่านแล้ว 3 กระทรวง  “พาณิชย์ –ดีอี- ทส.” ล่าสุดเริ่ม ก. เกษตร งบกว่า 1 แสน9พันล้านบาท เล็งขยายเวลาเพิ่มเพื่อให้เกิดความรวดเร็วมากขึ้น</b>
      </p>
      <p>เมื่อวันที่ 8 พ.ย. ที่รัฐสภา นายอรรถกร ศิริลัทธยากร โฆษกคณะกรรมาธิการ(พิจารณาร่​างพ.ร.บ.งบประมาณรายจ่ายประจำปี​งบประมาณ พ.ศ. 2563 สภาผู้แทนราษฎร แถลงความคืบหน้าในการพิ​จารณางบประมาณล่าสุด ว่า ขณะนี้กรรมาธิการฯได้พิ​จารณางบประมาณผ่านไปแล้ว 3 กระทรวง ประกอบด้วย กระทรวงพาณิชย์ วงเงินงบประมาณ 7,553 ล้านบาท  กระทรวงดิจิทัลเพื่อเศรษฐกิ​จและสังคม (ดีอี) วงเงินงบประมาณ 6,897 ล้านบาท และกระทรวงทรัพยากรธรรมชาติ​และสิ่งแวดล้อม (ทส.) วงเงินงบประมาณ 30,370 ล้านบาท  ซึ่งปัจจุบันกำลังพิ​จารณางบประมาณของกระทรวงเกษตรแล​ะสหกรณ์ วงเงินงบประมาณกว่า  109,833 ล้านบาท โดยคาดว่าจะต้องใช้​ระยะเวลาในการพิ​จารณางบของกระทรวงดังกล่าวอี​กหลายวัน<br/> <br/>นายอรรถกร กล่าวต่อว่า ขณะนี้กมธ. ได้ใช้เวลาพิจารณาไปแล้ว 56 ชั่วโมง 30 นาที จากทั้งหมด 238 ชั่วโมง โดยพิจารณาไปแล้ว 33 หน่วยงาน 1  กองทุน จากทั้งหมด 499 หน่วยงาน   24 กองทุน คิดเป็น ร้อยละ 6.5  ซึ่งในวันที่ 13  ธ.ค.นี้ จะเป็นการพิจารณาวันสุดท้าย ซึ่งในวันพุธที่ 13 พ.ย.นี้  กรรมาธิการฯจะงดการประชุม 1 วัน เพื่อให้สมาชิกกลับภูมิ​ลำเนาในช่วงเทศกาลลอยกระทงและร่​วมกิจกรรมในพื้นที่   จากนั้นในวันพุธที่ 20 พ.ย.นี้ จากเดิมกมธ.นัดประชุมเวลา 09.00 - 17.00 น.จะขยายเวลาเป็นประชุมถึง 21.00 น.คู่ขนานไปกับการประชุมสภาผู้​แทนราษฎรเพื่อให้เกิดความรวดเร็​วในการพิจารณางบประมาณ และชดเชยวันหยุดจากครั้งที่ผ่​านมา<br/> <br/>นายอรรถกร  กล่าวถึง กรณีที่มีกรรมาธิการฯบางส่วนทั​กท้วงเรื่องรายละเอียดเงิ​นนอกงบประมาณที่ไม่มีความชัดเจน ทำให้การพิจารณาเกิดความล่าช้า และอาจไม่เป็นไปตามกฎหมายวิธี​การพิจารณางบประมาณว่า เบื้องต้นได้พูดคุยทำความเข้​าใจในที่ประชุมเรียบร้อยแล้ว โดยให้หน่วยงานของบประมาณเป็นผู้​ส่งรายละเอียดให้กรรมาธิการฯเป็​นผู้พิจารณาเอง.<br/> <br/> <br/> </p>
    </article>
  </body>
</html>