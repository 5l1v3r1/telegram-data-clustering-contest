<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545556.html/%D8%B0%D8%AE%DB%8C%D8%B1%D9%87-%D8%B3%D8%A7%D8%B2%DB%8C-129-%D9%85%DB%8C%D9%84%DB%8C%D9%88%D9%86-%D9%BE%D8%B3%D8%AA-%D9%84%D8%A7%D8%B1%D9%88-%D9%85%DB%8C%DA%AF%D9%88-%D8%AF%D8%B1-%D8%A7%D8%B3%D8%AA%D8%AE%D8%B1%D9%87%D8%A7%DB%8C-%DA%86%D8%A7%D8%A8%D9%87%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T09:53:00+00:00"/>
    <meta property="og:title" content="ذخیره سازی 129 میلیون پست لارو میگو در استخرهای چابهار"/>
    <meta property="og:description" content="مدیرکل دامپزشکی سیستان و بلوچستان گفت:امسال 129 میلیون و 238 هزار قطعه پست لارو در 617 استخر پرورش میگو ذخیره سازی شده است."/>
  </head>
  <body>
    <article>
      <h1>ذخیره سازی 129 میلیون پست لارو میگو در استخرهای چابهار</h1>
      <h2>مدیرکل دامپزشکی سیستان و بلوچستان:</h2>
      <address>
        <time datetime="2019-11-08T09:53:00+00:00">08 Nov 2019, 09:53</time>
      </address>
      <p>مدیرکل دامپزشکی سیستان و بلوچستان گفت:امسال 129 میلیون و 238 هزار قطعه پست لارو در 617 استخر پرورش میگو ذخیره سازی شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی حسینی در گفت وگو با خبرنگار <a href="http://asrehamoon.ir/">عصرهامون </a>در خصوص میزان پرورش ماهی در قفس افزود: پرورش ماهی در قفس در زمره یکی از طرح های مهم اقتصاد مقاومتی به شمار می رود که سیستان و بلوچستان نیز به دلیل دسترسی به آبهای آزاد از ظرفیت بسیار خوبی در این زمینه برخوردار می باشد.<br/><br/>وی بیان کرد: از ابتدای سال جاری تاکنون چهار میلیون و 72 هزار و 721 کیلوگرم ماهی در قفس در استان پرورش یافته است.<br/><br/>این مسئول ادامه داد: امسال 129 میلیون و 238 هزار قطعه پست لارو در 617 استخر پرورش میگو در چابهار ذخیره سازی شده است.<br/><br/>به گفته این مسئول، تاکنون 793 هزار و 220 کیلوگرم صادرات میگو  انجام شده، همچنین صادرات سایر آبزیان همچون خرچنگ دریایی حدود 3 هزار و 560 کیلوگرم می باشد.<br/><br/>مدیرکل دامپزشکی استان ادامه داد: برای اطمینان از سلامت میگوهای ذخیره سازی شده در این مدت 352 نوبت استخرها توسط کارشناسان دامپزشکی بازدید <a href="http://asrehamoon.ir/">و</a> 73 مرحله نمونه برداری بر روی آنها انجام شد.<br/><br/>حسینی کنترل صید بی رویه آبزیان و انواع ماهی، کمک به ذخایر دریایی، تولید ارزان ماهی و صید بدون مخاطرات دریایی را از جمله مزایای پرورش ماهی در قفس عنوان کرد.<br/> <br/>انتهای پیام/</p>
    </article>
  </body>
</html>