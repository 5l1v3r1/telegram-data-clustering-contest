<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/oleksandriya-u-matchi-z-sent-etyenom-proyavila-harakter-sharan-328899_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T09:28:00+00:00"/>
    <meta property="og:title" content="&quot;Олександрія&quot; у матчі з &quot;Сент-Етьєном&quot; проявила характер – Шаран"/>
    <meta property="og:description" content="Наставник залишився задоволений нічиєю."/>
  </head>
  <body>
    <article>
      <h1>"Олександрія" у матчі з "Сент-Етьєном" проявила характер – Шаран</h1>
      <h2>Наставник залишився задоволений нічиєю.</h2>
      <address>
        <time datetime="2019-11-08T09:28:00+00:00">08 Nov 2019, 09:28</time>
      </address>
      <p>Головний тренер <b><a href="https://dt.ua/SPORT/oleksandriya-naprikinci-virvala-nichiyu-u-sent-etyena-u-lizi-yevropi-328870_.html">"Олександрії"</a></b> Володимир Шаран прокоментував нічию в четвертому турі Ліги Європи проти "Сент-Етьєна" (2:2).</p>
      <p>"Емоції переповнюють. Це була найцінніша нічия, адже програвали 0:2. Вчора дивилися "Шахтар", раділи їх камбеку. Говорили в перерві, що все може трапитися. Ми проявили характер. Я дуже задоволений. Це як перемога для нас. Результат важливий у плані психології. Боротьба триває.</p>
      <p>Коли команда пропускає першою не по грі – це удар по психології. Але я хвилювався за фізику. Запитав у перерві – будемо продовжувати пресинг або перейдемо на позиційну гру. Хлопці сказали, що витримають. Побачив, що в кінці першого тайму сили залишали команду. Але я приємно здивований – у другому таймі додали. Хлопці професіонали, і є фундамент, який заклали на зборах", – сказав Шаран в ефірі телеканалу "Футбол 1".</p>
      <p>Нагадаємо, "Олександрія" зіграла внічию з "Сент-Етьєном", програючи по ходу зустрічі 0:2.</p>
      <p>Після чотирьох турів у "Олександрії" в активі три набраних очки і четверте місце в групі.</p>
      <p>Наступний матч Ліги Європи бронзовий призер УПЛ проведе 28 листопада проти німецького "Вольфсбурга".</p>
      <p><b><a href="https://dt.ua/SPORT/kopengagen-dinamo-onlayn-translyaciya-matchu-328695_.html">"Копенгаген" - "Динамо" 1:1: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>