<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Izpisaha-11-godishnoto-momichence-ot-Kardam-v-dobro-sustoyanie-912162"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T09:53:00+00:00"/>
    <meta property="og:title" content="Изписаха 11-годишното момиченце от Кардам в добро състояние"/>
    <meta property="og:description" content="11-годишното момиченце ог Кардам, което беше прието с опасност за живота след миокардит в УМБАЛ &quot;Св...."/>
  </head>
  <body>
    <article>
      <h1>Изписаха 11-годишното момиченце от Кардам в добро състояние</h1>
      <address>
        <time datetime="2019-11-08T09:53:00+00:00">08 Nov 2019, 09:53</time>
      </address>
      <p>11-годишното момиченце ог Кардам, което беше прието с опасност за живота след миокардит в УМБАЛ "Св. Марина" във Варна, днес е изписано, съобщиха за <b>Varna24.bg</b> от пресцентъра на здравното заведение.</p>
      <p>То е в добро състояние, след като за него положиха всеотдайни грижи медиците от болницата. Няколко дни по-рано у дома се е прибрала и 7-годишната сестричка, която също бе настанена по спешност там. </p>
      <p>По-малкото дете беше с по-леки оплаквания и не беше настанено в реанимация. Вече са си у дома и другите 3 деца, които бяха настанени за изследвания в добричката болница. Те посещават детска градина и училище, клинично здрави са.</p>
      <p>Припомняме, че по неизвестни до момента причини почина 9-годишното им братче от Кардам.</p>
      <p>Отравяне по непредпазливост е основната версия, по която работят разследващите след смъртта на момченцето. Това потвърди главният прокурор <a href="https://www.plovdiv24.bg/novini/persons/3658.html">Сотир Цацаров</a>. Според него в случая не става дума за умисъл. </p>
      <p>Припомняме, че момченцето почина в дома си след повръщане. </p>
      <p>"В Кардам се работи по всички възможни хипотези като е налице такава, свързана с евентуално отравяне, което в никакъв случай не може да бъде разглеждано като умишлено. По нея се работи усилено. Но пак казвам - не става дума за умишлени действия. Евентуално версията би била непредпазливи действия", коментира преди време Цацаров.</p>
    </article>
  </body>
</html>