<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/postavljen-nov-svetovni-hitrostni-rekord-omrezja-5g.html?RSS955a5c20aaa95622047beeaf340aaa41"/>
    <meta property="og:site_name" content="Računalniške novice"/>
    <meta property="article:published_time" content="2019-11-08T09:04:00+00:00"/>
    <meta property="og:title" content="Postavljen nov svetovni hitrostni rekord omrežja 5G"/>
    <meta property="og:description" content="Strokovnjaki podjetji Huawei in Turk Telecom so s skupnimi močni s pametnim mobilnim telefonom Huawei Mate X in telefonsko kartico 5G dosegli izjemen prenos podatkov."/>
  </head>
  <body>
    <article>
      <h1>Postavljen nov svetovni hitrostni rekord omrežja 5G</h1>
      <address>
        <time datetime="2019-11-08T09:04:00+00:00">08 Nov 2019, 09:04</time>
      </address>
      <p>Globalna uvedba mobilnega omrežja pete generacije (5G), ki v prvi vrsti prinaša predvsem hitrejše in bolj zanesljive mobilne povezave, bo s seboj prinesla tudi prihod večjega števila naprav, povezanih z internetom za pametne domove. Poleg tega ima novo omrežje vsaj na papirju velik potencial za uspeh, saj naj bi teoretično ponujalo do 20 gigabajtov prenosa na sekundo. Čeprav je hitrost prenosa v praksi trenutno precej manjša, so strokovnjaki podjetji Huawei in Turk Telecom dokazali, da ima novo mobilno omrežje velik potencial.</p>
      <p>Strokovnjaki podjetji Huawei in Turk Telecom so s skupnimi močni s pametnim mobilnim telefonom Huawei Mate X in telefonsko kartico 5G SIM Turk Telecom dosegli prenos podatkov s hitrostjo kar 2,92 gigabitov na sekundo. Pri tem sta bila uporabljena kar dva oddajnika mobilnega omrežja 5G in posebna tehnologija, ki je pripomogla k podvojitvi hitrosti prenosa. Podjetje Huawei je pri tem dodalo, da je visok prenos podatkov bil možen predvsem zaradi njihove najnovejše tehnologije združevanja mobilnih signalov, kar posledično pripomore k izboljšanju hitrosti in zmogljivosti povezave.</p>
      <p>Trenutno še ni znano, ali bo omenjena tehnologija na voljo za običajne uporabnike storitev mobilne telefonije. Neglede na to verjamemo, da bo tehnologijo 5G iz dneva v dan postajala zmogljivejša, dostopnejša in predvsem cenovno ugodnejša za običajne uporabnike.</p>
      <figure>
        <iframe src="https://www.youtube.com/embed/MC_Sfkh5-zQ" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>