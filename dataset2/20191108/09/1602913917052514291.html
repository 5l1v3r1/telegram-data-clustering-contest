<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/campioana-simona-halep-a-fost-laudata-de-una-dintre-cele-mai-prestigioase-reviste-din-lume-romanca-a-devenit-o-forta-constanta-18555382"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T09:01:37+00:00"/>
    <meta property="og:title" content="Campioana Simona Halep a fost lăudată de una dintre cele mai prestigioase reviste din lume: Românca a devenit o forţă constantă"/>
    <meta property="og:description" content="Simona Halep, în vârstă de 28 de ani, a încheiat anul 2019 pe locul 4 în ierarhia mondială, după ce a fost eliminată din faza grupelor la Turneul Campioanelor. Fostul lider mondial a fost lăudată de una dintre cele mai prestigioase reviste de specialitate din lume, Tennis Magazine. "/>
  </head>
  <body>
    <article>
      <h1>Campioana Simona Halep a fost lăudată de una dintre cele mai prestigioase reviste din lume: Românca a devenit o forţă constantă</h1>
      <address><time datetime="2019-11-08T09:01:37+00:00">08 Nov 2019, 09:01</time> by <a rel="author" href="https://www.zf.ro/autor/mihaela-mancila" target="_blank">Mihaela Măncilă</a></address>
      <p>Simona Halep, în vârstă de 28 de ani, a încheiat anul 2019 pe locul 4 în ierarhia mondială, după ce a fost eliminată din faza grupelor la Turneul Campioanelor. Fostul lider mondial a fost lăudată de una dintre cele mai prestigioase reviste de specialitate din lume, Tennis Magazine. </p>
      <p>Concret, potrivit jurnaliştilor americani, în perioada 2010-2019, Halep a fost inclusă în topul celor mai bune sportive din circuit. Jucătoarea din Constanţa se află pe locul secund, fiind devansată doar de către legendara Serena Williams.</p>
      <p>"Numărul 1 mondial, la finalul anilor 2017 şi 2018, românca a devenit o forţă constantă după ce a câştigat şase turnee WTA în 2013. Chiar dacă a fost învinsă în primele trei finale de Grand Slam jucate, Halep a continuat să lupte pentru victoriile de la Roland Garros şi Wimbledon.</p>
      <p>Acest lucru a certificat jocul ei şi i-a dat forţa mentală ca să lupte împotriva jucătoarelor care lovesc cu forţă şi în momentele importante", au punctat jurnaliştii de la Tennis Magazine.</p>
    </article>
  </body>
</html>