<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/515161/pelajar-tahfiz-maut-dipukul"/>
    <meta property="og:site_name" content="HM Online"/>
    <meta property="article:published_time" content="2019-11-08T09:15:36+00:00"/>
    <meta property="og:title" content="Pelajar tahfiz maut dipukul"/>
    <meta property="og:description" content="PELAJAR lelaki di sebuah maahad tahfiz meninggal dunia dipercayai dipukul rakannya dalam kejadian di Lanchang, di Temerloh, semalam."/>
  </head>
  <body>
    <article>
      <h1>Pelajar tahfiz maut dipukul</h1>
      <address><time datetime="2019-11-08T09:15:36+00:00">08 Nov 2019, 09:15</time> by <a rel="author">Raja Norain Hidayah Raja Abdul Aziz</a></address>
      <p>PELAJAR lelaki di sebuah maahad tahfiz meninggal dunia dipercayai dipukul rakannya dalam kejadian di Lanchang, di Temerloh, semalam.</p>
      <p>Dalam kejadian kira-kira 1 tengah hari itu, mangsa berusia tujuh tahun ditemui dalam keadaan lemah oleh warden wanita sebelum dibawa ke Klinik Kesihatan Lanchang untuk menerima rawatan.</p>
      <p>Ketua Jabatan Siasatan Jenayah Pahang, Datuk Othman Nanyan berkata, mangsa bagaimanapun disahkan meninggal dunia oleh pegawai perubatan tidak lama kemudian.</p>
      <p>“Pemeriksaan awal mendapati terdapat kesan lebam pada badan mangsa</p>
      <p>“Sehubungan itu, kita menahan tiga rakan mangsa yang juga pelajar maahad yang berusia 13 tahun untuk siasatan lanjut,” katanya, hari ini.</p>
      <p>Othman berkata, maahad berkenaan hanya mempunyai empat pelajar sahaja termasuk mangsa dan ia mula beroperasi sejak Januari lalu.</p>
      <p>Menurutnya, siasatan awal mendapati mangsa mula belajar di maahad berkenaan pada pertengahan Oktober lalu bersama abang tirinya.</p>
      <p>Katanya, siasatan juga mendapati maahad berkenaan beroperasi tanpa mendapat kebenaran dari Jabatan Agama Islam Pahang (JAIP).</p>
      <p>“Maahad itu hanya mempunyai seorang sahaja tenaga pengajar yang juga suami kepada warden wanita berkenaan,” katanya.</p>
      <p>Beliau berkata, mayat mangsa dibawa ke Hospital Sultan Haji Ahmad Shah (HOSHAS), Temerloh dan bedah siasat akan dilakukan pada hari ini.</p>
      <p>Katanya, siasatan lanjut dijalankan mengikut Seksyen 302 Kanun Keseksaan.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2018/05/344011/ceria-dapat-jubah-serban-baru"/>
        <a href="https://www.hmetro.com.my/mutakhir/2019/09/500398/terpaksa-bersesak-dalam-masjid"/>
        <a href="https://www.hmetro.com.my/mutakhir/2017/06/237388/gabung-3-elemen-metrotv"/>
        <a href="https://www.hmetro.com.my/mutakhir/2018/03/321168/update-suspek-sudah-dicekup"/>
        <a href="https://www.hmetro.com.my/mutakhir/2019/03/437852/keluarga-mahu-cari-maahad-tahfiz-lain"/>
        <a href="https://www.hmetro.com.my/mutakhir/2017/10/275494/dendam-sepupu"/>
        <a href="https://www.hmetro.com.my/mutakhir/2015/09/78178/dokong-bertaburan-atas-jalan"/>
        <a href="https://www.hmetro.com.my/utama/2019/09/501104/sempit"/>
      </related>
    </article>
  </body>
</html>