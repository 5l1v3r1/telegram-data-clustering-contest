<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/mugur-isarescu-guvernatorul-bnr-respinge-aprecierile-celor-spun-economia-romaniei-intr-stare-dificila-nici-prapastie-nici-marginea-avem-intr-adevar-problema-cea-mare-parte-cresterii-economiei-bazata-18555622"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T09:55:58+00:00"/>
    <meta property="og:title" content="Mugur Isărescu, guvernatorul BNR, respinge aprecierile celor care spun că economia României este într-o stare dificilă: Nu suntem nici în prăpastie, nici pe marginea ei. Avem într-adevăr o problemă că cea mai mare parte a creşterii economiei este bazată pe consum, dar într-un fel sau altul acest lucru se va atenua"/>
    <meta property="og:description" content="Guvernatorul BNR Mugur Isărescu a declarat vineri, la prezentarea raportului privind inflaţia, că economia României nu este nici în prăpastie şi nici pe marginea ei, respingând astfel aprecierile, în special ale politicienilor, că economia este într-o stare dificilă, moştenire a deciziilor populiste luate de PSD."/>
  </head>
  <body>
    <article>
      <h1>Mugur Isărescu, guvernatorul BNR, respinge aprecierile celor care spun că economia României este într-o stare dificilă: Nu suntem nici în prăpastie, nici pe marginea ei. Avem într-adevăr o problemă că cea mai mare parte a creşterii economiei este bazată pe consum, dar într-un fel sau altul acest lucru se va atenua</h1>
      <address><time datetime="2019-11-08T09:55:58+00:00">08 Nov 2019, 09:55</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Guvernatorul BNR Mugur Isărescu a declarat vineri, la prezentarea raportului privind inflaţia, că economia României nu este nici în prăpastie şi nici pe marginea ei, respingând astfel aprecierile, în special ale politicienilor, că economia este într-o stare dificilă, moştenire a deciziilor populiste luate de PSD.</p>
      <p>El spune că în acest moment punctul vulnerabil este faptul că avansul economiei se bazează pe consum.</p>
      <p>Creşterea consumului nu este la un ritm sustenabil şi la un moment dat se va atenua, dar cel mai bine ar fi ca această temperare să fie făcută prin măsuri înţelepte.</p>
      <p>Creşterea economică a României din acest an va depăşi 4%, pe fondul unei creşteri a consumului de aproape 8%. Din cauza lipsei de forţă de muncă, companiile trebuie să ofere salarii mai mari pentru a atrage candidaţi.</p>
      <p>Noul premier, Ludovic Orban, a declarat că guvernul va majora salariul minim, dar nu  a spus cu cât. El cere o analiză prin care să se vadă care este nivelul salarial minim sustenabil, unde această creştere nu devine o povară prea mare pentru companii.</p>
    </article>
  </body>
</html>