<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/rosiya-pochala-prodavaty-kvytky-na-poyizdy-z-aneksovanogo-krymu/"/>
    <meta property="og:site_name" content="Рубрика"/>
    <meta property="article:published_time" content="2019-11-08T09:49:01+00:00"/>
    <meta property="og:title" content="Росія почала продавати квитки на поїзди з анексованого Криму"/>
    <meta property="og:description" content="У всіх залізничних касах анексованого Росією Криму почали продавати квитки з півострова в Москву й Санкт-Петербург – із проїздом Керченським мостом. Повідомляє ТАСС із посиланням на пресслужби ДП “Кримська залізниця” та компанії “Гранд сервіс експрес”. 7 листопада компанія “Гранд сервіс експрес” повідомила, що перший потяг із Санкт-Петербурга до Севастополя відправиться 23 грудня, час у дорозі […]"/>
  </head>
  <body>
    <article>
      <h1>Росія почала продавати квитки на поїзди з анексованого Криму</h1>
      <address><time datetime="2019-11-08T09:49:01+00:00">08 Nov 2019, 09:49</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/08/krymskyj-mist-620x420-c-1.jpeg"/>
      </figure>
      <p>
        <b>
          <b>У всіх залізничних касах анексованого Росією Криму почали продавати квитки з півострова в Москву й Санкт-Петербург – із проїздом Керченським мостом.</b>
        </b>
      </p>
      <p>Повідомляє ТАСС із посиланням на пресслужби ДП “Кримська залізниця” та компанії “Гранд сервіс експрес”.</p>
      <p>7 листопада компанія “Гранд сервіс експрес” повідомила, що перший потяг із Санкт-Петербурга до Севастополя відправиться 23 грудня, час у дорозі складе 43,5 години. 24 грудня вирушить перший поїзд із Москви до Сімферополя, час у дорозі якого має становити 33 години.</p>
      <p><b>Першим по кримському мосту пройде поїзд із Санкт-Петербурга.</b> Вартість квитків складе від 2966 рублів.</p>
      <p>8 листопада вже в усіх касах на вокзалах у Криму стартував продаж квитків до Москви й Санкт-Петербурга. Також почали продавати квитки з Москви й Санкт-Петербурга до Криму.</p>
      <p>“Із Севастополя придбано перший квиток на початку дев’ятої ранку. Місцевий житель, який їде в гості, купив квиток плацкартний на 25 грудня. За ціною 4525 рублів”, – повідомили російському журналісту в п’ятницю в касах вокзалу.</p>
      <p>За даними ТАСС, “у зв’язку з великою кількістю запитів по купівлі квитків до Криму на сайті grandtrain.ru час оформлення проїзних документів може бути збільшений”.</p>
    </article>
  </body>
</html>