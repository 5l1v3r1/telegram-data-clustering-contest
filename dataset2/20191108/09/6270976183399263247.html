<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/rozvedennya-vijsk-u-petrivskomu-perenesly-nova-data/"/>
    <meta property="og:site_name" content="Рубрика"/>
    <meta property="article:published_time" content="2019-11-08T09:54:36+00:00"/>
    <meta property="og:title" content="Розведення військ у Петрівському перенесли: нова дата"/>
    <meta property="og:description" content="Заплановане на 12.00 8 листопада розведення військ у Петрівському Донецької області перенесли на добу. Такі дані надав посол ОБСЄ в Тристоронньої контактній групі Мартін Сайдік. Розведення має розпочатися о 12:00 в суботу, 9 листопада. В ОБСЄ уточнили, що що ТКГ, за участю представників окремих районів Донецької та Луганської областей, погодила дату і час початку відновленого […]"/>
  </head>
  <body>
    <article>
      <h1>Розведення військ у Петрівському перенесли: нова дата</h1>
      <address><time datetime="2019-11-08T09:54:36+00:00">08 Nov 2019, 09:54</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/22-4-600x420.jpg"/>
      </figure>
      <p>
        <b>
          <b>Заплановане на 12.00 8 листопада розведення військ у Петрівському Донецької області перенесли на добу.</b>
        </b>
      </p>
      <p>Такі дані надав посол ОБСЄ в Тристоронньої контактній групі Мартін Сайдік.</p>
      <p>
        <b>Розведення має розпочатися о 12:00 в суботу, 9 листопада.</b>
      </p>
      <p>В ОБСЄ уточнили, що що ТКГ, за участю представників окремих районів Донецької та Луганської областей, погодила дату і час початку відновленого відведення сил і засобів на ділянці розведення в районі Петровського.</p>
      <related>
        <h4>Читайте також</h4>
        <a href="https://rubryka.com/2019/11/08/bojovyky-i-os-nazyvayut-rizni-daty-rozvedennya-syl-u-petrivskomu/"/>
      </related>
      <p>Точна причина такого рішення поки не називається, проте в штабі Операції Об’єднаних сил раніше заявляли, що терористи не підтвердили готовність до розведення сил.</p>
      <p>Раніше українські Об’єднані сили <a href="https://rubryka.com/2019/11/07/homchak-pidtverdyv-shho-zsu-pochne-rozvedennya-syl-8-lystopada/">анонсували початок</a> розведення в районі селища Петрівське на Донеччині на 8 листопада, на 12:00.</p>
      <p>Зведень станом на ранок 8 листопада щодо обстрілів на Донбасі штаб ООС поки не дає.</p>
      <p>2 листопада поблизу Золотого-4 на Луганщині завершилося розведення сил та засобів, про яке домовилися на початку жовтня в Мінську на засіданні Тристоронньої контактної групи з урегулювання ситуації на Донбасі.</p>
    </article>
  </body>
</html>