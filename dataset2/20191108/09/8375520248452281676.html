<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-bagatopoverhivci-v-lucku-stavsya-vibuh-je-postrazhdaliy-638613.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T09:19:20+00:00"/>
    <meta property="og:title" content="У багатоповерхівці в Луцьку стався вибух, є постраждалий"/>
    <meta property="og:description" content="В результаті вибуху постраждав господар квартири"/>
  </head>
  <body>
    <article>
      <h1>У багатоповерхівці в Луцьку стався вибух, є постраждалий</h1>
      <address>
        <time datetime="2019-11-08T09:19:20+00:00">08 Nov 2019, 09:19</time>
      </address>
      <h4>В результаті вибуху постраждав господар квартири</h4>
      <p>Вранці 8 листопада у Луцьку пролунав вибух в одній з квартир багатоповерхівки на вулиці Соборності, в результаті чого постраждала людина. Про це повідомляє пресслужба місцевої поліції.</p>
      <p>За попередніми даними правоохоронців, вибух в квартирі був побутовим. В результаті вибуху постраждав господар квартири. Постраждалий був госпіталізований для надання медичної допомоги.</p>
      <p>Наразі на місці події працює слідчо-оперативна група поліції, яка встановлює всі обставини інциденту.</p>
      <p>Нагадаємо, ввечері 6 листопада в одній з багатоповерхівок <a href="https://glavcom.ua/news/u-bagatopoverhivci-na-lvivshchini-stavsya-vibuh--638287.html">в Стрию (Львівська область) стався вибух</a>. Мешканець будинку підірвав у під'їзді багатоповерхівки гранату. В результаті вибуху ніхто не постраждав. Правоохороці встановили та затримали зловмисника. На момент скоєння злочину чоловік перебував у стані сп'яніння.</p>
      <p>Також 6 листопада пізно ввечері у Києві на Брест-Литовському шосе у Святошинському районі <a href="https://glavcom.ua/kyiv/news/pid-kijevom-pidirvali-avto-odniy-lyudini-vidirvalo-golovu-dvoje-u-likarni-638206.html">вибухнув «Мерседес»</a>: один чоловік загинув, ще двоє пасажирів отримали тілесні поранення.</p>
      <p>Правоохоронці отримали повідомлення про вибух автівки близько 21:40.</p>
      <p>За даними<a href="https://glavcom.ua/kyiv/news/pid-kijevom-pidirvali-avto-odniy-lyudini-vidirvalo-golovu-dvoje-u-likarni-638206.html"> «Главкома», люди на мотоциклі кинули вибуховий пристрій в автівку. </a></p>
      <p>За даними поліції також пошкодження отримав транспортний засіб, який у момент вибуху був неподалік.</p>
      <p>На місці працювали представники Нацполіції, слідчо-оперативна група поліції Києва, криміналістична лабораторія, рятувальники та вибухотехніки.</p>
      <p>Згодом у соцмережах повідомили, що <a href="https://glavcom.ua/kyiv/news/vibuh-na-zhitomirskiy-trasi-stalo-vidomo-imya-poterpilogo-638226.html">скоєно замах на директора фармацевтичної компанії Ігоря Сала</a> – підірвано його автомобіль марки Мерседес-Benz S600.</p>
      <p>Про Ігоря Сала раніше повідомляли, нібито він є громадянином РФ і з 2011 року намагався в різні способи отримати контроль над виробником інсуліну ПрАТ «Індар».</p>
      <related>
        <a href="https://glavcom.ua/kyiv/news/pidriv-avtomobilya-v-kijevi-pid-chas-vibuhu-zaginuv-policeyskiy-foto-video-638347.html"/>
        <a href="https://glavcom.ua/news/u-bagatopoverhivci-na-lvivshchini-stavsya-vibuh--638287.html"/>
        <a href="https://glavcom.ua/kyiv/news/vibuh-u-budinku-na-kijivshchini-policiya-vidkrila-provadzhennya-foto-636891.html"/>
      </related>
    </article>
  </body>
</html>