<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/incubo-roma-lido-centinaia-di-persone-ferme-alle-stazioni-sotto-la-pioggia-ritardi-di-oltre-unora.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-08T09:11:19+00:00"/>
    <meta property="og:title" content="Incubo Roma-Lido, centinaia di persone ferme alle stazioni sotto la pioggia: ritardi di oltre un’ora"/>
    <meta property="og:description" content="“In questa bellissima giornata di pioggia, anche oggi la fantastica linea Ostia Lido, fiore all’occhiello del comune di Roma, ha lasciato tutti in strada, in una zona come quella di Casal Bernocchi, non servita da alcun altro mezzo.” Questo è il “buongiorno” dei pendolari della Roma-Lido che, come ci segnala un nostro lettore, sono costretti […]"/>
  </head>
  <body>
    <article>
      <h1>Incubo Roma-Lido, centinaia di persone ferme alle stazioni sotto la pioggia: ritardi di oltre un’ora</h1>
      <address><time datetime="2019-11-08T09:11:19+00:00">08 Nov 2019, 09:11</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/WhatsApp-Image-2019-11-08-at-08.36.04-2.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“In questa bellissima giornata di pioggia, anche oggi la fantastica linea Ostia Lido, fiore all’occhiello del comune di Roma, ha lasciato tutti in strada, in una zona come quella di Casal Bernocchi, non servita da alcun altro mezzo.”</p>
      <p>Questo è il “buongiorno” dei pendolari della Roma-Lido che, come ci segnala un nostro lettore, sono costretti a rimanere per ore sotto la pioggia nell’attesa di quale corsa, con la speranza che i vagoni non siano già stracolmi di passeggeri.</p>
      <p>Oggi poi, con il forte temporale che si sta abbattendo su tutta la provincia di Roma, l’incubo è ancora più terrificante.</p>
      <p>Anche questa mattina i viaggiatori hanno impiegato quasi 2 ore per spostarsi da Ostia a Magliana.</p>
      <p>Ad ogni fermata, infatti, il trenino rimaneva fermo a motori spenti per 10/15 minuti.</p>
      <p>Una situazione diventata ormai insostenibile per le centinaia di lavoratori costretti a spostarsi da Ostia a Roma, arrivando ogni giorno in ritardo sul posto di lavoro.</p>
      <p>Già qualche settimana fa, avevamo raccontato l’odissea di una pendolare che per recarsi a lavoro aveva impiegato oltre un’ora per arrivare da Ostia ad Acilia.</p>
      <p><i>“A ogni fermata, a partire da Colombo – </i>spiegva la donna<i> – ci siamo fermati per 10 minuti. Ovviamente nel frattempo arrivavano altre persone e i vagoni si riempivano, anche perché sono saltate diverse corse. Poi il trenino ripartiva e, alla fermata successiva, succedeva la stessa cosa. Siamo arrivati ad Acilia alle 8:30 stipati come in un carro bestiame. Qui ci hanno detto di scendere, ma la banchina era troppo piena per farlo. La gente, infuriata per il ritardo accumulato che si ripercuoteva ovviamente sul lavoro e sugli impegni personali, ha iniziato a gridare e a insultare i responsabili del servizio”.</i></p>
      <p>Ecco com’è la situazione nelle stazioni di Casal Bernocchi e Eur Magliana:</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-540x960.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/casal-bernocchi-236x420.jpg"/>
      </figure>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1200x1600.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/eur-magliana-681x908.jpeg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/news/incubo-roma-lido-centinaia-di-persone-ferme-alle-stazioni-sotto-la-pioggia-ritardi-di-oltre-unora.html"/>
        <a href="https://www.ilcorrieredellacitta.com/news/ostia-comune-maggioranza-del-x-municipio-chiede-la-piena-attuazione-della-riforma-dellarea-metropolitana.html"/>
        <a href="https://www.ilcorrieredellacitta.com/news/estrazioni-lotto-superenalotto-e-10elotto-giovedi-7-novembre-2019-ecco-i-numeri-vincenti-jackpot-da-28-milioni-di-euro.html"/>
        <a href="https://www.ilcorrieredellacitta.com/news/million-day-7-novembre-2019-ecco-i-numeri-vincenti-di-oggi.html"/>
        <a href="https://www.ilcorrieredellacitta.com/news/terremoto-roma-scossa-avvertita-anche-sul-litorale.html"/>
        <a href="https://www.ilcorrieredellacitta.com/news-ardea/ardea-stop-alla-pomar-della-nuova-florida-il-sindaco-firma-lordinanza-di-chiusura.html"/>
      </related>
    </article>
  </body>
</html>