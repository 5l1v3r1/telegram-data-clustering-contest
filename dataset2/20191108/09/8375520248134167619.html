<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ne-rozumili-shcho-ce-oznachaje-sluga-narodu-poyasniv-chomu-yogo-kolegi-ne-progolosuvali-za-aresht-dubnevicha-638618.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T09:26:03+00:00"/>
    <meta property="og:title" content="Не розуміли, що це означає. «Слуга Народу» пояснив, чому його колеги не проголосували за арешт Дубневича"/>
    <meta property="og:description" content="Роман Грищук: Дехто думав, що, можливо, арешт прямо в залі буде. Або не зрозумів, або не хотів розуміти"/>
  </head>
  <body>
    <article>
      <h1>Не розуміли, що це означає. «Слуга Народу» пояснив, чому його колеги не проголосували за арешт Дубневича</h1>
      <address>
        <time datetime="2019-11-08T09:26:03+00:00">08 Nov 2019, 09:26</time>
      </address>
      <h4>Роман Грищук: Дехто думав, що, можливо, арешт прямо в залі буде. Або не зрозумів, або не хотів розуміти</h4>
      <p>Частина з депутатів від «Слуги Народу» могла не проголосувати за дозвіл на арешт нардепа Ярослава Дубневича, бо не розуміла, що це означає. Про це в ефірі програми <a href="https://bihus.info/sluga-narodu-poyasniv-chomu-yogo-kolegi-ne-progolosuvali-za-aresht-dubnevicha?fbclid=IwAR1w593VPkoNKetfevaUiUSCsLOhS4mjVPn6KYbOzShL6X5UsMfgSBur6Wk">Bihus.Info</a> сказав нардеп з провладної фракції Роман Грищук.</p>
      <p>«Там три було голосування. Причому за перше, наскільки я розумію, більшість проголосувала, якщо не всі. Арешт і притягнення до відповідальності... Частина або не розуміла, що це…  Дехто думав, що, можливо, це прямо в залі буде. Або не зрозумів, або не хотів розуміти», - заявив Роман Грищук.</p>
      <p>При цьому він наголосив, що кожен з його колег несе відповідальність за те, як він проголосував. Однак Грищук закцентував і на тому, що за дозволи на затримання і арешт Ярослав Дубневича також не проголосували й інші фракції, зокрема - «Європейської Солідарності».</p>
      <figure>
        <iframe src="https://www.youtube.com/embed/geky9dnwC8I" width="580" height="390" data-service="Youtube" scrolling="no"/>
      </figure>
      <p>«Проголосував тільки «Голос», проголосувала «Слуга Народу», - зазначив Грищук.</p>
      <p>Нагадаємо, що Генеральний прокурор Руслан Рябошапка в жовтні вніс подання до Верховної Ради на притягнення нардепа Ярослава Дубневича до кримінальної відповідальності.</p>
      <p>31 жовтня Верховна Рада <a href="https://glavcom.ua/news/rada-znyala-ne-znyala-nedotorkannist-z-nardepa-dubnevicha--636677.html">провела три голосування</a>: за дозвіл на притягнення Дубневича до кримінальної відповідальності (332 голоси «За»), за дозвіл на його затримання (241 голос «За») і дозвіл на обрання йому запобіжного заходу у вигляді тримання під вартою (229 голосів «За»).</p>
      <p>Останнє голосування було успішним лише тому, що голоси «За» додала фракція партії «Голос».</p>
      <p>7 листопада до нардепа <a href="https://glavcom.ua/news/apelyaciyniy-sud-areshtuvav-deputata-dubnevicha-z-mozhlivistyu-zastavi-u-90-mln-grn-638498.html">застосовано запобіжний захід у вигляді тримання під вартою</a> строком на два місяці з альтернативою 90 млн грн застави.</p>
      <blockquote><b> Читайте також: <br/></b><br/>   •  <b><a href="https://glavcom.ua/news/hto-z-deputativ-buv-proti-areshtu-nardepa-dubnevicha-636686.html">Хто з депутатів голосував проти арешту нардепа Дубневича (список)<br/></a></b>   •  <b><a href="https://glavcom.ua/publications/dubnevichi-neymovirna-istoriya-uspihu-za-shcho-rada-zaareshtuvala-biznesmena-z-mandatom-636737.html">Дубневичі: неймовірна історія успіху. За що Рада «заарештувала» бізнесмена з мандатом?</a></b></blockquote>
      <related>
        <a href="https://glavcom.ua/news/apelyaciyniy-sud-areshtuvav-deputata-dubnevicha-z-mozhlivistyu-zastavi-u-90-mln-grn-638498.html"/>
        <a href="https://glavcom.ua/country/politics/dubnevich-pro-rozmir-zastavi-de-ya-vizmu-100-milyoniv-637257.html"/>
        <a href="https://glavcom.ua/country/incidents/dubnevich-zajaviv-pro-namir-oskarzhiti-zapobizhnij-zahid-637249.html"/>
      </related>
    </article>
  </body>
</html>