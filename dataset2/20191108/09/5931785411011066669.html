<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/kemba-emotivan-batler-kao-pepeljuga/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T09:41:03+00:00"/>
    <meta property="og:title" content="Kemba emotivan, Batler kao Pepeljuga"/>
    <meta property="og:description" content="Tokom noći između četvrtka i petka odigrano je četiri duela u okviru košarkaške NBA lige. Emotivno veče bilo je u Šarlotu, gde su Hornetsi ugostili Boston Seltikse. To je bilo po prvi put da se Kemba Voker vraća u klub u kojem je nastupao od 2011. godine, pa sve do minulog leta. Navijači su ga […]"/>
  </head>
  <body>
    <article>
      <h1>Kemba emotivan, Batler kao Pepeljuga</h1>
      <address><time datetime="2019-11-08T09:41:03+00:00">08 Nov 2019, 09:41</time> by <a rel="author">Nemanja</a></address>
      <p>Tokom noći između četvrtka i petka odigrano je četiri duela u okviru košarkaške <a href="https://www.sportskacentrala.com/tag/nba/">NBA</a> lige.</p>
      <p>Emotivno veče bilo je u Šarlotu, gde su Hornetsi ugostili Boston Seltikse. To je bilo po prvi put da se Kemba Voker vraća u klub u kojem je nastupao od 2011. godine, pa sve do minulog leta. Navijači su ga dočekali ovacijama, a organizacija iz Severne Karoline je njegov dolazak upriličila videom.</p>
      <p>Nisu gosti iz Bostona puno marili na ovo emotivno veče, pa su igrali na nivou iznad Hornetsa i bili uverljivi tokom čitavog duela. U samoj završnici susreta bilo je i velikih +24 za ekipu Seltiksa. Džejson Tejtum je upisao 23 poena, Gordon Hajvard 20, uz 10 skokova, dok je Kemba Voker postigao 14. Na drugoj strani istakao se Majls Bridž sa dabl-dablom od 18 poena i 10 skokova.</p>
      <figure>
        <iframe src="https://www.youtube.com/embed/o3zCGf4jXhQ" width="560" height="315" data-service="Youtube" scrolling="no"/>
      </figure>
      <p>Košarkaši Majami Hita zabeležili su i šestu pobedu u ovoj sezoni savladavši neugodne Finiks Sanse sa 124:108.</p>
      <p>Tim iz Floride je u poslednjoj deonici slomio otpor Sansa, pa su tada imali i 19 poena razlike u svoju korist, ali su Sansi za nijansu smanjili taj rezultat. Najzanimljiviji detalj utakmice dogodio se kada je Džimi Batler ostao bez patike, ali se i pored toga snašao i postigao poene za svoj tim.</p>
      <figure>
        <iframe data-src="https://twitter.com/BleacherReport/status/1192640654016307200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Upravo je Batler sa 34 poena bio najefikasniji akter meča, dok je Goran Dragić upisao 25. U dresu Finiksa istakli su se Eron Bajns sa 23, odnosno Devin Buker sa 22 poena. Treba napomenuti da je Batler čak 30 poena postigao u prvom poluvremenu imajući samo jedan promašaj!</p>
      <figure>
        <iframe src="https://www.youtube.com/embed/vg7qfSVcS3U" width="560" height="315" data-service="Youtube" scrolling="no"/>
      </figure>
      <p>
        <b>Šarlot Hornets – Boston Seltiks 87:108</b>
        <br/>
        <b>San Antonio Spars – Oklahoma siti Tander 121:112</b>
        <br/>
        <b>Finiks Sans – Majami Hit 108:124</b>
        <br/>
        <b>LA Klipers – Portland Trajlblejzers 107:101</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/bogdanovo-vece-sezone-nije-pomoglo-kingsima-previse-janisa-video/"/>
        <a href="https://www.sportskacentrala.com/2019/11/05/nba-top-10-revija-zakucavanja-video/"/>
        <a href="https://www.sportskacentrala.com/2019/11/03/jokic-imao-poseban-razgovor-sa-malounom/"/>
        <a href="https://www.sportskacentrala.com/2019/11/03/jokic-i-mari-vodili-denver-do-preokreta-trojka-siksersa-u-poslednjim-stotinkama-za-pobedu-video/"/>
        <a href="https://www.sportskacentrala.com/2019/11/02/strasan-duel-dzejms-doncic-bobi-igrao-netsi-srusili-rokitse-video/"/>
        <a href="https://www.sportskacentrala.com/2019/11/01/zbog-tuce-po-dve-utakmice-suspenzije-za-zvezde-nba-lige/"/>
        <a href="https://www.sportskacentrala.com/2019/11/01/za-petak-jokicevih-13-video/"/>
        <a href="https://www.sportskacentrala.com/2019/10/26/jokic-ispred-dzordana-video/"/>
        <a href="https://www.sportskacentrala.com/2019/10/26/bogdanovic-dobar-bjelica-i-guduric-solidni-video/"/>
      </related>
    </article>
  </body>
</html>