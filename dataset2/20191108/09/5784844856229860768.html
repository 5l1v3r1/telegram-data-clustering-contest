<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/900-konjskih-moci-popolnoma-na-elektriko.html?RSS0010e172a9e00766235f5a327e2c8a67"/>
    <meta property="og:site_name" content="Računalniške novice"/>
    <meta property="article:published_time" content="2019-11-08T09:00:00+00:00"/>
    <meta property="og:title" content="Električni Ford Mustang gre v korak s časom"/>
    <meta property="og:description" content="Gre za popolnoma električno vozilo Ford Mustang, ki se ponaša z več kot 900 konjskimi močmi. Koncept so izdelali skupaj s podjetjem Webasto, v katerem so dobavili 800 voltni bateri"/>
  </head>
  <body>
    <article>
      <h1>Električni Ford Mustang gre v korak s časom</h1>
      <address>
        <time datetime="2019-11-08T09:00:00+00:00">08 Nov 2019, 09:00</time>
      </address>
      <p>
        <b>Popolnoma električni Ford Mustang? To so besede o vozilu, ki bi si ga še pred 5 leti težko zamislili. Toda pred dnevi so na avtomobilskem šovu v Las Vegasu predstavili avtomobilski koncept Ford Mustang Lithium. Električni model tega kultnega vozila se zdi tako vse bolj resničen.</b>
      </p>
      <p>Gre za popolnoma električno vozilo <b>Ford Mustang</b>, ki se ponaša z več kot 900 konjskimi močmi. Koncept so izdelali skupaj s podjetjem <b>Webasto</b>, v katerem so dobavili 800 voltni baterijski sistem, ki napaja motor. Njegova moč je večja kot od vseh motorjev standardnih električnih vozil na svetu doslej.</p>
      <p>Ljubitelji avtomobilizma pravijo, da je Ford v novi električni model vgradil skorajda vse. Medtem ko se Mustang Lithium na prvi pogled ne zdi preveč drugačen od običajnega Mustanga, ki je na voljo pri prodajalcih, je Webasto izdelal pokrov z odprtinami, skozi katere se vidi v notranjost motorja.</p>
      <p>Kljub napredni digitalizaciji so pri Fordu ohranili preverjeni videz notranjosti avtomobila <b>Mustang Lithium</b>.  6-prestavna ročica je še vedno tam, pogon je na zadnja kolesa. Športno notranjost lepo dopolnjuje izjemen navor vozila. Polovična gred Ford Performance in diferencial Super 8.8 Torsen zagotavljata učinkovitejši položaj na cesti. Dober oprijem nudijo Michelinove pnevmatike Pilot Sport 4S. </p>
      <p>Tako kot zunanjost je tudi notranjost skoraj enaka klasičnemu Mustangu, razen navpično usmerjenega 10,4-palčnega zaslona na dotik v sredinskem delu armature. Ford ni pojasnil, kaj nadzorna enota omogoča (tako kot v primeru Tesla Model S), a vsebuje štiri načine vožnje avtomobila: <b>Valet</b>, <b>Sport</b>, <b>Track</b> in <b>Beast</b>. Zadnja se sliši prav zabavno. Ker naj bi bila baterija precej majhna, že krožijo ugibanja, da Mustang cilja na moč za kratke razdalje. Vozilo naj ne bi bilo namenjeno dolgotrajnemu križarjenju po cestah.</p>
      <p>Kot kaže, bo električna prihodnost na področju avtomobilizma kar zanimiva. Za ceno vozila in datum, ko bo na voljo tudi širši javnosti (če sploh bo), bomo morali še malce počakati, dodajajo pri Mustangu.</p>
    </article>
  </body>
</html>