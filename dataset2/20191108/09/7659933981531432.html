<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1982121/tunus-ba%C5%9Fbakan%C4%B1n%C4%B1-ar%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="Tunus başbakanını arıyor"/>
    <meta property="og:description" content="Necmeddin el-Akkari Tunus'ta 2019 Cumhurbaşkanlığı ve Parlamento seçimleri sonucunda ortaya çıkan hükümet sisteminin hatları, Cumhurbaşkanı'nın yasama seçimlerinin kesin sonuçlarının açıklanmasına kadar görevine başlamasının ardından netleşecek. Yüks"/>
  </head>
  <body>
    <article>
      <h1>Tunus başbakanını arıyor</h1>
      <address>
        <time datetime="2019-11-08T09:45:00+00:00">08 Nov 2019, 09:45</time>
      </address>
      <p><b>Necmeddin el-Akkari</b><br/><br/>Tunus'ta 2019 Cumhurbaşkanlığı ve Parlamento seçimleri sonucunda ortaya çıkan hükümet sisteminin hatları, Cumhurbaşkanı'nın yasama seçimlerinin kesin sonuçlarının açıklanmasına kadar görevine başlamasının ardından netleşecek.<br/><br/>Yüksek Seçim Komisyonu'nun genel seçimlerin kesin sonuçlarını açıklaması bekleniyor.<br/><br/>Seçim Komisyonu sonuçlar hakkında bilgilendirmek ve milletvekillerinin nihai isim listesini sunmak için parlamentoya yazı gönderecek.<br/><br/><b>Yeni meclis oturumu bekleniyor</b><br/><br/>Kesin sonuçların açıklandığı tarihten itibaren ve en fazla 15 gün içinde, Meclis Başkanı Abdulfettah Moro, Meclis'in seçilmiş üyelerini genel kurul açılışına davet ediyor. Açılış oturumunun 19 Kasım Salı günü yapılması bekleniyor.<br/><br/>Açılış oturumuna en genç erkek ve kadın milletvekilinin yardımıyla, en yaşlı milletvekili Raşid Gannuşi başkanlık edecek.<br/><br/>Meclis Başkanı ve iki yardımcısı seçilmeden önce ise yeni milletvekilleri yemin edecek.<br/><br/>Görünen o ki, Nahda Hareketi başbakanlığın bağımsız bir şahsa verilmesi karşılığında, lideri Gannuşi'nin Meclis Başkanlığı'na adaylığını sunacak.<br/><br/>Yeni parlamento, özellikle 2020 genel bütçesi, maliye yasası ve bunların gelecek 10 Aralık’a kadar onaylanması konusunda ciddi bir baskıyla karşı karşıya.<br/><br/><b>Başbakanın görevlendirilmesi</b><br/><br/>Cumhurbaşkanı, yasama seçimlerinin kesin sonuçlarını açıklayarak, Nahda Genel Başkanı Raşid Gannuşi'nin hükümeti kurmak için bir kişi seçmeye davet edecek. Anayasa Cumhurbaşkanı Kays Said'e bir hafta süre verse de, bu adımın, siyasi partiler arasında uzlaşma sağlanamadan, meclis takvimi üzerindeki baskıyı önlemek ve hükümetin oluşumunu hızlandırmak için sonuçların resmi olarak açıklanmasından hemen sonra atılması olası.<br/><br/>Nahda’nın Cumartesi ya da Pazar günü, hareketin içinden ya da dışından olsun bir başbakan adayı çıkarmak için Merkez Karar Yürütme Kurulu (MKYK) toplantısı düzenlemesi bekleniyor. Öyle görünüyor ki Nahda, diğer partilerin çoğunluğunun Nahda'dan bir kişinin başbakan olmasına itirazını dikkate alarak Başbakan koltuğunu ekonomide uzman bağımsız bir adaya bırakacak.<br/><br/>Şarku'l Avsat'ın Independent Arabia'dan aktardığı habere göre üç bağımsız adayın, Merkez Bankası Başkanı Mervan el-Abbasi, eski Ticaret, Turizm ve Sağlık Bakanı Munzir al-Zinayidi ve daha önce birden fazla makama aday gösterilen (daha önce başbakanlık için de aday gösterilmiş ve reddedilmişti) özel sektör ekonomisti Razi al-Madb olduğu ortaya çıktı.<br/><br/>Nahda, Cumartesi günü başlayacak olan MKYK'nın ardından önümüzdeki Pazar günü Başbakan adayını belirleyecek. Demokratik Hareket ve Halk Hareketi'nin Nahda başkanlığındaki bir hükümete katılmayı reddetmesi üzerine müttefik partileri ilan edilebilir. Yusuf eş-Şehid başkanlığındaki Tunus Hareketi bunlardan biri.</p>
    </article>
  </body>
</html>