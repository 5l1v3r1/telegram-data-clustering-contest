<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1982116/new-yorktaki-mahkemeden-trumpa-2-milyon-dolar-tazminat-karar%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="New York'taki mahkemeden Trump'a 2 milyon dolar tazminat kararı"/>
    <meta property="og:description" content="New York'ta bir mahkeme dün, ABD Başkanı Donald Trump'ı bir hayır kurumunu politik amaçlı kullandığı gerekçesiyle 2 milyon dolar tazminat cezasına çarptırdı. New York Eyalet Yüksek Mahkemesi hakimi Saliann Scarpulla,  Demokrat Başsavcı Letitia James’"/>
  </head>
  <body>
    <article>
      <h1>New York'taki mahkemeden Trump'a 2 milyon dolar tazminat kararı</h1>
      <address>
        <time datetime="2019-11-08T09:45:00+00:00">08 Nov 2019, 09:45</time>
      </address>
      <p>New York'ta bir mahkeme dün, ABD Başkanı Donald Trump'ı bir hayır kurumunu politik amaçlı kullandığı gerekçesiyle 2 milyon dolar tazminat cezasına çarptırdı.<br/><br/>New York Eyalet Yüksek Mahkemesi hakimi Saliann Scarpulla,  Demokrat Başsavcı Letitia James’in Haziran 2018’de, Trump Vakfı’nın 2016 yılındaki başkanlık seçimleri kampanyası sırasında kurumu çıkar amaçlı kötüye kullanması ve yasa dışı davranışı sebebiyle açılan davada 2 milyon dolar tazminat ödemesine karar verdi.<br/><br/>AFP’nin haberine göre ABD Başkanı, Aralık 2018’de derneği resmen kapatmayı kabul etti ancak savcılar 7 milyon dolat tazminat talep ettikleri için dava devam etti.<br/><br/>James, konu ile ilgili açıklamasında kararın “yardım kuruluşlarını kişisel kazanç için suiistimal edenlerden hesap sorulması adına büyük bir zafer” olduğunu söyledi.<br/><br/>Trump yasal kovuşturmalarda bulunmak, otel masraflarını karşılamak, golf kulüplerinden şahsı için golf sopası almak gibi amaçlarla yardım kuruluşunun fonlarını kişisel çıkarlar için kullandığı gerekçesiyle suçlandı.<br/><br/>James, Trump’ın 2016 yılındaki seçim kampanyasında yardım kuruluşunun adını kullanarak fon topladığını iddia etti.<br/><br/>ABD Başkanı geçmişte bu konuda taviz vermeyeceğini söylese de kendisi ve üç çocuğu ile birlikte yargılanmamak için Letitia James ile anlaşmaya vardı.<br/><br/>Trump söz konusu dönemde Twitter hesabından yaptığı açıklamada, New York Başsavcılığı'nın açtığı davanın “siyasi amaçlı” olduğunu belirterek Trump Derneği tarafından toplanan 19 milyon dolarlık fonun yardım amaçlı kullanıldığını söyledi.<br/><br/>Letitia James ise “ABD Başkanı’nın derneğin fonlarının uygunsuz bir şekilde kullandığını itiraf ettiğini” belirterek Trump’ın bu tarz davranışların gelecekten tekrarlanmayacağını taahhüt ettiğini aktardı.</p>
    </article>
  </body>
</html>