<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/denik-cz-zada-sve-ctenare-o-souhlas-kvuli-eu-na-ochrane-dat-nic-nemeni-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T09:00:00+00:00"/>
    <meta property="og:title" content="Deník.cz žádá své čtenáře o souhlas kvůli EU, na ochraně dat nic nemění"/>
    <meta property="og:description" content="Dobrý den, milí čtenáři. Jsme nesmírně rádi, že navštěvujte náš zpravodajský server deník.cz, který vydává společnost VLTAVA LABE MEDIA a. s. Rádi bychom vás včas a srozumitelně informovali o novinkách, které se na našich stránkách chystají. Jednou z nich je souhlas se zpracováním tzv. cookies prostřednictvím online rozhraní. O co přesně jde?"/>
  </head>
  <body>
    <article>
      <h1>Deník.cz žádá své čtenáře o souhlas kvůli EU, na ochraně dat nic nemění</h1>
      <address><time datetime="2019-11-08T09:00:00+00:00">08 Nov 2019, 09:00</time> by <a rel="author">Redakce</a></address>
      <p><b>NENÍ SE ČEHO OBÁVAT.</b> Jelikož je Česká republika součástí Evropské unie, musí všichni provozovatelé internetových stránek v ČR dodržovat evropské právní předpisy, které regulují zpracování osobních údajů, včetně cookies. Proto se s podobným rozhraním budete brzy setkávat nejen na deník.cz, ale i na dalších českých webech.</p>
      <p><b>CO JSOU COOKIES</b><br/>Cookies jsou obsahově malé soubory, které slouží k ukládání a přijímání identifikátorů a dalších informací o počítačích, telefonech a jiných zařízeních, z nichž na naše webové stránky přistupujete, a pomáhají nám poskytovat, chránit a zlepšovat naše služby. Soubory cookies používáme nejčastěji k přizpůsobení obsahu, anonymním statistikám ohledně návštěvnosti, k výběru vhodné reklamy a k usnadnění bezpečnějšího přihlášení na internetové stránky.</p>
      <p><b>O CO JDE.</b> V blízké době se vám při návštěvě stránek na deník.cz zobrazí okno (viz obrázek níže), ve kterém vás žádáme o souhlas se zpracováním cookies. Nutno dodat, že se pro vás v praxi nic nemění. Údaje o vašem chování na webu se nebudou sbírat v jiné nebo větší míře, než tomu bylo dosud. Stále také platí, že shromažďování údajů o chování uživatelů není a nebude adresné a že nejsou sbírány citlivé osobní údaje.</p>
      <p>
        <i>Pro zvětšení klikněte na obrázek</i>
      </p>
      <figure>
        <img src="https://g.denik.cz/1/b5/cmp-male_denik-630.png"/>
      </figure>
      <p><b>VÍCE CHRÁNÍ VAŠE SOUKROMÍ.</b> Dle nařízení EU nyní budete moci sami rozhodovat o tom, kdo a v jaké míře může údaje vašeho prohlížeče zpracovávat na daném webu. Souhlasit u nás můžete buď s výchozím nastavením, což je nejjednodušší možnost, a stránky se vám budou zobrazovat jako doposud, pokud ale chcete, budete si moci nastavení upravit dle vlastní preference. Sami si rozhodnete, jakým způsobem se bude zacházet s vašimi daty. Své nastavení můžete navíc kdykoliv změnit.</p>
      <p>Pokud nám souhlas neudělíte, anebo jej udělíte jen částečně, nemusí se vám obsah navštěvované webové stránky zobrazovat správně. Např. neuvidíte všechny obrázky i videa, nezobrazí se vám články, které by vás přednostně mohly zajímat, či nezůstanete přihlášení do některých služeb.</p>
      <p>
        <b>Pro více informaci od nezávislého <a href="https://soukrominainternetu.spir.cz/">Sdružení pro internetový rozvoj klikněte ZDE</a>.</b>
      </p>
      <p>Na závěr bychom vám chtěli poděkovat za přízeň a důvěru, kterou v náš zpravodajský server deník.cz máte. I nadále se budeme snažit zkvalitňovat náš obsah a přinášet vám exkluzivní i aktuální témata ze všech regionů i ze zahraničí. Publikovat zajímavé rozhovory z politiky, ze sportu i ze společnosti i vydávat obsáhlé speciály jako náš aktuální <a href="https://www.denik.cz/jak-vidi-cesi-listopad-89/"><b>Jak Češi vidí listopad 89</b></a>, nebo letní <a href="https://www.denik.cz/jak-miluji-cesi/"><b>Jak milují Češi</b></a>.</p>
      <figure>
        <img src="https://g.denik.cz/1/65/logo-denikcz_denik-150-3x2.jpg"/>
      </figure>
      <aside>
        <a href="https://www.denik.cz/ekonomika/denik-cz-bodoval-patri-mezi-nejduveryhodnejsi-media-20190716.html">Deník.cz bodoval. Patří mezi nejdůvěryhodnější média Přečíst článek ›</a>
      </aside>
    </article>
  </body>
</html>