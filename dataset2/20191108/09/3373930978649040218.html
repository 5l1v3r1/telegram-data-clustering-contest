<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/mtg-ar-extremt-undervarderat-6977896"/>
    <meta property="og:site_name" content="Affärsvärlden"/>
    <meta property="article:published_time" content="2019-11-08T09:08:00+00:00"/>
    <meta property="og:title" content="&quot;MTG är extremt undervärderat&quot;"/>
    <meta property="og:description" content="MTG och Nent kan bli ett byte för någon större spelare, säger David Marcus, vars Evermore Global, har seglat upp som fjärde största ägare i MTG."/>
  </head>
  <body>
    <article>
      <h1>"MTG är extremt undervärderat"</h1>
      <address>
        <time datetime="2019-11-08T09:08:00+00:00">08 Nov 2019, 09:08</time>
      </address>
      <p>
        <b>MTG och Nent kan bli ett byte för någon större spelare, säger David Marcus, vars Evermore Global, har seglat upp som fjärde största ägare i MTG.</b>
      </p>
      <p>Evermore Global, där David Marcus är vd och medgrundare, är efter aktieköp i oktober fjärde största ägare i MTG och därmed fått en plats i dess valberedning. Bolaget har nu runt 5,5 procent av MTG och äger 2,5 procent i det från MTG utskiftade bolaget Nent.  Hans position i MTG och NENT är inte förvånande eftersom David Marcus varit nära vän med grundaren Jan Stenbeck och också suttit i MTGs styrelse under många år.  I David Marcus portfölj på totalt ca 10 miljarder kronor ingår också Lifco och ÅF Pöyry. Medan Lifco varit en av David Marcus bättre investeringar har nya MTG hittills varit ett sänke.</p>
      <p>Efter utskiftningen av Nent i mars föll kursen brant, med 40 procent till nivån 70 kronor i slutet på oktober då MTG aviserade en översyn av strategin och en eventuell parallellnotering av aktien i New York.</p>
      <p>-Efter att strategiöversynen fullföljts tror jag att en full notering på Nasdaq kan bli extremt positivt för MTG på dess väg att bli den mest betydelsefulla aktören inom E-sport, säger David Marcus till Affärsvärlden.</p>
      <p>Efter den aviserade strategiöversynen har kursen studsat upp med nära 25 procent till drygt 90 kronor.</p>
      <p>-Men MTG är fortfarande extremt undervärderat, så det skulle inte vara förvånande om vi tog en ännu större ägarandel i bolaget framöver, säger han.</p>
      <p>David Marcus menar att det snabbväxande området e-sport och gaming har inte förståtts så bra av marknaden och tror därför att både MTG och Nent kan bli ett byte för någon större spelare.</p>
      <p>-Men vi köper inte aktier för att de ska bli uppköpta. Vi ser att de har bra utsikter och räknar med att både ledning och styrelse förstår att de måste fokusera på tillväxt och aktieägarvärde, säger David Marcus.</p>
      <p>Med fyra svenska innehav blir Sverige med 10 procent av portföljen tredje största land efter USA och Norge.</p>
      <p>-Jag har investerat i Sverige i över 25 år och tycker att Sverige har ett extremt bra affärsklimat. Vi gillar också Norge som blivit en drivbänk för entreprenörer, säger David Marcus.</p>
      <p>
        <i>Denna artikel är en kortversion. Prenumeranter kan logga in och läsa hela artikeln <a href="https://www.affarsvarlden.se/premium-nyheter/mtg-ar-extremt-undervarderat-6977478">här</a>.</i>
      </p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fmtg-ar-extremt-undervarderat-6977896&amp;title=%22MTG%20%C3%A4r%20extremt%20underv%C3%A4rderat%22&amp;description=MTG%20och%20Nent%20kan%20bli%20ett%20byte%20f%C3%B6r%20n%C3%A5gon%20st%C3%B6rre%20spelare%2C%20s%C3%A4ger%20David%20Marcus%2C%20vars%20Evermore%20Global%2C%20har%20seglat%20upp%20som%20fj%C3%A4rde%20st%C3%B6rsta%20%C3%A4gare%20i%20MTG.">Facebook</a>
        </li>
        <li>
          <a href="http://twitter.com/share?text=%22MTG%20%C3%A4r%20extremt%20underv%C3%A4rderat%22&amp;url=https%3A%2F%2Fwww.affarsvarlden.se%2Fbors-ekonominyheter%2Fmtg-ar-extremt-undervarderat-6977896">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fmtg-ar-extremt-undervarderat-6977896&amp;title=%22MTG%20%C3%A4r%20extremt%20underv%C3%A4rderat%22">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fmtg-ar-extremt-undervarderat-6977896&amp;title=%22MTG%20%C3%A4r%20extremt%20underv%C3%A4rderat%22">Reddit</a>
        </li>
        <li>Mail</li>
      </ul>
    </article>
  </body>
</html>