<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/dinamo-u-matchi-z-kopengagenom-vtratilo-dva-ochki-mihaylichenko-328901_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T09:35:00+00:00"/>
    <meta property="og:title" content="&quot;Динамо&quot; у матчі з &quot;Копенгагеном&quot; втратило два очки – Михайличенко"/>
    <meta property="og:description" content="Наставник команди вважає, що його підопічні домінували в поєдинку."/>
  </head>
  <body>
    <article>
      <h1>"Динамо" у матчі з "Копенгагеном" втратило два очки – Михайличенко</h1>
      <h2>Наставник команди вважає, що його підопічні домінували в поєдинку.</h2>
      <address>
        <time datetime="2019-11-08T09:35:00+00:00">08 Nov 2019, 09:35</time>
      </address>
      <p>Головний тренер <b><a href="https://dt.ua/SPORT/dinamo-povtorno-zigralo-vnichiyu-z-kopengagenom-u-lizi-yevropi-328862_.html">київського "Динамо"</a></b> Олексій Михайличенко прокоментував результат матчу четвертого туру групового етапу Ліги Європи проти "Копенгагена" (1:1).</p>
      <p>"Вважаю, ми втратили два очки. І по грі, і по нашому домінуванню, і по тому, що ми створювали моменти, при цьому грамотно діючи в обороні. Проводили різноманітні атаки, відмінно використовували фланги, але в завершальній стадії чогось не вистачало — десь везіння, десь- виконавської майстерності.</p>
      <p>До них жодних претензій у мене немає. Ні віддачі, ні з тактичних побудов, ні за швидкостями. А дрібні помилки є в будь-якій грі. Відразу скажу, чому ми провели таку пізню заміну: в таку гру увійти дуже непросто, був високий градус напруги, було багато силової боротьби. Крім того, ми не бачили, щоб хтось випадав з гри", - наводить слова Михайличенка прес-служба "Динамо".</p>
      <p>Після чотирьох зіграних турів "Динамо" і "Копенгаген" ділять перше місце, набравши шість очок.</p>
      <p>Наступний матч Ліги Європи підопічні Михайличенка проведуть 28 листопада у Швеції проти "Мальме", у якого п'ять пунктів.</p>
      <p><b><a href="https://dt.ua/SPORT/kopengagen-dinamo-onlayn-translyaciya-matchu-328695_.html">"Копенгаген" - "Динамо" 1:1: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL2ZjZHluYW1vLmtpZXYudWE=">ФК Динамо</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>