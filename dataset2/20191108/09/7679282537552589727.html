<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-ind-vs-ban-rohit-sharma-said-wanted-to-hit-6-sixes-in-mosaddek-s-over-2838272.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T09:22:28+00:00"/>
    <meta property="og:title" content="India vs Bangladesh: रोहित शर्मा ने बताया छक्के मारने के लिए पावर के साथ और क्या चाहिए"/>
    <meta property="og:description" content="India vs Bangladesh: भारत और बांग्लादेश के बीच तीन मैचों की टी20 सीरीज खेली जा रही है। सीरीज के दूसरी टी20 इंटरनेशनल में भारत ने आठ विकेट से शानदार जीत दर्ज की। कप्तान रोहित शर्मा ने 43 गेंद पर 85..."/>
  </head>
  <body>
    <article>
      <h1>India vs Bangladesh: रोहित शर्मा ने बताया छक्के मारने के लिए पावर के साथ और क्या चाहिए</h1>
      <address><time datetime="2019-11-08T09:22:28+00:00">08 Nov 2019, 09:22</time> by <a rel="author">लाइव हिन्दुस्तान टीम,राजकोट</a></address>
      <p>India vs Bangladesh: भारत और बांग्लादेश के बीच तीन मैचों की टी20 सीरीज खेली जा रही है। सीरीज के दूसरी टी20 इंटरनेशनल में भारत ने आठ विकेट से शानदार जीत दर्ज की। कप्तान रोहित शर्मा ने 43 गेंद पर 85 रनों की शानदार पारी खेली। इस पारी के दौरान उन्होंने छह शानदार छक्के लगाए, जिसमें मोसादेक हुसैन की गेंदबाजी पर तो उन्होंने लगातार तीन छक्के भी जड़े। मैच के बाद रोहित ने युजवेंद्र चहल से बातचीत के दौरान बताया कि लंबे छक्के मारने के लिए क्या-क्या जरूरी होता है।</p>
      <p>मैच के बाद वो चहल टीवी पर आए और बड़े-बड़े छक्के मारने का राज भी को बताया। रोहित ने हुसैन को लगाए गए लगातार तीन छक्कों के बारे में बात करते हुए कहा, 'जब मैंने तीन छक्के लगाए तो मैंने अगली तीन गेंदों पर भी छक्का लगाने के बारे में सोचा, लेकिन मैंने चौथी गेंद मिस कर दी और फिर एक रन ले लिया।' रोहित ने कहा, 'आपको बड़े छक्के मारने के लिए बड़ा शरीर नहीं चाहिए होता है। यहां तक की आप (चहल) भी छक्के मार सकते हैं। छक्के मारने के लिए केवल पावर ही नहीं टाइमिंग की भी जरूरत पड़ती है। गेंद बल्ले के बीच में लगनी चाहिए और आपका सिर स्थिर होना चाहिए। छक्के मारने के लिए बहुत सारी चीजों का ध्यान रखना होता है।'</p>
      <h3>
        <a href="https://www.livehindustan.com/cricket/story-india-vs-bangladesh-ind-vs-ban-2nd-t20-international-third-umpire-ko-gali-dete-camera-mein-kaid-hue-rohit-sharma-2838190.html">INDvBAN 2nd T20I: थर्ड अंपायर को गाली देते कैमरे में कैद हुए रोहित शर्मा</a>
      </h3>
      <h3>
        <a href="https://www.livehindustan.com/cricket/story-eng-vs-nz-england-tour-to-new-zealand-david-malan-fastest-t20i-hundred-for-england-2838177.html">मलान की धमाकेदार सेंचुरी, इंग्लैंड की ओर से सबसे तेज टी20 इंटरनेशनल सेंचुरी जड़ने वाले बल्लेबाज बने</a>
      </h3>
      <p>
        <b>बीसीसीआई के ट्विटर हैंडल से ये वीडियो शेयर किया गया है, आप भी देखिए-</b>
      </p>
      <figure>
        <iframe data-src="https://twitter.com/BCCI/status/1192646674839150593?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>भारत ने टॉस जीतकर पहले गेंदबाजी का फैसला लिया था। 20 ओवर में बांग्लादेश ने 6 विकेट पर 153 रन बनाए, जवाब में भारत ने 15.4 ओवर में 154 रन बनाकर मैच अपने नाम कर लिया। कप्तान रोहित शर्मा ने 43 गेंद पर 85 रनों की ताबड़तोड़ पारी खेली और मैन ऑफ द मैच भी चुने गए।</p>
    </article>
  </body>
</html>