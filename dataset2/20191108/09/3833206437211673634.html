<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Udar-v-Plovdiv-zadurzhaha-7-dushi-v-moment-na-narkosdelka-912159"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T09:40:00+00:00"/>
    <meta property="og:title" content="Удар в Пловдив, задържаха 7 души в момент на наркосделка!"/>
    <meta property="og:description" content="Специализирана полицейска операция за противодействие на разпространението и употребата на наркотици..."/>
  </head>
  <body>
    <article>
      <h1>Удар в Пловдив, задържаха 7 души в момент на наркосделка!</h1>
      <address>
        <time datetime="2019-11-08T09:40:00+00:00">08 Nov 2019, 09:40</time>
      </address>
      <p>Специализирана полицейска операция за противодействие на разпространението и употребата на наркотици е проведена на 6 ноември от служители на отдел “Криминална полиция" и сектор “Специализирани полицейски сили" в Пловдив. Процесуално-следствените действия са осъществени под ръководството на Окръжна прокуратура – Пловдив.</p>
      <p>На Голямоконарско шосе в момент на сделка с наркотици са заловени трима мъже и четири жени, придвижвали се с два автомобила – “Ауди" и “Рейндж Ровър". При последвалите лични обиски и претърсвания в колите и на два частни адреса, разследващите са иззели над 73,5 грама метамфетамин на кристали, 4 стъклени лули и 2 електронни везни със следи от наркотичното вещество, 100 таблетки клонарекс, пакетче амфетамин и мобилни телефони. </p>
      <p>По случая е образувано досъдебно производство по чл. 354а, ал.1 от НК, което се наблюдава от Окръжна прокуратура-Пловдив. </p>
      <p>Седмината, на възраст между 21 и 45 години, са били задържани за срок до 24 часа по закона за МВР. Впоследствие на двама от тях са повдигнати обвинения и мярката им за задържане е удължена до 72 часа.</p>
    </article>
  </body>
</html>