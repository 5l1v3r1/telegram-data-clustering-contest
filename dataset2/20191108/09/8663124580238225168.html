<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-mariupol-karpaty-gospodari-polya-zalyshat-sya-u-chil-nij-shisttsi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T09:36:00+00:00"/>
    <meta property="og:title" content="Прогноз і ставка. «Маріуполь» – «Карпати»: господарі поля залишаться у чільній шістці"/>
    <meta property="og:description" content="Ще чотири тури тому між опонентами, які зійдуться у маріупольському двобої, була відстань лише у одне очко. Зараз же хлопці Олександра Бабича випереджають львів’ян вже на шість пунктів, намагаючись закріпитися у верхній половині турнірної таблиці. Погоджуся з букмекерами, які вважають перемогу «Маріуполя» найбільш ймовірним підсумком нашого матчу."/>
  </head>
  <body>
    <article>
      <h1>Прогноз і ставка. «Маріуполь» – «Карпати»: господарі поля залишаться у чільній шістці</h1>
      <address><time datetime="2019-11-08T09:36:00+00:00">08 Nov 2019, 09:36</time> by <a rel="author">Анатолій Плохотнюк</a></address>
      <p>Ще чотири тури тому між опонентами, які зійдуться у маріупольському двобої, була відстань лише у одне очко. Зараз же хлопці Олександра Бабича випереджають львів’ян вже на шість пунктів, намагаючись закріпитися у верхній половині турнірної таблиці. Погоджуся з букмекерами, які вважають перемогу «Маріуполя» найбільш ймовірним підсумком нашого матчу.</p>
      <p>
        <b>14:00, 09 лис 2019</b>
      </p>
      <h3>«Маріуполь»</h3>
      <p>У неділю «азовці» мали шанс скоротити відставання від «Олександрії», з якою зустрічалися у гостьовому матчі. Незважаючи на рахунок 3:0, що горів на табло КСК «Ніка» по ходу зустрічі, перемога господарів поля була не такою вже й легкою.</p>
      <p>Суттєво вплинуло на розвиток подій у матчі вилучення захисника гостей Бикова ще у першому таймі. Останній отримав жовту картку за гру рукою у власному штрафному майданчику на 28-й хвилині. Проте Гречишкіну не вдалося переграти Гальчука ударом з пенальті. Через кілька хвилин під час зіткнення із Лучкевичем Биков зіграв небезпечно і залишив свою команду у меншості. Кирило Ковалець, визнаний найкращим гравцем туру, протягом двох хвилин другого тайму відзначився гольовою передачею та точним ударом у кут. Згодом м’яч від Корнієнка потрапив у сітку воріт гостей, але практично відразу Чурко забив у відповідь. На останніх хвилинах матчу гості намагалися скоротити різницю у рахунку, але Федорчуку і Топалову дещо не пощастило.</p>
      <p>«Маріуполь» займає четверте місце у турнірній таблиці домашніх матчів із десятьма заліковими балами у шести матчах. Останні дві зустрічі на стадіоні імені Володимира Бойка принесли господарям перемоги над «Дніпром-1» та «Колосом» (1:0 та 2:0 відповідно).</p>
      <h3>«Карпати»</h3>
      <p>«Зелено-білі» у минулому турі не змогли втретє поспіль зіграти унічию, поступившись на «Україні» резервному складу донецького «Шахтаря». Підківка, який зайняв місце на останньому рубежі господарів поля, «привіз» перший гол. Вибиваючи м’яч від воріт, він віддав його прямо у ноги Борячуку, який скористався таким «подарунком». У другому таймі Коваленко та Тете забили у ворота господарів ще по голу, встановивши остаточний рахунок 3:0 на користь «гірників». Львів’яни теж не забували про гру у атаці та мали декілька моментів, щоб засмутити Олексія Шевченка. Але Дженнінгс, Понде, Деда та Войковіч не скористалися своїми шансами.</p>
      <p>«Леви» у гостьових матчах цього сезону змогли здобути перемогу тільки над «Олімпіком», який грав у чисельній меншості з середини першого тайму. Щоправда у передостанньому турі завдяки самовідданій грі у воротах Олега Кудрика зуміли зіграти унічию із «Динамо» у Києві.</p>
      <p>«Карпати» не знають перемог вже у шести матчах із «Маріуполем». Три попередніх поєдинки завершилися нічиїми з однаковим рахунком 1:1. Перед цим тричі поспіль вигравали сьогоднішні господарі поля.</p>
      <p>Поразка від «Олександрії» стала першою з початку жовтня для маріупольців. «Зелено-білі» не змогли перемогти сімох останніх суперників у офіційних матчах. Запропоную поставити на перемогу «Маріуполя» у 1 гол або нічию – так закінчилися сім з дев’яти попередніх матчів між сьогоднішніми опонентами.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/ekspres-na-upl-grayemo-koefitsiyent-3-16/"/>
        <a href="https://bookmaker-ratings.com.ua/tips/prognoz-i-stavka-inter-verona-favoryt-pryjmatyme-serednyaka/"/>
        <a href="https://bookmaker-ratings.com.ua/tips/prognoz-i-stavka-desna-dnipro-1-chernigivtsi-mozhut-pity-na-mizhnarodnu-perervu-na-drugomu-mistsi/"/>
      </related>
    </article>
  </body>
</html>