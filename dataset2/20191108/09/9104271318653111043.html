<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/con-lauto-va-a-sbattere-contro-una-conduttura-del-gas-causa-la-fuoriuscita-del-metano-e-scappa"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-08T09:07:56+00:00"/>
    <meta property="og:title" content="Con l’auto va a sbattere contro una conduttura del gas, causa la fuoriuscita del metano e scappa"/>
    <meta property="og:description" content="I Carabinieri di Cossato sulle tracce dell'autore del misfatto"/>
  </head>
  <body>
    <article>
      <h1>Con l’auto va a sbattere contro una conduttura del gas, causa la fuoriuscita del metano e scappa</h1>
      <h2>I Carabinieri di Cossato sulle tracce dell'autore del misfatto</h2>
      <address>
        <time datetime="2019-11-08T09:07:56+00:00">08 Nov 2019, 09:07</time>
      </address>
      <p>Grande spavento per i residenti di Mottalciata ieri sera.</p>
      <p>Verso le 21.00 di ieri, giovedì 7 novembre, in via Martiri a Mottalciata un automobilista ha perso il controllo della propria vettura ed è andato a sbattere contro una conduttura del metano causando la fuoriuscita del gas. Subito dopo l’impatto l’incauto automobilista si è allontanato non preoccupandosi dei danni da lui causati.</p>
      <h3>L’intervento dei Carabinieri e Vigili del Fuoco</h3>
      <p>Sul posto sono quindi dovuti intervenire i Carabinieri di Cossato e i Vigili del Fuoco per mettere in sicurezza l’area. Sono, inoltre, arrivati i Tecnici della 2l Rete Gas che hanno chiuso per un periodo l’erogazione del metano per poter riparare la conduttura danneggiata.</p>
      <p>I Carabinieri stanno visualizzando le immagini delle telecamere per risalire all’identità dell’autore del fatto.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/campionato-di-calcio-giovanissimi-genitori-scatenati-devono-intervenire-i-carabinieri"/>
        <a href="https://laprovinciadibiella.it/cronaca/allarme-bomba-alla-filiale-banca-sella-di-vigliano-biellese"/>
        <a href="https://laprovinciadibiella.it/cronaca/nel-tentativo-di-sedare-una-rissa-carabiniere-cade-a-terra-e-finisce-in-ospedale"/>
      </related>
    </article>
  </body>
</html>