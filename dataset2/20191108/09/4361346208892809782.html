<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/utolso-percig-dolgozott-karinthy-marton/186116"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T09:30:00+00:00"/>
    <meta property="og:title" content="Utolsó percig dolgozott Karinthy Márton"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Utolsó percig dolgozott Karinthy Márton</mark>
      </h1>
      <address><time datetime="2019-11-08T09:30:00+00:00">08 Nov 2019, 09:30</time> by <a rel="author">Bors</a></address>
      <p>
        <b>Ma mutatják be a rendező utolsó színdarabját a Karinthy Színházban, melynek társrendezője Földes Eszter színésznő. A teátrumot a továbbiakban lánya, Vera és két közeli munkatársa vezeti. </b>
        <b>Ma mutatják be a rendező utolsó színdarabját a Karinthy Színházban, melynek társrendezője Földes Eszter színésznő. A teátrumot a továbbiakban lánya, Vera és két közeli munkatársa vezeti.</b>
      </p>
      <p>Szomorú premier elé néz a Karinthy Színház társulata ma este, miután hosszan tartó, súlyos betegség után, 71 éves korában elhunyt Karinthy Márton. A színigazgató-rendező már nem élhette meg A veszélyes forduló című előadás bemutatóját, melyet Földes Eszterrel együtt rendezett.</p>
      <p>– Mindenkit megrendített Márton halála, és mélységesen sajnáljuk, hogy nem élhette meg a premiert. Szinte az utolsó pillanatig dolgozott, segítette Eszter munkáját az ötleteivel – közölte lapunkkal a színház sajtóosztálya. – Betegsége ellenére is hajthatatlanul dolgozott, mert – ahogy mindig – most is a közönséget akarta szolgálni a legtökéletesebb előadással. Arra kérnénk a rajongókat, barátokat, akik szeretnék leróni a kegyeletüket, hogy látogassanak el ma este a színház elé, ahol hét óra után gyertyás megemlékezést tartunk.</p>
      <figure>
        <img src="http://media.borsonline.hu/cikk/20/191678/big-lead/650x360/2016793_karinthon-marton-mti.jpg"/>
        <figcaption>Úgy rendelkezett, hogy a lánya vigye tovább a színházát © MTI</figcaption>
      </figure>
      <p>A színház sajtóosztálya megerősítette, hogy az intézmény továbbra is a Karinthy család irányítása alatt működik.</p>
      <p>– Karinthy Márton úgy rendelkezett, hogy lánya, Vera és két közeli munkatársa irányítsa a színházat, ami tényleg szó szerint az élete volt. Minden évben maga teremtette meg a működési feltételeket, nagyon sok, még a híres édesapjától Karinthy Ferenctől vagy nagypapájától, Frigyestől örökölt tárgya is ott van a színházban.</p>
    </article>
  </body>
</html>