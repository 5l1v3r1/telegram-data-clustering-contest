<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/08/ecomondo-nuova-frontiera-micromobilit%c3%a0-elettrica-integrata-pn_20191108_00215/"/>
    <meta property="og:site_name" content="Askanews"/>
    <meta property="article:published_time" content="2019-11-08T19:36:22+00:00"/>
    <meta property="og:title" content="Ecomondo, nuova frontiera micromobilità elettrica integrata"/>
    <meta property="og:description" content="Rimini, 8 nov. (askanews) – Un nuovo modo di pensare la mobilità nelle città integrando mobility scooter, biciclette e monopattini elettrici con sistemi smart che ne rendono semplice e intuitivo l’utilizzo. Grazie alla sinergia aziende europee leader del settore, sotto la regia di Emoby – azienda italiana da sempre impegnata nel settore della mobilità accessibile […]"/>
  </head>
  <body>
    <article>
      <h1>Ecomondo, nuova frontiera micromobilità elettrica integrata</h1>
      <h2>Presentata da Emoby, azienda del settore mobilità ecosostenibile</h2>
      <address>
        <time datetime="2019-11-08T19:36:22+00:00">08 Nov 2019, 19:36</time>
      </address>
      <figure>
        <img src="http://www.askanews.it/wp-content/uploads/2019/11/20191108_203608_8DD53573.jpg"/>
      </figure>
      <p>Rimini, 8 nov. (askanews) – Un nuovo modo di pensare la mobilità nelle città integrando mobility scooter, biciclette e monopattini elettrici con sistemi smart che ne rendono semplice e intuitivo l’utilizzo. Grazie alla sinergia aziende europee leader del settore, sotto la regia di Emoby – azienda italiana da sempre impegnata nel settore della mobilità accessibile ed ecosostenibile – integrando questi sistemi sarà possibile prendere, ricaricare, geolocalizzare i mezzi di micromobilità tramite semplici e intuitive applicazioni.</p>
      <p>L’esperienza è stata presentata a Rimini, nel corso di un convegno organizzato da Emoby a Ecomondo – Key Energy, la fiera dedicata all’innovazione industriale e tecnologica dell’economia circolare, in collaborazione con Skidata, Asja e TBA France. L’incontro è stato moderato da Roberto Minerdo, esperto di energia e mobilità sostenibile, sulle nuove tecnologie applicate alla mobilità condivisa e sostenibile grazie alle quali è possibile ripensare le modalità di spostamento nei centri urbani e di migliorare la qualità della vita in maniera ecosostenibile.</p>
      <p>“Siamo orgogliosi del lavoro fatto finora con i nostri partner che premia l’integrazione e l’interoperabilità creando sistemi sempre più innovativi ed efficaci di supporto alla mobilità” ha commentato Cristina La Marca, Brand Ambassador Emoby.</p>
      <p>(segue)</p>
    </article>
  </body>
</html>