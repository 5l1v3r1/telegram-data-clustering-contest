<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-team-india-equals-big-record-of-australia-in-t20-cricket-while-chasing-2839491.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T19:32:46+00:00"/>
    <meta property="og:title" content="T-20 क्रिकेट में भारत ने की ऑस्ट्रेलिया के इस बड़े रिकॉर्ड की बराबरी"/>
    <meta property="og:description" content="भारतीय क्रिकेट टीम ने गुरुवार को खेल के सबसे छोटे प्रारूप टी-20 में रनों के लक्ष्य का पीछा करते हुए आस्टेलिया को पीछे कर दिया था, लेकिन शुक्रवार को आस्ट्रेलिया ने पाकिस्तान को मात देकर भारत की बराबरी..."/>
  </head>
  <body>
    <article>
      <h1>T-20 क्रिकेट में भारत ने की ऑस्ट्रेलिया के इस बड़े रिकॉर्ड की बराबरी</h1>
      <address><time datetime="2019-11-08T19:32:46+00:00">08 Nov 2019, 19:32</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय क्रिकेट टीम ने गुरुवार को खेल के सबसे छोटे प्रारूप टी-20 में रनों के लक्ष्य का पीछा करते हुए आस्टेलिया को पीछे कर दिया था, लेकिन शुक्रवार को आस्ट्रेलिया ने पाकिस्तान को मात देकर भारत की बराबरी कर ली।</p>
      <p>भारत ने बीते गुरुवार को बांग्लादेश को 154 रनों के लक्ष्य का पीछा करते हुए आठ विकेट से हरा दिया था। इस जीत के साथ भारत ने तीन मैचों की सीरीज में 1-1 से बराबरी की। यह भारत की टी-20 में रनों के लक्ष्य का पीछा करते हुए रिकार्ड 41वीं जीत भी थी।</p>
      <p>
        <b>
          <a href="https://www.livehindustan.com/cricket/story-karnataka-script-new-t20-record-with-crushing-win-over-uttarakhand-in-syed-mushtaq-ali-trophy-2838993.html">कर्नाटक ने उत्तराखंड को हराकर रचा इतिहास, बनाया नया भारतीय रिकॉर्ड</a>
        </b>
      </p>
      <p>भारतीय टीम का यह रिकार्ड 24 घंटे भी नहीं टिक सका। आस्ट्रेलिया ने शुक्रवार को पर्थ स्टेडियम में खेले गए मैच में पाकिस्तान को 10 विकेट से मात देकर भारत की 41 जीतों की बराबरी कर ली। भारत ने टी-20 में 61 बार दूसरी पारी खेली है जबकि आस्ट्रेलिया ने 70 बार। इन दोनों के बाद पाकिस्तान का नंबर है जिसने 67 मैचों में रनों के लक्ष्य का पीछा किया है और 36 बार जीत उसके नसीब में आई है। </p>
      <p>भारत की इस जीत के हीरो इस सीरीज में टीम की कप्तानी कर रहे कप्तान रोहित शर्मा रहे जिन्होंने 85 रनों की पारी खेली। आस्ट्रेलिया ने पहले बल्लेबाजी करने वाली पाकिस्तान को 20 ओवरों में आठ विकेट के नुकसान पर 106 रनों से आगे नहीं जाने दिया। आस्ट्रेलिया ने एरॉन फिंच के नाबाद 52 और डेविड वार्नर के नाबाद 48 रनों के दम पर पाकिस्तान बुरी तरह से हराया।</p>
      <p>
        <b>
          <a href="https://www.livehindustan.com/cricket/story-ipl-2020-delhi-capitals-head-coach-ricky-ponting-reacts-after-r-ashwin-acquisition-confirmed-in-team-2838862.html">अश्विन के टीम में आने से खुश कोच पोंटिग, पिच को लेकर कही बड़ी बात</a>
        </b>
      </p>
    </article>
  </body>
</html>