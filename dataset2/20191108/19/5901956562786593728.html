<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/sokantno-razkritje-v-kmetiji-tekmovalcu-je-prekipelo-247230"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T19:52:00+00:00"/>
    <meta property="og:title" content="Šokantno razkritje v Kmetiji: tekmovalcu je prekipelo"/>
    <meta property="og:description" content="V šovu Kmetija sta se v tokratnem dvoboju pomerila Luka in Denis. Ta se je moral posloviti, saj je bil Luka v areni spretnejši. A še pred vstopom v areno je spregovoril Luka, ki je vse pustil odprt..."/>
  </head>
  <body>
    <article>
      <h1>Šokantno razkritje v Kmetiji: tekmovalcu je prekipelo</h1>
      <h2>Današnji dvoboj je zaznamoval tudi Lukov govor.</h2>
      <address><time datetime="2019-11-08T19:52:00+00:00">08 Nov 2019, 19:52</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1601036.jpg"/>
          <figcaption>Dvojčka sta bila razočarana. FOTO: Voyo.si</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1601035.jpg"/>
          <figcaption>Luki je prekipelo. FOTO: Voyo.si</figcaption>
        </figure>
      </slideshow>
      <p>V šovu Kmetija sta se v tokratnem dvoboju pomerila <b>Luka</b> in<b> Denis</b>. Ta se je moral posloviti, saj je bil Luka v areni spretnejši. A še pred vstopom v areno je spregovoril Luka, ki je vse pustil odprtih ust. Kot je dejal, na neki način zapušča slavni klan, v katerem so taktiko kovali z <b>Janom</b>, s <b>Tilnom</b>, <b>Tanjo</b> in <b>Tomom</b>. »Odločil sem se, da ne glede na to, kaj se zgodi, bom odslej razmišljal s svojo glavo,« je dejal 21-letnik.</p>
      <figure>
        <img src="https://www.slovenskenovice.si/images/slike/2019/11/08/1601035.jpg"/>
        <figcaption>Luki je prekipelo. FOTO: Voyo.si</figcaption>
      </figure>
      <p>Mladega kmeta je zmotilo namreč to, da ga v hišo v gozdu ni nihče prišel obvestit, da so opravili nalogo. Ni mu bilo pogodu niti to, da so od njega vsak način želeli izvedeti, kaj se dogaja na drugi strani ograje in v čem je smisel črne ovce, četudi jih je že vnaprej opozoril, da jim vsega verjetno ne bo smel povedati. Kot je še dejal, bi jim vse razkril, ko bi bil čas za to.<br/><br/>Luka je povedal, da se je slabo počutil tudi zato, ker je bilo videti, da se je v njihovem klanu spletlo prijateljstvo, v resnici pa so se vsi pogovori vrteli le okoli taktike. Zato je imel občutek, da dvojčkoma predstavlja le glas pri podeljevanju kamenčkov.<br/><br/>Tekmovalci so bili ob njegovi izpovedi vidno presenečeni, razkritje pa je še posebej prizadelo Jana, ki je jasno in glasno povedal, da je nad Lukovo odločitvijo razočaran.</p>
    </article>
  </body>
</html>