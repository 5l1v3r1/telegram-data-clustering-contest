<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/lokomotivpd/lokomotiv-(plovdiv)-premina-i-prez-botev-vraca-1404485.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T19:33:00+00:00"/>
    <meta property="og:title" content="Локомотив (Пловдив) премина и през Ботев Враца"/>
    <meta property="og:description" content="Отборът на Локомотив Пд постигна домакинска победа над Ботев Враца с 2:0 в първи двубой от 16-ия кръг в Първа лига Алемйда и Георги Илиев се превърнаха в голмайстори в двубоя"/>
  </head>
  <body>
    <article>
      <h1>Локомотив (Пловдив) премина и през Ботев Враца</h1>
      <address><time datetime="2019-11-08T19:33:00+00:00">08 Nov 2019, 19:33</time> by <a rel="author">Sportlive.bg</a></address>
      <p>Отборът на <a href="https://www.sportlive.bg/bgfootball/lokomotivpd"><b>Локомотив Пд</b></a> постигна домакинска победа над Ботев Враца с 2:0 в първи двубой от 16-ия кръг в <a href="https://www.sportlive.bg/bgfootball"><b>Първа лига</b></a>. Алемйда и Георги Илиев се превърнаха в голмайстори в двубоя.</p>
      <p>Възпитаниците на Бруно Акрапович стигнаха до успеха, след като се разписаха по веднъж през първото и второто полувреме. „Смърфовете“ пречупиха съперника с втория си точен удар в срещата, дело на Динис Алмейда, който откри след асистенция на Един Бахтич. В заключителните мигове на двубоя ветеранът Георги Илиев подпечата успеха за пловдивчани, които се върнаха временно на втората позиция в класирането с точка пред Левски, който в неделя гостува на градския съперник на локомотивци – Ботев.</p>
      <p>Отборът се върна към успехите след равенството в миналия кръг при гостуването на Славия. Врачани, пък, които се разделиха с треньора Сашо Ангелов след ремито с Витоша Бистрица, продължават с несполуките в родния шампионат, като вече в пет мача нямат победа. Съставът е на незавидната 12-та позиция с актив от 13 точки. В следващия кръг Локомотив гостува на лидера и действащ шампион Лудогорец, а Ботев Враца приема у дома ЦСКА.</p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Skandalen-kraj-na-bitkata-mezhdu-Slaviq-i-Lokomotiv-(Plovdiv)-1403254.html"/>
        <a href="https://www.sportlive.bg/bgfootball/national-team/Dimityr-Iliev-sled-povikvatelnata-Dano-tova-ne-e-edinichen-sluchaj-1393926.html"/>
        <a href="https://www.sportlive.bg/bgfootball/lokomotivpd/Loko-(Pd)-dava-dvama-ot-chuzhdencite-si-pod-naem-v-Pyrva-liga-1391058.html"/>
        <a href="https://www.sportlive.bg/bgfootball/lokomotivpd/celiqt-Loko-(Pd)-ubezhdava-Zhoro-Iliev-da-ne-okacha-butonite-sled-Nova-godina-1390717.html"/>
      </related>
    </article>
  </body>
</html>