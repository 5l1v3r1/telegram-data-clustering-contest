<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/z-maceto-ga-je-prisilila-k-seksu-245379"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T19:20:00+00:00"/>
    <meta property="og:title" content="Z mačeto ga je prisilila k seksu"/>
    <meta property="og:description" content="GREAT FALLS – Samantha Mears iz ameriške zvezne države Montana, ki je junija lani z mačeto v roki vdrla v stanovanje svojega bivšega fanta in ga prisilila, da je seksal z njo, je obsojena na 2..."/>
  </head>
  <body>
    <article>
      <h1>Z mačeto ga je prisilila k seksu</h1>
      <h2>Američanka napadla svojega bivšega. Obsojena na 20 let zdravljenja.</h2>
      <address><time datetime="2019-11-08T19:20:00+00:00">08 Nov 2019, 19:20</time> by <a rel="author">A. J.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/03/1558299.jpg"/>
          <figcaption>Mearsova je hotela zvezo s fantom podaljšati na svojevrsten način. FOTO: Cascade County Jail</figcaption>
        </figure>
        <figure>
          <img src="https://www.slovenskenovice.si/images/slike/2019/11/03/1558302.jpg"/>
          <figcaption>Zdravila se bo v psihiatrični bolnišnici v Montani. FOTO: Wikipedia</figcaption>
        </figure>
      </slideshow>
      <p>GREAT FALLS – <b>Samantha Mears</b> iz ameriške zvezne države Montana, ki je junija lani z mačeto v roki vdrla v stanovanje svojega bivšega fanta in ga prisilila, da je seksal z njo, je obsojena na 20 let zdravljenja v psihiatrični bolnišnici. Ker 20-letnica po mnenju strokovnjakov takrat ni bila dovolj pri sebi, da bi ji sodili, so sojenje odložili, zato je izrek kazni dočakala šele v teh dneh.</p>
      <figure>
        <img src="https://www.slovenskenovice.si/images/slike/2019/11/03/1558302.jpg"/>
        <figcaption>Zdravila se bo v psihiatrični bolnišnici v Montani. FOTO: Wikipedia</figcaption>
      </figure>
      <p>Mearsova je v hišo v Great Fallsu vdrla, medtem ko je bil njen bivši na bencinski postaji, in počakala, da se je vrnil. Ko je vstopil, je planila izza vrat v spalnici, mu skočila za hrbet in mu ob vrat prislonila mačeto. Naročila mu je, naj se uleže na posteljo in se sleče. Ko jo je ubogal, je splezala nanj. Fant je policiji priznal, da ga je vznemiril pogled na popolnoma golo dekle, zato je v spolnem odnosu sodeloval. Ko je končal, jo je hotel stresti s sebe, a ga je ugriznila v levo roko in vztrajala pri seksu, nazadnje pa obsedela na njem, še vedno z mačeto v roki.<br/><br/>Moški je policistom predal več njenih posnetkov z orožjem. Kasneje sta se sporekla, dekle je s stene potegnilo velik kos obloge, namenoma je uriniralo na njegovo posteljo in mu po njegovih besedah povzročilo za okoli 540 evrov škode. Žrtvi se je nekako uspelo prebiti do zadnjih vrat in uiti iz hiše skupaj s sestro, ki je tedaj prišla domov. Mearsova je sicer trdila, da je bil spolni odnos sporazumen, vendar so bili njeni odgovori med zaslišanjem zmedeni.</p>
      <blockquote>2018.,<br/>ko je izpeljala zločin, ji niso mogli soditi.</blockquote>
      <p>Spoznali so jo za krivo spolnega odnosa brez privolitve ter vloma in ji odredili omenjeno kazen, označili so jo za spolno prestopnico druge stopnje. Morala bo obiskovati posebne terapije in svetovanja ter jemati zdravila. </p>
    </article>
  </body>
</html>