<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42721_Likuvalni-zakladi-Bukovini-otrimali-finansovu-dopomohu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-08T19:42:00+00:00"/>
    <meta property="og:title" content="Лікувальні заклади Буковини отримали фінансову допомогу"/>
    <meta property="og:description" content="Депутати Чернівецької обласної ради прийняли зміни до бюджету - 2019. 7 листопада на сесії Чернівецької обласної ради депутати внесли змін"/>
  </head>
  <body>
    <article>
      <h1>Лікувальні заклади Буковини отримали фінансову допомогу</h1>
      <address>
        <time datetime="2019-11-08T19:42:00+00:00">08 Nov 2019, 19:42</time>
      </address>
      <p>
        <b>Депутати Чернівецької обласної ради прийняли зміни до бюджету - 2019.</b>
      </p>
      <p>7 листопада на сесії Чернівецької обласної ради депутати внесли зміни до обласного бюджету на 2019 рік. Зокрема, надано пропозиції щодо необхідності в додаткових коштах майже на 70 млн. грн. Повідомляє пресслужба Чернівецької ОДА.<br/><br/>Коштом додаткових надходжень від перевиконання дохідної частини обласного бюджету та зменшення резервного фонду обласного бюджету надали додатково бюджетним установам 15,6 млн. грн.<br/><br/>Основну частину коштів, зокрема майже 13 млн. грн. планується спрямувати лікувальним закладам області. За ці кошти буде збільшений фонд оплати праці обласному центру екстреної медичної допомоги та медицини катастроф на 3 млн. грн., придбане програмне забезпечення для надання послуг з впровадженням медичної інформаційної системи, пов’язаних з переходом у 2020 році на фінансування Національною службою здоров`я України в сумі 3 млн. грн., вжиті заходи з енергозбереження, завершений капітальний ремонт відділення недоношених дітей в КМУ «Обласна дитяча клінічна лікарня», придбання медикаментів та медичного обладнання на загальну суму 6,7 млн. грн.</p>
      <p>Також зміни передбачають виділення коштів на виплату грошових винагород спортсменам та тренерам Чернівецької області з олімпійських, неолімпійських видів спорту, видів спорту для осіб з інвалідністю в сумі 264 тис. грн., збільшення коштів на фінансування програм соціального захисту населення в сумі 520 тис. грн., фінансування закладів культури – 463,7 тис. грн., збільшення обсягу програми підтримки агропромислового розвитку в сумі 480 тис. грн.</p>
      <p>Між районними бюджетами та бюджетами ОТГ розподілена субвенція з державного бюджету для здійснення заходів, спрямованих на розвиток системи охорони здоров`я у сільській місцевості, яка буде використана на придбання службового автотранспорту для амбулаторій загальної практики — сімейної медицини у сумі 4 млн. грн. та придбання телемедичного обладнання для амбулаторії загальної практики — сімейної медицини в смт. Глибока на суму 99 тис. грн., решта субвенції буде розподілена між територіальними одиницями, відповідно до наказу Мінрегіону.</p>
      <p>
        <i>Фото ілюстративне</i>
      </p>
    </article>
  </body>
</html>