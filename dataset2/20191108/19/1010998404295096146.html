<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/policaite-s-novi-zaplati-ot-sledvashtata-godina.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T19:31:00+00:00"/>
    <meta property="og:title" content="Полицаите - с нови заплати от следващата година"/>
    <meta property="og:description" content="От синдикатите настояват нощният труд на служителите на реда да стане поне по 1 лев на час"/>
  </head>
  <body>
    <article>
      <h1>Полицаите - с нови заплати от следващата година</h1>
      <h2>От синдикатите настояват нощният труд на служителите на реда да стане поне по 1 лев на час</h2>
      <address><time datetime="2019-11-08T19:31:00+00:00">08 Nov 2019, 19:31</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/08/zaplati_1573234636-1.mp4"/>
      </figure>
      <p>Полицаите ще са с нови заплати от следващата година. Увеличението ще е 10%. <br/><br/>Министъра на вътрешните работи се надява униформените да получат и повече пари за нощен труд. <br/><br/>В момента полицаите получават по 25 стотинки за всеки час дежурство през нощта, което прави по два лева на смяна и по около 16 лева на месец. <br/><br/>От полицейските синдикати настояват нощният труд на полицаите да стане поне по 1 лев на час.</p>
      <p>„Това, което премиерът обеща и правителството прие, е 10% увеличение на заплатите. Надявам се в частта персонал да успеем да повишим и заплащането на нощния труд, което е справедливо искане на колегите, които работят през нощта и дават нощни смени”, заяви вътрешният министър Младен Маринов. <br/><br/>Предвидени са и повече пари за документите за самоличност, тъй като през 2020-а година, голяма част от българите трябва да сменят личните си карти. </p>
    </article>
  </body>
</html>