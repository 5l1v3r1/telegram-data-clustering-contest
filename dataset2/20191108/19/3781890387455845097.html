<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740725"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T19:31:00+00:00"/>
    <meta property="og:title" content="ศาลสั่งจำคุกโจรปล้นโอซิล-โคลาซินัช10ปี"/>
    <meta property="og:description" content="ศาลสั่งลงดาบ 'แอชลีย์ สมิธ' โจรตัวแสบ ที่ก่อเหตุปล้น 'เมซุต โอซิล' และ'เซอัด โคลาซินัช' 2 ดาวเตะอาร์เซนอล เป็นเวลา 10 ปีแล้ว"/>
  </head>
  <body>
    <article>
      <h1>ศาลสั่งจำคุกโจรปล้นโอซิล-โคลาซินัช10ปี</h1>
      <address>
        <time datetime="2019-11-08T19:31:00+00:00">08 Nov 2019, 19:31</time>
      </address>
      <p>
        <b>ศาลสั่งลงดาบ "แอชลีย์ สมิธ" โจรตัวแสบ ที่ก่อเหตุปล้น "เมซุต โอซิล" และ"เซอัด โคลาซินัช" 2 ดาวเตะอาร์เซนอล เป็นเวลา 10 ปีแล้ว</b>
      </p>
      <p>ศาลฮาร์โรว์ คราวน์ คอร์ต ประเทศอังกฤษ พิพากษาให้จำคุก แอชลีย์ สมิธ คนร้ายในคดีพยายามปล้น เมซุต โอซิล และเซอัด โคลาซินัช 2 ดาวเตะคนดังของ อาร์เซนอล ยักษ์ใหญ่แห่งศึกพรีเมียร์ลีก เมืองผู้ดี เป็นเวลา 10 ปีแล้ว<br/><br/>เหตุการณ์ดังกล่าวเกิดขึ้นในย่านแฮมพ์สเตด ทางตะวันตกเฉียงเหนือของกรุงลอนดอน เมื่อวันที่ 25 ก.ค.ที่ผ่านมา โดย สมิธ และจอร์แดน นอร์ธโอเวอร์ ผู้สมรู้ร่วมคิด ซึ่งใช้รถมอเตอร์ไซด์ที่ถูกขโมยมาเป็นพาหนะนั้น พยายามจะปล้นนาฬิกาข้อมือสุดหรูมูลค่า 200,000 ปอนด์ หรือ ประมาณ 7.6 ล้านบาทของ โอซิล แต่ก็ทำไม่สำเร็จหลัง โคลาซินัช ฮึดสู้จนกระทั่งทั้งคู่หนีเอาตัวรอดมาได้<br/><br/>ทั้งนี้ สมิธ ซึ่งถูกผู้พิพากษาเรียกว่าโจรมืออาชีพนั้น อยู่ระหว่างการพักโทษจากโทษจำคุก 42 เดือนจากคดีย่องเบาเมื่อปี 2017 และเพิ่งถูกปล่อยตัวออกจากเรือนจำเมื่อเดือนม.ค.ที่ผ่านมา นอกจากนี้ยังเคยมีประวัติอาชญากรรมมาตั้งแต่อายุแค่ 14 ปี และถูกตัดสินว่า มีความผิดจริงถึง 20 กระทงจากความผิดทั้งหมด 38 กระทง.<br/><br/><b>ภาพ gettyimages</b></p>
    </article>
  </body>
</html>