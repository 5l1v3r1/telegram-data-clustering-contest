<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/08/romi-prebiha-zverski-prizovkar-smachkali-i-dokumentite-mu.429046"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T19:00:00+00:00"/>
    <meta property="og:title" content="Роми пребиха зверски призовкар, смачкали и документите му"/>
    <meta property="og:description" content="Служителят носел покана от съда за доброволно плащане | Dnes.bg"/>
  </head>
  <body>
    <article>
      <h1>Роми пребиха зверски призовкар, смачкали и документите му</h1>
      <h2>Служителят носел покана от съда за доброволно плащане</h2>
      <address><time datetime="2019-11-08T19:00:00+00:00">08 Nov 2019, 19:00</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Призовкар от Софийския районен съд е бил пребит по време на изпълнение на служебните си задължения. Служителят е с множество наранявания. По случая е уведомена и прокуратурата.</p>
      <p>В столичния квартал "Ботунец", малко след 19.00 часа Борислав Цоков търси жител от квартала, за да му връчи покана от съда за доброволно плащане на дължима сума. Жена го завежда до длъжника, предаде <a href="https://www.bgonair.bg/?utm_source=dnes&amp;utm_medium=link&amp;utm_campaign=lenta">Bulgaria ON AIR</a>.</p>
      <p>Тълпа от роми обаче го посрещат с ритници. Побоят продължава повече от 5 минути.</p>
      <p>А след "топлото посрещане" му връщат документите смачкани и утъпкани.</p>
      <p>От ръководството на съда са изпратили предложение за законова промяна до Висшия съдебен съвет посегателството срещу този тип служители да бъде защитено от закона.</p>
      <p>Нападателите са задържани за 24 часа, след което са били пуснати на свобода. Повдигнати са им обвинения.</p>
      <p>За момента призовкарите имат единствено устройства за защита срещу агресивни кучета.</p>
    </article>
  </body>
</html>