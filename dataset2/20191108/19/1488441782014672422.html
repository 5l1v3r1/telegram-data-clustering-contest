<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/lg-brevetta-uno-schermo-conchiglia-lo-vedremo-sul-prossimo-lg-g9-thinq-foto-679904/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T19:55:30+00:00"/>
    <meta property="og:title" content="LG brevetta uno schermo “a conchiglia”, lo vedremo sul prossimo LG G9 ThinQ? (foto)"/>
    <meta property="og:description" content="Nonostante le vendite non stiano andando per il meglio, LG continua a sfornare dispositivi e soprattutto, cosa tutt’altro che scontata,..."/>
  </head>
  <body>
    <article>
      <h1>LG brevetta uno schermo “a conchiglia”, lo vedremo sul prossimo LG G9 ThinQ? (foto)</h1>
      <address><time datetime="2019-11-08T19:55:30+00:00">08 Nov 2019, 19:55</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Nonostante le vendite <a href="https://www.androidworld.it/2019/08/01/lg-sony-qualche-difficolta-vendere-smartphone-649970/">non stiano andando per il meglio</a>, <a href="https://www.androidworld.it/tag/lg/">LG</a> continua a sfornare dispositivi e soprattutto, cosa tutt’altro che scontata, <b>a giudicare dalla quantità di brevetti, continua a provare idee nuove</b>. L’ultima è stata registrata all’EUIPO (l’ufficio europeo per la proprietà intellettuale) così come alle agenzie statunitense (<a href="https://www.androidworld.it/tag/uspto/">USPTO</a>) e dell’ONU (WIPO). Si tratta di uno <b>“shell display” </b>ossia a conchiglia, anche se il termine può apparire fuorviante.</p>
      <p>In effetti da quel poco che si può vedere non è chiaro se si tratta dello schermo o di una specie <a href="https://www.androidworld.it/2019/09/06/lg-g8x-thinq-con-dual-screen-ufficiale-659456/">custodia dotata di monitor per smartphone</a>. Le immagini ricordano da vicino il brevetto registrato non molto tempo fa per un display curvo 3D, <b>stondato su tutti i lati che all’aspetto ricorda di più una saponetta</b>. Anche se i dettagli scarseggiano è sensato ipotizzare l’arrivo della novità sul prossimo top di gamma dell’azienda coreana.</p>
      <p><b>LG G 9 ThinQ</b> infatti dovrebbe essere presentato a febbraio 2020 durante il prossimo <a href="https://www.androidworld.it/tag/mwc/">Mobile World Congress</a> che si terrà a Barcellona. Se così dovesse essere sicuramente prima dell’evento ne sapremo di più, sperando che <a href="https://www.androidworld.it/2019/10/15/lg-brevetta-un-display-avvolgibile-perfetto-gaming-lo-vedremo-mai-uno-smartphone-foto-672032/">tutte le</a> <a href="https://www.androidworld.it/2019/09/04/nuove-immagini-dagli-innovativi-brevetti-lg-uno-smartphone-si-piega-3-stilo-uno-arrotolabile-foto-659270/">innovazioni</a> <a href="https://www.androidworld.it/2019/08/06/lg-pronta-ad-abbandonare-notch-brevetta-schermi-col-foro-fotocamera-al-del-display-foto-651632/">registrate</a> <a href="https://www.androidworld.it/2019/04/10/pieghevoli-ad-lg-non-basta-brevetto-uno-schermo-trasparente-foto-624803/">da LG</a> di cui vi abbiamo parlato negli ultimi mesi possano concretizzarsi presto, potrebbero rappresentare una boccata d’ossigeno per l’azienda. Qui trovate la <a href="https://nl.letsgodigital.org/uploads/2019/11/shell-display-smartphones.pdf">richiesta di registrazione del marchio</a> e qui il <a href="https://nl.letsgodigital.org/uploads/2019/11/lg-smartphone-shell-display.pdf">brevetto</a>.</p>
      <p>Via: <a href="https://nl.letsgodigital.org/smartphones/lg-smartphone-display/">Let's Go Digital</a></p>
    </article>
  </body>
</html>