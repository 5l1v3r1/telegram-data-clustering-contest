<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425381/as-melethsoyn-ton-stefano-dhmhtra-exoyn-polla-na-didaxthoyn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T19:15:02+00:00"/>
    <meta property="og:title" content="Ας μελετήσουν τον Στέφανο Δημητρά. Έχουν πολλά να διδαχθούν..."/>
    <meta property="og:description" content="Γράφει ο πρώην αντιδήμαρχος Κώστας Σκανδαλίδης για τον θάνατο του Στέφανου Δημητρά:"/>
  </head>
  <body>
    <article>
      <h1>Ας μελετήσουν τον Στέφανο Δημητρά. Έχουν πολλά να διδαχθούν...</h1>
      <address>
        <time datetime="2019-11-08T19:15:02+00:00">08 Nov 2019, 19:15</time>
      </address>
      <p>
        <b>Γράφει ο πρώην αντιδήμαρχος Κώστας Σκανδαλίδης για τον θάνατο του Στέφανου Δημητρά:</b>
      </p>
      <p>
        <i>«Να είναι η μνήμη του Στέφανου απαλαίωτη. Για μένα προσωπικά, πέρα από επιστήθιος φίλος υπήρξε το παράδειγμα του αυτοδιοικητικού που συγκέντρωνε το ήθος, τη σοβαρότητα, την εντιμότητα, το όραμα, την πραότητα, την αυτογνωσία και τη γνώση των αυτοδιοικητικών θεμάτων, την αγωνιστικότητα και τους χαμηλούς τόνους που έχουν ανάγκη οι πολιτικοί και η πολιτική.</i>
      </p>
      <p>
        <i>Τον συνάντησα πριν 4 μήνες και διαπίστωσα για ακόμα μια φορά την αγάπη του για τον τόπο μας, για την ιδιαίτερη πατρίδα του, αλλά και την αγωνία του για το σήμερα της Τοπικής Αυτοδιοίκησης. Τον πονούσε το γεγονός του σημερινού φιλοτομαρισμού και της έλλειψης αντίστοιχα της συλλογικότητας και της μη συμμετοχής στα κοινά από τα νέα παιδιά, αλλά και της καθολικής σχεδόν απαξίωσης θεσμών και προσώπων.</i>
      </p>
      <p>
        <i>Ας τον μελετήσουν λοιπόν όσοι ενδιαφέρονται για τα κοινά. Κάτι έχουν να πάρουν, σε κάτι σίγουρα θα ωφεληθούν».</i>
      </p>
    </article>
  </body>
</html>