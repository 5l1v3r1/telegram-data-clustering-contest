<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-39/salute/meglio-marito-stronzo-sorella-arpia-studio-dimostra-che-218556.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-08T19:53:00+00:00"/>
    <meta property="og:title" content="Meglio un marito stronzo di una sorella arpia - uno studio dimostra che…"/>
    <meta property="og:description" content="MEGLIO UN MARITO STRONZO DI UNA SORELLA ARPIA - UNO STUDIO DIMOSTRA CHE LE TENSIONI FAMILIARI CONTANO PIÙ DEL RAPPORTO COL PARTNER: LEGAMI DIFFICILI CON GENITORI, FRATELLI O MEMBRI DI UN NUCLEO ALLARGATO POSSONO FARE Più DANNI ALLA SALUTE DEGLI SCAZZI TRA INNAMORATI. PORTANO A CONDIZIONI CRONICHE, ICTUS E MAL DI TESTA"/>
  </head>
  <body>
    <article>
      <h1>Meglio un marito stronzo di una sorella arpia - uno studio dimostra che…</h1>
      <address>
        <time datetime="2019-11-08T19:53:00+00:00">08 Nov 2019, 19:53</time>
      </address>
      <p>
        <b>
          <b>MEGLIO UN MARITO STRONZO DI UNA SORELLA ARPIA - UNO STUDIO DIMOSTRA CHE LE TENSIONI FAMILIARI CONTANO PIÙ DEL RAPPORTO COL PARTNER: LEGAMI DIFFICILI CON GENITORI, FRATELLI O MEMBRI DI UN NUCLEO ALLARGATO POSSONO FARE Più DANNI ALLA SALUTE DEGLI SCAZZI TRA INNAMORATI. PORTANO A CONDIZIONI CRONICHE, ICTUS E MAL DI TESTA</b>
        </b>
      </p>
      <hr/>
      <p>
        <b>ANSA</b>
      </p>
      <figure>
        <a href="https://www.dagospia.com/mediagallery/Dago_fotogallery-254981/1155496.htm">
          <img src="https://cdn-static.dagospia.com/img/foto/05-2019/genitori-e-figli-10-1155496.jpg"/>
        </a>
        <figcaption>genitori e figli 10</figcaption>
      </figure>
      <p>Il clima e le relazioni in famiglia possono influenzare la salute più del rapporto con il partner.</p>
      <p>Legami tesi con genitori, fratelli o membri di una famiglia allargata possono essere più dannosi degli alti e bassi della vita di coppia. Lo rileva una ricerca del Southwestern Medical Center, pubblicata sul Journal of Family Psychology. "Abbiamo scoperto - evidenzia Sarah B. Woods, autrice principale dello studio - che il clima emotivo familiare ha avuto un grande effetto sulla salute generale, incluso lo sviluppo o il peggioramento di condizioni croniche come ictus e mal di testa nel corso di un periodo di 20 anni nell'ambito della mezza età.</p>
      <figure>
        <a href="https://www.dagospia.com/mediagallery/Dago_fotogallery-254981/1229731.htm">
          <img src="https://cdn-static.dagospia.com/img/foto/10-2019/maglietta-moglie-marito-tshirt-cirinna-1229731.jpg"/>
        </a>
        <figcaption>maglietta moglie marito tshirt cirinna</figcaption>
      </figure>
      <p>Contrariamente alle ricerche precedenti, che hanno scoperto che le relazioni intime avevano un forte effetto sulla salute fisica, non abbiamo ottenuto gli stessi risultati". I ricercatori hanno utilizzato i dati di 2.802 partecipanti al Midlife Development in the U.S., un sondaggio che includeva un campione a livello nazionale di adulti dal 1995 al 2014. Sono stati raccolti tre cicli di dati: dal 1995 al 1996, dal 2004 al 2006 e dal 2013 al 2014. Il sondaggio ha posto domande sulle tensioni e sul sostegno ricevuto in famiglia, così come nel rapporto di coppia.</p>
      <p>La salute è stata misurata utilizzando il numero totale di condizioni croniche, come ictus, mal di testa e problemi di stomaco, sperimentate nei 12 mesi precedenti a ciascuno dei tre momenti di raccolta dei dati. Dall'analisi è emerso che la tensione nelle relazioni familiari era associata a un maggior numero di condizioni croniche 10 anni dopo, durante il secondo e il terzo ciclo di rilevazioni. Al contrario, non sono stati osservati effetti significativi delle relazioni di coppia sulla salute.</p>
      <figure>
        <a href="https://www.dagospia.com/mediagallery/Dago_fotogallery-254981/1222868.htm">
          <img src="https://cdn-static.dagospia.com/img/foto/10-2019/litigio-tra-moglie-e-marito-1222868.jpg"/>
        </a>
        <figcaption>litigio tra moglie e marito</figcaption>
      </figure>
      <p>"Siamo rimasti sinceramente sbalorditi" aggiunge Woods. Ma lei e gli altri autori dello studio teorizzano che ciò potrebbe essere dovuto al fatto che tali rapporti si possono interrompere, mentre con i familiari i rapporti sono per sempre.</p>
      <figure>
        <a href="https://www.dagospia.com/mediagallery/Dago_fotogallery-254981/1011458.htm">
          <img src="https://cdn-static.dagospia.com/img/foto/05-2018/avere-figli-prima-e-dopo-74-1011458.jpg"/>
        </a>
        <figcaption>avere figli: prima e dopo 74</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254981/960898.htm">
          <img src="https://cdn-static.dagospia.com/img/foto/11-2017/genitori-che-non-ce-l-hanno-fatta-11-960898.jpg"/>
        </a>
        <figcaption>genitori che non ce l hanno fatta 11</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254981/960897.htm">
          <img src="https://cdn-static.dagospia.com/img/foto/11-2017/genitori-che-non-ce-l-hanno-fatta-10-960897.jpg"/>
        </a>
        <figcaption>genitori che non ce l hanno fatta 10</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254981/1011485.htm">
          <img src="https://cdn-static.dagospia.com/img/foto/05-2018/avere-figli-prima-e-dopo-99-1011485.jpg"/>
        </a>
        <figcaption>avere figli: prima e dopo 99</figcaption>
      </figure>
    </article>
  </body>
</html>