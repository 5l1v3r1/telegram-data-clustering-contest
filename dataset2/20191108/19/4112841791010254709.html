<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76379-V-zralokovi-nasli-ludsku-ruku-Turista-ignoroval-zakaz-plavania"/>
    <meta property="og:site_name" content="REFRESHER"/>
    <meta property="article:published_time" content="2019-11-08T19:32:00+00:00"/>
    <meta property="og:title" content="V žralokovi našli ľudskú ruku. Turista ignoroval zákaz plávania"/>
    <meta property="og:description" content="Manželka obete potvrdila, že ide o jej nezvestného muža."/>
  </head>
  <body>
    <article>
      <h1>V žralokovi našli ľudskú ruku. Turista ignoroval zákaz plávania</h1>
      <address><time datetime="2019-11-08T19:32:00+00:00">08 Nov 2019, 19:32</time> by <a rel="author">Jakub Paulík</a></address>
      <p>
        <b>Manželka obete potvrdila, že ide o jej nezvestného muža.</b>
      </p>
      <p>44-ročný Škót sa s manželkou vydal na dovolenku k <b>francúzskemu ostrovu Réunion</b>, z ktorej sa už ale nevrátil. Naposledy ho videli v sobotu pri plávaní v lagúne Hermitage. To sa mu, bohužiaľ, stalo osudným.</p>
      <p>Pátracia skupina manžela vystrašenej ženy hľadala márne, pretože sa o neho medzičasom „postaral“ žralok. Ako informuje <a href="https://www.bbc.com/news/uk-scotland-50331677?ns_mchannel=social&amp;ns_source=facebook&amp;ocid=socialflow_facebook&amp;ns_campaign=bbcnews&amp;fbclid=IwAR1sHjQ8K-ww4P46Y5Jktx8buiZHGDQp8na55_YqpnhVTs6AzDDyvvigeH8"><b>BBC</b></a>, časť tela muža, a to konkrétne jeho<b> ruka so zásnubným prsteňom</b>, bola totiž nedávno <b>nájdená pri pitve jedného z ulovených žralokov tigrovaných</b>.</p>
      <related>
        <a href="https://refresher.sk/70507-Foti-zraloky-zblizka-strach-ale-nema-10-zaberov-na-predatora-z-ktorych-mrazi"/>
      </related>
      <p>Ostrov Réunion je mimo svojej krásy nanešťastie známy aj častými útokmi žralokov. <b>Výstražné informácie</b> o tejto skutočnosti majú byť podľa informácií BBC<b> umiestené priamo na miestnych plážach</b> či na letisku. Len za tento rok došlo v blízkosti ostrova Réunion už k dvom smrteľným útokom, za ktorými stál práve žralok.</p>
      <p>V prípade 44-ročného muža ale nie je isté, či pitvané zviera priamo zodpovedá za smrť škótskeho turistu, alebo sa stal jeho potravou až potom, ako sa utopil. Tak či onak, konal na vlastné riziko. Od roku 2013 totiž<b> na takmer všetkých miestnych plážach patrí zákaz plávania</b> a vodných športov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/35500-Za-rok-presla-stopom-zo-Stokholmu-do-Kuala-Lumpur-a-osud-ju-zaviedol-aj-na-Slovensko-Petrina-mala-len-200-dolarov-ale-dokazala-to"/>
        <a href="https://refresher.sk/29732-Argentinske-mestecko-duchov-na-brehu-slaneho-jazera-opat-oziva-vdaka-ustupujucej-hladine"/>
        <a href="https://refresher.sk/63402-Turisti-v-Slovenskom-krase-omylom-vyhubili-celu-koloniu-netopierov-v-hodnote-70-000"/>
        <a href="https://refresher.sk/36318-Na-GoPro-natocil-utok-zuriveho-zraloka-Tyler-obisiel-so-zranenymi-prstami-ale-podarilo-sa-mu-prezit"/>
        <a href="https://refresher.sk/57423-Potapaci-si-zajazdili-na-ohrozenom-zralokovi-Tyranie-zvierata-prinutilo-konat-aj-policiu"/>
        <a href="https://refresher.sk/33579-Inteligentny-naramok-ktory-zisti-kolko-alkoholu-mas-v-krvi-Vie-dokonca-o-tvojom-stave-informovat-aj-kamaratov-ci-pribuznych"/>
        <a href="https://refresher.sk/76386-Medvede-z-cesty-odtahovali-zranene-mlada-Zachranit-ho-uz-ale-nedokazali"/>
        <a href="https://refresher.sk/76281-Miliony-kanibalskych-mravcov-sa-v-atomovom-kryte-navzajom-pozierali-Vedci-ich-nakoniec-vypustili-do-prirody"/>
      </related>
    </article>
  </body>
</html>