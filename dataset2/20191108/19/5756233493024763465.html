<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620515/%D9%86%D9%81%D8%AA%D8%A7%D9%84%DB%8C-%D8%A8%D9%86%D8%AA-%D9%88%D8%B2%DB%8C%D8%B1-%D8%AC%D9%86%DA%AF-%D8%A7%D8%B3%D8%B1%D8%A7%D8%A6%DB%8C%D9%84-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T19:48:00+00:00"/>
    <meta property="og:title" content="نفتالی بنت وزیر جنگ اسرائیل شد"/>
    <meta property="og:description" content="«بنیامین نتانیاهو» نخست وزیر رژیم صهیونیستی روز جمعه «نفتالی بنت» وزیر سابق آموزش و پرورش را به عنوان وزیر جنگ در کابینه خود منصوب کرد."/>
  </head>
  <body>
    <article>
      <h1>نفتالی بنت وزیر جنگ اسرائیل شد</h1>
      <address>
        <time datetime="2019-11-08T19:48:00+00:00">08 Nov 2019, 19:48</time>
      </address>
      <p>
        <i>«بنیامین نتانیاهو» نخست وزیر رژیم صهیونیستی روز جمعه «نفتالی بنت» وزیر سابق آموزش و پرورش را به عنوان وزیر جنگ در کابینه خود منصوب کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش پایگاه خبری صفا فلسطین، نخست وزیر رژیم صهیونیستی از زمان استعفای «آویگدور لیبرمن» رئیس حزب «اسرائیل خانه ما» خود شخصا این سمت را در اختیار داشت.</p>
      <p>شبکه های تلویزیونی ۱۲ و ۱۳ رژیم صهیونیستی گزارش دادند، تعیین بنت به عنوان وزیر جنگ رژیم صهیونیستی پس دستیابی به تفاهماتی میان او و نتانیاهو انجام گرفت.</p>
      <figure>
        <img src="https://aftabnews.ir/files/fa/news/1398/8/17/356727_637.jpg"/>
      </figure>
      <p>برخی گزارش ها حاکی است، حزب نفتالی بنت به حزب «لیکود» به ریاست «بنیامین نتانیاهو» نخست ‌وزیر رژیم صهیونیستی ملحق خواهد شد.</p>
      <p>این گزارش می افزاید: نتانیاهو، نفتالی بنت را با هدف جلوگیری از پیوستن به حزب رقیب یعنی حزب «آبی و سفید» به این سمت منصوب کرده است.</p>
      <p>بنابراین گزارش، پیش تر نتانیاهو «آوی دیختر» را به عنوان معاون وزیر جنگ در کابینه انتقالی خود منصوب کرده بود.</p>
      <p>در بیست و دومین انتخابات کنست که ۱۷ سپتامبر (۲۶ شهریور) برگزار شد، ائتلاف «آبی و سفید» به رهبری گانتس، ۳۳ کرسی را کسب کرد و حزب یسرائیل بیتنو تنها هشت کرسی را به دست آورد.</p>
      <p>گانتس تنها ۱۲ روز دیگر فرصت دارد تا دولت ائتلافی با دیگر احزاب را تشکیل دهد، وی اول آبان ماه و پس از شکست دوباره نتانیاهو در تشکیل کابینه، از سوی «رووین ریولین» رئیس رژیم صهیونیستی مأمور تشکیل کابینه شد.</p>
      <p>در صورت ناکامی گانتس برای همراه کردن دیگر احزاب جهت تشکیل کابینه، انتخابات زودهنگام دیگری برای سومین بار در سرزمین‌های اشغالی برگزار می‌شود.</p>
    </article>
  </body>
</html>