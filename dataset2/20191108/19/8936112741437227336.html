<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/cristiano-ronaldo-blizej-wygranej-w-sprawie-oskarzenia-o-gwalt,984035.html"/>
    <meta property="og:site_name" content="TVN24"/>
    <meta property="article:published_time" content="2019-11-08T19:30:00+00:00"/>
    <meta property="og:title" content="Ronaldo bliżej wygranej w sprawie oskarżenia o gwałt"/>
    <meta property="og:description" content="Prawnicy Cristiano Ronaldo ogłosili kolejny sukces w procesie o gwałt, o który oskarża piłkarza Kathryn Mayorga. Po oczyszczeniu z zarzutów karnych portugalski gwiazdor Juventusu jest coraz bliżej ..."/>
  </head>
  <body>
    <article>
      <h1>Ronaldo bliżej wygranej w sprawie oskarżenia o gwałt</h1>
      <address>
        <time datetime="2019-11-08T19:30:00+00:00">08 Nov 2019, 19:30</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/519c84155964659375821f7ca576f095/b5927bf0-e06d-4ed6-97b0-72998cd4636e.jpg?type=1&amp;srcmode=0&amp;srcx=1/1&amp;srcy=91/100&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/555c5908-32b1-4669-afd5-256b3cedf57c-480p.mp4"/>
          <figcaption>Ronaldo o oskarżenich o gwałt: było mi ciężko</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/2ce36c3f-05ba-4017-bffd-7f6e0db03eee-480p.mp4"/>
          <figcaption>Cristiano Ronaldo lubi rywalizować z najlepszymi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a7c9f2e-11ab-4777-8975-f1d45811e9e9-480p.mp4" autoplay="" loop=""/>
          <figcaption>Cristiano Ronaldo: mam nadzieję na wspólną kolację z Leo Messim</figcaption>
        </figure>
        <figcaption>Christiano Ronaldo ponad rok broni się przed oskarżeniami o gwałt Foto: Getty Images | Video: APTN/TVN24</figcaption>
      </slideshow>
      <h3>Prawnicy Cristiano Ronaldo ogłosili kolejny sukces w procesie o gwałt, o który oskarża piłkarza Kathryn Mayorga. Po oczyszczeniu z zarzutów karnych portugalski gwiazdor Juventusu jest coraz bliżej wygranej również w sprawie cywilnej.</h3>
      <p>Sprawa rzekomego gwałtu, którego piłkarz miał się dopuścić w 2009 roku, ujrzała światło dzienne dopiero przed rokiem. Amerykanka Kathryn Mayorga oskarżyła Ronaldo o zmuszenie jej do uprawiania seksu. Sam Ronaldo nie zaprzeczył, że doszło do stosunku, ale konsekwentnie utrzymuje, że stało się to za obopólną zgodą.</p>
      <p>Dowodem w sprawie jest między innymi zawarta w 2010 roku ugoda między Ronaldo i Mayorgą, w której piłkarz zobowiązuje się do wypłaty kobiecie 375 tysięcy dolarów w zamian za nie upublicznianie sprawy.</p>
      <related>
        <a href="https://eurosport.tvn24.pl/pilka-nozna,105/tajemnice-dlugowiecznosci-ronaldo-ogromne-pieniadze-na-zespol-ludzi-wokol-siebie,984022.html"/>
      </related>
      <p>Prawnicy Ronaldo triumfują</p>
      <p>Właśnie owej ugody dotyczyła decyzja podjęta w czwartek przez sąd w Las Vegas. Prawnicy Mayorgi dążyli do jej podważenia twierdząc, że w chwili jej zawarcia ich klientka nie była w pełni poczytalna i świadoma tego, co podpisuje. Sędzia Daniel Albregts nie dał jednak wiary tym twierdzeniom, uznając tym samym ugodę między stronami za wiążącą.</p>
      <p>Prawnicy Ronaldo triumfują, ponieważ ta decyzja znacząco przybliża ich klienta do pomyślnego zakończenia sprawy cywilnej.</p>
      <p>Ostateczna decyzja o tym, czy proces będzie kontynuowany, zależy teraz od sądu wyższej instancji. Wcześniej reprezentantom piłkarza udało się skutecznie doprowadzić do oczyszczenia go z zarzutów karnych.</p>
      <p>Autor: mc / Źródło: eurosport.pl</p>
    </article>
  </body>
</html>