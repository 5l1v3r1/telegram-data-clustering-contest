<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/italy/596459/giouventous-champions-league-idi-737-ekat-euro-quotkleidomenaquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T19:56:00+00:00"/>
    <meta property="og:title" content="Γιουβέντους - Champions League: Ηδη 73,7 εκατ. ευρώ &quot;κλειδωμένα&quot;"/>
    <meta property="og:description" content="Οι Μπιανκονέρι είναι ήδη στους &quot;16&quot; και περιμένουν να δουν αν θα τους κάνουν μεγάλα δώρα οι Ιντερ, Νάπολι και Αταλάντα.   Με την νίκη επί της..."/>
  </head>
  <body>
    <article>
      <h1>Γιουβέντους - Champions League: Ηδη 73,7 εκατ. ευρώ "κλειδωμένα"</h1>
      <address><time datetime="2019-11-08T19:56:00+00:00">08 Nov 2019, 19:56</time> by <a rel="author">SigmaliveSportime</a></address>
      <p><b>Οι Μπιανκονέρι είναι ήδη στους "16" και περιμένουν να δουν αν θα τους κάνουν μεγάλα δώρα οι Ιντερ, Νάπολι και Αταλάντα.<br/></b> <br/>Με την νίκη επί της Λοκομοτίβ στη Μόσχα η Γιουβέντους εξασφάλισε και μαθηματικά, δύο αγωνιστικές πριν το τέλος των ομίλων, το εισιτήριο για την επόμενη φάση της διοργάνωσης. Μαζί, όπως τα υπολόγισαν οι Ιταλοί, εξασφάλισε από τώρα και τουλάχιστον 73,7 εκατ. ευρώ από το φετινό Champions League. Αυτό το ποσό θα αυξηθεί ανάλογα με το πόσο θα προχωρήσουν στα νοκ-άουτ οι Τορινέζοι, αλλά και από το τι θα κάνουν οι άλλες τρεις ιταλικές ομάδες. <br/> <br/>Η Αταλάντα είναι πολύ κοντά στον αποκλεισμό, η Ιντερ δεν είναι σίγουρη ότι θα προκριθεί, ενώ η Νάπολι κατά πάσα πιθανότητα θα περάσει στους "16". Ενδεχόμενος αποκλεισμός οποιασδήποτε εξ αυτών των τριών θα αυξήσει αυτομάτως το ποσό για την Γιούβε, ενώ αν η Ιταλία "πονέσει" για τον αποκλεισμό και των τριών, στο Τορίνο θα... ανοίξουν σαμπάνιες για το ποσό που θα έχουν εξασφαλίσει πριν καν μπουν στα νοκ-άουτ.<br/> <br/> </p>
    </article>
  </body>
</html>