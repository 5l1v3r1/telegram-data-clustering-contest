<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89067"/>
    <meta property="og:site_name" content="Denník politika"/>
    <meta property="article:published_time" content="2019-11-08T19:35:01+00:00"/>
    <meta property="og:title" content="Ozzy Osbourne zverejnil prvý singel z očakávaného albumu Ordinary Man"/>
    <meta property="og:description" content="8.11.2019 (Webnoviny.sk) – Anglický spevák Ozzy Osbourne zverejnil skladbu Under the Graveyard. Je to prvý singel z albumu Ordinary Man, ktorý 70-ročný interpret plánuje vydať na budúci rok. Nahral ho v Los Angeles. Spolupracovali na ňom aj Andrew Watt (gitara, produkcia), Duff McKagan z Guns N‘ Roses (basgitara) a Chad Smith z Red Hot Chili Peppers (bicie)."/>
  </head>
  <body>
    <article>
      <h1>Ozzy Osbourne zverejnil prvý singel z očakávaného albumu Ordinary Man</h1>
      <address><time datetime="2019-11-08T19:35:01+00:00">08 Nov 2019, 19:35</time> by <a rel="author">Webnoviny</a></address>
      <p>8.11.2019 (Webnoviny.sk) – Anglický spevák Ozzy Osbourne zverejnil skladbu Under the Graveyard. Je to prvý singel z albumu Ordinary Man, ktorý 70-ročný interpret plánuje vydať na budúci rok. Nahral ho v Los Angeles. Spolupracovali na ňom aj Andrew Watt (gitara, produkcia), Duff McKagan z Guns N‘ Roses (basgitara) a Chad Smith z Red Hot Chili Peppers (bicie).</p>
      <p><i>„Dúfam, že ľudia budú tento album počúvať a užijú si ho, pretože som do neho vložil moje srdce a dušu,“</i> vyhlásil na margo novinky spevák.</p>
      <h3>John Michael „Ozzy“ Osbourne</h3>
      <p>sa preslávil ako spevák heavymetalovej kapely Black Sabbath, ktorá vznikla v roku 1968 v Birminghame. Po vydaní ôsmeho albumu Never Say Die! (1978) ho však pre alkoholovú a drogovú závislosť zo skupiny vyhodili. Ďalšiu štúdiovku s Black Sabbath vydal až v roku 2013. Nahrávka, ktorá debutovala na prvej priečke UK Chartu, má názov 13. Ako sólový umelec vydal jedenásť albumov, pričom zatiaľ posledný Scream uviedol na trh v júni 2010. Na konte má tiež niekoľko koncertných záznamov, kompilácií alebo EP nahrávok. Hudobník, ktorý spolu so svojou rodinou účinkoval v reality šou Osbournovci (2002 – 2005), získal množstvo ocenení. V roku 2006 ho ako člena Black Sabbath uviedli do Rock’n’rollovej siene slávy.</p>
      <p>Informácie pochádzajú z webstránky consequenceofsound.net a archívu agentúry SITA.</p>
      <p>Viac k témam: <a href="https://www.webnoviny.sk/tag/album/"><u>album</u></a>, <a href="https://www.webnoviny.sk/tag/singel/"><u>singel</u></a><br/>Zdroj: Webnoviny.sk – <a href="https://www.webnoviny.sk/ozzy-osbourne-zverejnil-prvy-singel-z-ocakavaneho-albumu-ordinary-man/"><u>Ozzy Osbourne zverejnil prvý singel z očakávaného albumu Ordinary Man</u></a> © SITA Všetky práva vyhradené.</p>
    </article>
  </body>
</html>