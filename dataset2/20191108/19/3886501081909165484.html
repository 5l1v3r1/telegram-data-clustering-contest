<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119079-predsednica-ek-smatra-da-je-nato-izvanredna-institucija-uprkos-kritikama?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T19:25:04+00:00"/>
    <meta property="og:title" content="Predsednica EK smatra da je NATO izvanredna institucija uprkos kritikama"/>
    <meta property="og:description" content="Nova predsednica Evropske komisije Ursula fon der Lajen ocenila je danas da je NATO &quot;izvanredna&quot; institucija, nakon kritika francuskog predsednika Emanuela Makrona koji smatra da je Alijansa u stanju &quot;moždane smrti&quot;.&quot;Uprkos previranjima poslednjih nedelja, smatram da se NATO pokazao kao izvanredan štit slobode&quot;, rekla je Ursula fon der Lajen u govoru u Berlinu uoči 30. godišnjice pada Berlinskog zida.Prema njenim rečima, NATO je najjači odbrambeni savez u svetu.Makron je u intervjuu za britanski nedeljnik Ekonomist izjavio da je NATO u stanju &quot;moždane smrti&quot;, obrazlažući to smanjenim američkim angažovanjem i ponašanjem Turske, članice NATO.&quot;Ono što mi sada proživljavamo je moždana smrt NATO-a&quot;, rekao je Makron i dodao da treba razjasniti šta su strateški ciljevi NATO, ponovo se zalažući za jačanje evropske odbrane.Šef američke diplomatije Majk Pompeo koji se takodje nalazi u Nemačkoj, ocenio je da Alijansi preti da postane &quot;zastarela&quot; institucija ako lideri ne poštuju svoje obaveze, posebno finansijske.SAD su…"/>
  </head>
  <body>
    <article>
      <h1>Predsednica EK smatra da je NATO izvanredna institucija uprkos kritikama</h1>
      <address>
        <time datetime="2019-11-08T19:25:04+00:00">08 Nov 2019, 19:25</time>
      </address>
      <p>Nova predsednica Evropske komisije Ursula fon der Lajen ocenila je danas da je NATO "izvanredna" institucija, nakon kritika francuskog predsednika Emanuela Makrona koji smatra da je Alijansa u stanju "moždane smrti".<br/><br/>"Uprkos previranjima poslednjih nedelja, smatram da se NATO pokazao kao izvanredan štit slobode", rekla je Ursula fon der Lajen u govoru u Berlinu uoči 30. godišnjice pada Berlinskog zida.<br/><br/>Prema njenim rečima, NATO je najjači odbrambeni savez u svetu.<br/><br/>Makron je u intervjuu za britanski nedeljnik Ekonomist izjavio da je NATO u stanju "moždane smrti", obrazlažući to smanjenim američkim angažovanjem i ponašanjem Turske, članice NATO.<br/><br/>"Ono što mi sada proživljavamo je moždana smrt NATO-a", rekao je Makron i dodao da treba razjasniti šta su strateški ciljevi NATO, ponovo se zalažući za jačanje evropske odbrane.<br/><br/>Šef američke diplomatije Majk Pompeo koji se takodje nalazi u Nemačkoj, ocenio je da Alijansi preti da postane "zastarela" institucija ako lideri ne poštuju svoje obaveze, posebno finansijske.<br/><br/>SAD su ranije kritikovale članice Alijanse da ne ispunjavaju svoje obaveze, odnosno da treba da izdvajaju dva odsto svog Bruto društvenog proizvoda (BDP). Nemačka za sada izdvaja oko 1,2 odsto.</p>
    </article>
  </body>
</html>