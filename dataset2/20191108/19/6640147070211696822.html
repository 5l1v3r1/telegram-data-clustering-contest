<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-toby-fox/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T19:25:00+00:00"/>
    <meta property="og:title" content="Pokémon Spada e Scudo: la colonna sonora di Toby Fox"/>
    <meta property="og:description" content="Nel corso della giornata di oggi Game Freak ha annunciato che Pokémon Spada e Scudo conterrà una traccia musicale curata da Toby Fox."/>
  </head>
  <body>
    <article>
      <h1>Pokémon Spada e Scudo: la colonna sonora di Toby Fox</h1>
      <address><time datetime="2019-11-08T19:25:00+00:00">08 Nov 2019, 19:25</time> by <a rel="author">Ivan Miralli</a></address>
      <p>È ufficiale, finalmente meno di una settimana ci separa dal lancio di <b>Pokémon Spada e Scudo</b>, i prossimi titoli di Game Freak, entrambi disponibili a partire dal prossimo 15 novembre, ovviamente in esclusiva per Nintendo Switch.</p>
      <p>Proprio nella giornata di oggi, in particolare, <b>Game Freak</b> ha annunciato attraverso un video di The Pokémon Company che la colonna sonora di Pokémon Spada e Scudo sarà curata, almeno in parte, dal celebre <b>Toby Fox</b>, già ampiamente conosciuto per aver dato i natali all’RPG <b>Undertale</b> in qualità di sviluppatore. Lo stesso Fox ha curato la colonna sonora di Undertale, oltre quella di <b>Little Town Hero</b>, sempre realizzato dalla stessa Game Freak. Vi lasciamo dunque alla traccia che Toby Fox ha realizzato appositamente per Pokémon Spada e Scudo, augurandovi come sempre un buon ascolto.</p>
      <figure>
        <iframe src="https://www.youtube.com/embed/U7AmximCnRg" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/06/pokemon-spada-scudo-36097.768x432.jpg"/>
        </figure>
        <figure>
          <img src="https://www.tomshw.it/images/images/2019/05/pokemon-spada-e-scudo-33454.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/nintendo-3ds-supporto-2020/">Nintendo: il supporto al 3DS continuerà nel 2020</a></p>
      <p>Nell’ultima settimana appena trascorsa abbiamo assistito al rilascio di numerosi dettagli, riguardanti soprattutto i Pokémon di ottava generazione, e in particolar modo gli stadi evolutivi dei tre nuovi starter di tipo Erba, Fuoco e Acqua.</p>
      <p>Vi ricordiamo che Pokémon Spada e Scudo apporteranno diverse migliorie alla serie, in termini di gameplay e non solo. Il gioco introdurrà infatti le <b>Dynamax</b> e le <b>Gigantamax</b>, oltre alla funzione di Campeggio e tante altre novità che potrete scoprire all’interno della regione di <b>Galar</b>. E voi, quale versione prenderete tra Pokémon Spada e Scudo? Fatecelo sapere qui sotto nei commenti!</p>
      <blockquote>Hai voglia di immergerti nella nuovissima regione di Galar e diventare un allenatore? Prenota subito Pokémon Spada a questo <a href="https://toms.it/XZv4t">indirizzo</a>!</blockquote>
    </article>
  </body>
</html>