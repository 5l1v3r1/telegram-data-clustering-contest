<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/08/visszater-jurgen-klinsmann"/>
    <meta property="og:site_name" content="infostart"/>
    <meta property="article:published_time" content="2019-11-08T08:55:13+00:00"/>
    <meta property="og:title" content="Visszatér Jürgen Klinsmann"/>
    <meta property="og:description" content="Tíz év után ismét a német labdarúgásban fog dolgozni."/>
  </head>
  <body>
    <article>
      <h1>Visszatér Jürgen Klinsmann</h1>
      <address><time datetime="2019-11-08T08:55:13+00:00">08 Nov 2019, 08:55</time> by <a rel="author">Infostart / MTI</a></address>
      <h3>Tíz év után ismét a német labdarúgásban fog dolgozni, az élvonalbeli Hertha BSC tanácsadói testületében kap feladatot.</h3>
      <p>A szakember menedzsere, Roland Eitel megerősítette a Bild című lap értesülését, melyet a berlini klub egyelőre nem akart kommentálni.</p>
      <p>Lars Windhorst befektető év elején vásárolt részesedést a Herthában, melynek kilenctagú tanácsadói testületébe négy főt delegálhat, utóbbiból kapná meg az egyik helyet Klinsmann.</p>
      <p>Az 55 éves szakember - aki játékosként 1990-ben világbajnok, míg 1996-ban Európa-bajnok volt - 2004 és 2006 között a német válogatott szövetségi kapitánya lehetett, 2008 nyarától pedig a Bayern Münchent irányította, ahonnan viszont még a szezon vége előtt távoznia kellett. Legutóbb az amerikai válogatott szövetségi kapitánya volt, 2016-tól azonban nincs csapata.</p>
    </article>
  </body>
</html>