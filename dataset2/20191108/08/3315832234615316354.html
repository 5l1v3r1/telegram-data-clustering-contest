<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/38b890ce764e9893/manifestatie-pasnica-la-parlament-in-sustinerea-guvernului-sandu.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T08:10:23+00:00"/>
    <meta property="og:title" content="Manifestație pașnică la Parlament în susținerea Guvernului Sandu"/>
    <meta property="og:description" content="O manifestație pașnică întru susținerea Guvernului Maia Sandu va avea loc astăzi, la ora 14.30, în fața Parlamentului Republicii Moldova."/>
  </head>
  <body>
    <article>
      <h1>Manifestație pașnică la Parlament în susținerea Guvernului Sandu</h1>
      <address><time datetime="2019-11-08T08:10:23+00:00">08 Nov 2019, 08:10</time> by <a rel="author">Jurnal.md</a></address>
      <p>
        <b>O manifestație pașnică întru susținerea Guvernului Maia Sandu va avea loc astăzi, la ora 14.30, în fața Parlamentului Republicii Moldova.</b>
      </p>
      <p>
        <i>„Veniți azi la 14:30 în fața Parlamentului să vă arătați pașnic susținerea pentru guvernul Maia Sandu. Ani la rând am protestat împotriva, a venit timpul să protestăm pentru.</i>
      </p>
      <p>
        <i>Vrem justiție independentă, vrem instituții libere și o viață prosperă pentru fiecare cetățean. Când îl dădeam jos pe Plahotniuc, în nici un caz nu o făceam doar pentru a elibera loc pentru următorul oligarh. Nu pentru asta am luptat. Nu pentru asta am riscat cu propria securitate. Am făcut-o pentru a elibera țara de hoție și de a o da oamenilor. Nu mai avem timp de pierdut.</i>
      </p>
      <p><i>Vrem, cu orice preț, un procuror general integru, profesionist și independent de politic, care să nu aibă nicio „linie roșie”. Vom proteja proteja independența justiției până în pânzele albe, dacă este nevoie”</i>, anunță organizatorii evenimentului în descrierea evenimentului.</p>
    </article>
  </body>
</html>