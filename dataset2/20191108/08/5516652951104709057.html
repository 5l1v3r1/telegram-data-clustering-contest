<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425421/agrio-egklhma-sth-rodo-edwsan-ranteboy-se-dasikh-perioxh-kai-ton-ektelese"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T08:25:30+00:00"/>
    <meta property="og:title" content="Άγριο έγκλημα στη Ρόδο - Έδωσαν ραντεβού σε δασική περιοχή και τον εκτέλεσε"/>
    <meta property="og:description" content="Άγριο έγκλημα αποκαλύφθηκε σήμερα τα ξημερώματα, όταν μετά από αναζήτηση πολλών ωρών, εντοπίστηκε το αυτοκίνητο κατοίκου - επιχειρηματία της Κρητηνίας, με τον ίδιο να βρίσκεται μέσα σε αυτό νεκρός."/>
  </head>
  <body>
    <article>
      <h1>Άγριο έγκλημα στη Ρόδο - Έδωσαν ραντεβού σε δασική περιοχή και τον εκτέλεσε</h1>
      <h2>Ανάστατοι οι κάτοικοι Κρητηνίας - Έμπωνας όπου έγινε το φονικό</h2>
      <address>
        <time datetime="2019-11-08T08:25:30+00:00">08 Nov 2019, 08:25</time>
      </address>
      <p>
        <b>Άγριο έγκλημα αποκαλύφθηκε σήμερα τα ξημερώματα, όταν μετά από αναζήτηση πολλών ωρών, εντοπίστηκε το αυτοκίνητο κατοίκου - επιχειρηματία της Κρητηνίας, με τον ίδιο να βρίσκεται μέσα σε αυτό νεκρός.</b>
      </p>
      <p>Πρόκειται για Ι. Μ του Β. κάτοικο της περιοχής και γνωστό επιχειρηματία, ο οποίος είναι ηλικίας 43 ετών.</p>
      <p>Ο φερόμενος ως δράστης του φονικού είναι ο Σ. Σ. του Φ. 46 ετών και κατάγεται απο τον Έμπωνα.</p>
      <p>Σύμφωνα με όσα έγιναν γνωστά, το θύμα είχε δώσει ραντεβού με κάτοικο της περιοχής του Έμπωνα, σε δασική περιοχή (κοντά στο κτήμα του θύματος) το οποίο ανάμεσα σε Σιάννα - Κρητηνία. Η συνάντηση ήταν μοιραία καθώς κάτω από συνθήκες αδιευκρίνιστες έγινε συμπλοκή με αποτέλεσμα να τον πυροβολήσει και να τον σκοτώσει επιτόπου.</p>
      <p>Οι πληροφορίες αναφέρουν ότι θύτης και θύμα είχαν οικονομικές διαφορές. Οι αστυνομικοί έφθασαν στη σύλληψη του δράστη, μετά από μαρτυρία της συζύγου του θύματος, η οποία τους ενημέρωσε για το μοιραίο ραντεβού που έκλεισε ο σύζυγός της με τον 46χρονο.</p>
      <p>Στελέχη του Υποδιεύθυνσης Ασφάλειας Ρόδου, συνέλαβαν τον 46χρονο τις πρώτες πρωϊνές ώρες.</p>
      <p>Αυτή την ώρα, έμπειροι αξιωματικοί της Ασφάλειας Ρόδου, διενεργούν ανάκριση για την πλήρη διαλεύκανση της υπόθεσης.</p>
      <p>Eνήμερη από την πρώτη στιγμή είναι και η Eισαγγελέας Πρωτοδικών Ρόδου, ενώ στο σημείο βρέθηκε και ο αρμόδιος ιατροδικαστής.</p>
      <p>Οι έρευνες βρίσκονται σε πλήρη εξέλιξη....</p>
    </article>
  </body>
</html>