<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/lodz,69/lodz-pijany-kierowca-bmw-wjechal-w-przystanek-tramwajowy-przy-skrzyzowaniu-ulic-zachodniej-z-lutomierska,983858.html"/>
    <meta property="og:site_name" content="TVN24"/>
    <meta property="article:published_time" content="2019-11-08T08:18:46+00:00"/>
    <meta property="og:title" content="Pijany kierowca wjechał w przystanek tramwajowy"/>
    <meta property="og:description" content="31-letni mężczyzna z dwoma promilami alkoholu wjechał bmw w przystanek tramwajowy w Łodzi - poinformowała policja. - Na szczęście nikogo na nim w tym momencie nie było - przekazała rzeczniczka kome..."/>
  </head>
  <body>
    <article>
      <h1>Pijany kierowca wjechał w przystanek tramwajowy</h1>
      <address><time datetime="2019-11-08T08:18:46+00:00">08 Nov 2019, 08:18</time> by <a rel="author">akr//kg</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/f2378469-e747-4a5a-a685-07911d94b28c-480p.mp4"/>
          <figcaption>Pijany 31-latek wjechał w przystanek tramwajowy w Łódzi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7d19d41f-0338-45c6-9490-231f77fb2cde-480p.mp4" autoplay="" loop=""/>
          <figcaption>Pijany kierowca bmw wjechał w przystanek tramwajowy</figcaption>
        </figure>
        <figcaption>Pijany kierowca bmw wjechał w przystanek tramwajowy<cite>Foto: tvn24 | Video: tvn24</cite></figcaption>
      </slideshow>
      <h3>31-letni mężczyzna z dwoma promilami alkoholu wjechał bmw w przystanek tramwajowy w Łodzi - poinformowała policja. - Na szczęście nikogo na nim w tym momencie nie było - przekazała rzeczniczka komendanta wojewódzkiego policji w Łodzi młodsza inspektor Joanna Kącka.</h3>
      <p>Do wypadku doszło w piątek około godziny 6 rano. Jadący bmw 31-latek wjechał w przystanek tramwajowy przy skrzyżowaniu ulic Zachodniej z Lutomierską. Jak relacjonowała reporterka TVN24, prawdopodobnie zahaczył o inne auto, odbił się od niego i uderzył w wiatę przystankową. Policja podała, że miał 2 promile alkoholu w organizmie.</p>
      <p>- Na szczęście na przystanku nikogo w tym momencie nie było - zaznaczyła rzeczniczka komendanta wojewódzkiego policji Joanna Kącka.</p>
      <p>Jak przekazała reporterka TVN24, po godzinie 8 na sąsiedniej jezdni doszło do innej kolizji. Jeden z kierowców prawdopodobnie zapatrzył się na zniszczony przystanek tramwajowy i uderzył lekko w drugie auto.</p>
      <p>Trwają utrudnienia w ruchu przy skrzyżowaniu ulic Zachodniej z Lutomierską w kierunku północnym. Odcinek pomiędzy ul. Lutomierską a ul. Limanowskiego jest wyłączony z ruchu. Policjanci kierują pojazdy w ul. Lutomierską lub w kierunku placu Kościelnego.</p>
      <p> </p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/7687737b-31c0-4dff-a9a0-7ff28a2d28e2.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do zdarzenia doszło w Łodzi<cite>Źródło: Googe Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-z-kraju,3/samochod-wjechal-pod-lokomotywe-pchala-go-przez-dwiescie-metrow-kierowca-nie-przezyl,982972.html"/>
        <a href="https://www.tvn24.pl/wiadomosci-z-kraju,3/samochod-osobowy-zderzyl-sie-z-cysterna-trzej-nastolatkowie-zgineli,982926.html"/>
      </related>
    </article>
  </body>
</html>