<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76329-System-autonomneho-riadenia-vozidiel-Uberu-zabil-cloveka-lebo-nesiel-po-prechode-pre-chodcov"/>
    <meta property="og:site_name" content="REFRESHER"/>
    <meta property="article:published_time" content="2019-11-08T08:53:00+00:00"/>
    <meta property="og:title" content="Systém autonómneho riadenia vozidiel Uberu zabil človeka, lebo nešiel po prechode pre chodcov"/>
    <meta property="og:description" content="Pôvodne sme si mysleli, že dôvodom mala byť skutočnosť, že systém Uberu vyhodnotil ženu na bicykli prechádzajúcu cez cestu ako nedôležitý objekt."/>
  </head>
  <body>
    <article>
      <h1>Systém autonómneho riadenia vozidiel Uberu zabil človeka, lebo nešiel po prechode pre chodcov</h1>
      <address><time datetime="2019-11-08T08:53:00+00:00">08 Nov 2019, 08:53</time> by <a rel="author">Viktor Kniš</a></address>
      <p>
        <b>Pôvodne sme si mysleli, že dôvodom mala byť skutočnosť, že systém Uberu vyhodnotil ženu na bicykli prechádzajúcu cez cestu ako nedôležitý objekt.</b>
      </p>
      <p>Ešte v prvej polovici uplynulého roka média informovali o nešťastnej udalosti, keď <b>auto riadené autonómnym systémom</b> od spoločnosti <b>Uber</b> pri testoch v praxi spôsobilo smrteľnú nehodu 49-ročnej cyklistky. Všetky testy okamžite zastavili a my sme sa v máji dozvedeli, že problémom mala byť softvérová chyba, ktorá objekt na ceste v tme vyhodnotila ako nedôležitý. </p>
      <related>
        <a href="https://refresher.sk/54193-Autonomne-vozidlo-Uberu-zenu-pred-zabitim-rozpoznalo-ale-napriek-tomu-ju-vyhodnotilo-ako-nedolezity-objekt"/>
      </related>
      <p><a href="https://www.wired.com/story/ubers-self-driving-car-didnt-know-pedestrians-could-jaywalk/">Wired</a> v súvislosti s týmto prípadom po viac ako roku informuje o výsledkoch vyšetrovania, z ktorých vyplýva, že autonómny riadiaci systém vyvinutý Uberom jednoducho neráta s alternatívou, že chodec, resp. človek na bicykli môže cez cestu prejsť aj inak ako po prechode pre chodcov. </p>
      <figure>
        <iframe data-src="https://twitter.com/SegwayTouring/status/993631293542883329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Diskutuje sa aj o tom, či bol v tomto prípade dobrý nápad vypnúť vstavaný brzdný systém, ktorý Volvo montuje do všetkých svojich áut, experti sa však zhodujú, že auto by nemalo mať dva také systémy aktívne zároveň. Uber rovnako poskytuje podobný systém, ukazuje sa, že inžinieri, ktorí stoja za vývojom, nemysleli na všetko. </p>
      <p>Zatiaľ nie je isté, aký postih spoločnosť Uber čaká, americká Národná rada pre bezpečnosť dopravy však v súvislosti s týmto a ďalším prípadom bude vydávať nariadenia pre všetky firmy zaoberajúce sa umelou inteligenciou v autách. Rodina Elaine Herzberg, ktorá utrpela zlyhaním systému zranenia nezlúčiteľné so životom, podala na Uber trestné oznámenie. </p>
      <figure>
        <iframe data-src="https://twitter.com/TempePolice/status/976585098542833664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65610-Uber-spusta-tichy-mod-Vodic-pri-nom-nebude-rozpravat-a-vypne-hudbu"/>
        <a href="https://refresher.sk/47192-Imigrant-z-ktoreho-je-dnes-sef-UBERu-Iranec-Dara-Khosrowsahi-a-jeho-vzostup-az-na-vrchol-tech-sfery"/>
        <a href="https://refresher.sk/44301-Apple-vyvija-revolucny-softver-pre-samojazdiace-auta-Tim-Cook-tvrdi-ze-ich-grandiozny-projekt-nema-obdoby"/>
        <a href="https://refresher.sk/59439-Uber-Eats-hodla-zacatkem-roku-2021-dovazet-jidlo-pomoci-dronu"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>