<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/sdiya-razkritikuva-radev-i-zashchiti-geshev_news708086.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T08:28:00+00:00"/>
    <meta property="og:title" content="Съдия разкритикува Радев и защити Гешев"/>
    <meta property="og:description" content="Не може върху всеки кандидат да се излизат кофи с помия. отбеляза бившия представляващ ВСС"/>
  </head>
  <body>
    <article>
      <h1>Съдия разкритикува Радев и защити Гешев</h1>
      <h2>Не може върху всеки кандидат да се излизат кофи с помия. отбеляза бившия представляващ ВСС</h2>
      <address>
        <time datetime="2019-11-08T08:28:00+00:00">08 Nov 2019, 08:28</time>
      </address>
      <p>https://blitz.bg/analizi-i-komentari/sdiya-razkritikuva-radev-i-zashchiti-geshev_news708086.html Blitz.bg</p>
      <figure>
        <img src="https://static.blitz.bg/documents/thumbnails/730/201412/20141213.igagxhxkdu.jpg"/>
        <figcaption>Съдия Димитър Узунов</figcaption>
      </figure>
      <p><b>Спазена е процедурата по избора на нов главен прокурор. Държавният глава не мотивира ясно решението си да не подпишем указа за назначението му. </b><br/><br/>Стар принцип е, че това което законът не го забранява, е разрешено. Дори процедура с един участник е законосъобразна.<br/><br/>Това каза бившият представляващ ВСС и настоящ съдия Димитър Узунов пред bTV по повод решението на президентът Румен Радев да не подпише указ, с който да назначи избрания на 24 октомври единствен кандидат за поста.<br/><br/>„Припомням, че когато избирахме г-н Цацаров за главен прокурор, имаше двама кандидати. Въпреки това и тогава същите хора бяха недоволни.<br/><br/>Използват се плакати срещу Иван Гешев от това време, стана ясно от думите му. Най-интересното е, че протестиращият срещу този избор, лично препоръча да се променят правилата и закона за тази процедура“, разясни той.<br/><br/>„Стотици прокурори подкрепиха Иван Гешев. В коша ли да я хвърлим тази подкрепа? Да се каже, че подкрепата в собствената държава е негатив, а позицията на БХК е позитив - това не го разбирам“, заяви Узунов.<br/><br/>„Ако по този начин се подхожда към административните ръководители, няма да има желаещи за тези постове. Не може върху всеки кандидат да се излизат кофи с помия. Излиза така, че е нежелан прокурорът, който се старае престъпниците да влязат в затвора, а срещу този, който ги пуска, се мълчи“, отбеляза Димитър Узунов.<br/><br/>„Сега този състав на ВСС ще трябва да преповтори процедурата. При повече от 17 гласа "за" държавният глава няма да има друг избор освен да подпише указа за назначението на нов главен прокурор. Заради уважението, което дължа към президента, няма да споделя мнението си за мотивите му“, завърши Узунов.</p>
    </article>
  </body>
</html>