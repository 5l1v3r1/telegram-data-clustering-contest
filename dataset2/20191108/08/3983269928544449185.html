<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/polonia-fa-el-segon-millor-resultat-de-la-temporada-un-dijous-que-tv3-lidera-amb-un-19-7-de-quota/nota-de-premsa/2961865/"/>
    <meta property="og:site_name" content="CCMA"/>
    <meta property="article:published_time" content="2019-11-08T08:58:00+00:00"/>
    <meta property="og:title" content="&quot;Polònia&quot; fa el segon millor resultat de la temporada, un dijous que TV3 lidera amb un 19,7% de quota"/>
    <meta property="og:description" content="TV3 va liderar l'audiència d'ahir, amb una quota del 19,7%, a més de 5 punts de la segona classificada. Els quatre programes més vistos van ser de la cadena, amb excel·lents resultats dels telenotícies i el &quot;Polònia&quot;, el segon més vist de la temporada. Tots els espais, des del &quot;TN matí&quot; fins al &quot;Polònia&quot; van liderar la seva franja"/>
  </head>
  <body>
    <article>
      <h1>"Polònia" fa el segon millor resultat de la temporada, un dijous que TV3 lidera amb un 19,7% de quota</h1>
      <h2>TV3 va liderar l'audiència d'ahir, amb una quota del 19,7%, a més de 5 punts de la segona classificada. Els quatre programes més vistos van ser de la cadena, amb excel·lents resultats dels telenotícies i el "Polònia", el segon més vist de la temporada. Tots els espais, des del "TN matí" fins al "Polònia" van liderar la seva franja</h2>
      <address><time datetime="2019-11-08T08:58:00+00:00">08 Nov 2019, 08:58</time> by <a rel="author">CCMA</a></address>
      <p>Ahir, TV3 va tornar a ser la cadena més vista a Catalunya, amb una quota del 19,7%, a 5,5 punts de la segona classificada. Els quatre espais més vistos del rànquing van ser de la cadena, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 820.000 espectadors i un 32,3% de quota.</p>
      <p>El va seguir el <a href="https://www.ccma.cat/tv3/polonia/">"Polònia"</a>, amb una quota del 26,1% i 735.000 espectadors, el segon millor resultat de la temporada. El tercer va ser el <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, amb una quota del 30,5% i 496.000 espectadors. I l'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 492.000 espectadors i un 23,8% de quota, va ser el quart.</p>
      <p>També en el rànquing dels més vistos, hi ha el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, en vuitè lloc, amb 347.000 espectadors i un 25,7% de quota. El desè lloc, va ser per a <a href="https://www.ccma.cat/tv3/els-meus-pares/">"Els meus pares"</a>, amb 310.000 espectadors i una quota del 13,3%. I el va seguir el <a href="https://www.ccma.cat/tv3/cuines/">"Cuines"</a>, en què el Marc Ribas va preparar un virrei sense feina al forn, que van veure 307.000 espectadors i va fer un 21,2% de quota. I el dotzè lloc el va ocupar</p>
      <p><a href="https://www.ccma.cat/tv3/com-si-fos-ahir/">"Com si fos ahir"</a>, amb una quota del 20,6% i 287.000 espectadors.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>