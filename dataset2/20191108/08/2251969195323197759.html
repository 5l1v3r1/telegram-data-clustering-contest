<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/08/manomettono-un-contatore-e-rubano-energia-elettrica/1322428/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-08T08:00:24+00:00"/>
    <meta property="og:title" content="Manomettono un contatore e rubano energia elettrica"/>
    <meta property="og:description" content="PORTO RECANATI - Nei guai tre pakistani, per due di loro attivata la procedura amministrativa di allontanamento dal territorio nazionale"/>
  </head>
  <body>
    <article>
      <h1>Manomettono un contatore e rubano energia elettrica</h1>
      <h2>PORTO RECANATI - Nei guai tre pakistani, per due di loro attivata la procedura amministrativa di allontanamento dal territorio nazionale</h2>
      <address><time datetime="2019-11-08T08:00:24+00:00">08 Nov 2019, 08:00</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F08%2Fmanomettono-un-contatore-e-rubano-energia-elettrica%2F1322428%2F">Condividi42</a><a href="https://twitter.com/intent/tweet?text=Manomettono+un+contatore++e+rubano+energia+elettrica&amp;url=https%3A%2F%2Fwww.cronachemaceratesi.it%2F2019%2F11%2F08%2Fmanomettono-un-contatore-e-rubano-energia-elettrica%2F1322428%2F">Tweet</a>Email42 Condivisioni</p>
      <p> </p>
      <p> </p>
      <p><b>Rubano energia elettrica, tre pakistani denunciati per furto. Uno di loro era già noto alle forze dell’ordine, gli altri due sono irregolari in Italia e per loro è stata attivata la procedura amministrativa di allontanamento dal territorio nazionale. Tutto nasce dalla denuncia di un 45enne bangladese residente all’Hotel House ai carabinieri di Porto Recanati.</b> Aveva notato negli ultimi mesi un consumo di energia elettrica esageratamente anomalo e l’attività di controllo dei militari sulla scala B del condominio multietnico ha effettivamente permesso di chiarire ieri i reali motivi di tali consumi. Infatti, i tre pakistani avevano forzato e manomesso il contatore nel vano scala per poi allacciarsi con un cavo volante e fornire di energia anche la loro abitazione, naturalmente all’insaputa del 45enne che continuava a pagare regolarmente le fatture. Le indagini fatte tra gli impianti elettrici ed i grovigli di fili hanno condotto all’appartamento al piano superiore abitato dai tre stranieri, che non hanno potuto che ammettere le loro responsabilità e sono stati denunciati, il danno complessivamente stimato ammonta a 500 euro.</p>
    </article>
  </body>
</html>