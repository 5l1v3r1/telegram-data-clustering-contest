<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/opel-chysta-elektrickou-dodavku-vivaro-uvede-ji-pristi-rok-nabidne-dojezd-az-300-km"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T08:30:00+00:00"/>
    <meta property="og:title" content="Opel chystá elektrickou dodávku Vivaro. Uvede ji příští rok, nabídne dojezd až 300 km"/>
    <meta property="og:description" content="Elektrická ofenziva Opelu pokračuje také v kategorii užitkových vozidel. Automobilka teď oznamuje příjezd čistě elektrické varianty dodávky Vivaro."/>
  </head>
  <body>
    <article>
      <h1>Opel chystá elektrickou dodávku Vivaro. Uvede ji příští rok, nabídne dojezd až 300 km</h1>
      <h2>Elektrická ofenziva Opelu pokračuje také v kategorii užitkových vozidel. Automobilka teď oznamuje příjezd čistě elektrické varianty dodávky Vivaro.</h2>
      <address><time datetime="2019-11-08T08:30:00+00:00">08 Nov 2019, 08:30</time> by <a rel="author">Daniel Fuglevič</a></address>
      <p>Ani trh užitkových vozidel není ušetřen moderního trendu elektrifikace a tento směr nyní potvrzuje rovněž Opel. Už příští rok tak do prodeje vyrazí čistě elektrické Vivaro-e, lehká dodávka bude nabízena ve dvou specifikacích podle dojezdu a sourozenecké vztahy bude udržovat s Peugeotem e-Expert, který francouzská značka uvede ve stejnou dobu.</p>
      <related>
        <a href="https://www.autorevue.cz/test-opel-astra-14-turbo-cvt-trivalec--cvt--draha-poukazka-na-prusvih"/>
      </related>
      <p>Zákazníci budou mít na výběr mezi specifikací s baterií o kapacitě 50 kWh pro dojezd až 200 kilometrů nebo baterií o kapacitě 75 kWh pro dojezd až 300 kilometrů (dle WLTP). Opel samozřejmě s lehkou dodávkou uvádí výhodu bezemisní jízdy, například pro rozvážky ve městech limitujících vjezd vozidel se spalovacími motory.</p>
      <p>Další informace o technice zatím Opel neuvádí (stejně jako Peugeot). Vivaro-e nicméně stojí na stejné variabilní platformě EMP2, která modelu umožňuje zástavbu i konvenčních spalovacích motorizací. Lze přitom očekávat, že i elektrická verze bude nabízena ve třech délkách karoserie (4,6 m, 4,95 m a 5,30 m).</p>
      <related>
        <a href="https://www.autorevue.cz/opel-astra-po-modernizaci-ma-ceske-ceny-nabizi-pouze-trivalce-i-jako-diesely"/>
      </related>
      <p>Kromě Vivara-e pak v roce 2020 rozšíří Opel portfolio lehkých elektrických „užitkáčů“ také o Combo-e, zatímco elektrifikované varianty budou od roku 2021 dostupné také u modelů Combo Life, Combo Cargo a Zafira Life.</p>
      <p>
        <i>Galerie doplněna o standardní Opel Vivaro.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.auto.cz/le-mans-66-je-skvely-film-oceni-ho-vsak-predevsim-autari-recenze-132028"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
      </related>
    </article>
  </body>
</html>