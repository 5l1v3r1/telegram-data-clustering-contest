<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/makron-bosna-e-bomba-ss-zaksnitel-koyato-tska-do-khrvatiya_news708078.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T08:17:00+00:00"/>
    <meta property="og:title" content="Mакрон: Босна е бомба със закъснител, която цъка до Хърватия"/>
    <meta property="og:description" content="В интервю за „Икономист“ френският президент каза също, че що се отнася до региона на Западните Балкани, нито Северна Македония, нито Албания не са изправени пр"/>
  </head>
  <body>
    <article>
      <h1>Mакрон: Босна е бомба със закъснител, която цъка до Хърватия</h1>
      <h2>В интервю за „Икономист“ френският президент каза също, че що се отнася до региона на Западните Балкани, нито Северна Македония, нито Албания не са изправени пред проблема за завръщането на джихадистите</h2>
      <address>
        <time datetime="2019-11-08T08:17:00+00:00">08 Nov 2019, 08:17</time>
      </address>
      <p>https://blitz.bg/svyat/makron-bosna-e-bomba-ss-zaksnitel-koyato-tska-do-khrvatiya_news708078.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572962215-emanyuel-makron-frantsiya.jpg"/>
        <figcaption>Френският президент Еманюел Макрон</figcaption>
      </figure>
      <p><b>Кабинетът на председателя на Председателството на Босна и Херцеговина Желко Комшич заяви, че ще покани френския посланик в страната Джион Русин на разговори заради изявлението на френския президент Еманюел Макрон, че "Босна е бомба със закъснител, която цъка до Хърватия", предава БГНЕС.</b><br/><br/>От Гуом ще бъде изискано да изясни възгледите на Макрон, съобщиха от кабинета на Комшич.<br/><br/>В интервю за „Икономист“ френският президент каза също, че що се отнася до региона на Западните Балкани, нито Северна Македония, нито Албания не са изправени пред проблема за завръщането на джихадистите, за разлика от Босна, която може да се сблъска с това.<br/><br/>„Ако сте загрижени за този регион (Западните Балкани), първият въпрос не е нито в Северна Македония, нито в Албания, а в Босна и Херцеговина. Босна и Херцеговина е бомба със закъснител, която цъка до Хърватия и е изправена пред проблема за завръщането на джихадистите“, каза Макрон.</p>
    </article>
  </body>
</html>