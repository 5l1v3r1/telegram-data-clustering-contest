<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-sluzi-narodu-zaproponuvali-radi-priznachiti-chlenom-radi-nbu-shaprana-638588.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T08:22:18+00:00"/>
    <meta property="og:title" content="У «Слузі народу» запропонували Раді призначити членом ради НБУ Шапрана"/>
    <meta property="og:description" content="Нардеп Гетманцев пропонує призначити Шапрана членом ради НБУ терміном до 7 липня 2021 року"/>
  </head>
  <body>
    <article>
      <h1>У «Слузі народу» запропонували Раді призначити членом ради НБУ Шапрана</h1>
      <address>
        <time datetime="2019-11-08T08:22:18+00:00">08 Nov 2019, 08:22</time>
      </address>
      <h4>Нардеп Гетманцев пропонує призначити Шапрана членом ради НБУ терміном до 7 липня 2021 року</h4>
      <p>Депутат Верховної Ради від фракції «Слуга народу», голова комітету з питань фінансів, податкової та митної політики Данило Гетманцев пропонує парламенту призначити членом ради Національного банку Віталія Шапрана. Про це йдеться в проєкті постанови <a href="http://w1.c1.rada.gov.ua/pls/zweb2/webproc4_1?pf3511=67316">№2400</a>, зареєстрованому в Раді 7 листопада.</p>
      <p>Пропонується призначити Шапрана членом ради НБУ терміном до 7 липня 2021 року.</p>
      <p>Шапран закінчив Київський національний економічний університет (КНЕУ), має дві фінансово-економічні освіти, за спеціальностями «Фінанси» і «Банківська справа».</p>
      <p>У 2005 році він успішно захистив кандидатську дисертацію, займався дослідженнями проблематики роботи банків на ринку цінних паперів.</p>
      <p>З жовтня 2010 очолив рейтинговий комітет Української професійної асоціації із захисту інвесторів кредиторів і страхувальників (УПАЗІКС).</p>
      <p>У липні 2014 року було переобрано до складу громадської ради при Національній комісії з цінних паперів та фондового ринку, де очолив комітет із відкритості фондового ринку.</p>
      <p>Також на початку 2015 року Шапран увійшов до складу однієї з робочих груп експертної ради Фонду гарантування вкладів фізичних осіб.</p>
      <p>Як повідомлялось, 3 вересня Верховна Рада звільнила новообраного міністра економіки, торгівлі та сільського господарства Тимофія Милованова з посади члена ради Національного банку.</p>
      <related>
        <a href="https://glavcom.ua/country/politics/lyashka-viveli-na-chistu-vodu-u-2017-roci-vin-spokiynisinko-golosuvav-za-import-elektroenergiji-z-rosiji-dokument--638575.html"/>
        <a href="https://glavcom.ua/economics/finances/zelenskiy-obgovoriv-perspektivi-biznesu-v-ukrajini-z-naybilshimi-virobnikami-sigaret-638491.html"/>
        <a href="https://glavcom.ua/news/zelenskiy-pokazav-yak-vin-harchujetsya-v-fastfudi-638474.html"/>
      </related>
    </article>
  </body>
</html>