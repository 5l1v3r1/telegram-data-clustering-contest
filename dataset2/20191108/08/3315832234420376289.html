<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e7f70bb9672cb885/maia-sandu-intrevedere-cu-38-de-ambasadori-straini-reforma-justitiei-continua-sa-fie-prioritatea-nr-1-a-guvernului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T08:07:39+00:00"/>
    <meta property="og:title" content="Maia Sandu, întrevedere cu 38 de ambasadori străini: „Reforma justiției continuă să fie prioritatea nr. 1 a Guvernului”"/>
    <meta property="og:description" content="Prim-ministrul Maia Sandu a avut aseară o întrevedere cu 38 de ambasadori ai diferitor țări acreditați în Republica Moldova. Întâlnirea a avut loc în contextul ultimelor evoluții legate de reforma justiției din țara noastră, anunță Guvernul."/>
  </head>
  <body>
    <article>
      <h1>Maia Sandu, întrevedere cu 38 de ambasadori străini: „Reforma justiției continuă să fie prioritatea nr. 1 a Guvernului”</h1>
      <address><time datetime="2019-11-08T08:07:39+00:00">08 Nov 2019, 08:07</time> by <a rel="author">Jurnal.md</a></address>
      <p>
        <b>Prim-ministrul Maia Sandu a avut aseară o întrevedere cu 38 de ambasadori ai diferitor țări acreditați în Republica Moldova. Întâlnirea a avut loc în contextul ultimelor evoluții legate de reforma justiției din țara noastră, anunță Guvernul.</b>
      </p>
      <p>În cadrul întrevederii, Maia Sandu a reiterat că obiectivul său de bază este să se asigure că următorul Procuror General este independent și integru.</p>
      <p>„Premierul a dat asigurări că reforma justiției continuă să fie prioritatea numărul unu a Guvernului și că fără deblocarea situației în acest domeniu nu vor putea fi înregistrate progrese semnificative nici în celelalte domenii de dezvoltare a țării noastre, cum ar fi economic sau social”, se arată într-un comunicat de presă al Guvernului.</p>
      <p>Precizăm că Igor Dodon a declarat în cadrul emisiunii Secretele Puterii de la Jurnal TV că proiectul de asumare a răspunderii, înaintat de Guvern, „nu poate fi susținut” și că, dacă premierul nu-și retrage proiectul înscris deja la Parlament, atunci există „șanse mari” ca Guvernul să cadă.</p>
      <p>De cealaltă parte, premierul Maia Sandu a anunțat că nu intenționează să renunțe la decizia prin care Guvernul și-a asumat răspunderea pentru modificarea Legii Procuraturii și nici nu va îndeplini solicitarea socialiștilor de demisie a ministrei Justiției.</p>
      <p>Precizăm, că, potrivit Constituției, Guvernul își poate angaja răspunderea în fața Parlamentului asupra unui program, unei declarații de politică generală sau unui proiect de lege.</p>
      <p>Dacă în termen de 3 zile nu este depusă o moțiune de cenzură, votată cu majoritatea de voturi, programul, declarația de politică generală sau proiectul de lege se consideră adoptate.</p>
    </article>
  </body>
</html>