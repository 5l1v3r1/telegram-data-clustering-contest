<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/mobil/strom-av-gamle-tekstmeldinger-skapte-forvirring-i-usa/71796724"/>
    <meta property="og:site_name" content="Dinside"/>
    <meta property="article:published_time" content="2019-11-08T08:11:10+00:00"/>
    <meta property="og:title" content="Strøm av gamle tekstmeldinger skapte forvirring i USA"/>
    <meta property="og:description" content="Mange amerikanere våknet torsdag morgen til nærmest uforståelige tekstmeldinger fra familie og venner som ankom flere måneder etter at de egentlig skulle."/>
  </head>
  <body>
    <article>
      <h1>Strøm av gamle tekstmeldinger skapte forvirring i USA</h1>
      <h2>Mange amerikanere våknet torsdag morgen til nærmest uforståelige tekstmeldinger fra familie og venner som ankom flere måneder etter at de egentlig skulle.</h2>
      <address><time datetime="2019-11-08T08:11:10+00:00">08 Nov 2019, 08:11</time> by <a rel="author">NTB / Redaksjonen</a></address>
      <p>Synet av innboksen torsdag morgen fikk mange amerikanere til å stusse. For eksempel våknet 28 år gamle Stephanie Bovee opp til en tekstmelding fra søsteren der det kun sto «OMG» (oh my god).</p>
      <p>– Det er morsomt nå, men ute av kontekst var det ikke så morsomt, forteller Bovee, som øyeblikkelig tenkte noe var galt og ringte rundt til familiemedlemmer for å finne ut hva som hadde skjedd.</p>
      <related>
        <a href="https://www.dinside.no/okonomi/har-bruken-av-smilefjes-tatt-overhand/68668035"/>
      </related>
      <p>Gamle meldinger fra Bovee selv nådde også endelig fram – blant annet til søsteren, som våknet opp til en melding med ønske om en fin valentinsdag. Tekstmeldingen skulle med andre ord ha kommet fram 14. februar.</p>
      <p>Meldinger i sosiale medier tyder på at det var mange amerikanere som opplevde fenomenet, og mange har opplevd mer uheldige situasjoner. Blant annet melder <a href="https://www.engadget.com/2019/11/07/old-text-message-glitch/">Engadget</a> om enkelte som har fått forsinkede tekstmeldinger fra folk som har gått bort i mellomtiden, og av eks-kjærester, som ikke var ekser da meldingen <i>egentlig</i> ble sendt.</p>
      <figure>
        <iframe data-src="https://twitter.com/danandelin/status/1192510312634695680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>En talsperson for mobiloperatøren Sprint ga en systemoppdatering skylden, mens T-Mobile skyldte på et problem hos en tredjepart.</p>
      <related>
        <h4>les også:</h4>
        <a href="https://www.dinside.no/mobil/slik-sender-du-talemeldinger-pa-mobilen/71772074"/>
      </related>
    </article>
  </body>
</html>