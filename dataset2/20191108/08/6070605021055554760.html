<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Estafadoras-Wall-Street-critiques-setmana_0_2340366035.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T08:33:44+00:00"/>
    <meta property="og:title" content="'Estafadoras de Wall Street' i quatre crítiques més per anar al cinema aquest cap de setmana"/>
    <meta property="og:description" content="S'estrena 'Quan érem bruixes', amb una Björk postadolescent, i l'al·legoria fantàstica 'El hoyo'"/>
  </head>
  <body>
    <article>
      <h1>'Estafadoras de Wall Street' i quatre crítiques més per anar al cinema aquest cap de setmana</h1>
      <h2>S'estrena 'Quan érem bruixes', amb una Björk postadolescent, i l'al·legoria fantàstica 'El hoyo'</h2>
      <address>
        <time datetime="2019-11-08T08:33:44+00:00">08 Nov 2019, 08:33</time>
      </address>
      <h3>'Estafadoras de Wall Street'</h3>
      <h4>Jennifer Lopez és la convincent líder d'aquesta variant en femení d''Un dels nostres'</h4>
      <p>Si el Ray Liotta d'<i> Un dels nostres</i> arrencava la seva història amb el mític “Des de sempre havia volgut ser un gàngster”, les protagonistes d'<i> Estafadoras de Wall Street</i> podrien fer seu el “Que jo sé que he nascut per ser milionària” de Rosalía. A partir del cas real d'un grup de <i>strippers</i> de Nova York que es dedicava a plomar la cartera dels seus clients més rics, Lorene Scafaria porta a terme un vibrant film d'estafes que s'emmiralla en el cinema de Martin Scorsese per declinar en femení aquesta ambició de qui sap que només pot guanyar pasta gansa per dreceres poc legals. <a href="https://www.ara.cat/cultura/Estafadoras-Wall-Street-Jennifer-Lopez-critica_0_2339166228.html">Continuar llegint</a></p>
      <h3>'Quan érem bruixes'</h3>
      <h4>La bruixa Björk i l’arbre de ginebre dels germans Grimm</h4>
      <p>Madrastres infanticides, canibalisme i un arbre de ginebre màgic són els elements principals del conte de fades <i>El ginebre</i>, una de les faules més terribles dels Grimm, que la cineasta Nietzchka Keene va fer seva en la pel·lícula <i>The juniper tree</i>, produïda entre el 1986 i el 1989, estrenada a Sundance el 1991 i que només ara, més de 30 anys després, arriba a sales comercials en una versió restaurada amb el títol <i>Quan érem bruixes</i>. <a href="https://www.ara.cat/cultura/Bjork-Cuando-fuimos-brujas-ginebre-germans-Grimm-critica_0_2339166164.html">Continuar llegint</a></p>
      <h3>'El hoyo'</h3>
      <h4>Una inusual al·legoria fantàstica que s’estavella al portar les seves idees a la pantalla</h4>
      <p>El gran mèrit d’<i> El hoyo</i> és dissenyar una al·legoria prou abstracta per resultar intrigant i, alhora, tan clara que és impossible que no ens hi sentim interpel·lats. Com els protagonistes del film, tots estem ficats en una jerarquia vertical en què els problemes dels qui estan a dalt de tot no tenen gaire a veure amb els de més avall. <a href="https://www.ara.cat/cultura/El-hoyo-critica-pellicula-fantastica_0_2338566208.html">Continuar llegint</a></p>
      <h3>'Fourteen'</h3>
      <h4>La naturalitat de les actrius dona vida a aquesta crònica subtil d’una amistat</h4>
      <p>Que aquesta sigui una pel·lícula petita no fa menys digna de celebració la seva estrena, ja que és la primera obra de Dan Sallitt que arriba a les cartelleres comercials. Amb només cinc llargmetratges en 33 anys, aquest antic crític de cinema era pràcticament un director secret dins del panorama de l’<i> indie</i> nord-americà fins que la seva anterior pel·lícula, l’esplèndid i singular drama juvenil <i>The unspeakable act</i>, va cridar l’atenció en diversos festivals internacionals. <a href="https://www.ara.cat/cultura/Fourteen-critica-cronica-amistat_0_2338566209.html">Continuar llegint</a></p>
      <h3>'Klaus'</h3>
      <h4>Una fallida animació sobre els orígens de Santa Claus</h4>
      <p>A <i>Klaus</i>, la improbable amistat entre un carter destinat a una illa en els confins del món i un solitari llenyataire amb un talent especial per construir joguines serà l'origen de la llegenda de Santa Claus. Si aquesta breu sinopsi sembla confusa, és perquè el guió d'aquesta aposta de Netflix per l'animació espanyola també ho és. <a href="https://www.ara.cat/cultura/Klaus-Netflix-animacio-Santa-Claus-critica_0_2339166264.html">Continuar llegint</a></p>
    </article>
  </body>
</html>