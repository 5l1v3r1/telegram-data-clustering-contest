<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/rog-phone-ii-si-aggiorna-arriva-la-personalizzazione-degli-airtrigger-sul-display-foto-679546/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T08:31:40+00:00"/>
    <meta property="og:title" content="ROG Phone II si aggiorna: arriva la personalizzazione degli AirTrigger sul display (foto)"/>
    <meta property="og:description" content="ROG Phone II è il più recente gaming phone Android che ASUS ha lanciato sul mercato e che proprio nelle..."/>
  </head>
  <body>
    <article>
      <h1>ROG Phone II si aggiorna: arriva la personalizzazione degli AirTrigger sul display (foto)</h1>
      <address><time datetime="2019-11-08T08:31:40+00:00">08 Nov 2019, 08:31</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/asus-rog-phone-ii/">ROG Phone II</a> è il più recente <i><b>gaming phone</b></i> Android che <a href="https://www.androidworld.it/tag/asus/">ASUS</a> ha lanciato sul mercato e che proprio nelle ultime ore ha ricevuto un <b>nuovo aggiornamento</b> software. Le principali novità coinvolgono gli <i><b>AirTrigger</b></i>.</p>
      <p>ASUS ROG Phone II presenta la funzionalità AirTrigger, un ulteriore componente di input che sfrutta i <b>bordi sensibili</b> dello smartphone. Gli AirTrigger tornano particolarmente utili nei contesti <i><b>gaming</b></i>. L’aggiornamento appena rilasciato introduce la possibilità di <b>mappare</b> l’AirTrigger associato allo <b>scorrimento orizzontale sul display</b>: come vedete dagli esempi riportati <b>in galleria</b>, la novità può essere sfruttata per impartire comandi aggiuntivi durante le sessioni di gioco, come in <i>Asphalt 9</i> per cambiare corsia.</p>
      <p>L’aggiornamento appena rilasciato fa riferimento alla <i><b>build</b></i> identificata dal codice <b>WW1910.35</b>. Di seguito riportiamo il <i><b>changelog</b> </i>completo:</p>
      <ul>
        <li>
          <i>Aggiunta la griglia per la selezione dei giochi nella libreria di Armoury Crate.</i>
        </li>
        <li>
          <i>Aggiunta la personalizzazione delle cover dei giochi nella libreria di Armoury Crate.</i>
        </li>
        <li>
          <i>Aggiunta degli AirTrigger in Game Genie (Beta).</i>
        </li>
        <li>
          <i>Risoluzione del problema di visualizzazione della barra di navigazione giocando a Black Desert.</i>
        </li>
      </ul>
      <p>L’aggiornamento è attualmente <b>in fase di distribuzione</b> automatica. Presumiamo che entro i prossimi giorni dovrebbe completarsi il <i>rollout</i>.</p>
      <p>Fonte: <a href="https://www.xda-developers.com/asus-rog-phone-ii-update-adds-airtrigger-gestures-simulate-sliding-screen/">XDA</a></p>
    </article>
  </body>
</html>