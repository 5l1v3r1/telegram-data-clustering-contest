<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008367-na-kievschine-za-smertelnyj-naezd-na-podrostka-na-6-let-posadili-voennogo"/>
    <meta property="og:site_name" content="Главное™"/>
    <meta property="article:published_time" content="2019-11-08T08:22:00+00:00"/>
    <meta property="og:title" content="На Киевщине за смертельный наезд на подростка на 6 лет посадили военного"/>
    <meta property="og:description" content="За публічного обвинувачення військової прокуратури Дарницького гарнізону Центрального регіону України до 6 років позбавлення волі засуджено молодшого сержанта, який допустив смертельний наїзд на пішохода. Вишгородський районний суд Київської області визн..."/>
  </head>
  <body>
    <article>
      <h1>На Киевщине за смертельный наезд на подростка на 6 лет посадили военного</h1>
      <address>
        <time datetime="2019-11-08T08:22:00+00:00">08 Nov 2019, 08:22</time>
      </address>
      <p>За публічного обвинувачення військової прокуратури Дарницького гарнізону Центрального регіону України до 6 років позбавлення волі засуджено молодшого сержанта, який допустив смертельний наїзд на пішохода. Вишгородський районний суд Київської області визнав його винним у порушенні ч. 2 ст. 286 Кримінального кодексу України.</p>
      <p> <br/>Встановлено, що 27 червня 2016 року близько 22.35 в смт. Димер Вишгородського району на Київщині військовослужбовець здійснив наїзд на пішохода, який перетинав дорогу поза межами пішохідного переходу. Від тяжких тілесних травм внаслідок ДТП 15-річний підліток загинув. Експертизами було встановлено, що обвинувачений мав технічну можливість уникнути наїзду, застосувавши екстрене гальмування.</p>
      <p>З огляду на нехтування обвинуваченим вимогами Правил дорожнього руху, що спричинило смерть потерпілого, суд застосував до нього також додаткове покарання у виді позбавлення права керування транспортними засобами строком на 3 роки.</p>
      <p> <br/>Також судом задоволений цивільний позов сім’ї загиблого на суму 750 000 гривень на відшкодування моральної шкоди.</p>
      <related>
        <h4>Читайте также:</h4>
        <a href="https://glavnoe.ua/news/n357008349-trojnoe-dtp-v-harkove-est-postradavshaja"/>
      </related>
    </article>
  </body>
</html>