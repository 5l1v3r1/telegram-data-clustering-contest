<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-harkovi-na-smitniku-znayshli-mertvu-zhinku-638602.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T08:56:04+00:00"/>
    <meta property="og:title" content="У Харкові на смітнику знайшли мертву жінку"/>
    <meta property="og:description" content="Поліцейські встановили особу чоловіка, причетного до скоєння злочину"/>
  </head>
  <body>
    <article>
      <h1>У Харкові на смітнику знайшли мертву жінку</h1>
      <address>
        <time datetime="2019-11-08T08:56:04+00:00">08 Nov 2019, 08:56</time>
      </address>
      <h4>Поліцейські встановили особу чоловіка, причетного до скоєння злочину</h4>
      <p>У Харкові біля сміттєвих баків знайшли мертву жінку з ознаками насильницької смерті, причетним до вбивства виявився її знайомий. Про це повідомляє відділ комунікації поліції Харківської області.</p>
      <p>«Тіло 42-річної померлої зі слідами насильницької смерті було виявлено 6 листопада у дворі будинку по вулиці Отакара Яроша біля сміттєвих баків», — йдеться у повідомленні.</p>
      <p>Під час огляду на тілі жінки експерти виявили ножове поранення. З місця події були вилучені речові докази та експертні зразки.</p>
      <p>За даним фактом слідчі Шевченківського відділу поліції відкрили кримінальне провадження за ч. 1 ст. 115 (умисне вбивство) Кримінального кодексу України.</p>
      <p>«В ході проведення оперативно-слідчих дій поліцейські встановили особу чоловіка, причетного до скоєння злочину. Ним виявився раніше судимий 42-річний знайомий потерпілої. На ґрунті раптово виниклих неприязних відносин він завдав жінці удар ножем», — йдеться у повідомленні.</p>
      <p>Так, чоловіку повідомлено про підозру у скоєнні злочину. Йому загрожує від 7 до 15 років позбавлення волі. Зловмисника затримано в порядку ст. 208 (Затримання уповноваженою службовою особою) Кримінального процесуального кодексу України.</p>
      <related>
        <a href="https://glavcom.ua/news/triler-u-cherkasah-zlochinec-vzyav-znayomu-zhinku-u-zaruchniki-638565.html"/>
        <a href="https://glavcom.ua/kyiv/news/u-kijevi-zbili-zhinku-na-pishohidnomu-perehodi-638529.html"/>
        <a href="https://glavcom.ua/news/u-harkovi-pidlitok-vlashtuvav-strilyaninu-v-supermarketi-638471.html"/>
      </related>
    </article>
  </body>
</html>