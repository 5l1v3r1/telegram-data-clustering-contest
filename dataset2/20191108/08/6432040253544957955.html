<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616483,Wlamali-sie-do-szkoly-aby-ukrasc-cukierki-Pieciu-uczniow-podstawowki-odpowie-przed-sadem.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-08T08:09:56+00:00"/>
    <meta property="og:title" content="Włamali się do szkoły, aby ukraść... cukierki. Pięciu uczniów podstawówki odpowie przed sądem"/>
    <meta property="og:description" content="Funkcjonariusze z Pisza otrzymali informację od dyrektora szkoły podstawowej, znajdującej się na terenie gminy, że w placówce doszło do kradzieży. Z ustaleń dyrekcji wynikało, że nieznani sprawcy ukradli produkty spożywcze na łączną kwotę około 50 złotych."/>
  </head>
  <body>
    <article>
      <h1>Włamali się do szkoły, aby ukraść... cukierki. Pięciu uczniów podstawówki odpowie przed sądem</h1>
      <address>
        <time datetime="2019-11-08T08:09:56+00:00">08 Nov 2019, 08:09</time>
      </address>
      <p>
        <b>Funkcjonariusze z Pisza otrzymali informację od dyrektora szkoły podstawowej, znajdującej się na terenie gminy, że w placówce doszło do kradzieży. Z ustaleń dyrekcji wynikało, że nieznani sprawcy ukradli produkty spożywcze na łączną kwotę około 50 złotych.</b>
      </p>
      <p>Dyrektor w trakcie rozmowy z policjantami pracującymi na miejscu zdarzenia, poinformował kto może być sprawcą tej kradzieży.<br/><br/>Okazało się, że za tą sprawą stoi 5 chłopców w wieku od 11 do 16 lat uczących się w tej szkole. Do budynku weszli przez uchylone okno, kiedy szkoła była zamknięta. Według ustaleń policjantów wynika, że chłopcy dostali się do kuchni, skąd ukradli m.in.: soki i mrożone jagody. Dodatkowo na podłodze funkcjonariusze zauważyli papierki po cukierkach czekoladowych.<br/><br/>Zgodnie z obowiązującymi przepisami kradzież dokonana przez osoby nieletnie jest czynem karalnym, dlatego też za swoje zachowanie chłopcy odpowiedzą przed sądem rodzinnym i nieletnich.<br/><br/>Źródło: <i>KPP Pisz</i></p>
    </article>
  </body>
</html>