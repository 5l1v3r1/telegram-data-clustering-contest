<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949605"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T08:41:31+00:00"/>
    <meta property="og:title" content="శివసేన ఎమ్మెల్యేలతో హోటల్‌లో భేటీ అయిన ఆదిత్య థాకరే..."/>
    <meta property="og:description" content="ADVT"/>
  </head>
  <body>
    <article>
      <h1>శివసేన ఎమ్మెల్యేలతో హోటల్‌లో భేటీ అయిన ఆదిత్య థాకరే...</h1>
      <address>
        <time datetime="2019-11-08T08:41:31+00:00">08 Nov 2019, 08:41</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> మహారాష్ట్రలో నూతన ప్రభుత్వ ఏర్పాటుకు ఇంకా ఒక్కరోజు మాత్రమే గడువు ఉండడంతో రాష్ట్ర రాజకీయాలు మరింత వేడెక్కాయి. ముఖ్యమంత్రి పీఠంపై అటు బీజేపీ, ఇటు శివసేన మంకుపట్టు వీడకపోవడంతో మహారాష్ట్ర ప్రభుత్వ ఏర్పాటుపై ఇంకా అనిశ్చితి కొనసాగుతూనే ఉంది. ఈ నేపథ్యంలో ఆదిత్య థాకరే ఇవాళ ఉదయం ఓ హోటల్‌లో శివసేన ఎమ్మెల్యేలను కలుసుకున్నారు. అర్థరాత్రి ఒంటిగంట దాటిన తర్వాత కూడా ఆయన తమ ఎమ్మెల్యేలతో చర్చలు జరపడం గమనార్హం. తమ ఎమ్మెల్యేలకు బీజేపీ డబ్బులు ఎరవేస్తోందంటూ ఆరోపించిన శివసేన నిన్న హుటాహుటిన ఎమ్మెల్యేలను రంగ్ శారద హోటల్‌కు తరలించింది. ప్రస్తుత ప్రభుత్వ గడువు శుక్రవారంతో ముగియనున్న నేపథ్యంలో... ప్రభుత్వ ఏర్పాటు ఇప్పుడు అత్యంత కీలకంగా మారింది. దీంతో మరో రెండు రోజుల పాటు ఇదే హోటల్‌లో శివసేన ఎమ్మెల్యేలు ఉంటారని ఆ పార్టీ వర్గాలు వెల్లడించాయి.</p>
      <p>  కాగా థాకరే వారసుడు, ఉద్ధవ్ థాకరే కుమారుడు ఆదిత్య థాకరేకి ముఖ్యమంత్రి పదవి ఇవ్వాలని శివసేన బీజేపీని డిమాండ్ చేస్తున్న సంగతి తెలిసిందే. ఇటీవల జరిగిన అసెంబ్లీ ఎన్నికల్లో ముంబైలోని వర్లి నుంచి ఎమ్మెల్యేగా ఆదిత్య విజయం సాధించారు. ముఖ్యమంత్రి పీఠాన్ని రెండున్నరేళ్ల చొప్పున చెరిసగం పంచుకోవాలనీ... మంత్రిత్వ శాఖలను కూడా సమానంగా కేటాయించాలని శివసేన పట్టుపడుతోంది. అందుకు బీజేపీ ససేమిరా అనడంతో నూతన ప్రభుత్వ ఏర్పాటులో ప్రతిష్టంభన నెలకొంది.</p>
    </article>
  </body>
</html>