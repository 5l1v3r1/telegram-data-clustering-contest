<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/studenti-si-ve-vyskove-zkousi-jak-se-chovat-na-marsu-pri-simulovane-expedici-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T08:13:00+00:00"/>
    <meta property="og:title" content="Studenti si ve Vyškově zkouší, jak se chovat na Marsu. Při simulované expedici"/>
    <meta property="og:description" content="/FOTOGALERIE/ Sto hodin jsou zavření v malé místnosti bez oken a řeší náročné úkoly a situace. Pět vybraných studentů z České a Slovenské republiky právě zažívá simulaci letu na rudou planetu ve vyškovské hvězdárně. Ta již šestým rokem tento prestižní mezinárodní projekt Expedice Mars hostí. Jako jediná hvězdárna v republice."/>
  </head>
  <body>
    <article>
      <h1>Studenti si ve Vyškově zkouší, jak se chovat na Marsu. Při simulované expedici</h1>
      <address><time datetime="2019-11-08T08:13:00+00:00">08 Nov 2019, 08:13</time> by <a rel="author">autor externí</a></address>
      <p>Expedice Mars je nejdelším studentským simulovaným letem na Mars ve střední Evropě. Aby se přiblížili co nejblíže realitě, studenty předem pečlivě vybírají. Prověřuje se jejich fyzická i psychická odolnost. Součástí je i samotný výstup na povrch Marsu. „Letos je to vůbec poprvé, co se výstupu na rudou planetu zúčastnila čistě slovenská posádka. Ta se navíc skládala pouze z dívek,“ řekla za organizátory Tereza Matoušová.</p>
      <figure>
        <img src="https://g.denik.cz/70/0d/nahrobni-deska-lhota-vyskov-frantisek-zabloudil_denik-150-3x2.jpg"/>
      </figure>
      <aside>
        <a href="https://vyskovsky.denik.cz/zpravy_region/darek-k-nedozitym-110-narozeninam-letec-raf-zabloudil-dostal-pametni-desku-20191107.html">Dárek k nedožitým 110. narozeninám. Letec RAF Zabloudil dostal pamětní desku Přečíst článek ›</a>
      </aside>
      <p>Studenti jsou po dobu simulace bez telefonu a s vnějším světem komunikují skrze řídící centrum. Kromě psaní palubních deníků a výstupu na Mars musí pracovat na experimentech nebo pravidelně cvičit. „Simulace je výsledek jejich celoroční práce. Hvězdárna ve Vyškově nám pro ni poskytuje dobré zázemí,“ řekl vedoucí simulace Jan Jurica.<br/><br/>Pro vyškovskou hvězdárnu je to podle vedoucí Dobromily Patákové velká čest. V prostorách hvězdárny se nachází jak loď, tak i řídící středisko.<br/><br/>Na posádku podle ní čekala ve středu nečekaná zkouška. „Za Vyškovem prasklo topení a byli více než dvanáct hodin bez vody. Tu jim mezitím v barelech museli dodat přes přetlakovou komoru,“ dodala.<br/><br/>Ten stejný den vystoupali dva členové posádky na Mars a v pátek se vrací po čtyřech dnech k zemi.</p>
      <p>
        <b>VERONIKA NOVÁKOVÁ</b>
      </p>
      <figure>
        <img src="https://g.denik.cz/58/73/4210774-plumlov-bankomat_denik-150-3x2.jpg"/>
      </figure>
      <aside>
        <a href="https://vyskovsky.denik.cz/z-regionu/bankomaty-miri-i-do-vetsich-vesnic-kdyz-bude-malo-vyberu-obce-budou-doplacet-20191107.html">Bankomaty míří i do větších vesnic. Když bude málo výběrů, obce budou doplácet Přečíst článek ›</a>
      </aside>
    </article>
  </body>
</html>