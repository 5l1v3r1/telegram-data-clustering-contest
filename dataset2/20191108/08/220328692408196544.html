<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/protestirat-sreshchu-otnemane-na-nashi-detsa-ot-norvegiya-406158.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T08:06:00+00:00"/>
    <meta property="og:title" content="Надигат се срещу отнемане на наши деца от Норвегия"/>
    <meta property="og:description" content="Родители и учители подкрепят решимостта на бащата да настоява децата му да останат тук"/>
  </head>
  <body>
    <article>
      <h1>Надигат се срещу отнемане на наши деца от Норвегия</h1>
      <address><time datetime="2019-11-08T08:06:00+00:00">08 Nov 2019, 08:06</time> by <a rel="author">Редактори, кадър БНТ</a></address>
      <p>Родители и учители излязоха тази сутрин пред столичното 122 училище в подкрепа на баща на две деца, които съдът трябва да реши дали да останат в България при него или да отидат в Норвегия, където майка им е арестувана, съобщи БНТ.</p>
      <p>Делото на първа инстанция е в полза на бащата. Предстои още едно разглеждане и най-вероятно това ще е последното заседание. След него до месец съдът ще излезе в решение, което ще бъде окончателно.</p>
      <p>"Не си позволявам да се настройвам в някаква насока, гледам ден за ден реалистично нещата. Децата знаят български, записани са и на английски, за да комуникират с майка си", каза бащата.</p>
      <p>Неговият мотив да не иска децата му да отиват в Норвегия, е че момчето е първокласник, то е със специални нужди и бащата се опасява, че детето ще бъде травмирано за цял живот.</p>
      <p>Родители и учители подкрепят решимостта на бащата да настоява децата му да останат тук. Отивайки в Норвегия децата ще имат голяма психологическа травма, каза една от майките, чието дете учи заедно със сина на този баща. Ако отидат в приемни семейства, това ще бъде голямо връщане назад за тях. Вярвам решението на съда да бъде положително. Надявам се и обществеността да изрази мнението си, каза тя.</p>
      <p>Друга майка призова държавата и всички институции да се мобилизират и да защитят децата. Майката е възпрепятствана да се грижи за децата си, защото е осъдена. Ако децата отидат в Норвегия, вероятно ще бъдат разделени и ще бъдат предоставени на приемни семейства.</p>
      <p>Баща, чието дете учи в това училище също призова за подкрепа на бащата. Поставяме се в негова позиция. Всички сме родители, пред училището сме. Това е една от институциите, които да защитят децата и бащата.</p>
      <p>"Не мога да се върна в Норвегия, ако решени решението е животоопределящо за мен и за тях, не знам как ще го понеса, ако ни разделят", каза бащата на двете деца.</p>
    </article>
  </body>
</html>