<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d2b6e4d7df60d9cb/beneficiarii-pot-ridica-indemnizatiile-pentru-incapacitate-temporara-de-munca-incepand-de-astazi.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T08:39:21+00:00"/>
    <meta property="og:title" content="Beneficiarii pot ridica indemnizaţiile pentru incapacitate temporară de muncă, începând de astăzi"/>
    <meta property="og:description" content="Casa Naţională de Asigurări Sociale anunţă beneficiarii că pot ridica, începând cu 8 octombrie, curent, indemnizaţiile pentru incapacitate temporară de muncă. Pentru aceasta Casa Naţională de Asigurări Sociale a efectuat transferul în sumă de 39,8 mln. lei pentru 19689 beneficiari de indemnizaţii pentru incapacitate temporară de muncă, care s-au aflat în concedii medicale în luna octombrie 2019, precum şi pentru 7630 beneficiari, care nu au primit indemnizaţiile pentru lunile precedente."/>
  </head>
  <body>
    <article>
      <h1>Beneficiarii pot ridica indemnizaţiile pentru incapacitate temporară de muncă, începând de astăzi</h1>
      <address><time datetime="2019-11-08T08:39:21+00:00">08 Nov 2019, 08:39</time> by <a rel="author">Jurnal.md</a></address>
      <p>
        <b>Casa Naţională de Asigurări Sociale anunţă beneficiarii că pot ridica, începând cu 8 octombrie, curent, indemnizaţiile pentru incapacitate temporară de muncă.</b>
      </p>
      <p>
        <b>Pentru aceasta Casa Naţională de Asigurări Sociale a efectuat transferul în sumă de 39,8 mln. lei pentru 19689 beneficiari de indemnizaţii pentru incapacitate temporară de muncă, care s-au aflat în concedii medicale în luna octombrie 2019, precum şi pentru 7630 beneficiari, care nu au primit indemnizaţiile pentru lunile precedente.</b>
      </p>
      <p>Plata indemnizaţiei pentru incapacitate temporară de muncă se va efectua de către prestatorii de servicii de plată: FinComBank, Energbank, EuroCreditBank, Eximbank, Moldova-Agroindbank, Moldindconbank, Victoriabank, Comerţbank, Mobias Bancă, Î.S. „Poşta Moldovei".</p>
      <p>Pentru a ridica sumele indemnizaţiilor pentru incapacitate temporară de muncă beneficiarii urmează să se adreseze către instituţia bancară la care a fost deschis contul salarial sau social, iar în cazul în care beneficiarul nu este deţinător de card indemnizaţia poate fi primită în orice oficiu poştal indiferent de domiciliu.</p>
      <p>Reamintim că indemnizaţia pentru primele 5 zile de concediu medical în cazul bolilor obişnuite sau de accidente nelegate de muncă se calculează şi se achitată de către angajator, însă nu mai mult de 15 zile cumulative pe parcursul unui an calendaristic.</p>
      <p>Începând cu a şasea zi de incapacitate temporară de muncă, stabilirea, calcularea şi plata indemnizaţiilor se efectuează de Casa Naţională de Asigurări Sociale din contul bugetului asigurărilor sociale de stat.</p>
    </article>
  </body>
</html>