<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/redmi-note-8t-disponibile-allacquisto-a-19990-euro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T08:07:00+00:00"/>
    <meta property="og:title" content="Redmi Note 8T disponibile all’acquisto a 199,90 euro"/>
    <meta property="og:description" content="Redmi Note 8T arriva oggi sul mercato italiano al prezzo promozionale di 199,90 euro. Successivamente, il prezzo di listino sarà di 229,90 euro."/>
  </head>
  <body>
    <article>
      <h1>Redmi Note 8T disponibile all’acquisto a 199,90 euro</h1>
      <address><time datetime="2019-11-08T08:07:00+00:00">08 Nov 2019, 08:07</time> by <a rel="author">Lucia Massaro</a></address>
      <p><b>Redmi Note 8T arriva ufficialmente oggi, 8 Novembre, sul mercato italiano. </b>L’erede del Redmi Note 7 è disponibile all’acquisto sullo <a href="https://www.mi.com/it/redmi-note-8-t">store online del produttore</a>, i Mi Store autorizzati, nei punti vendita degli operatori telefonici Vodafone, TIM, Wind Tre e presso le principali catene di distribuzione, come <a href="https://www.unieuro.it/online/Smartphone/Note-8T-pidXIANOTE8T464">Unieuro</a>. Per la prima settimana, lo smartphone è venduto al <b>prezzo promozionale di 199,90 euro</b>. Il prezzo di listino successivo, invece, sarà di 229,90 euro.</p>
      <p>Il processore a bordo è lo <b>Snapdragon 665 accoppiato a 4 GB di RAM</b> e 64 GB di memoria interna espandibile fino a 256 GB. Una configurazione che dovrebbe assicurare ottimi risultati dal punto di vista prestazionale. La parte frontale è occupata da un <b>pannello IPS LCD da 6,3 pollici</b> caratterizzato da un rapporto di forma di 19,5:9 e da una risoluzione Full-HD+. Il sensore biometrico è posto sul posteriore.</p>
      <slideshow>
        <figure>
          <img src="https://www.tomshw.it/images/images/2019/11/redmi-note-8t-60921.768x432.jpg"/>
        </figure>
        <figure>
          <img src="https://www.tomshw.it/images/images/2019/11/redmi-note-8t-60916.768x432.jpg"/>
        </figure>
        <figure>
          <img src="https://www.tomshw.it/images/images/2019/11/redmi-note-8t-60912.768x432.jpg"/>
        </figure>
      </slideshow>
      <p>La back cover ospita un <b>sistema di quadrupla fotocamera</b>: il sensore principale da 48 Megapixel (f/1.79) è accoppiato a un grandangolare da 8 Megapixel (f/2.2) e ad altri due da 2 Megapixel che si occupano delle macro e della profondità di campo. La fotocamera frontale, invece, è da 13 Megapixel (f/2.0). Redmi Note 8T vanta una <b>batteria da 4.000 mAh con supporto alla ricarica rapida da 18W.</b></p>
      <p>Completa la connettività che comprende anche il jack audio da 3,5 mm, il supporto dual-SIM e <b>il supporto NFC</b>, una novità rispetto alla generazione precedente. La scocca è realizzata in vetro e gode di uno speciale nano-rivestimento che lo rende resistente agli schizzi d’acqua.</p>
      <p>Redmi Note 8T è disponibile nei colori Moonshadow Grey, Starscape Blue e Moonlight White a 199,90 euro per la prima settimana. <b>Al termine del periodo promozionale, il prezzo sarà di 229,90 euro.</b></p>
      <blockquote>Il nuovo <b>Redmi Note 8T</b> è disponibile all’acquisto anche su Unieuro. Lo trovate a<a href="https://www.unieuro.it/online/Smartphone/Note-8T-pidXIANOTE8T464"> questo link. </a></blockquote>
    </article>
  </body>
</html>