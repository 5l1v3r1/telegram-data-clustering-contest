<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638813/%DA%AF%D8%B4%D8%AA%E2%80%8C%D8%B2%D9%86%DB%8C-%D8%B1%D9%88%D8%B2%D8%A7%D9%86%D9%87-%D8%A8%D8%A7%D9%84%DA%AF%D8%B1%D8%AF%D9%87%D8%A7%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T13:08:00+00:00"/>
    <meta property="og:title" content="گشت‌زنی روزانه بالگردهای روسیه در شمال سوریه"/>
    <meta property="og:description" content="مقامات روسیه از گشت‌زنی روزانه بالگردهای این کشور در شمال سوریه خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/638813/%DA%AF%D8%B4%D8%AA%E2%80%8C%D8%B2%D9%86%DB%8C-%D8%B1%D9%88%D8%B2%D8%A7%D9%86%D9%87-%D8%A8%D8%A7%D9%84%DA%AF%D8%B1%D8%AF%D9%87%D8%A7%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87">گشت‌زنی روزانه بالگردهای روسیه در شمال سوریه</a>
      </h1>
      <h2>مقامات روسیه از گشت‌زنی روزانه بالگردهای این کشور در شمال سوریه خبر دادند.</h2>
      <address><time datetime="2019-11-08T13:08:00+00:00">08 Nov 2019, 13:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری تاس، «دیمیتری ایوانف» از خلبانان ارتش روسیه امروز جمعه در گفت‌وگو با خبرنگاران از اجرای روزانه مأموریت گشت زنی بالگرد‌های این کشور در استان‌های شمالی سوریه خبر داد.</p>
      <p>دیمیتری ایوانف گفت: ما اجرای مأموریت ویژه در خصوص گشت زنی هوایی در استان‌های شمال سوریه را آغاز کرده ایم.</p>
      <p>وی در ادامه افزود: گشت زنی هوایی در چندین مسیر خواهد بود و بوسیله مجموعه‌ای از زوج بالگرد‌ها در ارتفاع ۵۰ تا ۶۰ متری انجام خواهد شد.</p>
      <p>این نظامی روس همچنین مأموریت اصلی این گشت زنی‌ها را تضمن امنیت در مناطق مشخص شده و همراهی این بالگرد‌ها با پلیس نظامی روسیه خواند.</p>
      <p>روز پنجشنبه نیز «یوری بورنکوف» رئیس مرکز آشتی روسیه در سوریه گفت: هواپیما‌های ارتش در مسیر فرودگاه کویرس به شهرک عین عیسی اقدام به گشت زنی کرده اند.</p>
      <p>در تاریخ ۲۲ اکتبر، ولادیمیر پوتین، رئیس جمهور روسیه و رجب طیب اردوغان، همتای ترکیه‌ای وی یادداشتی را در خصوص اقدامات مشترک برای حل بحران در شمال سوریه به امضا رساندند. طبق این سند، در تاریخ ۲۳ اکتبر، پلیس نظامی روسیه و گارد مرزی سوریه، در مناطق مرزی که طول آن به ۳۰ کیلومتر می‌رسد، مستقر شدند.</p>
    </article>
  </body>
</html>