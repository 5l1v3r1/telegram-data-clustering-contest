<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459506/%E0%A6%9C%E0%A6%BE%E0%A6%AA%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E2%80%98%E0%A6%AC%E0%A7%87%E0%A6%95%E0%A7%81%E0%A6%AC%E2%80%99-%E0%A6%AC%E0%A6%B2%E0%A6%B2-%E0%A6%89%E0%A6%A4%E0%A7%8D%E0%A6%A4%E0%A6%B0-%E0%A6%95%E0%A7%8B%E0%A6%B0%E0%A6%BF%E0%A7%9F%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T13:56:00+00:00"/>
    <meta property="og:title" content="জাপানের প্রধানমন্ত্রীকে ‘বেকুব’ বলল উত্তর কোরিয়া"/>
    <meta property="og:description" content="অনলাইন ডেস্ক ॥ জাপানের প্রধানমন্ত্রী শিনজো আবেকে ‘বেকুব’ হিসেবে আখ্যায়িত করেছে উত্তর কোরিয়া। এছাড়া তাকে উত্তর কোরিয়া সফরের অনুমতি দেওয়া হবে না বলেও দেশটি জানিয়ে দিয়েছে। উত্তর কোরিয়ার রাষ্ট্রীয় বার্তা সংস্থা কিসেএনএ এসব মন্তব্য করেছে। এতে বলা হয়েছে, শিনজো আবে পিয়ংইয়ংয়ে পা রাখার স্বপ্নও দেখা উচিত ..."/>
  </head>
  <body>
    <article>
      <h1>জাপানের প্রধানমন্ত্রীকে ‘বেকুব’ বলল উত্তর কোরিয়া</h1>
      <address>
        <time datetime="2019-11-08T13:56:00+00:00">08 Nov 2019, 13:56</time>
      </address>
      <figure>
        <img src="http://www.dailyjanakantha.com/files/201911/1573224975_21.jpg"/>
      </figure>
      <p>অনলাইন ডেস্ক ॥ জাপানের প্রধানমন্ত্রী শিনজো আবেকে ‘বেকুব’ হিসেবে আখ্যায়িত করেছে উত্তর কোরিয়া। এছাড়া তাকে উত্তর কোরিয়া সফরের অনুমতি দেওয়া হবে না বলেও দেশটি জানিয়ে দিয়েছে।</p>
      <p>উত্তর কোরিয়ার রাষ্ট্রীয় বার্তা সংস্থা কিসেএনএ এসব মন্তব্য করেছে। এতে বলা হয়েছে, শিনজো আবে পিয়ংইয়ংয়ে পা রাখার স্বপ্নও দেখা উচিত নয়।</p>
      <p>উত্তর কোরিয়ার অস্ত্র পরীক্ষা নিয়ে আবের সমালোচনার জবাবে এসব মন্তব্য করা হয়। গত ৩১ অক্টোবরেই ‘সুপার-লার্জ মাল্টিপল রকেট লাঞ্চার’ পরীক্ষা করেছে উত্তর কোরিয়া। দেশটির নেতা কিমের উপস্থিত থেকে সে উৎক্ষেপণ কার্যক্রম দেখেছেন। তবে জাপান দাবি করছে, উত্তর কোরিয়া সম্ভবত জাতিসংঘ নিষেধাজ্ঞা উপেক্ষা করে ব্যালিস্টিক ক্ষেপণাস্ত্র পরীক্ষা চালিয়েছে।</p>
      <p>জাপান সরকারের বরাত দিয়ে কিয়োদো বার্তা সংস্থা জানিয়েছে, উত্তর কোরিয়ার অস্ত্র পরীক্ষা নিয়ে এ সপ্তাহে এশিয়ান সম্মেলনে সমালোচনা করেন প্রধানমন্ত্রী শিনজো আবে। এছাড়া কোরিয়ার জাপানি নাগরিক অপহরণের বিষয়টির নিষ্পত্তি করতে তিনি নিঃশর্তে দেশটির নেতা কিম জং-উনের সঙ্গে সাক্ষাৎ করতে চান।</p>
      <p>আর এরই প্রতিক্রিয়ায় জাপানের সঙ্গে সম্পর্ক বিষয়ক উত্তর কোরিয়ার রাষ্ট্রদূত সং ইল হো এক বিবৃতিতে বলেছেন, আবে একজন ‘বেকুব’। তিনি উত্তর কোরিয়ার সুপার-লার্জ মাল্টিপল রকেট লাঞ্চার পরীক্ষা নিয়ে এমন হৈচৈ শুরু করেছেন যেন মনে হচ্ছে জাপানের ওপর অ্যাটম বোমা পড়েছে। সূত্র: রয়র্টাস</p>
    </article>
  </body>
</html>