<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tsska-sofiya-pridobi-aktivite-i-emblemata-na-tsska-406193.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T13:53:16+00:00"/>
    <meta property="og:title" content="ЦСКА-София придоби активите и емблемата на ЦСКА"/>
    <meta property="og:description" content="Сагата около емблемата и активите на ЦСКА-София приключи, съобщава Спортал. Съдът разпореди да започне разплащането на милионите, платени от фирма &quot;Ред Енимълс&quot; за активите на фалиралия гранд на българския футбол. Определението не подлежи на обжалване и е окончателно. Така ЦСКА-София вече официално е собственик на емблемата на ЦСКА."/>
  </head>
  <body>
    <article>
      <h1>ЦСКА-София придоби активите и емблемата на ЦСКА</h1>
      <address><time datetime="2019-11-08T13:53:16+00:00">08 Nov 2019, 13:53</time> by <a rel="author">Пламен Вълков</a></address>
      <p>Сагата около емблемата и активите на ЦСКА-София приключи, съобщава Спортал. Съдът разпореди да започне разплащането на милионите, платени от фирма "Ред Енимълс" за активите на фалиралия гранд на българския футбол. Определението не подлежи на обжалване и е окончателно. Така ЦСКА-София вече официално е собственик на емблемата на ЦСКА.</p>
      <p>"Определение от 07.11.2019 РАЗРЕШАВА на синдика на „ПФК ЦСКА“ АД (н) да се разпореди със сумата 7 835 367.50 лева (седем милиона осемстотин тридесет и пет хиляди триста шестдесет и седем лева и петдесет стотинки) в полза на кредиторите на дружеството в изпълнение на одобрената от съда с определение от 08.08.2017 г. Първа частична сметка за разпределение. Определението не подлежи на обжалване".</p>
    </article>
  </body>
</html>