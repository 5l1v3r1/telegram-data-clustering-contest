<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/sony-imx686-ecco-le-prime-immagini-scattate-dal-nuovo-sensore-per-smartphone/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T13:29:00+00:00"/>
    <meta property="og:title" content="Sony IMX686, ecco le prime immagini scattate dal nuovo sensore per smartphone"/>
    <meta property="og:description" content="Sony IMX686 è il prossimo sensore fotografico per smartphone, erede del famoso IMX586 da 48 MP molto utilizzato sugli smartphone del 2019. Arriverà nel 2020."/>
  </head>
  <body>
    <article>
      <h1>Sony IMX686, ecco le prime immagini scattate dal nuovo sensore per smartphone</h1>
      <address><time datetime="2019-11-08T13:29:00+00:00">08 Nov 2019, 13:29</time> by <a rel="author">Lucia Massaro</a></address>
      <p><b>Sony IMX686 arriverà nel 2020</b>. È la stessa azienda a confermarlo accompagnando l’affermazione con le prime immagini scattate dal sensore fotografico che troveremo a bordo degli smartphone del prossimo anno. Il sensore cercherà di raggiungere lo stesso risultato e la stessa diffusione dell’attuale IMX586 da 48 Megapixel, la fotocamera che è stata implementata su numerosi smartphone nel corso di questo 2019.</p>
      <p><b>La società giapponese non ha ancora rivelato i dettagli su IMX686.</b> Non sappiamo dunque se manterrà la risoluzione di 48 Megapixel o se avrà una risoluzione maggiore. Sul social network cinese, <a href="https://www.weibo.com/tv/v/If6t56QJ3?fid=1034:4435992392754085">Weibo</a>, Sony ha pubblicato un video in cui compaiono le foto scattate con il nuovo sensore. (Il video è raggiungibile tramite <a href="https://www.weibo.com/tv/v/If6t56QJ3?fid=1034:4435992392754085">questo link</a>). È bene sottolineare che, allo stato attuale, il sensore non è presente su nessun dispositivo e che – come specifica la stessa Sony – le foto sono state scattate utilizzando una scheda prototipo collegata a un PC.</p>
      <figure>
        <img src="https://www.tomshw.it/images/images/2019/11/sony-imx686-61623.768x432.jpg"/>
      </figure>
      <p>Risulta difficile giudicare la qualità effettiva degli scatti da un video, ma le immagini sembrano riprodurre una buona dose di dettagli in qualsiasi condizione di illuminazione. <b>Insomma, sembra promettere bene</b>. Come abbiamo già detto, Sony non ha rilasciato informazioni tecniche per il momento ma il sensore IMX686 sembra avere il potenziale per riscuotere lo stesso successo del suo predecessore.</p>
      <p>Ad ogni modo, dovrebbe mancare poco all’annuncio ufficiale da parte della casa giapponese. In quel momento, scopriremo tutti i dettagli su IMX686!</p>
      <blockquote>Il nuovo <b>Redmi Note 8T</b> è disponibile all’acquisto anche su Unieuro. Lo trovate a<a href="https://www.unieuro.it/online/Smartphone/Note-8T-pidXIANOTE8T464"> questo link. </a></blockquote>
    </article>
  </body>
</html>