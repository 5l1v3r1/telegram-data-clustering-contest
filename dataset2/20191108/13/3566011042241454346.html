<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545614.html/%D8%AD%D8%AC%D8%AA-%D8%A7%D9%84%D8%A7%D8%B3%D9%84%D8%A7%D9%85-%DA%AF%D9%84%D9%BE%D8%A7%DB%8C%DA%AF%D8%A7%D9%86%DB%8C--%D8%A7%D9%85%DB%8C%D8%AF%D9%88%D8%A7%D8%B1%DB%8C%D9%85-%D8%B1%D8%A6%DB%8C%D8%B3-%D8%AC%D8%AF%DB%8C%D8%AF-%D9%82%D9%88%D9%87-%D8%A8%D8%A7-%D8%A7%DB%8C%D9%86-%D8%A7%D9%82%D8%AF%D8%A7%D9%85-%D8%AC%D8%B1%D8%A7%D8%AA-%D9%81%D8%B3%D8%A7%D8%AF-%D8%B1%D8%A7-%D8%AF%D8%B1-%D8%AC%D8%A7%D9%85%D8%B9%D9%87-%D8%A8%D9%87-%D9%87%DB%8C%DA%86-%D9%81%D8%B1%D8%AF-%D9%88-%D9%85%D8%B3%D8%A6%D9%88%D9%84%DB%8C-%D9%86%D8%AF%D9%87%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T13:37:00+00:00"/>
    <meta property="og:title" content="حجت‌الاسلام گلپایگانی: امیدواریم رئیس جدید قوه با این اقدام جرات فساد را در جامعه به هیچ فرد و مسئولی ندهد"/>
    <meta property="og:description" content="رئیس دفتر مقام معظم رهبری با تقدیر از اقدام انقلابی رئیس جدید قوه قضاییه در برخورد با مفسدان اقتصادی در جامعه، گفت: امیدواریم رئیس جدید قوه با این اقدام جرات فساد را در جامعه به هیچ فرد و مسئولی ندهد."/>
  </head>
  <body>
    <article>
      <h1>حجت‌الاسلام گلپایگانی: امیدواریم رئیس جدید قوه با این اقدام جرات فساد را در جامعه به هیچ فرد و مسئولی ندهد</h1>
      <h2>قدردانی حجت‌الاسلام گلپایگانی از اقدام انقلابی رئیس قوه قضائیه؛</h2>
      <address>
        <time datetime="2019-11-08T13:37:00+00:00">08 Nov 2019, 13:37</time>
      </address>
      <p>رئیس دفتر مقام معظم رهبری با تقدیر از اقدام انقلابی رئیس جدید قوه قضاییه در برخورد با مفسدان اقتصادی در جامعه، گفت: امیدواریم رئیس جدید قوه با این اقدام جرات فساد را در جامعه به هیچ فرد و مسئولی ندهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  حجت‌الاسلام و المسلمین غلامحسین محمدی گلپایگانی ظهر امروز در مراسم معارفه مردمی نماینده ولی فقیه در مازندران در مصلای جمعه ساری با اشاره به اینکه ایران اسلامی به برکت ولایت فقیه به درجات تعالی و ارجمندی رسیده است، اظهار داشت: اکنون سهم مسلمانان جهان در ممالک مختلف رو به فزونی یافته و بیداری اسلامی کشورهای جهان را فرا گرفته است.</p>
      <p>وی افزود: یکی از صفات انسان مومن این است که محبت و مودت را در دلهای مومنان قرار می‌دهد.   رئیس دفتر مقام معظم رهبری با اشاره به تقارن این مراسم و هفته وحدت؛ تصریح کرد: یکی از شگردهای دشمنان این است که بین اهل تسنن و شیعیان اختلاف ایجاد کنند و افراد نادانی در دو طرف هستند که به این مسئله دامن می‌زنند.   محمدی گلپایگانی با بیان اینکه امروز هر فردی با هر منصب و مقام در جهت اختلاف دیگران را تحریک کند یقیننا خائن است، افزود: مقام معظم رهبری اجازه اختلاف بین شیعه و سنی را به کسی نمی‌دهند.   وی با اعلام اینکه هیچ فردی حق ندارد با مقدسات و فرق اختلاف افکنی کند، گفت: ایجاد اتحاد و همدلی بین اقشار مختلف مردم از طریق اجتماع نماز جمعه متجلی می‌شود.   رئیس دفتر مقام معظم رهبری با تقدیر از اقدام انقلابی رئیس جدید قوه قضاییه در برخورد با مفسدان اقتصادی در جامعه، گفت: امیدواریم رئیس جدید قوه با این اقدام جرات فساد را در جامعه به هیچ فرد و مسئولی ندهد.   وی با بیان اینکه مسئولان باید رابطه خود را با مردم کم کنند و بدانند که این امانت الهی روزی از آنان سلب خواهد شد، تصریح کرد: مدیران باید نسبت به اقدامات، کردارها و عملکرد خود در مبادا پاسخگو باشند.   محمدی گلپایگانی با اشاره به اینکه مردم باید با قرآن انس بگیرند و این اقدام سبب دوری از گناه و پلشتی می‌شود، افزود: اسامی روزهای روز قیامت در قرآن مرور شود تا انسان با تعمیق در آیات قرآنی از دوری و پلشتی‌ها مصون خواهد ماند.   رئیس دفتر مقام معظم رهبری با بیان اینکه آیت الله طبرسی بیش از 40 سال در کنار مردم بوده و ساده‌زیست بودند و یادشان همواره در ذهن مردم باقی است، تصریح کرد: انتخاب نماینده جدید ولی فقیه در مازندران با حکم مقام معظم رهبری را پاس می‌داریم و از همه مردم و نمازگزاران می‌خواهیم با حجت الاسلام و المسلمین لایینی همکاری کنند.   در این مراسم با حضور رئیس دفتر مقام معظم رهبری، استاندار مازندران، امامان جمعه موقت ساری، مسئولان استانی، خانواده شهدا و ایثارگران، اقشار مختلف مردم شهرهای مرکزی و شرقی استان، حجت الاسلام و المسلمین محمد باقر محمدی لایینی به سمت نماینده ولی فقیه در مازندران و امام جمعه ساری منصوب و معارفه شد.   منبع: تسنیم</p>
    </article>
  </body>
</html>