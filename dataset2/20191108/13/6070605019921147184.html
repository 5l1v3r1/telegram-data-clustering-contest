<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/futbol/Dani-Olmo-convocatoria-Robert-Moreno_0_2340366071.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T13:40:59+00:00"/>
    <meta property="og:title" content="El català Dani Olmo, la gran novetat en la convocatòria de Robert Moreno"/>
    <meta property="og:description" content="Sergio Busquets és l'únic blaugrana per als partits de l'absoluta contra Malta i Romania"/>
  </head>
  <body>
    <article>
      <h1>El català Dani Olmo, la gran novetat en la convocatòria de Robert Moreno</h1>
      <h2>Sergio Busquets és l'únic blaugrana per als partits de l'absoluta contra Malta i Romania</h2>
      <address>
        <time datetime="2019-11-08T13:40:59+00:00">08 Nov 2019, 13:40</time>
      </address>
      <p>L'egarenc Dani Olmo, format en les categories inferiors del Barça, és la gran novetat en la convocatòria del seleccionador espanyol Robert Moreno de cara als enfrontaments que l'absoluta jugarà els propers dies contra Malta i Romania. El seleccionador ha assenyalat sobre Olmo que "és un jugador que ho estar fent molt bé a la Lliga de Campions, i creiem que ens pot donar més recursos".</p>
      <p>En la llista només hi ha un representant del Barça, el migcampista Sergio Busquets, ja que l'altre habitual de les últimes convocatòries, <a href="https://www.ara.cat/esports/barca/Jordi-Alba-lesionat-Slavia-Praga_0_2338566335.html">Jordi Alba, es va lesionar en el partit entre el conjunt culer i l'Slavia de Praga</a>.</p>
      <p>Moreno ha anunciat la convocatòria d'una forma poc habitual, en un vídeo que ha penjat la Selecció Espanyola de Futbol des del seu compte de Twitter, i que s'ha gravat al Museu del Prado, on també s'ha realitzat posteriorment la roda de premsa.</p>
      <figure>
        <iframe data-src="https://twitter.com/SeFutbol/status/1192751105479991300?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Ansu Fati, amb la sub-21</h3>
      <p>Per la seva banda, Ansu Fati repetirà convocatòria amb la selecció sub-21. Tot i això, Robert Moreno no ha descartat que pugui disputar l'Eurocopa de l'estiu vinent: "És un jugador que està en la prellista. Ara no és aquí amb nosaltres, però sí que és susceptible de ser seleccionat".</p>
      <p>A part del crac d'origen bissauguineà, el tècnic de la sub-21 Luis de la Fuente també ha convocat els jugadors del Barça B Pol Lozano i Abel Ruiz, així com el perico Adrià Pedrosa.</p>
    </article>
  </body>
</html>