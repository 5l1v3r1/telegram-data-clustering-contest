<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/policie-obvinila-20leteho-muze-ze-smrti-fanouska-hokeje-havirova-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T13:40:00+00:00"/>
    <meta property="og:title" content="Smrt havířovského fanouška: Policie obvinila dvacetiletého muže"/>
    <meta property="og:description" content="Policie obvinila v souvislosti se smrtí jednačtyřicetiletého hokejového fanouška Havířova dvacetiletého muže, pravděpodobně pracovníka bezpečnostní agentury."/>
  </head>
  <body>
    <article>
      <h1>Smrt havířovského fanouška: Policie obvinila dvacetiletého muže</h1>
      <address><time datetime="2019-11-08T13:40:00+00:00">08 Nov 2019, 13:40</time> by <a rel="author">ČTK</a></address>
      <p>Obviněný podle policie muže napadl před zimním stadionem. Ten při útoku upadl a způsobil si zranění, kterým později podlehl v nemocnici. O obvinění informovala mluvčí moravskoslezské policie Soňa Štětínská.</p>
      <p>"Krajští kriminalisté dnes obvinili dvacetiletého muže z ublížení na zdraví a výtržnictví. Obviněný v podvečerních hodinách 26. října měl fyzicky napadnout dalšího muže. Ten měl následkem útoku upadnout na zem a způsobit si zranění, na jehož následky v následných dnech zemřel," uvedla mluvčí. Dodala, že vyšetřování pokračuje a policisté jej zatím nebudou více komentovat.</p>
      <p>Konflikt s členem bezpečnostní služby nepřímo potvrdil i prezident klubu Jaroslav Mrowiec. Oznámil, že klub změnil bezpečnostní službu. "Pro další zápasy jsme oslovili agenturu, která zajišťuje zápasy Vítkovic. Předpokládám, že se s ní domluvíme i na všech ostatních zápasech této sezony," řekl. Osobně považuje událost za velkou tragédii, která klub zasáhla.</p>
      <p>Tragickou smrt fanouška, kterého obviněný napadl v době zápasu 18. kola Chance ligy s Frýdkem-Místkem v blízkosti stadionu, si vedení klubu, hráči i další příznivci připomenuli ticha před následným domácím zápasem s Litoměřicemi. V hale pověsili transparent R.I.P. Michale. Hned u stadionu vzniklo pietní místo, kam lidé nosí svíčky.</p>
      <p>Událost je hojně komentována na sociálních sítí. Informaci sdílel na svém profilu i odchovanec havířovského hokeje a současný hráč americké NHL David Pastrňák.</p>
      <figure>
        <img src="https://g.denik.cz/72/a0/thumbnail-vs191030-001_denik-150-3x2.jpg"/>
      </figure>
      <aside>
        <a href="https://karvinsky.denik.cz/zlociny-a-soudy/fanousci-a-hokejiste-dnes-ucti-pamatku-zemreleho-muze-20191030.html">V Havířově dnes uctí památku napadeného fandy. Jeho orgány mají pomoci druhým Přečíst článek ›</a>
      </aside>
      <figure>
        <img src="https://g.denik.cz/72/29/havirov-zimni-stadion_denik-150-3x2.jpg"/>
      </figure>
      <aside>
        <a href="https://karvinsky.denik.cz/zlociny-a-soudy/kriminalka-vysetruje-umrti-hokejoveho-fanouska-20191029.html">Kriminálka vyšetřuje úmrtí hokejového fanouška Přečíst článek ›</a>
      </aside>
    </article>
  </body>
</html>