<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/seriyniy-kradiy-pograbuvav-budinki-chernivchan-na-ponad-300-tisyach-griven-380011"/>
    <meta property="og:site_name" content="Погляд"/>
    <meta property="article:published_time" content="2019-11-08T13:30:00+00:00"/>
    <meta property="og:title" content="Серійний крадій пограбував будинки чернівчан на понад 300 тисяч гривень"/>
    <meta property="og:description" content="У Чернівцях поліція затримала серійного злодія"/>
  </head>
  <body>
    <article>
      <h1>Серійний крадій пограбував будинки чернівчан на понад 300 тисяч гривень</h1>
      <h2>Чоловік раніше вже був неодноразово судимий за аналогічні правопорушення</h2>
      <address>
        <time datetime="2019-11-08T13:30:00+00:00">08 Nov 2019, 13:30</time>
      </address>
      <p>Співробітники Чернівецького відділу та Шевченківського відділення поліції викрили протиправну діяльність жителя обласного центру.</p>
      <p>Під час розслідування низки крадіжок з приватних будинків на території Чернівців, поліцейські проаналізували записи камер відеоспостереження поблизу місць злочинів, а також відпрацювали місця можливого збуту крадених речей.</p>
      <p>За результатами проведених слідчо-розшукових дій оперативники з’ясували, що до скоєння 17 вказаних злочинів причетний 34-річний місцевий житель. Загальна сума завданих збитків склала приблизно 306 тисяч гривень.</p>
      <p>Чоловік раніше вже був неодноразово судимий за аналогічні правопорушення. Зловмиснику оголошено про підозру у скоєнні злочину, передбаченого частиною 3 статті 185 (Крадіжка) Кримінального кодексу України. Йому загрожує позбавлення волі на строк від трьох до шести років.</p>
      <p>Взявши до уваги доказову базу, слідчі прийняли рішення про поміщення зловмисника до ізолятора тимчасового тримання Головного управління Національної поліції. Наразі вирішується питання про обрання запобіжного заходу. Про це повідомляє відділ комунікації поліції у Чернівецькій області.</p>
      <related>
        <h4>Схожі записи</h4>
        <a href="https://pogliad.ua/news/crime/odin-vkrav-rechi-z-garazha-insha---mobilniy-z-budinku-u-chernivcyah-zatrimali-dvoh-zlodiyiv-375789"/>
        <a href="https://pogliad.ua/news/crime/u-chernivcyah-zatrimali-cholovika-yakiy-vkrav-televizor-z-restoranu-368197"/>
        <a href="https://pogliad.ua/news/crime/u-chernivcyah-zatrimali-cholovika-yakiy-namagavsya-pograbuvati-budinok-368139"/>
        <a href="https://pogliad.ua/news/crime/u-chernivcyah-zatrimali-hlopcya-yakiy-obkradav-dachi-363438"/>
      </related>
    </article>
  </body>
</html>