<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ensuring-ups-preparedness-for-ayodhya-verdict-cji-to-meet-up-chief-secy-top-cop94857.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T13:08:00+00:00"/>
    <meta property="og:title" content="അയോധ്യ വിധിക്ക് മുന്നോടിയായി ചീഫ് ജസ്റ്റിസ് സുരക്ഷാ മുന്നൊരുക്കങ്ങള്‍ വിലയിരുത്തും"/>
    <meta property="og:description" content="Ayodhya Case India ന്യൂദല്‍ഹി: അയോധ്യകേസിലെ അന്തിമ വിധിക്ക് മുന്നോടിയായുള്ള സുരക്ഷ മുന്നൊരുക്കങ്ങള്‍ ചിഫ് ജസ്റ്റിസ് രഞ്ജന്‍ ഗൊഗോയ് വിലയിരുത്തും. ഇതിനായി ഉത്തര്‍പ്രദേശ് ച"/>
  </head>
  <body>
    <article>
      <h1>അയോധ്യ വിധിക്ക് മുന്നോടിയായി ചീഫ് ജസ്റ്റിസ് സുരക്ഷാ മുന്നൊരുക്കങ്ങള്‍ വിലയിരുത്തും</h1>
      <address><time datetime="2019-11-08T13:08:00+00:00">08 Nov 2019, 13:08</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യകേസിലെ അന്തിമ വിധിക്ക് മുന്നോടിയായുള്ള സുരക്ഷ മുന്നൊരുക്കങ്ങള്‍ ചിഫ് ജസ്റ്റിസ് രഞ്ജന്‍ ഗൊഗോയ് വിലയിരുത്തും. ഇതിനായി ഉത്തര്‍പ്രദേശ് ചീഫ് സെക്രട്ടറിയുടേയും ഡി.ജി.പിയുടേയും യോഗം വിളിച്ചു. ഉച്ചക്ക് ചീഫ് ജസ്റ്റിസിന്റെ ചേംബറിലാണ് യോഗം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഉത്തര്‍പ്രദേശ് മുഖ്യമന്ത്രി യോഗി ആദിത്യനാഥും സംസ്ഥാനത്തെ ഉന്നത പൊലീസ് ഉദ്യോഗസ്ഥര്‍ ജില്ലാ മജിസ്‌ട്രേറ്റ് എന്നിവരുടെ യോഗം വിളിച്ചിട്ടുണ്ട്.</p>
      <p>വിധി വരാനിരിക്കുന്ന പശ്ചാത്തലത്തില്‍ വന്‍ സുരക്ഷാ ക്രമീകരണങ്ങളാണ് രാജ്യത്ത് നടത്തുന്നത്. ഇതിന്റെ ഭാഗമായി രണ്ട് ഹെലികോപ്റ്ററുകള്‍ വിന്യസിക്കാനും 20 താല്‍ക്കാലിക ജയിലുകള്‍ സ്ഥാപിക്കാനും 78 ഇടങ്ങളിലായി സേനയെ വിന്യസിക്കാനും തീരുമാനിച്ചിട്ടുണ്ട്.</p>
      <related>
        <a href="https://www.doolnews.com/kanam-rajendran-in-mavoist-issue28934.html?utm_source=doolnews&amp;utm_medium=related"/>
      </related>
      <p>ഉത്തര്‍പ്രദേശിലെ മുഴുവന്‍ ജില്ലകളിലേയും സ്ഥിതിഗതികള്‍ മുഖ്യമന്ത്രി അവലോകനം ചെയ്തു. പ്രശ്‌നങ്ങള്‍ ഉണ്ടാവാതിരിക്കാനുള്ള നിര്‍ദേശങ്ങള്‍ നല്‍കിയിട്ടുണ്ടെന്നും ഔദ്യോഗിക വൃത്തങ്ങള്‍ അറിയിച്ചു. ക്രമസമാധാന നില തകര്‍ക്കാന്‍ ശ്രമിക്കുന്നവര്‍ക്കെതിരെ കര്‍ശന നടപടിയെടുക്കണമെന്നും ആദിത്യനാഥ് മുന്നറിയിപ്പ് നല്‍കി.</p>
      <p>അയോധ്യയില്‍ ഡിസംബര്‍ 10 വരെ നിരോധനാഞ്ജ തുടരും. ക്ഷേത്ര നിര്‍മ്മാണത്തിനായി വി.എച്ച്.പി 1990 മുതല്‍ തുടങ്ങി വെച്ച കല്‍പ്പണികള്‍ നിര്‍ത്തി വെച്ചിട്ടുണ്ട്. നവംബര്‍ 17 മുന്‍പായി അയോധ്യ കേസില്‍ വിധി പറയും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/xncZGmlx1bY" width="500" height="281" data-service="Youtube" scrolling="no"/>
      </figure>
    </article>
  </body>
</html>