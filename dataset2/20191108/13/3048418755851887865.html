<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/08/dit-is-het-nieuwe-logo-van-nederland-en-het-kost-200-000-euro/"/>
    <meta property="og:site_name" content="ThePostOnline"/>
    <meta property="article:published_time" content="2019-11-08T13:37:00+00:00"/>
    <meta property="og:title" content="Dit is het nieuwe logo van Nederland (En het kost 200.000 euro)"/>
    <meta property="og:description" content="'Een koopje' volgens Sigrid Kaag (D66)"/>
  </head>
  <body>
    <article>
      <h1>Dit is het nieuwe logo van Nederland (En het kost 200.000 euro)</h1>
      <h2>'Een koopje' volgens Sigrid Kaag (D66)</h2>
      <address><time datetime="2019-11-08T13:37:00+00:00">08 Nov 2019, 13:37</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Nederland en het Koninkrijk der Nederlanden zijn vanaf januari internationaal te herkennen aan een nieuw logo. Het beeldmerk combineert de letters ‘NL’ met een oranje tulp. Het nieuwe logo vervangt het inmiddels veel gebruikte ‘tulpje Holland’, van het Nederlands Bureau voor Toerisme en Congressen (NBTC). De ministers Sigrid Kaag (Buitenlandse Handel en Ontwikkelingssamenwerking) en Eric Wiebes (Economische Zaken en Klimaat) onthullen het logo maandag. Kaag: “Het nieuwe logo is breed inzetbaar, van hightech tot agrifood en van sport tot cultuur. Een eenduidig internationaal imago is positief voor onze export en het aantrekken van investering en talent.”</p>
      <figure>
        <iframe data-src="https://twitter.com/RoelSchrein/status/1192783783193387009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het nieuwe logo kan vanaf januari gebruikt worden door ministeries, ambassades en de Rijksdienst voor Ondernemend Nederland. Ook universiteiten en hogescholen, steden, sportbonden en andere organisaties die met de overheid samenwerken zijn er aan te herkennen. Achter het NL-logo kan ook ‘Kingdom of the Netherlands’ worden geplaatst, bijvoorbeeld als er iets samen met de Caribische landsdelen wordt gedaan.</p>
      <p>Dit is het oude logo:</p>
      <figure>
        <img src="https://tpo.nl/wp-content/uploads/2019/11/Schermafbeelding-2019-11-08-om-14.34.29.png"/>
      </figure>
      <p>
        <i>ANP/TPO</i>
      </p>
    </article>
  </body>
</html>