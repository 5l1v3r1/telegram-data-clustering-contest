<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683053/charitsis-ston-realfm-978-na-psifistei-i-ermineftiki-diataxi-pou-"/>
    <meta property="og:site_name" content="enikos.gr"/>
    <meta property="article:published_time" content="2019-11-08T13:30:00+00:00"/>
    <meta property="og:title" content="Χαρίτσης στον Realfm 97,8: Να ψηφιστεί η ερμηνευτική διάταξη που διασφαλίζει ότι δεν θα υπάρξει καμία διαδικασία παραγραφής για την υπόθεση Novartis"/>
    <meta property="og:description" content="Στον Realfm 97,8 ο Εκπρόσωπος Τύπου του ΣΥΡΙΖΑ, Αλέξης Χαρίτσης..."/>
  </head>
  <body>
    <article>
      <h1>Χαρίτσης στον Realfm 97,8: Να ψηφιστεί η ερμηνευτική διάταξη που διασφαλίζει ότι δεν θα υπάρξει καμία διαδικασία παραγραφής για την υπόθεση Novartis</h1>
      <address>
        <time datetime="2019-11-08T13:30:00+00:00">08 Nov 2019, 13:30</time>
      </address>
      <p>"Αυτά που είπε <a href="http://www.enikos.gr/politics/682660/chrysochodis-mi-diacheirisimi-i-katastasi-me-tis-metanasteftikes-">ο κ. Χρυσοχοΐδης </a>στις Βρυξέλλες προχθές αποτελούν μια κυνική παραδοχή της αποτυχίας της κυβέρνησης στη διαχείριση του προσφυγικού, τουλάχιστον μέχρι σήμερα, αυτούς τους τέσσερις μήνες" δήλωσε στον Realfm 97,8 ο Εκπρόσωπος Τύπου του ΣΥΡΙΖΑ,<a href="http://www.enikos.gr/politics/671879/i-apantisi-tou-charitsi-ston-petsa-gia-ta-pleonasmata">Αλέξης Χαρίτσης.</a></p>
      <p>Μιλώντας στους Νίκο Χατζηνικολάου και Αντώνη Δελλατόλα πρόσθεσε "αν είναι σήμερα άγριες οι ροές, το 2015 ήταν 10 φορές άγριες οι ροές και το λέω αυτό γιατί τότε και τα τελευταία τέσσερα χρόνια ακούγαμε τη ΝΔ να λέει ότι για το<a href="http://www.enikos.gr/politics/682705/syriza-gia-diloseis-chrysochodi-kyniki-omologia-tis-apotychias-ti"> προσφυγικό </a>η ευθύνη ανήκει αποκλειστικά στην κυβέρνηση του ΣΥΡΙΖΑ".</p>
      <p>Αναφορικά με την προανακριτική είπε ότι "εμείς θέλουμε η επιτροπή να λειτουργήσει, να καλέσει τους μάρτυρες και να εξεταστούν οι μάρτυρες από τα μέλη της. Και θα κάνουμε ό,τι περνάει από το χέρι μας, έτσι ώστε να τηρηθεί η κοινοβουλευτική τάξη και νομιμότητα και ξεκινώντας από τον κ. Φρουζή να προχωρήσει κανονικά η εξέταση των μαρτύρων. Άλλοι φαίνεται ότι επιδιώκουν να παρακωλύσουν το έργο της επιτροπής".</p>
      <p>"Έχουμε μια προσπάθεια κατά τη γνώμη μας από την κυβέρνηση και από την πλειοψηφία της Βουλής και από τον Πρόεδρο της Βουλής, δυστυχώς, να προχωρήσουν σε μια συγκάλυψη αυτής της πολύκροτης υπόθεσης. Σας υπενθυμίζω ότι πριν από λίγο ο <a href="http://www.enikos.gr/politics/683051/epistoli-tou-alexi-tsipra-ston-evripidi-stylianidi-gia-ton-nomo-p">Αλέξης Τσίπρας έστειλε μια επιστολή</a> στον πρόεδρο της αναθεωρητικής επιτροπής, τον κ. Στυλιανίδη, και τον καλεί ουσιαστικά να προχωρήσει η διαδικασία με την ερμηνευτική διάταξη του άρθρου 86. Είναι πολύ σημαντικό μια ερμηνευτική διάταξη που διασφαλίζει ότι δεν θα υπάρξει καμία διαδικασία παραγραφής ως προς την υπόθεση Novartis να προχωρήσει και να ψηφιστεί από τα μέλη της επιτροπής" πρόσθεσε.</p>
      <p>Ενώ σχολίασε "υπάρχουν και άλλες υποθέσεις και να δούμε ποιες περιπτώσεις έχουν μπει στο αρχείο και ποιες περιπτώσεις θα προχωρήσουν και έχουμε και στο παρελθόν περιπτώσεις που είχαν μπει στο αρχείο και βγήκαν από το αρχείο στη συνέχεια".</p>
      <p>"Μη θεωρούμε ότι είναι μια υπόθεση τελειωμένη" υπογράμμισε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/683053_cf41376c63-96ab424ccf832097.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/681637/charitsis-akousame-chthes-ton-prothypourgo-na-psevdetai-enopion-t%0A%20%20%20%20%0A"/>
        <a href="http://www.enikos.gr/politics/680830/charitsis-gia-tin-28i-oktovriou-o-agonas-kata-tou-nazismou-kai-to%0A%20%20%20%20%0A"/>
        <a href="http://www.enikos.gr/politics/682926/liakouli-o-syriza-pyrpolise-ti-diadikasia-tis-epitropis-paranoma-%0A%20%20%20%20%0A"/>
        <a href="http://www.enikos.gr/politics/682931/kinal-kata-syriza-gia-tin-anavoli-tis-proanakritikis-kanei-ta-pan%0A%20%20%20%20%0A"/>
        <a href="http://www.enikos.gr/politics/682947/i-anapantechi-synantisi-tou-tsipra-me-ton-dexiotechni-tou-klarino%0A%20%20%20%20%0A"/>
        <a href="http://www.enikos.gr/politics/682927/epithesi-tsipra-ston-proedro-tis-voulis-ton-katigorei-gia-aftarch%0A%20%20%20%20%0A"/>
        <a href="http://www.enikos.gr/politics/682928/plevris-kata-syriza-fainetai-pleon-xekathara-poioi-den-theloun-na%0A%20%20%20%20%0A"/>
        <a href="http://www.enikos.gr/politics/682921/tzanakopoulos-gia-tin-anavoli-tis-synedriasis-tis-proanakritikis-%0A%20%20%20%20%0A"/>
        <a href="http://www.enikos.gr/politics/682903/syriza-aftarchiki-i-apagorefsi-diloseon-tou-dimitri-tsovola-sta-t%0A%20%20%20%20%0A"/>
      </related>
    </article>
  </body>
</html>