<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/aek-i-agia-sofia-apo-psila/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T13:44:42+00:00"/>
    <meta property="og:title" content="ΑΕΚ : Η Αγιά Σοφιά από ψηλά"/>
    <meta property="og:description" content="Δείτε το βίντεο που δημοσίευσε η ΠΑΕ ΑΕΚ από την «Αγιά Σοφιά»"/>
  </head>
  <body>
    <article>
      <h1>ΑΕΚ : Η Αγιά Σοφιά από ψηλά</h1>
      <h2>Δείτε το βίντεο που δημοσίευσε η ΠΑΕ ΑΕΚ από την «Αγιά Σοφιά»</h2>
      <address><time datetime="2019-11-08T13:44:42+00:00">08 Nov 2019, 13:44</time> by <a rel="author">ΤοΒΗΜΑ Team</a></address>
      <p>Drone του AEK TV πέταξε πάνω από την «Αγιά Σοφιά» καταγράφοντας εντυπωσιακές εικόνες από το γήπεδο της Ένωσης που μέρα με τη μέρα φτάνει όλο και περισσότερο πιο κοντά στην τελική του μορφή.</p>
      <p>Είκοσι μήνες μετά την έναρξη των εργασιών, το γήπεδο δεσπόζει και πάλι στη Νέα Φιλαδέλφεια και γεμίζει προσμονή στον κόσμο της ομάδας που δεν βλέπει την ώρα να δει την ομάδα του να αγωνίζεται εκεί.</p>
      <p>
        <a href="https://www.in.gr/2019/11/08/economy/black-friday-ksekinise-antistrofi-metrisi/">Black Friday : Ξεκίνησε η αντίστροφη μέτρηση</a>
      </p>
      <h3>Η ενημέρωση της ΑΕΚ:</h3>
      <p>«Συμπληρώθηκαν 89 χρόνια από τα πρώτα εγκαίνια της έδρας που κατασκεύασαν με τα ίδια τους τα χέρια οι πρόσφυγες, που εγκατέλειψαν τις πατρογονικές τους εστίες στα παράλια της Μικράς Ασίας, και τα νέα τείχη της ιστορίας μας στέκουν και πάλι ψηλά και αγέρωχα.</p>
      <p>Το στέγαστρο έχει ήδη καλύψει το μισό γήπεδο, εκτείνεται πάνω από το πέταλο της Θύρας 21 και της πλευράς στον πεζόδρομο της Καππαδοκίας και απομένει η τοποθέτηση της ειδικής μεμβράνης πάνω από την πλευρά της παλιάς Θύρας 3 και η συνολική κατασκευή του στεγάστρου στο νότιο πέταλο της παλιάς σκεπαστής.</p>
      <p>Το drone του ΑΕΚ ΤV αποτυπώνει κατά τον πλέον εντυπωσιακό τρόπο τη σημερινή εικόνα της «Αγιά Σοφιάς» με πλάνα που κόβουν την ανάσα και αποδίδουν στην πραγματική του διάσταση την ομορφιά του έργου, που θα επαναφέρει την ομάδα μας στις ράγες της καταγωγής και της ιστορίας της.</p>
      <p>Μία εικόνα που καθημερινά τροποποιείται ενώ έχουν περάσει είκοσι μήνες από την έναρξη των εργασιών και από την πρώτη πλάκα τσιμέντου στα ιερά χώματα των προγόνων και ιδρυτών μας.<br/>Απλά απολαύστε το νέο μας σπίτι!</p>
      <p>Εκεί που θα στεγαστούν και πάλι τα δικά μας όνειρα!</p>
      <p>Εκεί που θα δούμε και πάλι την ομάδα μας να πρωταγωνιστεί και να μεγαλουργεί!»</p>
      <figure>
        <iframe src="https://www.youtube.com/embed/wPvxhEYWZok" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/08/politics/tet-a-tet-dendia-tsavousoglou-sti-skia-tou-polemou-anakoinoseon-athinas-agkyras/">Δένδιας-Τσαβούσογλου : Τετ α τετ στη σκιά διαξιφισμών Αθήνας-Αγκυρας</a>
      </p>
    </article>
  </body>
</html>