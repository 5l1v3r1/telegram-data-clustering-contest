<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/08/neochakvano-jenite-shofiori-po-dobri-ot-myjete.428981"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T13:42:00+00:00"/>
    <meta property="og:title" content="Неочаквано: Жените шофьори по-добри от мъжете"/>
    <meta property="og:description" content="79% от нарушенията по пътищата на Англия са по вина на силния пол | Dnes.bg"/>
  </head>
  <body>
    <article>
      <h1>Неочаквано: Жените шофьори по-добри от мъжете</h1>
      <h2>79% от нарушенията по пътищата на Англия са по вина на силния пол</h2>
      <address><time datetime="2019-11-08T13:42:00+00:00">08 Nov 2019, 13:42</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Ново британско проучване разкрива, че жените са много по-добри шофьори от мъжете. И не само това - нежният пол е много по-надежден зад волана от силния.</p>
      <p>Навярно мъжете ще възроптаят срещу твърдението, но срещу статистиката не се спори, пишат то Daily Star, цитирани от БТА. Проучването, направено по поръчка на Confused, сочи, че от 539 000 нарушенията по пътищата в Англия и Уелс миналата година, внушителните 79 процента са допуснати от мъже. Близо една четвърт от тях са свързани с превишена скорост, като жените са виновни едва в седем процента от случаите.</p>
      <p>Резултатите показват още, че двойно повече мъже, отколкото жени, предявяват искове за автомобилна застраховка.<br/>Въпреки че проучването "нарочва" представителите на силния пол за по-лоши водачи на МПС, жените изостават, когато се касае за шофьорските изпити.</p>
      <p>Миналата година 1,6 милиона души в Англия и Уелс са се явили на изпити за придобиване на шофьорска книжка. От тях 55 на сто са се провалили, като жените са 31 процента, а мъжете - 24 процента. От първия път книжка са взели 9 процента от представителките на нежния пол и 11 процента от мъжете.</p>
      <p> </p>
      <p> </p>
      <p> </p>
      <p> </p>
    </article>
  </body>
</html>