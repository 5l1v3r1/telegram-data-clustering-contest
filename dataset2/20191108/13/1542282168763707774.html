<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/08/epitesi-me-mpogies-sto-poltiko-grfeio-tis-kerameos?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-08T13:05:12+00:00"/>
    <meta property="og:title" content="Επίθεση με μπογιές στο πολιτικό γραφείο της Κεραμέως"/>
    <meta property="og:description" content="Την επίθεση πραγματοποίησε ομάδα του «Ρουβίκωνα»"/>
  </head>
  <body>
    <article>
      <h1>Επίθεση με μπογιές στο πολιτικό γραφείο της Κεραμέως</h1>
      <address><time datetime="2019-11-08T13:05:12+00:00">08 Nov 2019, 13:05</time> by <a rel="author">euronews </a></address>
      <p>Επίθεση με μπογιές στο πολιτικό γραφείο της υπουργού Παιδείας και Θρησκευμάτων, Νίκης Κεραμέως πραγματοποίησε ομάδα του «Ρουβίκωνα».</p>
      <p>«Κάθε απόπειρα τρομοκράτησης, εκφοβισμού, παράκαμψης του νόμου και του δημοκρατικού διαλόγου είναι απολύτως καταδικαστέα», δήλωσε σχετικά η κ. Κεραμέως. «Θα συνεχίσουμε να συζητούμε με επιχειρήματα, ακόμη κι αν κάποιοι έχουν συνηθίσει να μεταχειρίζονται βία για να επιβάλλουν τις απόψεις τους. Γιατί αυτό υπαγορεύει το χρέος και η ευθύνη μας προς τους πολίτες», κατέληξε.</p>
      <figure>
        <iframe src="https://www.youtube.com/embed/pfAvYgyoGb8" width="640" height="360" data-service="Youtube" scrolling="no"/>
      </figure>
      <p>Τα μέλη της ομάδας που επιτέθηκε, πέταξαν μπογιές στην είσοδο του γραφείου και έγραψαν συνθήματα τους τοίχους του κτιρίου.</p>
      <p>
        <b>Στ. Πέτσας: Η κυβέρνηση δεν εκφοβίζεται και συνεχίζει το έργο του εκσυγχρονισμού και της αναβάθμισης των δημόσιων πανεπιστημίων</b>
      </p>
      <p>Θρασύδειλους τραμπούκους χαρακτηρίζει αυτούς που βανδάλισαν σήμερα το πολιτικό γραφείο της Υπουργού Παιδείας και Θρησκευμάτων Νίκης Κεραμέως ο Στέλιος Πέτσας. Ο κυβερνητικός εκπρόσωπος σε δήλωσή του τονίζει πως «η κυβέρνηση δεν εκφοβίζεται και συνεχίζει το έργο του εκσυγχρονισμού και της αναβάθμισης των δημόσιων Πανεπιστημίων». «Όπως εμείς, έτσι και όλες οι άλλες πολιτικές δυνάμεις οφείλουν να καταδικάσουν αυτή την φασιστική ενέργεια» καταλήγει ο κ. Πέτσας.</p>
    </article>
  </body>
</html>