<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/qualcomm-by-mohl-predstavit-novy-snapdragon-865-zacatkem-prosince-39394"/>
    <meta property="og:site_name" content="mobilenet.cz"/>
    <meta property="article:published_time" content="2019-11-08T13:00:00+00:00"/>
    <meta property="og:title" content="Qualcomm by mohl představit Snapdragon 865 začátkem prosince"/>
    <meta property="og:description" content="Technologický summit Qualcommu proběhne od 3. do 5. prosince Měli bychom se dočkat prezentace nového procesoru Snapdragon 865"/>
  </head>
  <body>
    <article>
      <h1>Qualcomm by mohl představit Snapdragon 865 začátkem prosince</h1>
      <address><time datetime="2019-11-08T13:00:00+00:00">08 Nov 2019, 13:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Technologický summit Qualcommu proběhne od 3. do 5. prosince <br/>   •  Měli bychom se dočkat prezentace nového procesoru Snapdragon 865</b>
      </p>
      <p>Tradiční technologický summit Qualcommu se opět <a href="https://www.qualcomm.com/company/events/snapdragon-tech-summit">uskuteční</a> začátkem prosince na Havaji. Plánován je na 3. až 5. prosince 2019 a lze očekávat, že jeden ze dnů bude využit pro prezentaci očekávaného Snapdragonu 865, tedy vůbec nejvyšší řady, která bude určena pro vlajkové lodě v roce 2020.</p>
      <related>
        <h4>Přečtěte si také</h4>
        <a href="https://mobilenet.cz/clanky/qualcomm-predstavi-snapdragon-wear-3300-pro-chytre-hodinky-39291"/>
      </related>
      <p>O samotném procesoru se toho příliš neví. Předpokládá se, že bude založen na 7nm výrobním procesu, avšak tentokrát bude vše od Samsungu, namísto od TSMC. Samsung využívá 7nm EUV proces, který je oproti 7nm FinFETu u TSMC energeticky úspornější o 15 až 20 %. Dále se očekává, že Snapdragon 865 bude existovat ve dvou verzích. Ta běžná bude i v roce 2020 určena pro většinu trhů a disponovat LTE modemem, zatímco pro trhy se sítěmi 5G bude určena verze s 5G modemem Snapdragon X55.</p>
      <related>
        <h4>Související články</h4>
        <a href="https://mobilenet.cz/clanky/na-internet-unikly-specifikace-snapdragonu-735-39234"/>
        <a href="https://mobilenet.cz/clanky/qualcomm-chysta-v-roce-2020-nasadit-5g-do-mnohem-vice-procesoru-38860"/>
        <a href="https://mobilenet.cz/clanky/qualcomm-testuje-supersilny-snapdragon-bude-to-model-865-38612"/>
        <a href="https://mobilenet.cz/clanky/huawei-se-chce-stat-zcela-nezavislym-na-cipsetech-spolecnosti-qualcomm-a-mediatek-38488"/>
        <a href="https://mobilenet.cz/clanky/qualcomm-chysta-novy-cipset-pro-hodinky-bude-vyrazne-vykonnejsi-38368"/>
        <a href="https://mobilenet.cz/clanky/qualcomm-snapdragon-215-prinasi-druhy-dech-pro-nejlevnejsi-telefony-38351"/>
      </related>
    </article>
  </body>
</html>