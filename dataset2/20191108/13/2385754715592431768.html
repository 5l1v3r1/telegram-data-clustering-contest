<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596391/mokas-lavame-enimerosi-to-2015-gia-ton-low-kai-enimerosame-to-ypes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T13:53:00+00:00"/>
    <meta property="og:title" content="ΜΟΚΑΣ: Λάβαμε ενημέρωση το 2015 για τον Low και ενημερώσαμε το ΥΠΕΣ"/>
    <meta property="og:description" content="Αναφορικά με τις δημόσιες δηλώσεις και τα επανειλημμένα ερωτήματα που τίθενται από πολιτικά πρόσωπα και άλλους, όσον αφορά στις αρμοδιότητες και ευθύνες της..."/>
  </head>
  <body>
    <article>
      <h1>ΜΟΚΑΣ: Λάβαμε ενημέρωση το 2015 για τον Low και ενημερώσαμε το ΥΠΕΣ</h1>
      <address><time datetime="2019-11-08T13:53:00+00:00">08 Nov 2019, 13:53</time> by <a rel="author">SigmaLive</a></address>
      <p>Αναφορικά με τις δημόσιες δηλώσεις και τα επανειλημμένα ερωτήματα που τίθενται από πολιτικά πρόσωπα και άλλους, όσον αφορά στις αρμοδιότητες και ευθύνες της Μονάδας Καταπολέμησης Αδικημάτων Συγκάλυψης (ΜΟ.Κ.Α.Σ) της Νομικής Υπηρεσίας,σε σχέση με το θέμα πολιτογράφησης του Μαλαισιανού επενδυτή κ. Low, διευκρινίζεται ότι η παροχή υπηκοότητας σε ξένους επενδυτές δεν άπτεται των αρμοδιοτήτων της Μονάδας.</p>
      <p>Πληροφορίες σχετικά  με τον κ. Taek Jho Low διαβιβάστηκαν στη ΜΟ.Κ.Α.Σ από την Τράπεζα Κύπρου περί τα τέλη Οκτωβρίου 2015. Στις εν λόγω πληροφορίες γινόταν αναφορά, μεταξύ άλλων, και στην υποβολή αίτησης εκ μέρους του πιο πάνω προσώπου για την απόκτηση Κυπριακής υπηκοότητας.</p>
      <p>Η Μονάδα με γραπτή επιστολή της προς το Υπουργείο Εσωτερικών, έθεσε υπόψη του τα αρνητικά δημοσιεύματα που εντοπίζονταν για τον κ. Low καθώς και τις συναλλαγές που είχαν πραγματοποιηθεί, δεδομένου ότι το συγκεκριμένο πρόσωπο είχε υποβάλει αίτηση για πολιτογράφηση.       </p>
    </article>
  </body>
</html>