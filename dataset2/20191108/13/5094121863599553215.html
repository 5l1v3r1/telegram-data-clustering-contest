<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/zlodej-zmatkar-chtel-ujet-bez-zaplaceni-na-kamenech-uvizl-prorazil-az-zavoru-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T13:46:00+00:00"/>
    <meta property="og:title" content="Zloděj-zmatkař chtěl ujet bez zaplacení. Na kamenech uvízl, prorazil až závoru"/>
    <meta property="og:description" content="/VIDEO/ Odjet z čerpací stanice bez zaplacení s benzínem za šest set korun se pokusil muž nedaleko Podolí na Brněnsku. Jeho snahu vyhnout se spuštěné závoře zachytila bezpečnostní kamera. O případu ze začátku letních prázdnin informovali policisté v pátek."/>
  </head>
  <body>
    <article>
      <h1>Zloděj-zmatkař chtěl ujet bez zaplacení. Na kamenech uvízl, prorazil až závoru</h1>
      <address><time datetime="2019-11-08T13:46:00+00:00">08 Nov 2019, 13:46</time> by <a rel="author">Marek Hadrbolec</a></address>
      <p>Třiatřicetiletý řidič připadal obsluze benzinky od začátku podezřelý, rozhodla se mu proto odjezd znemožnit závorou. "Šofér se začal chovat zmatečně, nejprve se pokusil závoru objet, přičemž dvakrát uvízl na vyskládaných kamenech. Nakonec zkusil štěstí a pokusil se projet přímo přes závoru. Způsobil tak škodu za nejméně deset tisíc korun," sdělil policejní mluvčí Bohumil Malášek.</p>
      <figure>
        <img src="https://g.denik.cz/50/cd/brno-ulice-milady-horakove-ulice-koliste-09_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/nehoda-dvou-aut-omezila-provoz-na-kolisti-zranenou-zenu-odvezli-na-chirurgii-20191108.html">Nehoda dvou aut omezila provoz na Kolišti. Zraněnou ženu odvezli na chirurgii Přečíst článek ›</a>
      </aside>
      <p>Řidiči se sice nakonec podařilo s pohonnými hmotami za několik stovek korun odjet. Díky kamerovému záznamu ho ale policisté snadno vypátrali. Muže nyní stíhají kvůli krádeži a poškození cizí věci.</p>
      <figure>
        <iframe src="https://www.youtube.com/embed/oOZaXGcYDsY" width="630" height="354" data-service="Youtube" scrolling="no"/>
      </figure>
    </article>
  </body>
</html>