<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T13:42:00+00:00"/>
    <meta property="og:title" content="چین خواهان توقف سیاست «فشار حداکثری» آمریکا علیه ایران"/>
    <meta property="og:description" content="نماینده چین در امور خاورمیانه، وضعیت متنشنج این منطقه را نتیجه خروج‌ آمریکا از توافق هسته‌ای دانسته و خواستار متوقف کردن سیاست‌های یک‌جانبه این کشور در برابر ایران شد."/>
  </head>
  <body>
    <article>
      <h1>چین خواهان توقف سیاست «فشار حداکثری» آمریکا علیه ایران</h1>
      <address>
        <time datetime="2019-11-08T13:42:00+00:00">08 Nov 2019, 13:42</time>
      </address>
      <p>نماینده چین در امور خاورمیانه، وضعیت متنشنج این منطقه را نتیجه خروج‌ آمریکا از توافق هسته‌ای دانسته و خواستار متوقف کردن سیاست‌های یک‌جانبه این کشور در برابر ایران شد.</p>
      <p>به گزارش ایسنا، به نقل از شبکه المنار، ژای جون، نماینده ویژه چین در امور خاورمیانه گفت که آمریکا باید سیاست یک‌جانبه تحریم‌هایش علیه ایران را متوقف کند.</p>
      <p>این دیپلمات همچنین گفت: چین باور دارد که آمریکا باید این روش‌ها، سیاست‌های یک‌جانبه و فشار حداکثری بر ایران را متوقف کند چراکه این تنها راه بازگشت به راه اصلی و صحیح برای حل مشکل است.</p>
      <p>او همچنین تاکید کرد که وضیعت متنشنج فعلی در خاورمیانه با تحریم‌ها و فشاری که از جانب آمریکا اعمال شده و همچنین با خروج یک‌جانبه این کشور از توافق هسته‌ای مرتبط است.</p>
      <p>این مقام چینی در عین حال ابراز امیدواری کرد که تهران به تعهداتش در توافق هسته‌ای پایبند بوده و از "بدتر کردن شرایط" اجتناب کند.</p>
      <p>زای افزود: ایران اخیرا اقدامات جدیدی را اعلام کرده و با این وجود تاکید کرده که آن‌ها بازگشت‌پذیر بوده و تحت نظارت هستند. اگرچه، چین همچنان امیدوار است که طرف‌های ذی‌نفع اقداماتی را انجام دهند که به کاهش تنش ونه برعکس آن منجر شود.</p>
    </article>
  </body>
</html>