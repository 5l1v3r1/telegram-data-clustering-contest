<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dday.it/redazione/33005/netflix-tim-vision-accordo"/>
    <meta property="og:site_name" content="DDay.it"/>
    <meta property="article:published_time" content="2019-11-08T13:43:00+00:00"/>
    <meta property="og:title" content="Netflix arriverà su Tim Vision e si pagherà direttamente in bolletta"/>
    <meta property="og:description" content="Netflix sbarcherà presto su Tim Vision direttamente all'interno della piattaforma di TIM e tutti i costi dell'offerta scelta verranno addebitati direttamente in bolletta."/>
  </head>
  <body>
    <article>
      <h1>Netflix arriverà su Tim Vision e si pagherà direttamente in bolletta</h1>
      <h2>Netflix sbarcherà presto su Tim Vision direttamente all'interno della piattaforma di TIM e tutti i costi dell'offerta scelta verranno addebitati direttamente in bolletta.</h2>
      <address><time datetime="2019-11-08T13:43:00+00:00">08 Nov 2019, 13:43</time> by <a rel="author">Alessandro Cucca</a></address>
      <p><b>Tim ha annunciato un accordo con Netflix</b> per portare i contenuti della piattaforma streaming a disposizione dei clienti <b>Tim Vision</b>.</p>
      <p>Questo accordo è stato presentato a margine dell'approvazione, da parte del Cda di Tim, dei conti al 30 settembre 2019, e prevede che<b> il catalogo completo di Netflix</b>, dalle serie originali ai film, documentari e contenuti per bambini, sarà disponibile tramite la TimBox e il canone dell'offerta scelta <b>verrà fatturato direttamente in bolletta</b>.</p>
      <p>Secondo quanto appreso da DDAY.it, l'integrazione di Netflix in Tim Vision <b>non sarà attiva prima del prossimo anno</b>.</p>
      <p>Anche se al momento mancano altri dettagli, <b>il funzionamento dovrebbe essere simile a quanto attualmente possibile su Sky Q</b>: il cliente che ha già un account Netflix potrà mantenerlo, sottoscrivendo eventualmente una delle offerte congiunte con Tim Vision e continuare così a usufruire dei contenuti, delle playlist personali e della eventuale condivisione dello stesso account con altri utenti, il tutto direttamente all'interno dell'interfaccia di TimVision, <b>senza dover utilizzare app esterne</b>.</p>
    </article>
  </body>
</html>