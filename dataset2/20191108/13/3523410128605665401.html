<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638826/%D8%A8%D8%B1%D9%82-%D9%88-%D8%A2%D8%A8-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%88%D8%B5%D9%84-%D8%B4%D8%AF%E2%80%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T13:37:00+00:00"/>
    <meta property="og:title" content="برق و آب روستاهای زلزله زده وصل شد‌"/>
    <meta property="og:description" content="معاون سیاسی ‌فرماندار میانه ‌با اشاره به اینکه خوشبختانه تلفات جانی در بخش ترکمنچای میانه، بیش از ۵ نفر اعلام شده نیست، گفت: ۸۰۰ رأس دام ..."/>
  </head>
  <body>
    <article>
      <h1>
        <a href="https://www.bultannews.com/fa/news/638826/%D8%A8%D8%B1%D9%82-%D9%88-%D8%A2%D8%A8-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%88%D8%B5%D9%84-%D8%B4%D8%AF%E2%80%8C">برق و آب روستاهای زلزله زده وصل شد‌</a>
      </h1>
      <h2>معاون سیاسی ‌فرماندار میانه ‌با اشاره به اینکه خوشبختانه تلفات جانی در بخش ترکمنچای میانه، بیش از ۵ نفر اعلام شده نیست، گفت: ۸۰۰ رأس دام ...</h2>
      <address><time datetime="2019-11-08T13:37:00+00:00">08 Nov 2019, 13:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، رسول یعقوبی دقایقی قبل و پس از جلسه ستاد مدیریت بحران میانه،با اشاره به اینکه خوشبختانه تلفات جانی در بخش ترکمنچای میانه، بیش از 5 نفر اعلام شده نیست، اظهار داشت: 800 رأس دام هم در این زلزله زیر آوار مانده و تلف شدند.</p>
      <p>وی افزود: اغلب مصدومان این حادثه هم به صورت سرپایی درمان و ترخیص شدند.</p>
      <p>معاون سیاسی و امنیتی فرماندار میانه و بخشدار ترکمنچای میانه با تقدیر از حضور به موقع نیروهای امدادی در صحنه زلزله، ابراز داشت: خوشبختانه این حضور به موقع باعث کاهش تلفات و امدادرسانی سریع به افرادی شد که از زیر آوار خارج شده بودند.</p>
      <p>وی وضعیت راه‌های مناطق زلزله زده میانه را یادآور شد و گفت: همه راه‌های منتهی به روستاهای زلزله زده باز است و تردد نیروهای امداد رسان در جریان است.</p>
      <p>یعقوبی وضعیت آب، برق و گاز روستاهای زلزله زده را هم مورد اشاره قرار داد و تاکید کرد: برق بخشی از روستای ورنکش مشکل داشت که وصل شد ولی در مورد وصل گاز کمی با احتیاط رفتار می‌شود تا صدمه‌ای به مردم وارد نشده و خسارتی وارد نکند و احتمال می‌دهم با بررسی خط لوله گاز و وضعیت منازل، تا یک ساعت گاز این روستا وصل شود.</p>
      <p>وی در پاسخ به سوالی مبنی بر گزارش انفجار در ساعات اولیه زلزله در میانه، گفت: گزارش انفجار گاز از روستای ورزقان در ترکمنچای گزارش شده بود که خوشبختانه تلفات جانی در پی نداشته است.</p>
    </article>
  </body>
</html>