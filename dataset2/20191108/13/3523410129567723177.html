<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638812/%D8%B1%D9%85%D8%B2-%D9%BE%D9%88%DB%8C%D8%A7-%D9%81%D8%B9%D9%84%D8%A7-%D8%A7%D8%AC%D8%A8%D8%A7%D8%B1%DB%8C-%D9%86%D9%85%DB%8C%E2%80%8C%D8%B4%D9%88%D8%AF%D8%AE%DB%8C%D9%84%DB%8C-%D8%A7%D8%B2-%D9%85%D9%88%D8%A8%D8%A7%DB%8C%D9%84%E2%80%8C%D9%87%D8%A7-%D9%87%D9%88%D8%B4%D9%85%D9%86%D8%AF-%D9%86%DB%8C%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T13:03:00+00:00"/>
    <meta property="og:title" content="رمز پویا فعلا اجباری نمی‌شود/خیلی از موبایل‌ها هوشمند نیستند"/>
    <meta property="og:description" content="بیش از۳۰بانک، فعال سازی رمز پویا را شروع کرده‌اند، اما به دلیل هوشمند نبودن خیلی از موبایل‌ها، اجباری کردن استفاده از رمز پویا در حال حاضر مقدور نیست."/>
  </head>
  <body>
    <article>
      <h1>
        <a href="https://www.bultannews.com/fa/news/638812/%D8%B1%D9%85%D8%B2-%D9%BE%D9%88%DB%8C%D8%A7-%D9%81%D8%B9%D9%84%D8%A7-%D8%A7%D8%AC%D8%A8%D8%A7%D8%B1%DB%8C-%D9%86%D9%85%DB%8C%E2%80%8C%D8%B4%D9%88%D8%AF%D8%AE%DB%8C%D9%84%DB%8C-%D8%A7%D8%B2-%D9%85%D9%88%D8%A8%D8%A7%DB%8C%D9%84%E2%80%8C%D9%87%D8%A7-%D9%87%D9%88%D8%B4%D9%85%D9%86%D8%AF-%D9%86%DB%8C%D8%B3%D8%AA%D9%86%D8%AF">رمز پویا فعلا اجباری نمی‌شود/خیلی از موبایل‌ها هوشمند نیستند</a>
      </h1>
      <h2>بیش از۳۰بانک، فعال سازی رمز پویا را شروع کرده‌اند، اما به دلیل هوشمند نبودن خیلی از موبایل‌ها، اجباری کردن استفاده از رمز پویا در حال حاضر مقدور نیست.</h2>
      <address><time datetime="2019-11-08T13:03:00+00:00">08 Nov 2019, 13:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی در یادداشتی ضمن اشاره به فعالیت بانک‌ها در مورد رمز پویا، به مواردی در مورد فیشینگ اشاره کرد.</p>
      <p>وی گفت: مسولیت حفاظت از اطلاعات مشتریان به عهده<b> بانک ها</b> بوده و هرگونه ضرر و زیان وارده از این ناحیه به عهده آنها است.</p>
      <p>رئیس کل <b>بانک مرکزی</b> اضافه کرد: بانک‌ها اطلاع رسانی در خصوص مزایای استفاده از رمز پویا را آغاز کرده‌اند. در حال حاضر رمز ایستا و رمز پویا توأمان فعال هستند و به همین دلیل مشتریان به دلیل راحتی، ترجیح می دهند از رمز ایستا استفاده کنند.</p>
      <p>وی تاکید کرد: رمز ایستا بایستی به گونه ای غیرفعال شود که موجب نگرانی مشتریان، در دریافت روزانه بیش از ۱۰ میلیون خدمت نشود و نیز تعدادی از بانک ها هنوز به سرویس شاهکار برای انطباق شماره ملی و موبایل مشتریان خود متصل نیستند.</p>
      <p>رئیس شورای پول و اعتبار گفت: بانک مرکزی ایران به موازات اقدامات لازم پیشگیرانه، با رصد مرتب شبکه های اجتماعی و پایش درگاه‌های شبکه پرداخت کشور و نیز تعامل با نهادهایی نظیر دادستانی، پلیس فتا و مرکز ماهر، اقدام به مسدودسازی تعداد زیادی سایت جعلی نموده است.</p>
      <p>همتی اشاره کرد: بانک مرکزی یک سیستم متمرکز مبتنی بر پیامک راه اندازی کرده است، لیکن اتصال کلیه بانک ها به آن تا ابتدای دی ماه فرصت نیاز دارد.</p>
      <p>بانک مرکزی اطلاع رسانی لازم را در این خصوص انجام خواهد داد.</p>
    </article>
  </body>
</html>