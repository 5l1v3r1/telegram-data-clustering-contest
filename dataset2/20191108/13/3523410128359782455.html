<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638827/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D9%85%D8%B3%DB%8C%D8%B1-%D8%A8%D8%A7%D8%B2%DA%AF%D8%B4%D8%AA-%D9%85%D8%B3%D8%A7%D9%81%D8%B1%D8%A7%D9%86-%D8%A7%D8%B2-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T13:40:00+00:00"/>
    <meta property="og:title" content="ترافیک سنگین در مسیر بازگشت مسافران از محورهای شمالی"/>
    <meta property="og:description" content="رئیس مرکز اطلاعات و کنترل ترافیک راهور ناجا از ترافیک سنگین در مسیر بازگشت مسافران از استان‌های شمالی کشور خبر داد و گفت..."/>
  </head>
  <body>
    <article>
      <h1>
        <a href="https://www.bultannews.com/fa/news/638827/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D9%85%D8%B3%DB%8C%D8%B1-%D8%A8%D8%A7%D8%B2%DA%AF%D8%B4%D8%AA-%D9%85%D8%B3%D8%A7%D9%81%D8%B1%D8%A7%D9%86-%D8%A7%D8%B2-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C">ترافیک سنگین در مسیر بازگشت مسافران از محورهای شمالی</a>
      </h1>
      <h2>رئیس مرکز اطلاعات و کنترل ترافیک راهور ناجا از ترافیک سنگین در مسیر بازگشت مسافران از استان‌های شمالی کشور خبر داد و گفت...</h2>
      <address><time datetime="2019-11-08T13:40:00+00:00">08 Nov 2019, 13:40</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرهنگ نادر رحمانی رئیس مرکز اطلاعات و کنترل ترافیک راهور ناجا در خصوص آخرین وضعیت جوی و ترافیکی محورهای مواصلاتی کشور، اظهار داشت: در حال حاضر ترافیک از شمال به جنوب محور کرج ـ چالوس در محدوده مرزن‌آباد و دزدبن سنگین است.</p>
      <p>رئیس مرکز اطلاعات و کنترل ترافیک راهور ناجا ترافیک در طول محور کرج ـ چالوس را پرحجم ارزیابی و تصریح کرد: شمال به جنوب محور هراز در ابتدای محور، پارک جنگلی و همچنین تونل شماره یک نیز دارای ترافیکی سنگین است؛ ترافیک در محدوده‌های گزنک و کلاو نیمه‌سنگین گزارش شده است.</p>
      <p>سرهنگ رحمانی ترافیک در آزادراه رشت ـ قزوین محدوده منجیل و رودبار را نیمه‌سنگین دانست و گفت: در آزادراه قزوین ـ کرج پایانه پل شهید کلانتری و پل فردیس ترافیک سنگین است.</p>
      <p>وی افزود: در برخی محورهای استان فارس، بارش باران گزارش شده است؛ با توجه به لغزندگی معابر از رانندگان درخواست می‌کنیم که با سرعت مطمئنه و رعایت فاصله طولی مجاز، به رانندگی بپردازند.</p>
      <p>رئیس مرکز اطلاعات و کنترل ترافیک راهور ناجا در پاسخ به دیگر پرسش فارس در خصوص یک طرفه شدن برخی محورها طبق روال جمعه‌ها، اعلام کرد: محورهای چالوس و هراز از ساعت 16 به سمت تهران یک طرفه خواهند شد.</p>
      <p>وی خاطرنشان کرد: مأموران پلیس راه و راهور ناجا به منظور مدیریت ترافیک و تسهیل در تردد شهروندان در جاده‌ها حضور فعال دارند.</p>
    </article>
  </body>
</html>