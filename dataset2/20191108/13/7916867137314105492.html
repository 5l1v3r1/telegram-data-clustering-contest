<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134430-oficialu-pitino-stoja-prie-graikijos-rinktines-vairo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T13:23:00+00:00"/>
    <meta property="og:title" content="Oficialu: Pitino stoja prie Graikijos rinktinės vairo"/>
    <meta property="og:description" content="Buvęs Atėnų „Panathinaikos“ vyriausiasis treneris Rickas Pitino grįžta į Graikiją. Tiesa, 67-erių specialistas grįžta ne į klubinį krepšinį, o treniruos Graikijos nacionalinę rinktinę. Tai patvirtino pats Pitino, kuris po susitikimo su šalies krepšinio federacijos prezidentu George‘u Vassilakopoulos pareiškė, kad jis – naujasis treneris. Didžiausias Pitino iššūkis bus išvesti graikus į Tokijo olimpines žaidynes. Olimpiniai atrankos turnyrai vyks ..."/>
  </head>
  <body>
    <article>
      <h1>Oficialu: Pitino stoja prie Graikijos rinktinės vairo</h1>
      <address>
        <time datetime="2019-11-08T13:23:00+00:00">08 Nov 2019, 13:23</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-188681-any1000x1000.jpg">
          <img src="https://www.basketnews.lt/paveikslelis-188681-any630x500.jpg"/>
        </a>
      </figure>
      <p>Nuotr. BNS</p>
      <p>Buvęs Atėnų „Panathinaikos“ vyriausiasis treneris Rickas Pitino grįžta į Graikiją.</p>
      <p>Tiesa, 67-erių specialistas grįžta ne į klubinį krepšinį, o treniruos Graikijos nacionalinę rinktinę. Tai patvirtino pats Pitino, kuris po susitikimo su šalies krepšinio federacijos prezidentu George‘u Vassilakopoulos pareiškė, kad jis – naujasis treneris.</p>
      <p>Didžiausias Pitino iššūkis bus išvesti graikus į Tokijo olimpines žaidynes. Olimpiniai atrankos turnyrai vyks birželio 22-28 dienomis.</p>
      <p>Amerikietis prie „Panathinaikos“ prisijungė praėjusio sezono viduryje. Atėnų ekipa reguliariajame sezone iškovojo 16 pergalių bei patyrė 14 pralaimėjimų ir liko šeštoje vietoje.</p>
      <p>Ketvirtfinalyje „Pao“ serijoje iki trijų pergalių 0:3 nusileido Madrido „Real“ ekipai.</p>
      <p> </p>
    </article>
  </body>
</html>