<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-bagatopoverhivci-v-harkovi-cholovik-pidirvav-sebe-granatoyu-328931_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T13:39:00+00:00"/>
    <meta property="og:title" content="У багатоповерхівці в Харкові чоловік підірвав себе гранатою"/>
    <meta property="og:description" content="Загиблому було 23 роки."/>
  </head>
  <body>
    <article>
      <h1>У багатоповерхівці в Харкові чоловік підірвав себе гранатою</h1>
      <h2>Загиблому було 23 роки.</h2>
      <address>
        <time datetime="2019-11-08T13:39:00+00:00">08 Nov 2019, 13:39</time>
      </address>
      <p>У Харкові у п'ятницю, 8 листопада, 23-річний чоловік підірвав себе гранатою. Тіло загиблого виявила на балконі його бабуся, повідомляють у відділі комунікації поліції Харківської області. Поліцейським повідомили про подію у багатоповерховому будинку на вулиці 23 Серпня близько 08:00 години.</p>
      <p>Вказується, що відомості за даним фактом внесли до Єдиного реєстру досудових розслідувань за частиною 1 статті 115 (умисне вбивство) Кримінального кодексу з приміткою "самогубство". Наразі правоохоронці з'ясовують усі обставини смерті людини. Інших подробиць не повідомляють.</p>
      <p>З початку збройної агресії РФ інциденти з бойовими гранатами в Україні не рідкість. За даними поліції, з початку 2018 року <a href="https://dt.ua/UKRAINE/nezakonniy-zbut-zbroyi-viris-udvichi-policiya-291628_.html"><b>нелегальний збут зброї виріс удвічі</b></a>. Тільки протягом березня-травня правоохоронці <a href="https://dt.ua/UKRAINE/vprodovzh-troh-misyaciv-policiya-viluchila-mayzhe-950-granat-279948_.html"><b>вилучили майже 950 гранат</b></a>.</p>
      <p>Детальніше про проблеми цивільного обігу й застосування зброї читайте у матеріалі Олександра Шульги "<b><a href="https://dt.ua/SOCIUM/ukrayinci-i-zbroya-neznannya-manipulyaciyi-i-strahi-_.html">Українці і зброя: незнання, маніпуляції і страхи</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>