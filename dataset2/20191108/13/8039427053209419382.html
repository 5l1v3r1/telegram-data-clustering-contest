<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949687"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T13:02:07+00:00"/>
    <meta property="og:title" content="మహారాష్ట్రలో బీజేపీ ప్రభుత్వం ఏర్పాటు కానివ్వం: కాంగ్రెస్"/>
    <meta property="og:description" content="ADVT"/>
  </head>
  <body>
    <article>
      <h1>మహారాష్ట్రలో బీజేపీ ప్రభుత్వం ఏర్పాటు కానివ్వం: కాంగ్రెస్</h1>
      <address>
        <time datetime="2019-11-08T13:02:07+00:00">08 Nov 2019, 13:02</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> మహారాష్ట్రలో బీజేపీ ప్రభుత్వాన్ని ఏర్పాటు కానివ్వబోమని కాంగ్రెస్ నేత హుస్సేన్ దల్వాయ్ పేర్కొన్నారు. పార్టీ అధిష్టానం ఆదేశాలకు అనుగుణంగా తమ ఎమ్మెల్యేలు నడుచుకుంటారని ఆయన అన్నారు. ‘‘కాంగ్రెస్ ఎమ్మెల్యేలంతా కలిసే ఉన్నారు. పార్టీ నుంచి ఒక్క ఎమ్మెల్యే కూడా బయటికి వెళ్లడు. పార్టీ అధిష్టానం ఏం చెబితే ఎమ్మెల్యేలు అలా చేస్తారు. రాష్ట్రంలో బీజేపీ ప్రభుత్వాన్ని ఏర్పాటు కానివ్వబోం. ఎన్సీపీ మా మిత్రపక్షం. వాళ్లు మాతోనే ఉన్నారు. మహారాష్ట్రను కాపాడేందుకే ప్రజలు మాకు ఓటేశారు..’’ అని ఆయన పేర్కొన్నారు.</p>
      <p>  ఎన్నికల ముందు కాంగ్రెస్ నుంచి బీజేపీలో చేరిన ఎమ్మెల్యేలు ఇప్పుడు మళ్లీ తిరిగి వచ్చేందుకు సిద్ధంగా ఉన్నారని హుస్సేన్ పేర్కొన్నారు. శివసేన నేత ముఖ్యమంత్రిగా బాధ్యతలు చేపట్టడంపై ఇరు పార్టీలు చర్చించుకో గలవన్నారు. అయితే తాము ఏ నిర్ణయం తీసుకున్నా ఎన్సీపీని కలుపుకొని తీసుకుంటామని ఆయన పేర్కొన్నారు.ఈ నెల 9తో మహారాష్ట్రలో ప్రస్తుత అసెంబ్లీ గడువు తీరనుంది. అయితే రెండున్నరేళ్ల పాటు సీఎం పదవిని చెరిసగం పంచుకోవాలంటూ శివసేన ప్రతిపాదించడం.. అందుకు బీజేపీ ససేమిరా అనడంతో మహారాష్ట్రలో ప్రభుత్వ ఏర్పాటు నిలిచిపోయింది.</p>
    </article>
  </body>
</html>