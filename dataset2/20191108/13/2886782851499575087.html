<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/waters-fura-frizuraju-fasisztak-vannak-hatalmon"/>
    <meta property="og:site_name" content="euronews"/>
    <meta property="article:published_time" content="2019-11-08T13:27:11+00:00"/>
    <meta property="og:title" content="Waters: fura frizurájú fasiszták vannak hatalmon"/>
    <meta property="og:description" content="Az amerikai filmgyártás legendás alakja a Thesszaloniki Filmfesztivál díszvendége. Az Euronewsnak nemcsak karrierjéről, hanem a politikáról is mesélt."/>
  </head>
  <body>
    <article>
      <h1>Waters: fura frizurájú fasiszták vannak hatalmon</h1>
      <address><time datetime="2019-11-08T13:27:11+00:00">08 Nov 2019, 13:27</time> by <a rel="author">Anna Flori</a></address>
      <figure>
        <img src="https://static.euronews.com/articles/stories/04/28/59/82/1280x720_cmsv2_a61b43f5-ffb0-5721-81d6-ddcf30785737-4285982.jpg"/>
      </figure>
      <h3>Egy igazi botrányhős a 60. Thesszaloniki Filmfesztivál díszvendége. Mindenkit kimozdít a komfortzónájából, kollégáit is képes rávenni arra, hogy felfedezzék saját határaikat. Filmjeinek stabil rajongótábora van, ha történetei és képi világa nehezen emészthető is. John Waters mesterkurzust tartott, és fel is lépett idén Thesszalonikiben, ahol estélyt adnak a tiszteletére, és díjat is kap.</h3>
      <p>
        <i>Az Euronewsnak arról mesélt, hogy elégedett az életével. Forgatott 17 filmet, ezeket még ma is játsszák, sőt fel is újítják némelyiket. Két musicalt is írt, és habár voltak filmötletei, amelyeket nem tudott eladni, de azért fizettek, hogy megírja ezeket, úgyhogy nem hiszi, hogy elszúrta volna a dolgot. Újra végigcsinálná. Lényeg, hogy hagyják mesélni. Most a könyveiben írja meg a történeteit. Többet hoznak a konyhára, mint a legutóbbi filmje, az biztos. Úgyhogy arra megy, amerre a legtöbb támogatást kapja ahhoz, hogy meséljen - minél többet.</i>
      </p>
      <p>A 73 éves amerikai filmrendező szerint Donald Trump elnöksége rettentően megosztja az amerikaiakat. Ő személy szerint sosem kímélte az elnököt.</p>
      <p>_"Olyan, mintha polgárháború lenne" - mondja. - "Megtörténhet, hogy valaki egyetlen szavazattal nyeri majd meg az elnökválasztást, ami veszélyes lehet, mert mindkét oldal meglopva érzi majd magát." Azt pedig biztosra veszi, hogy Donald Trump nem lesz hajlandó kiköltözni a Fehér Házból. Ahhoz tankokat kell majd küldeniük, amin persze ő, aki egy szalonforradalmár, jól szórakozik majd. "Fura frizurájú fasiszták vezetik Észak-Koreát, az Egyesült Királyságot és az Egyesült Államokat is. Úgyhogy azt üzeni a választóknak mindenütt a világon, hogy vigyázzanak, ha fura hajú indul a választásokon, ne szavazzanak rá, mert tuti, hogy jobboldali lesz. _</p>
    </article>
  </body>
</html>