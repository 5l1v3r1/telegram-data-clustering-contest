<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/eleccions-generals-2019-10-novembre_0_2340366064.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T13:19:00+00:00"/>
    <meta property="og:title" content="El govern espanyol porta al TC l'admissió de la moció de la CUP sobre l'autodeterminació"/>
    <meta property="og:description" content="Celaá critica que Torrent manté la intenció d'assolir la independència ignorant el tribunal"/>
  </head>
  <body>
    <article>
      <h1>El govern espanyol porta al TC l'admissió de la moció de la CUP sobre l'autodeterminació</h1>
      <h2>Celaá critica que Torrent manté la intenció d'assolir la independència ignorant el tribunal</h2>
      <address>
        <time datetime="2019-11-08T13:19:00+00:00">08 Nov 2019, 13:19</time>
      </address>
      <p>Enèsima impugnació al Tribunal Constitucional de les decisions del Parlament per part del govern de Pedro Sánchez. Aquest divendres la portaveu de la Moncloa en funcions, Isabel Celaá, ha anunciat l'acord del consell de ministres de presentar dos incidents d'execució de sentència. Un contra l'admissió a tràmit el 29 d'octubre de la moció de la CUP, en què manifestaven la voluntat d'exercir l'autodeterminació i reclamaven el cessament del conseller d'Interior, Miquel Buch. I l'altra contra rebuig a les peticions de reconsideració presentades per Cs, el PSC i el PP d'aquest dimarts.</p>
      <figure>
        <img src="https://www.ara.cat/2018/03/01/imatges/Roger-Torrent-Josep-Costa-Xavier_1970213127_51583431_117x66.jpg"/>
      </figure>
      <p>
        <a href="https://www.ara.cat/politica/Torrent-CUP-auodeterminacio-cessament-Buch_0_2334366669.html">JxCat i ERC veuen electoralisme en la moció de la CUP per l'autodeterminació i el cessament de Buch</a>
      </p>
      <p>"El govern considera que Torrent, el secretari general del Parlament i la resta de membres de la mesa tenien ple coneixement que estaven incomplint resolucions del Tribunal Constitucional. El govern considera que amb la seva admissió manifesta la intenció de continuar el Procés i la pretensió d'assolir la independència", ha anotat Celaá en la seva compareixença a la Moncloa, i ha afegit que cal "preservar l'eficàcia de les resolucions del TC".</p>
      <p>La setmana passada el govern espanyol ja va demanar al TC obrir la via penal contra Torrent demanant-li que instés la Fiscalia a investigar si el president de la cambra catalana ha pogut cometre un delicte de desobediència, però els magistrats <a href="https://www.ara.cat/politica/Tribunal-Constitucional-acords-mesa-Parlament-Catalunya-autodeterminacio-monarquia_0_2338566231.html">van rebutjar aquest dimarts portar els fets al ministeri públic</a>. En aquest consell de ministres la Moncloa ha decidit actuar contra el Parlament, però encara no en relació a l'Assemblea de Madrid, que aquest dijous va aprovar una moció en què <a href="https://www.ara.cat/politica/Assemblea-Madrid-espanyol-illegalitzar-separatistes_0_2339766231.html">aposta per la il·legalització dels partits independentistes que "atemptin contra la unitat d'Espanya"</a>. Celaá ha expressat que el consell de ministres s'ha limitat a acordar que "estudiarà" el text per veure si és "susceptible d'impugnació". </p>
      <figure>
        <img src="https://www.ara.cat/2019/11/08/politica/Castello-CARME-RIPOLLES-EUROPA-PRESS_2340376072_67221400_117x66.jpg"/>
      </figure>
      <p>
        <a href="https://www.ara.cat/politica/eleccions-generals-10-novembre-2019-Sanchez-estudia-impugnar-illegalitzacio-partits-independentistes_0_2340366033.html">Sánchez estudia portar al TC la proposta de l'Assemblea de Madrid d'il·legal·litzar els partits independentistes</a>
      </p>
    </article>
  </body>
</html>