<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/8/653495/"/>
    <meta property="og:site_name" content="Економічна правда"/>
    <meta property="article:published_time" content="2019-11-08T13:59:00+00:00"/>
    <meta property="og:title" content="Приватбанк є стійким до майбутніх криз - Нацбанк"/>
    <meta property="og:description" content="Перший заступник голови правління Нацбанку Катерина Рожкова заявила, що, за результатами стрес-тестування, банківський сектор є стійким за поточних макроекономічних умов."/>
  </head>
  <body>
    <article>
      <h1>Приватбанк є стійким до майбутніх криз - Нацбанк</h1>
      <address>
        <time datetime="2019-11-08T13:59:00+00:00">08 Nov 2019, 13:59</time>
      </address>
      <p>Перший заступник голови правління Нацбанку Катерина Рожкова заявила, що, за результатами стрес-тестування, банківський сектор є стійким за поточних макроекономічних умов.</p>
      <p>Про це вона сказала на прес-брифінгу про результати оцінки стійкості банків.</p>
      <p>"Результати стрес-тестування свідчать, що банківський сектор є стійким за поточних макроекономічних умов, тобто у реальній ситуації. Прибуток, який на сьогодні заробляють банки, дозволяє їм формувати необхідний запас. </p>
      <p>Аналіз безпосередньої якості активів, який проводили аудитори, не показав суттєвих проблем, тобто мова йде про те, що всі банки адекватно відображають кредитний ризок, адекватно оцінюють фінансовий стан позичальників, заставу.</p>
      <p>Лише один банк із 47, які проходили оцінку якості активів, мав певні недоліки і за результатами перевірки мав довідобразити у своєму балансі резерви за кредитними ризиками, але за станом на сьогодні ситуація вже нормальна, все добре", - заявила Рожкова.</p>
      <p>За її словами, результати стрес-тестування є дуже хорошими для банків з іноземним капіталом.</p>
      <p>"Щодо результатів стрес-тестування Приватбанку. Та бізнес-модель, яка була затверджена та реалізується, є життєздатною, банк має найбільший прибуток серед українських банків і є стійким до майбутніх криз", - підкреслила перший заступник голови правління НБУ.</p>
      <p>Економічна правда</p>
    </article>
  </body>
</html>