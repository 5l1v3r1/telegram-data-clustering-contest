<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/decizie-surpriza-uniunea-europeana-elimina-statul-belize-de-pe-lista-paradisurilor-fiscale-18556462"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T13:10:31+00:00"/>
    <meta property="og:title" content="Decizie surpriză: Uniunea Europeană elimină statul Belize de pe lista paradisurilor fiscale"/>
    <meta property="og:description" content="Miniştrii de Finanţe din Uniunea Europeană au decis vineri să elimine statul Belize de pe lista neagră a paradisurilor fiscale, potrivit unui document al Blocului comunitar, citat de agenţia de presă Reuters."/>
  </head>
  <body>
    <article>
      <h1>Decizie surpriză: Uniunea Europeană elimină statul Belize de pe lista paradisurilor fiscale</h1>
      <address><time datetime="2019-11-08T13:10:31+00:00">08 Nov 2019, 13:10</time> by <a rel="author" href="https://www.zf.ro/autor/andrei-vacaru" target="_blank">Andrei Vacaru</a></address>
      <p>Miniştrii de Finanţe din Uniunea Europeană au decis vineri să elimine statul Belize de pe lista neagră a paradisurilor fiscale, potrivit unui document al Blocului comunitar, citat de agenţia de presă Reuters.</p>
      <p>„Belize a adoptat reformele necesare pentru a îmbunătăţi regimul fiscal pentru companiile internaţionale, măsuri care ar fi trebuit implementate până la finalul anului 2018”, se arată în document, potrivit căruia aceste reforme fiscale adoptate de statul din America Centrală sunt suficiente pentru eliminarea ţării de pe lista neagră.</p>
      <p>După această măsură, pe lista neagră a Uniunii Europene rămân opt paradisuri fiscale: Fiji, Oman, Samoa, Trinidad şi Tobago, Vanuatu, Samoa Americană, Guam şi Insulele Virgine Americane.</p>
    </article>
  </body>
</html>