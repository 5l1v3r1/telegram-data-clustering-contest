<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/bojovyky-zirvaly-rozvedennya-vijsk-u-petrivskomu/"/>
    <meta property="og:site_name" content="Рубрика"/>
    <meta property="article:published_time" content="2019-11-08T13:17:14+00:00"/>
    <meta property="og:title" content="Бойовики зірвали розведення військ у Петрівському"/>
    <meta property="og:description" content="Бойовики зірвали розведення сил та засобів на ділянці №3 в районі населених пунктів Богданівка і Петрівське Донецької області. Повідомляє прес-центр Операції об’єднаних сил у Facebook. “Сьогодні, 8 листопада, о 12.00, українська сторона готова була розпочати практичний процес розведення…Дата була визначена, враховуючи останнє порушення режиму припинення вогню 30 жовтня… Повідомлення про готовність до розведення сьогодні, 8 […]"/>
  </head>
  <body>
    <article>
      <h1>Бойовики зірвали розведення військ у Петрівському</h1>
      <address><time datetime="2019-11-08T13:17:14+00:00">08 Nov 2019, 13:17</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/14-10-620x420.jpg"/>
      </figure>
      <p>
        <b>
          <b>Бойовики зірвали розведення сил та засобів на ділянці №3 в районі населених пунктів Богданівка і Петрівське Донецької області.</b>
        </b>
      </p>
      <p>Повідомляє прес-центр <a href="https://www.facebook.com/pressjfo.news/photos/a.364697644022858/707002836459002/?type=3&amp;theater">Операції об’єднаних сил</a> у Facebook.</p>
      <p>“Сьогодні, 8 листопада, о 12.00, українська сторона готова була розпочати практичний процес розведення…Дата була визначена, враховуючи останнє порушення режиму припинення вогню 30 жовтня…</p>
      <p>Повідомлення про готовність до розведення сьогодні, 8 листопада, від ворожої сторони не надійшло.</p>
      <p>Таким чином противник зірвав не тільки процес розведення, а й вкотре порушив міжнародні домовленості”.</p>
      <p>Цьому передувала <a href="https://rubryka.com/2019/11/08/rozvedennya-vijsk-u-petrivskomu-perenesly-nova-data/">заява спецпредставника ОБСЄ</a> в Україні Мартіна Сайдіка про те, що розведення сил і засобів поблизу Петрівського почнеться 9 листопада о 12:00.</p>
      <p>8 листопада командувач ООС Володимир Кравченко на брифінгу <a href="https://rubryka.com/2019/11/08/v-petrivskomu-rozvedennya-syl-tryvatyme-try-dni/">заявив,</a> що дзеркальне розведення у Петрівському має розпочатися у п’ятницю з 12.00, якщо його не зірвуть бойовики. На момент цієї заяви не було підтвердження бойовиків про готовність до розведення.</p>
    </article>
  </body>
</html>