<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1982461/sisi-ter%C3%B6ristlerle-y%C3%BCzle%C5%9Fmekte-kararl%C4%B1y%C4%B1m"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-08T13:00:00+00:00"/>
    <meta property="og:title" content="Sisi: Teröristlerle yüzleşmekte kararlıyım"/>
    <meta property="og:description" content="Mısır Cumhurbaşkanı Abdulfettah es-Sisi, 2014 yılında cumhurbaşkanlığına adaylığını koyma niyetinin olmadığını, 2013 yılında Muhammed Mursi’nin azledilmesinin ardından geçici cumhurbaşkanı olan Adli Mansur’un bu makama aday olmak istediğini açıkladı."/>
  </head>
  <body>
    <article>
      <h1>Sisi: Teröristlerle yüzleşmekte kararlıyım</h1>
      <address>
        <time datetime="2019-11-08T13:00:00+00:00">08 Nov 2019, 13:00</time>
      </address>
      <p>Mısır Cumhurbaşkanı Abdulfettah es-Sisi, 2014 yılında cumhurbaşkanlığına adaylığını koyma niyetinin olmadığını, 2013 yılında Muhammed Mursi’nin azledilmesinin ardından geçici cumhurbaşkanı olan Adli Mansur’un bu makama aday olmak istediğini açıkladı. Sisi, söz konusu açıklamalarında şu ifadelerde bulundu: “Birkaç ay Adli Mansur’u denedim. Daha sonra ondan bu kararı vermesini rica ettim ve benim de Genelkurmay ve Savunma Bakanlığı görevime devam edeceğimi belirttim. Ancak Mansur, bunu reddederek elinden geleni yaptığını ifade etti.<br/><br/>Sisi, yaptığı açıklamalarda terörist gruplarla savaşmaya kararlı olduğunu vurguladı. Radikalizm, terörizm, sahte şüphecilik, iftira ve maddi manevi tüm sabote eylemlerinin Mısır halkını daha iyi bir gelecekten men edemeyeceğini  savaşmaya kararlı olduğunu belirterek “Kötülüğe iyilikle, fitneye ise birlik ve uyumla cevap vereceğiz” ifadelerinde bulundu.  <br/><br/>Başkent Kahire’deki mevlid kandili kutlamalarında konuşma yapan Sisi, “Ailelerin çocuklarına terörist düşünceye ve internet arayıcılığıyla insanlara terör eylemlerine teşvik eden terörist gruplara karşı durmayı aşılamaları gerekiyor. Silah ve vandalizmin yanı sıra söz ve iftirayla da savaşmaya çalışan, ruhları ve kalpleri hasta insanlar var” dedi.<br/><br/>Cumhurbaşkanı Sisi, İslami düşünceyi bilgi ve çabalarıyla zenginleştirme konusundaki katkıları sebebiyle dün Mısır ve Müslüman dünyasından pek çok kişiyi onurlandırdı;<br/><br/>Sisi, Dünya İslam Birliği (Rabıta) Genel Sekreteri Şeyh Dr. Muhammed el- İsa’ya Bilim ve Sanat Madalyası takdim etti. Ödülü İsa adına Rabıta Başkan Vekili Dr. Muhammed bin Said el-Mecduni aldı. Sisi aynı zamanda İslami İşler Yüksek Kurulu Başkanı Dr. Muhammed Hatır İsa’yı da ödüllendirdi.<br/><br/>Sisi, düşmanların yıkıcı girişimlerine gereken dikkatin verilmediğini, ancak bu konuda daha fazla çaba gösterilmesi ve umutla geleceğe odaklanılması gerektiğini ifade etti. Aynı zamanda Mısır’da ‘kamu işleri’ konusunda dini, kültürel, entelektüel, sosyal ve siyasi bir konferans düzenlenmesi çağrısında bulundu.<br/><br/>Mısır Vakıflar Bakanlığı ise dün yaptığı açıklamada El-Ezher Üniversitesi ile koordineli bir şekilde konferans hazırlıklarına başlayacağını açıkladı. Vakıflar Bakanı Dr. Muhammed Muhtar Cuma, konuyla ilgili yaptığı açıklamada “İfrat ve tefrite kaçmadan dini söylemleri yeniden rayına sokacak bir devrime ihtiyacımız var” ifadelerini kullandı.<br/><br/>Kasım 2018’de Sisi, şiddet yanlısı ve isyankar diye nitelendirdiği görüşlere karşı Dini söylemin yenilenmesi için din alimlerini somut adımlar atmaya çağırmıştı. Geçtiğimiz Ocak ayında ise El Ezher Üniversitesi, radikal ideoloji ve terörle mücadele, nefreti reddetme ve herkesin birlikte yaşamasını topluma yerleştirme konusunda eğitim veren uluslararası bir İmamlar ve Vaizler Akademisi’nin açılışını yapmıştı. Söz konusu açıklamada akademinin ‘dini söylemi yenileme ve gerçekle uyumlu hale getirme’ konusunda bir adım olduğu belirtilmişti.<br/><br/>Konuyla ilgili açıklama yapan El-Ezher Şeyhi Dr. Ahmed et-Tayyib’in ise “Ezher, dini söylemi yenilemek, kültürel farkındalığı rasyonelleştirmek, bu ülkeyi entelektüel ve fiziksel terörizmden bulaşmaya karşı koruyan tüm kurumların yanında durmak ve abartma ve yozlaşmaya karşı koymak için çaba sarf ediyor” dediği kaydedildi.</p>
    </article>
  </body>
</html>