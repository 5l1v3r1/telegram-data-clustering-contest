<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/08/hacking-democracy-imerida-gia-tin-idiotikotita-ke-ta-dedomena/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T13:57:26+00:00"/>
    <meta property="og:title" content="Ηacking Democracy: Μια ημερίδα για την Ιδιωτικότητα και τα Δεδομένα"/>
    <meta property="og:description" content="Η προστασία της ιδιωτικής ζωής στο διαδίκτυο, οι σύγχρονοι κίνδυνοι αλλά και οι νέες ευκαιρίες για τους πολίτες και την κοινωνία βρίσκονται στο επίκεντρο της Ημερίδας – Δημοσιας Συζήτησης με τίτλο «Hacking Democracy: Ιδιωτικότητα και δεδομένα στον καιρό του Facebook» που υλοποιείται στις 26 Νοεμβρίου 10:00 π.μ. στο Ραδιομέγαρο της ΕΡΤ-Studio E."/>
  </head>
  <body>
    <article>
      <h1>Ηacking Democracy: Μια ημερίδα για την Ιδιωτικότητα και τα Δεδομένα</h1>
      <h2>Μάθε περισσότερα εδώ!</h2>
      <address><time datetime="2019-11-08T13:57:26+00:00">08 Nov 2019, 13:57</time> by <a rel="author">neolaia.gr Team</a></address>
      <p>Η προστασία της ιδιωτικής ζωής στο διαδίκτυο, οι σύγχρονοι κίνδυνοι αλλά και οι νέες ευκαιρίες για τους πολίτες και την κοινωνία βρίσκονται στο επίκεντρο της Ημερίδας – Δημοσιας Συζήτησης με τίτλο «Hacking Democracy: Ιδιωτικότητα και δεδομένα στον καιρό του Facebook» που υλοποιείται στις 26 Νοεμβρίου 10:00 π.μ. στο Ραδιομέγαρο της ΕΡΤ-Studio E.</p>
      <p>Ειδικοί επιστήμονες, εμπειρογνώμονες και εξειδικευμένα στελέχη, με αφορμή το σκάνδαλο της Cambridge Analytica, θα αναλύσουν την διαδικασία «διαρροής» προσωπικών δεδομένων, την σημασία του ‘νέου χρυσού’ όπως έχουν χαρακτηρισθεί οι προσωπικές ψηφιακές πληροφορίες και θα εστιάσουν στις κοινωνικές, οικονομικές, προσωπικές και ηθικές επιπτώσεις των καταχρηστικών πρακτικών.</p>
      <p>Σε δύο κύκλους συζήτησης θα διερευνηθούν βασικά ζητήματα και θα δοθούν τεκμηριωμένες απαντήσεις σε τέσσερις άξονες:</p>
      <p>· Καταγραφή και προστασία των προσωπικών δεδομένων.</p>
      <p>· Σύγχρονοι κίνδυνοι για τους χρήστες του διαδικτύου.</p>
      <p>· Νέα ψηφιακά όπλα απέναντι στις καταχρηστικές πρακτικές</p>
      <p>· Δεδομένα – κίνδυνοι, προκλήσεις &amp; μέσα κοινωνικής δικτύωσης.</p>
      <p>Η συμμετοχή εξασφαλίζεται (πρώτο βήμα) μόνο μέσω ηλεκτρονικής φόρμας που <a href="https://docs.google.com/forms/d/e/1FAIpQLSegAj9q8l6q4pwxscXO109dyJ6qHP3AgWKurpZhbkqMCUCJHA/viewform"><b>μπορείτε να συμπληρώσετε εδώ:</b></a></p>
      <p>H Ημερίδα – δημόσια συζήτηση για την Δημοκρατία και την Ιδωτικότητα συνδιοργανώνεται από το European Communication Institute με το Γραφείο του Ευρωπαϊκού Κοινοβουλίου στην Ελλάδα και την Ελληνική Ραδιοφωνία Τηλεόραση, αποτελώντας μέρος της ad hoc συνεχιζόμενης εκπαιδευτικής σύμπραξης των παραπάνω φορέων.</p>
      <p>Το Ευρωπαϊκό Ινστιτούτο Επικοινωνίας – ECI αποτελεί συνέργεια των δημοσίων Ευρωπαϊκών φορέων Ερευνητικό Κέντρο «Αθηνά» , Αυστριακό Πανεπιστημιο Donau Universitat Krems – DUK, Εργαστήριο Επικοινωνίας και Τεχνολογίας ΜΜΕ του ΕΜΠ και Ίδρυμα Προαγωγής Δημοσιογραφίας Α.Β. Μπότση.</p>
      <p>Περισσότερες πληροφορίες για την ημερίδα <b><a href="http://eci-org.eu/?p=9605">μπορείτε να βρείτε εδώ.</a></b></p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/apisteuto-rekor-guinness-kritikos-katerripse/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/epixeirisi-tis-antitromokratikis-stin-attiki/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/kipello-ellados-basket-ta-mats-twn-proimitelikwn/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/09/eukoles-syntages-mprizola-me-ntomatinia-kai-mpalsamiko/"/>
        <a href="https://neolaia.gr/neo/mageiriki-menw-spiti"/>
        <a href="https://neolaia.gr/2019/11/09/euroleague-i-lista-me-ta-budget-twn-omadwn/"/>
      </related>
    </article>
  </body>
</html>