<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545616.html/%D8%B7%D8%B1%D8%AD-%D9%88%DB%8C%DA%98%D9%87-%D9%BE%D9%84%DB%8C%D8%B3-%D8%A8%D8%B1%D8%A7%DB%8C-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D8%B1%D8%A7%D9%86%D9%86%D8%AF%DA%AF%D8%A7%D9%86-%D9%85%D8%AA%D8%AE%D9%84%D9%81-%D9%85%D9%88%D8%AA%D9%88%D8%B1%D8%B3%DB%8C%DA%A9%D9%84%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T13:39:00+00:00"/>
    <meta property="og:title" content="طرح ویژه پلیس برای برخورد با رانندگان متخلف موتورسیکلت"/>
    <meta property="og:description" content="رئیس پلیس راهور تهران بزرگ از طرح ساماندهی رانندگی با موتورسیکلت که در 60 نقطه شهر تهران در حال اجراست، بازدید کرد."/>
  </head>
  <body>
    <article>
      <h1>طرح ویژه پلیس برای برخورد با رانندگان متخلف موتورسیکلت</h1>
      <address>
        <time datetime="2019-11-08T13:39:00+00:00">08 Nov 2019, 13:39</time>
      </address>
      <p>رئیس پلیس راهور تهران بزرگ از طرح ساماندهی رانندگی با موتورسیکلت که در 60 نقطه شهر تهران در حال اجراست، بازدید کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ طرح ساماندهی رانندگی با موتورسیکلت از روز سه شنبه 14 آبان در ۶۰ نقطه شهر تهران در حال اجراست.</p>
      <p>سردار محمدرضا مهماندار رئیس پلیس راهور پایتخت و معاون هماهنگ کننده این پلیس طی بازدید از تمام نقاط تعیین شده اجرای این طرح، ضمن عرض خداقوت خدمت همکاران و آموزش چهره به چهره به آنها، مجدداً نکات آموزشی و ضروری اجرای طرح را بر شمرد.   وی اظهار داشت: متأسفانه تعداد زیادی از تصادفات پایتخت را موتورسیکلت‌ها تشکیل می‌دهند که یا جان خود را در این تصادفات از دست می‌دهند یا به واسطه بی احتیاطی و رانندگی نامناسب، منجر به فوت عابرین پیاده می‌شوند.    رئیس پلیس راهور تهران بزرگ در پایان ضمن آرزوی سلامتی برای همه شهروندان به خصوص راکبین موتورسیکلت‌ها، ابراز امیدواری کرد که با اجرایی شدن این طرح، گام موثری در جهت کاهش تصادفات موتورسیکلت‌ها و نظم بخشی ترافیکی شهرمان برخواهیم داشت.   منبع: فارس</p>
    </article>
  </body>
</html>