<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/hamar-throw-accident-in-kozhikodeo93459.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T13:53:00+00:00"/>
    <meta property="og:title" content="വീണ്ടും ഹാമര്‍ ത്രോ അപകടം; കോഴിക്കോട് റവന്യൂ ജില്ലാ കായിക മേളയ്ക്കിടെ താരത്തിന് പരിക്ക്"/>
    <meta property="og:description" content="Hammerthrow KERALA NEWS Kerala കോഴിക്കോട്: ഹാമര്‍ ത്രോ മത്സരത്തിനിടെ കായിക താരത്തിന് പരിക്ക്. കോഴിക്കോട് റവന്യൂ ജില്ലാ കായിക മേളയ്ക്കിടെയാണ് അപകടമുണ്ടായത്. ഹാമറിന്റെ കമ്"/>
  </head>
  <body>
    <article>
      <h1>വീണ്ടും ഹാമര്‍ ത്രോ അപകടം; കോഴിക്കോട് റവന്യൂ ജില്ലാ കായിക മേളയ്ക്കിടെ താരത്തിന് പരിക്ക്</h1>
      <address><time datetime="2019-11-08T13:53:00+00:00">08 Nov 2019, 13:53</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: ഹാമര്‍ ത്രോ മത്സരത്തിനിടെ കായിക താരത്തിന് പരിക്ക്. കോഴിക്കോട് റവന്യൂ ജില്ലാ കായിക മേളയ്ക്കിടെയാണ് അപകടമുണ്ടായത്. ഹാമറിന്റെ കമ്പിപൊട്ടിയതാണ് അപകട കാരണം. വിദ്യാര്‍ത്ഥിയുടെ രണ്ട് വിരലുകള്‍ക്കാണ് പരിക്കേറ്റത്. വിദ്യാര്‍ത്ഥി കോഴിക്കോട് മെഡിക്കല്‍ കോളേജ് ആശുപത്രിയില്‍ ചികിത്സ തേടി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഈ വര്‍ഷം തന്നെ ഇത് രണ്ടാമത്തെ അപകടമാണ്. നേരത്തെ സംസ്ഥാന സ്‌കൂള്‍ കായിക മേളയ്ക്കിടെ ഹാമര്‍ തലയില്‍ വീണ് വിദ്യാര്‍ത്ഥി മരണപ്പെട്ടിരുന്നു.</p>
      <p>പാലായില്‍ നടന്ന സംസ്ഥാന ജൂനിയര്‍ അത്‌ലറ്റിക് മീറ്റിനിടെ നടന്ന ഹാമര്‍ ത്രോ മത്സരത്തില്‍ എറിഞ്ഞ ഹാമര്‍ വിദ്യാര്‍ത്ഥിയുടെ തലയില്‍ വീഴുകയായിരുന്നു. മീറ്റിന്റെ ആദ്യദിനമായ ഒക്ടോബര്‍ നാലിനായിരുന്നു അപകടം.</p>
      <related>
        <a href="https://www.doolnews.com/congress-leader-nitin-raut-too-confirmed-reports-of-bjp-approaching-congress-mlas-264.html?utm_source=doolnews&amp;utm_medium=related"/>
      </related>
      <p>സുരക്ഷാ മാനദണ്ഡങ്ങള്‍ പാലിക്കാതെ ജാവലിന്‍, ഹാമര്‍ ത്രോ മത്സരങ്ങള്‍ ഒരേസമയം സംഘടിപ്പിച്ചതാണ് അപകടത്തിന് ഇടയാക്കിയതെന്ന് പൊലീസിന്റെ പ്രാഥമികാന്വേഷണത്തില്‍ വ്യക്തമായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/xncZGmlx1bY" width="500" height="281" data-service="Youtube" scrolling="no"/>
      </figure>
    </article>
  </body>
</html>