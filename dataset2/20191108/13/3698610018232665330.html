<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/fond-garantuvannya-prodaye-velikiy-pul-bankiv-bankrutiv-lishe-za-350-milyoniv-328932_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T13:34:00+00:00"/>
    <meta property="og:title" content="Фонд гарантування продає великий пул банків-банкрутів лише за 350 мільйонів"/>
    <meta property="og:description" content="Торги призначені на 4 грудня."/>
  </head>
  <body>
    <article>
      <h1>Фонд гарантування продає великий пул банків-банкрутів лише за 350 мільйонів</h1>
      <h2>Торги призначені на 4 грудня.</h2>
      <address>
        <time datetime="2019-11-08T13:34:00+00:00">08 Nov 2019, 13:34</time>
      </address>
      <p><b><a href="https://dt.ua/ECONOMICS/fond-garantuvannya-prodaye-aktivi-imeksbanku-328658_.html">Фонд гарантування вкладів фізичних осіб</a></b> у грудні виставить на торги за 351,22 млн грн великий пул, який складається з активів трьох неплатоспроможних банків - "Дельта Банк", "Банк "Фінанси та Кредит" і "Надра". Про це повідомляє <a href="http://www.fg.gov.ua/news/45457-na-torgi-vistavleno-megapul-shcho-skladaet-sya-z-aktiviv-tr-okh-neplatospromozhnikh-bankiv">прес-служба Фонду гарантування.</a></p>
      <p>"4 грудня 2019 на майданчику DebtX призначені торги чергового мегапула з початковою ціною 351,22 млн грн, що включає в себе активи, які виставлялися на продаж у складі 1-1,5-мільярдних пулів, і які не були викуплені. І також, кожен актив попередньо до десятка разів виставлявся на індивідуальні торги. Прострочення по всіх кредитах становить у середньому більше 3 років", - йдеться в повідомленні.</p>
      <p>Наголошується, що багато активів взагалі не мають застави, у багатьох існують проблеми із заставою, наприклад, обтяження в рамках кримінального провадження. Не рідко застава виводилася через схеми з цінними паперами або іншим способом.</p>
      <p>Повідомляється, що пул був сформований календарним підходом. До його складу входять права вимоги та інші майнові права за кредитними договорами, які укладені з суб'єктами господарювання та фізичними особами, а також дебіторська заборгованість.</p>
      <p>Повідомлялося, що <b><a href="https://dt.ua/ECONOMICS/fond-garantuvannya-maye-namir-zbilshiti-sumu-vidshkoduvannya-321189_.html">Фонд гарантування хоче до 2027 року підвищити суму гарантованого відшкодування</a></b> до 100 000 євро в гривневому еквіваленті. До кінця 2019 року планується перше підвищення.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>