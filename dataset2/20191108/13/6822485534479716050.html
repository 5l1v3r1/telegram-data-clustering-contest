<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817060.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T13:25:00+00:00"/>
    <meta property="og:title" content="اعلام آمادگی ارتش برای امدادرسانی به زلزله‌زدگان"/>
    <meta property="og:description" content="ارشد نظامی ارتش در استان های آذربایجان شرقی و اردبیل تاکید کرد که ارتش جمهوری اسلامی ایران برای امداد رسانی به زلزله زدگان در آماده باش کامل بسر می برند."/>
  </head>
  <body>
    <article>
      <h1>اعلام آمادگی ارتش برای امدادرسانی به زلزله‌زدگان</h1>
      <address>
        <time datetime="2019-11-08T13:25:00+00:00">08 Nov 2019, 13:25</time>
      </address>
      <p>ارشد نظامی ارتش در استان های آذربایجان شرقی و اردبیل تاکید کرد که ارتش جمهوری اسلامی ایران برای امداد رسانی به زلزله زدگان در آماده باش کامل بسر می برند.</p>
      <p>به گزارش ایسنا، امیر سرتیپ دوم عیسی میرزایی، ارشد نظامی ارتش در استان های آذریایجان و اردبیل گفت: در پی وقوع زمین لرزه بامداد امروز در مناطقی از استان آذربایجان شرقی بلافاصله پس از حادثه تمامی یگان های ارتش در این استان و استان های همجوار در حالت آماده باش کامل قرار گرفتند.</p>
      <p>سرتیپ دوم میرزایی با اعلام خبر فوق تصریح کرد: گردان های بلیات تیپ های متحرک هجومی مراغه، میانه، اردبیل، سراب و تبریز با تمامی تجهیزات در آمادگی کامل هستند تا در صورت نیاز وارد عمل شوند.</p>
      <p>وی تاکید کرد: پس از وقوع زلزله بلافاصله با مسولین استانی، رییس ستاد بحران، استاندار، معاون سیاسی و دیگر عزیزان تماس برقرار کردیم و آمادگی کامل ارتش را به این عزبزان اعلام کردیم.</p>
      <p>فرمانده قرارگاه تاکتیکی لشکر ۲۱ حمزه سیدالشهدای نیروی زمینی ارتش افزود: در حال حاضر نیز تیم های پزشکی مراغه و تبریز در محل حادثه حضور داشته و در حال امداد رسانی هستند.</p>
      <p>ارشد نظامی ارتش در استان آذربایجان و اردبیل خاطر نشان کرد: در حال حاضر بالگردهای هوانیروز نیز آماده هستند تا در صورت درخواست نیاز وارد عمل شوند.</p>
    </article>
  </body>
</html>