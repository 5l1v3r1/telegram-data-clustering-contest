<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425397/proetoimazontai-entatika-sthn-ialyso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T13:15:02+00:00"/>
    <meta property="og:title" content="Προετοιμάζονται εντατικά στην Ιαλυσό"/>
    <meta property="og:description" content="Με το μυαλό στο πώς θα μπορέσουν να πάρουν ένα θετικό αποτέλεσμα που θα είναι πάρα πολύ σημαντικό ενόψει της συνέχειας, συνεχίζουν να γυμνάζονται οι παίκτες του Ιάλυσου υπό τις οδηγίες του Νίκου Καραμπετάκη και των συνεργατών του."/>
  </head>
  <body>
    <article>
      <h1>Προετοιμάζονται εντατικά στην Ιαλυσό</h1>
      <h2>Οι «ερυθροκίτρινοι» είναι πεπεισμένοι ότι μπορούν να πάρουν το θετικό αποτέλεσμα στο Βόλο</h2>
      <address>
        <time datetime="2019-11-08T13:15:02+00:00">08 Nov 2019, 13:15</time>
      </address>
      <p>
        <b>Με το μυαλό στο πώς θα μπορέσουν να πάρουν ένα θετικό αποτέλεσμα που θα είναι πάρα πολύ σημαντικό ενόψει της συνέχειας, συνεχίζουν να γυμνάζονται οι παίκτες του Ιάλυσου υπό τις οδηγίες του Νίκου Καραμπετάκη και των συνεργατών του.</b>
      </p>
      <p>Όλες οι προπονήσεις γίνονται στο «Οικονομίδειο» γήπεδο και πέρα από τα γνωστά αγωνιστικά προβλήματα (Φράγκος, Μπαρέτας, Τριποτσέρης και Πατηνιώτης), δεν έχει προκύψει κάποιο καινούργιο και αυτό ασφαλώς και είναι πάρα πολύ σημαντικό.</p>
      <p>Οι «ερυθροκίτρινοι» ξέρουν ότι την Κυριακή θα αντιμετωπίσουν μια ομάδα που βρίσκεται σε εξαιρετική κατάσταση μετά τις τελευταίες δυο συνεχόμενες νίκες και ιδιαίτερα το «διπλό» της περασμένης αγωνιστικής στην Καλαμάτα. Ωστόσο, αυτό είναι κάτι που δεν τους πτοεί καθώς πιστεύουν ακράδαντα ότι μπορούν να τα καταφέρουν.</p>
      <p>Η τελευταία προπόνηση πριν από το παιχνίδι της Κυριακής θα γίνει αύριο το πρωί και το απόγευμα η αποστολή θα αναχωρήσει για την πρωτεύουσα και από εκεί για το Βόλο.</p>
    </article>
  </body>
</html>