<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545607.html/%D8%AA%D9%82%D8%AF%DB%8C%D8%B1-%D8%B1%D8%A6%DB%8C%D8%B3-%D8%AF%D9%81%D8%AA%D8%B1-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%A7%D8%B2-%D8%A7%D9%82%D8%AF%D8%A7%D9%85-%D8%A7%D9%86%D9%82%D9%84%D8%A7%D8%A8%DB%8C-%D8%B1%D8%A6%DB%8C%D8%B3-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%AF%D8%B1-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D9%85%D9%81%D8%B3%D8%AF%D8%A7%D9%86--%D9%87%D8%B1%DA%AF%D9%88%D9%86%D9%87-%D8%A7%D9%82%D8%AF%D8%A7%D9%85-%D8%A8%D8%B1%D8%A7%DB%8C-%D8%B1%D8%B3%DB%8C%D8%AF%D9%86-%D8%AF%D8%B4%D9%85%D9%86-%D8%A8%D9%87-%D8%A7%D9%87%D8%AF%D8%A7%D9%81%D8%B4-%D8%AE%DB%8C%D8%A7%D9%86%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T13:14:00+00:00"/>
    <meta property="og:title" content="تقدیر رئیس دفتر مقام معظم رهبری از اقدام انقلابی رئیس قوه قضاییه در برخورد با مفسدان/ هرگونه اقدام برای رسیدن دشمن به اهدافش خیانت است"/>
    <meta property="og:description" content="رئیس دفتر رهبر معظم انقلاب اسلامی با تقدیر از رئیس قوه قضاییه و درپیش گرفتن راه و حرکت انقلابی، گفت: این راه موجب می‌شود تا مفسدین، غاصبان و کسانی که بیت المال را غارت کردند قلع و قمع کند تا دیگر در آینده جرات غارت نکنند."/>
  </head>
  <body>
    <article>
      <h1>تقدیر رئیس دفتر مقام معظم رهبری از اقدام انقلابی رئیس قوه قضاییه در برخورد با مفسدان/ هرگونه اقدام برای رسیدن دشمن به اهدافش خیانت است</h1>
      <h2>در مصلای نمازجمعه ساری انجام شد؛</h2>
      <address>
        <time datetime="2019-11-08T13:14:00+00:00">08 Nov 2019, 13:14</time>
      </address>
      <p>رئیس دفتر رهبر معظم انقلاب اسلامی با تقدیر از رئیس قوه قضاییه و درپیش گرفتن راه و حرکت انقلابی، گفت: این راه موجب می‌شود تا مفسدین، غاصبان و کسانی که بیت المال را غارت کردند قلع و قمع کند تا دیگر در آینده جرات غارت نکنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت الاسلام محمدی گلپایگانی، در سخنان پیش ازخطبه های نماز جمعه ساری و مراسم معارفه امام جمعه جدید این شهر با بیان اینکه نامگذاری هفته وحدت ابتکاری جالب و خنثی کننده توطئه دشمنان بود اظهار کرد: هر گونه اقدام در راستای رسیدن دشمن به اهدافش و اختلاف بین شیعه و سنی خیانت است.<br/> <br/>وی ادامه داد: افراد نادانی در دو طرف هستند که آب در آسیاب دشمن می‌ریزند.<br/> <br/>محمدی گلپایگانی بر لزوم پرهیز از حرام خواری در جامعه تاکید کرد و افزود: متاسفانه در برخی مواقع این موضوع در جامعه در بین اقلیتی وجود دارد.<br/> <br/>وی با تقدیر از رئیس قوه قضاییه و درپیش گرفتن راه و حرکت انقلابی، افزود: این راه موجب می‌شود تا مفسدین، غاصبان و کسانی که بیت المال را غارت کردند قلع و قمع کند تا دیگر در آینده جرات غارت نکنند.<br/><br/>رئیس دفتر مقام معظم رهبری ادامه داد: بدانید که نمی‌توان مردم را با اموال راضی کرد و باید رضایت مردم با اخلاق نیکو و حسن خلق جلب کرد و مردم در ادارات نباید معطل یک امضاء بمانند.<br/><br/>محمدی گلپایگانی خطاب به مسئولان عنوان کرد: کسانی که در نظام اسلامی صاحب منصب هستند بدانند که این امانت الهی را روزی از آنان خواهند گرفت و باید برای کردار‌ها و اقدامات جواب داد.<br/><br/>وی خواهان انس گرفتن بیشتر با قرآن شد و گفت: ایمان و عمل صالح، ولایت امیرمومنان و اولادش سبب رهایی از جهنم می‌شود و کارگشا است.<br/><br/>رئیس دفتر مقام معظم رهبری با تقدیر از تلاش‌ها و خدمات آیت الله نورالله طبرسی نماینده سابق ولی فقیه در مازندران اظهار داشت: این شخصیت مهم در ۴۰ سال گذشته همواره کنار مردم بودند، ساده و پاک زندگی کرد.</p>
      <figure>
        <img src="http://newsroom.dana.ir/content/upload/110519c4-4f10-4ef4-88de-71992ff82ca0.jpg"/>
      </figure>
      <p> </p>
      <p>رئیس شورای سیاستگذاری ائمه جمعه کشور نیز در نماز جمعه ساری گفت: از برکت انقلاب اسلامی از نعمت نماز جمعه که عید مسلمانان است در سراسر کشور بهره‌مند شدیم.<br/><br/>حجت الاسلام علی اکبری، با بیان اینکه روز جمعه فراخوانی متفاوت برای گردهمایی مسلمانان است،افزود: جبهه متحدی بر علیه دشمنان و صفوف کفر در صفوف نماز جمعه شکل می‌گیرد.<br/><br/>حجت الاسلام علی اکبری گفت: امام جامعه را متحد می‌کند و با نماز جمعه حرکت عمومی جامعه استحکام پیدا می‌کند.<br/><br/>رئس شورای سیاستگذاری ائمه جمعه کشور ادامه داد: شیعه در طول تاریخ زعیم و رهبر داشت و همین عامل باعث شد که حفظ شود.<br/><br/>وی افزود: اکنون در شرایطی هستیم که ولایت فقیه تمام ظرفیت‌های امامت در عصر غیبت را داراست و فیوضات آن به همه می‌رسد.<br/><br/>علی اکبری با بیان اینکه جامعه‌ای که جان خود را در راه خدا بدهد عزت و شکوه برای آن‌ها فراهم می‌شود، گفت: مازندران در شکل گیری و تداوم انقلاب تشان دهنده امادگی مردم این دیار برای فداکاری است.<br/>وی با اشاره به استعفای آیت الله نورالله طبرسی از نمایندگی ولی فقیه و امامت جمعه شهر ساری، اظهار گرد: آیت الله طبرسی در دو دهه نمایندگی ولی فقیه و چهار دهه امامت جمعه شهر ساری منشاء خدمات زیادی در استان مازندران بود.<br/><br/>رئیس شورای سیاستگذاری ائمه جمعه کشور با قدردانی از خدمات آیت الله طبرسی که هم اکنون در بستر بیماری است، افزود: با تایید استعفای ایشان از سوی رهبر معظم انقلاب اسلامی، حجت الاسلام محمدی لایینی که از خانواده فقاهت نیز بوده از سوی رهبر معظم انقلاب اسلامی به عنوان نماینده ولی فقیه در استان منصوب شده که برای ادامه کار نیازمند همراهی مردم دارد.<br/><br/>حاج علی اکبری ابراز امیدواری کرد با حضور نماینده جدید ولی فقیه در استان، مازندران بتواند همانند گذشته زمینه ساز جذب جوانان به نماز جمعه شود.<br/><br/>انتهای پیام/<br/> </p>
    </article>
  </body>
</html>