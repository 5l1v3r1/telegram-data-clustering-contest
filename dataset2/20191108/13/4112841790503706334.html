<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76361-Zena-chcela-nastupit-na-rozbehnuty-vlak-skoncila-na-kolajniciach-a-suprava-jej-rozmliazdila-nohu-Situaciu-zachytila-kamera"/>
    <meta property="og:site_name" content="REFRESHER"/>
    <meta property="article:published_time" content="2019-11-08T13:44:00+00:00"/>
    <meta property="og:title" content="Žena chcela nastúpiť na rozbehnutý vlak, skončila na koľajniciach a súprava jej rozmliaždila nohu. Situáciu zachytila kamera"/>
    <meta property="og:description" content="Mala štastie, že vôbec prežila."/>
  </head>
  <body>
    <article>
      <h1>Žena chcela nastúpiť na rozbehnutý vlak, skončila na koľajniciach a súprava jej rozmliaždila nohu. Situáciu zachytila kamera</h1>
      <address><time datetime="2019-11-08T13:44:00+00:00">08 Nov 2019, 13:44</time> by <a rel="author">Viktor Kniš</a></address>
      <p>
        <b>Mala štastie, že vôbec prežila.</b>
      </p>
      <p>Video zaznamenáva nešťastnú udalosť na vlakovej stanici v meste Kropotki, ktoré sa nachádza v regióne Krasnodar. Na<b> záberoch z priemyselnej kamery</b> môžeme vidieť dvoch ľudí ktorí bežia oproti idúcej súprave vlaku v snahe nastúpiť. Vlak však nezastavuje, práve naopak, stále viac sa rozbieha, ruský pár má však aj napriek tomu v pláne nastúpiť. </p>
      <p>Kým sa to mužovi ako prvému podarilo, žena už toľko šťastia nemala. Pravdepodobne sa pošmykla, prípadne sa nedostatočne chytila o dvere vagónu a po pár stotinách sa neudržala a spadla priamo na koľajnice pod rozbiehajúci sa vlak. Denník <a href="https://refresher.sk/67490-Dispecer-RegioJetu-Henrich-Pocas-hurikanu-cestujuci-vo-vlaku-nocovali-Za-preplnenost-vlakov-nemozeme-Rozhovor">Metro</a> informuje, že <b>35-ročná žena z Ruska</b> síce nehodu prežila, jednu jej nohu však zachytila súprava a rozmliaždila ju. </p>
      <p>Končatinu museli Ruske <b>amputovať</b>, jej zdravotný stav je však podľa dostupných informácií stabilizovaný. Na videu vidíme aj okoloidúcu ženu, ktorá všetko pozorne sledovala, neskôr však odvrátila zrak. Prípad zatiaľ vyšetruje polícia.</p>
      <figure>
        <iframe src="https://www.youtube.com/embed/7yE2iossoY8" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/43815-Americanka-sa-zamilovala-do-zeleznicnej-stanice-Vola-ju-Daidra-chodi-za-nou-kazdy-den-a-nosi-aj-snubny-prsten"/>
        <a href="https://refresher.sk/58626-Uz-nehoria-len-vlaky-v-Bratislave-vzbkla-budova-pri-vlakovej-stanici"/>
        <a href="https://refresher.sk/37925-Zena-sa-po-slovenskej-dialnici-vozila-v-protismere-ked-zabudla-odbocit-a-minula-vyjazd-V-aute-viezla-dokonca-aj-dieta"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>