<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/ligaeurope/skouls-opredeli-mlad-talant-na-yunajted-za-po-dobyr-realizator-ot-rashford-1404325.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T13:35:00+00:00"/>
    <meta property="og:title" content="Скоулс определи млад талант на Юнайтед за по-добър реализатор от Рашфорд"/>
    <meta property="og:description" content="Снощи Манчестър Юнайтед победи Партизан с 3:0 в мач от група L в турнира Лига Европа За „червените дяволи“ се разписаха Антони Марсиал, Маркъс Рашфорд и младият нападател от школата на Юнайтед Мейсън Грийнууд"/>
  </head>
  <body>
    <article>
      <h1>Скоулс определи млад талант на Юнайтед за по-добър реализатор от Рашфорд</h1>
      <address><time datetime="2019-11-08T13:35:00+00:00">08 Nov 2019, 13:35</time> by <a rel="author">Sportlive.bg</a></address>
      <p>Снощи <a href="https://www.sportlive.bg/tags/4689">Манчестър Юнайтед</a> победи Партизан с 3:0 в мач от група L в турнира Лига Европа. За „червените дяволи“ се разписаха Антони Марсиал, Маркъс Рашфорд и младият нападател от школата на Юнайтед Мейсън Грийнууд. Това бе 3-ти гол на Грийнууд в 4-ти мач, който той започва като титуляр през този сезон. Разбира се, след срещата не липсваха суперлативи по адрес на играча, който в началото на октомври навърши 18 години.</p>
      <p>Легендата на „червените дяволи“ <a href="https://www.sportlive.bg/tags/2292">Пол Скоулс</a> направи интересно изказване след края на срещата с Партизан, сравнявайки Мейсън Грийнууд с настоящия номер 10 на тима <a href="https://www.sportlive.bg/tags/48308">Маркъс Рашфорд</a>. „Според мен ако на Маркъс му липсва нещо, това е хладнокръвие пред гола. Мисля, че Грийнууд ще бъде по-добър реализатор от Рашфорд. Въпреки това цялостната игра на Рашфорд е страхотна“ сподели Скоулс пред BT Sport.</p>
      <p>Мейсън Грийнууд все още чака първия си гол в Премиър лийг. Рашфорд има 8 попадения в 16 мача за „червените дяволи“ през този сезон. В същото време обаче звездата на Юнайтед има репутацията на нападател, който често пропуска много добри положения за гол. <i><a href="https://www.sportlive.bg/worldfootball/ligaeurope/70-gola-drama-i-iznenadi-Rezultati-i-golmajstori-ot-4-iq-kryg-v-Liga-Evropa-1404126.html">Ето пък какво още се случи във вчерашните мачове в Лига Европа.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/ligaeurope/VIDEO-Dechkoto-Grijnuud-povtori-legendaren-fint-na-Zidan-sreshtu-Partizan-1404319.html"/>
        <a href="https://www.sportlive.bg/worldfootball/ligaeurope/Kyde-da-gledame-dvuboq-Manchestyr-Yunajted---Partizan-v-Liga-Evropa-1403796.html"/>
        <a href="https://www.sportlive.bg/worldfootball/england/Nemanq-Matich-e-gotov-da-napusne-Yunajted-oshte-prez-qnuari-1403652.html"/>
        <a href="https://www.sportlive.bg/worldfootball/ligaeurope/Zadava-li-se-nov-neshlifovan-diamant-vyv-futbola-(VIDEO)-1377403.html"/>
        <a href="https://www.sportlive.bg/worldfootball/england/Rashford-Top-4-izobshto-ne-e-nevyzmozhen-1403464.html"/>
      </related>
    </article>
  </body>
</html>