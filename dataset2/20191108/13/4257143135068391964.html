<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/08/rossz-hir-erkezett-berki-krisztianrol"/>
    <meta property="og:site_name" content="infostart"/>
    <meta property="article:published_time" content="2019-11-08T13:07:00+00:00"/>
    <meta property="og:title" content="Rossz hír érkezett Berki Krisztiánról"/>
    <meta property="og:description" content="Újabb műtét vár a lólengésben olimpiai bajnok sportolóra."/>
  </head>
  <body>
    <article>
      <h1>Rossz hír érkezett Berki Krisztiánról</h1>
      <address><time datetime="2019-11-08T13:07:00+00:00">08 Nov 2019, 13:07</time> by <a rel="author">Infostart / MTI</a></address>
      <h3>Újabb műtét vár a lólengésben olimpiai bajnok sportolóra.</h3>
      <p>A Magyar Torna Szövetség pénteki hírlevele szerint az UTE világ- és Európa-bajnok tornásza hétfőn fekszik ismét kés alá a már korábban műtött vállával.</p>
      <p>"Természetesen nem örülök annak, hogy újabb beavatkozásra kerül sor, de nincs más választásom. Szerencsére csak egy napot leszek kórházban, és nagyon gyorsan elkezdjük a rehabilitációt" - fogalmazott London aranyérmese, aki az idei, stuttgarti olimpiai kvalifikációs világbajnokság előtt sérült meg ismét.</p>
      <p>
        <mark>Berki 2017 tavaszán, a kolozsvári Európa-bajnokságon versenyzett legutóbb,</mark>
      </p>
      <p>ahol ezüstérmes lett. Ezt követően megsérült a válla, és mivel az első műtétje rosszul sikerült, további két operációra volt szüksége.</p>
      <p>
        <i>Nyitókép: ROBERT GHEMENT</i>
      </p>
    </article>
  </body>
</html>