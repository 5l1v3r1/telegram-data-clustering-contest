<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/u-bundestazi-ne-zmogli-progolosuvati-za-pom-yakshennya-gazovoji-direktivi-yes-dlya-pivnichnogo-potoku-2-50052314.html"/>
    <meta property="og:site_name" content="НВ"/>
    <meta property="article:published_time" content="2019-11-08T03:35:00+00:00"/>
    <meta property="og:title" content="У Бундестазі не змогли проголосувати за пом’якшення Газової директиви ЄС для Північного потоку-2"/>
    <meta property="og:description" content="Німецький Бундестаг не зміг проголосувати за поправки, які б дозволили газопроводу Північний потік-2 обійти газову директиву ЄС."/>
  </head>
  <body>
    <article>
      <h1>У Бундестазі не змогли проголосувати за пом’якшення Газової директиви ЄС для Північного потоку-2</h1>
      <h2>Німецький Бундестаг не зміг проголосувати за поправки, які б дозволили газопроводу Північний потік-2 обійти газову директиву ЄС.</h2>
      <address>
        <time datetime="2019-11-08T03:35:00+00:00">08 Nov 2019, 03:35</time>
      </address>
      <p>Як повідомляє <a href="https://www.ukrinform.ua/rubric-world/2814136-bundestag-ne-zmig-progolosuvati-za-zahist-nord-stream-2-vid-sankcij-cerez-vidsutnist-kvorumu.html">Укрінформ</a>, голосування по законопроекту про «поширенні правил внутрішнього ринку газу на трубопроводи між державами-членами ЄС та державами — нечленами ЄС» не вдалося провести через відсутність кворуму.</p>
      <p>«Було віддано 133 голосів. Для кворуму необхідні 355 голосів. Таким чином парламент не має кворуму», — сказав головуючий.</p>
      <p>Засідання закрили і перенесли на 9 ранку п’ятниці, 8 листопада.</p>
      <p>Раніше <a href="https://nv.ua/ukr/biz/markets/pivnichniy-potik-2-ukrajina-oskarzhit-sprobi-vivesti-gazprom-z-pid-diji-obmezhen-yes-novini-ukrajini-50052200.html">Україна заявляла про намір оскаржити рішення</a>, що дозволяє обійти обмеження нової Газової директиви ЄС для газопроводу Північної потік-2, якщо воно буде прийняте.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/886/original/77dac9bb27279d5a201b1eb5ce56a093.png?stamp=1&amp;q=85&amp;w=115"/>
      </figure>
      <p>Олена Павленко<br/>Північний потік-2 і рішення Данії. Наслідки для України</p>
      <p>Перед цим <a href="https://nv.ua/ukr/biz/markets/pivnichniy-potik-2-vlada-nimechchini-hochut-pidigrati-gazpromu-novini-svitu-50052044.html">агентство Bloomberg повідомило</a>, що представники правлячої коаліції ФРН — партій ХДС/ХСС і СДПН — підготували законопроект, який дозволить обійти обмеження нової Газової директиви ЄС для газопроводу Північний потік-2.</p>
      <p><a href="https://nv.ua/ukr/biz/economics/yak-poznachatsya-popravki-do-gazovoji-direktivi-na-pivnichnomu-potoci-2-50020410.html">Оновлена директива передбачає</a>, що частини трубопроводів, що йдуть з третіх країн, прокладені територією ЄС, включно з територіальними водами, мають відповідати вимогам, які застосовуються до внутрішніх трубопроводів ЄС.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/268/original/80b47bda2cbc7000c009607c5b900978.png?stamp=1&amp;q=85&amp;w=115"/>
      </figure>
      <p>Мелінда Херінг<br/>Долю Північного потоку-2 вирішено?</p>
      <p>Серед головних вимог директиви — поділ компаній-постачальників газу і підприємств, що транспортують його, доступ до труби інших операторів, прозоре регулювання тарифів за прокачування. Це означає, що компанія-оператор Північного потоку-2 має бути незалежною від Газпрому, а 50% його пропускної потужності повинні резервуватися для альтернативних постачальників. Винятки можливі, але тільки зі схвалення Єврокомісії.</p>
      <p><i><b>Розроблений же в Берліні законопроект дозволить Газпрому вважати, що проект був завершений у травні 2019 року</b>,</i> а тому стосовно нього мають діяти колишні правила. <i><b>Німецькі депутати пропонують визначати поняття «завершення проекту» не термінами закінчення будівництва, а датою інвестицій у нього</b>.</i> Відзначимо, що інвестори з Німеччини вклали в газопровід 2 млрд євро.</p>
    </article>
  </body>
</html>