<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/08/Fire-d%C3%B8de-og-minst-70-skadd-etter-jordskjelv-i-Iran-20346126.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T03:00:14+00:00"/>
    <meta property="og:title" content="Fire døde og minst 70 skadd etter jordskjelv i Iran"/>
    <meta property="og:description" content="Et jordskjelv med styrke 5,9 rammet den nordvestlige delen av Iran torsdag kveld. Fire personer er meldt omkommet og minst 70 er skadd."/>
  </head>
  <body>
    <article>
      <h1>Fire døde og minst 70 skadd etter jordskjelv i Iran</h1>
      <address><time datetime="2019-11-08T03:00:14+00:00">08 Nov 2019, 03:00</time> by <a rel="author">(NTB) NTB-AP-AFP</a></address>
      <p>Et jordskjelv med styrke 5,9 rammet den nordvestlige delen av Iran torsdag kveld. Fire personer er meldt omkommet og minst 70 er skadd.</p>
      <aside><a href="https://www.adressa.no/nyheter/utenriks/2019/11/08/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/08/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/08/javascript:void(0);">Del denne artikkelen på e-post</a></aside>
      <p>Skjelvet er lokalisert til den nordlige Aserbajdsjan-provinsen i Iran, om lag 120 kilometer fra byen Tabriz, og ble registrert klokka 2.20 natt til fredag lokal tid.</p>
      <p>Ifølge det amerikanske jordskjelvsenteret US Geological Survey (USGS) ble skjelvet målt til en styrke på 5,8 på 10 kilometers dyp. Statlig iransk TV meldte at skjelvet hadde en styrke på 5,9.</p>
      <p>Statlige medier i Iran sitere offentlige tjenestemenn og melder at fire personer er omkommet og at minst 70 personer er registrert skadd etter skjelvet.</p>
      <p>Iran ligger i et område preget av stor geologisk aktivitet og opplever om lag ett jordskjelv hver dag. I 2003 ble landet rammet av et skjelv med styrke 6,6 som raserte den historiske byen Bam og hvor 26.000 mennesker døde.</p>
      <p>(©NTB)</p>
    </article>
  </body>
</html>