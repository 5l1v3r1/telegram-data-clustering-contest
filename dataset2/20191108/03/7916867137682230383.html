<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134418-miskiniene-buvo-geriausia-rungtyniu-zaideja-o-jos-komanda-europos-taureje-laimejo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T03:06:00+00:00"/>
    <meta property="og:title" content="Miškinienė buvo geriausia rungtynių žaidėja, o jos komanda Europos taurėje laimėjo"/>
    <meta property="og:description" content="Laura Miškinienė buvo ne tik rezultatyviausia, bet ir naudingiausia rungtynių žaidėja, o jos atstovaujama komanda moterų Europos taurėje šventė pergalę. Bydgoščiaus „Artego“ (4-0) ekipa, kuriai atstovauja lietuvė, ketvirtadienio vakarą išvykoje 76:50 (18:16, 17:14, 20:2, 21:18) nugalėjo Sepsio ACS (2-2) komandą. Miškinienė per 33 žaidimo minutes pelnė 24 taškus (9/16 dvit., 6/8 baud. met.), atkovojo 11 kamuolių, atliko 3 rezultatyvius perdavimus, išrašė ..."/>
  </head>
  <body>
    <article>
      <h1>Miškinienė buvo geriausia rungtynių žaidėja, o jos komanda Europos taurėje laimėjo</h1>
      <address>
        <time datetime="2019-11-08T03:06:00+00:00">08 Nov 2019, 03:06</time>
      </address>
      <p>Nuotr.: FIBA</p>
      <figure>
        <a href="https://www.basketnews.lt/paveikslelis-203611-any1000x1000.jpg">
          <img src="https://www.basketnews.lt/paveikslelis-203611-any630x500.jpg"/>
        </a>
      </figure>
      <p>Nuotr. FIBA</p>
      <p>Laura Miškinienė buvo ne tik rezultatyviausia, bet ir naudingiausia rungtynių žaidėja, o jos atstovaujama komanda moterų Europos taurėje šventė pergalę.</p>
      <p>Bydgoščiaus „Artego“ (4-0) ekipa, kuriai atstovauja lietuvė, ketvirtadienio vakarą išvykoje <b>76:50</b> (18:16, 17:14, 20:2, 21:18) nugalėjo Sepsio ACS (2-2) komandą.</p>
      <p>Miškinienė per 33 žaidimo minutes pelnė 24 taškus (9/16 dvit., 6/8 baud. met.), atkovojo 11 kamuolių, atliko 3 rezultatyvius perdavimus, išrašė bloką, tačiau sykį suklydo ir taip surinko 27 naudingumo balus.</p>
      <p>Starto penkete rungtynes pradėjusios lietuvės komanda stebuklingai sužaidė trečiąjį kėlinį, kuriame varžovėms leido įmesti vos 2 taškus, pačios surinko 20 ir taip net dešimčia kartų pranoko šeimininkes.</p>
      <p>Po šios pergalės Bydgoščiaus komanda ir toliau išlieka pirmojoje E grupės turnyrinės lentelės vietoje. Tuo metu Sepsio klubas yra antras.</p>
      <p>
        <i>ACS: Shae Marie Kelley 15 (9 atk. kam.), Krisi Givens 12, Kristina Topuzovic 8.</i>
      </p>
      <p>
        <i>„Artego“: Laura Miškinienė 24 (11 atk. kam., 27 naud. bal.), Kateryna Rymarenko 15, Elzbieta Miedzik 11 (8 rez. perd., 5 atk. kam.), Jennifer O'Neill ir Karolina Pobozy po 10.</i>
      </p>
      <h3>
        <a href="https://www.basketnews.lt/zaidejai/7529-laura-miskiniene.html">Laura Miškinienė</a>
      </h3>
      <figure>
        <img src="https://www.basketnews.lt/paveikslelis-88436-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a></li>
        <li>Pozicija: C</li>
        <li>Amžius: 27</li>
        <li>Ūgis: 190 cm</li>
        <li>Svoris: 70 kg</li>
        <li>Gimimo vieta: Šiauliai, Lietuva</li>
      </ul>
    </article>
  </body>
</html>