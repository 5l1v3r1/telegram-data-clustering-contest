<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/us-voynik-izgubi-penisa-si-pri-napadenie-na-talibani-a-posledvaloto-e-izumitelno_news707953.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T03:30:00+00:00"/>
    <meta property="og:title" content="US войник изгуби пениса си при нападение на талибани, а последвалото е изумително"/>
    <meta property="og:description" content="Инцидентът е станал преди около осем гони, но три години след това пред мъжа се е появила невероятна възможност"/>
  </head>
  <body>
    <article>
      <h1>US войник изгуби пениса си при нападение на талибани, а последвалото е изумително</h1>
      <h2>Инцидентът е станал преди около осем гони, но три години след това пред мъжа се е появила невероятна възможност</h2>
      <address>
        <time datetime="2019-11-08T03:30:00+00:00">08 Nov 2019, 03:30</time>
      </address>
      <p>https://blitz.bg/svyat/us-voynik-izgubi-penisa-si-pri-napadenie-na-talibani-a-posledvaloto-e-izumitelno_news707953.html Blitz.bg</p>
      <figure>
        <img src="https://static.blitz.bg/documents/thumbnails/730/201706/1498124762-aaaa-amerik-voynitsi-v-afganistan.jpg"/>
        <figcaption>Снимката е илюстративна</figcaption>
      </figure>
      <p>
        <b>Инцидентът се случва преди около осем години в Афганистан по време на рутинен патрул. В един момент обаче взводът попада в засада, устроена от талибани. В хаоса от безразборна стрелба и множество експлозии американски войник оцелява по чудо, но в резултат от взрив губи половите си органи. </b>
        <br/>
        <br/>
        <b>След този момент животът му се преобръща и на няколко пъти през главата му минават мисли да сложи край на страданието си.</b>
      </p>
      <p>Три години след злополуката обаче се появява надежда, когато един от най-известните хирурзи му предлага да го оперира и възможност да възстанови половите му органи.</p>
      <p>Така войникът от армията на САЩ, чието име не се съобщава, се подлага на фалопластия, или това е естетическа реконструкция на външните гениталии. Рядката интервенция се състояла в това да се отстрани част от тъканта на предмишницата заедно с нервите и кръвоносните съдове, и се създава ролка месо и се имплантира в слабините. След това се присажда имитация на пенис, която позволява на мъжа да уринира, но за да получава ерекция е необходим специален имплант.</p>
      <p>В днешно време трансплантацията на полов орган е считана за най-скъпата, като цената за подобна хирургична намеса варира между 300 и 400 000 долара по данни на ''Ню Йорк Таймс''.</p>
      <p>,,Подобно осакатяване сякаш ми налагаше забрана да имам връзка. Чувствах се така, сякаш бях осъден да остана сам до края на дните си. Дълго време се борех да се възприема като мъж. […] Сега отново се чувствам пълноцен и изпитвам удоволствие'', споделя пред американското издание войникът месеци след претърпяната операция.</p>
      <p>Той е категоричен, че вече има нормална ерекция и отново може да почувства ерогенните си зони.</p>
      <p>Мъжът обаче няма право да има деца, тъй като на практика произвежданата от него семенна течност е с чужда ДНК и донорът не е дал писмено разрешение да бъде използван генетичният му материал.</p>
      <p>По последни данни на Пентагона над 1300 американски войници, служили на мисии в Ирак и Афганистан, са получили травми в областта на гениталиите си.</p>
    </article>
  </body>
</html>