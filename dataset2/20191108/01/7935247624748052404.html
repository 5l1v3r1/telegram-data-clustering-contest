<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/nefes-alabilecegimiz-yesil-alana-cok-ihtiyacimiz-var-15545yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T01:00:00+00:00"/>
    <meta property="og:title" content="Nefes alabileceğimiz yeşil alana çok ihtiyacımız var"/>
    <meta property="og:description" content="Bizler Demirtaş Cumhuriyet Mahallesi'nde bulunan Bakyapı Prestij Optimum Sitesi sakinleriyiz. 990 daireli sitemizin dışında 970 daireli Yasemin..."/>
  </head>
  <body>
    <article>
      <h1>Nefes alabileceğimiz yeşil alana çok ihtiyacımız var</h1>
      <address><time datetime="2019-11-08T01:00:00+00:00">08 Nov 2019, 01:00</time> by <a rel="author">Söz Sizde</a></address>
      <p><b>B</b>izler <b>Demirtaş Cumhuriyet Mahallesi</b>'nde bulunan Bakyapı Prestij Optimum Sitesi sakinleriyiz. 990 daireli sitemizin dışında 970 daireli Yasemin Park Sitesi ile binin üzerinde daireden oluşan Bursa Modern Sitesi de Osmangazi'nin hızla gelişen bu bölgesinde yer almaktadır.</p>
      <p>Yaklaşık 3.200 daireden oluşan yeni projeler de tamamlanmak üzeredir.</p>
      <p>Bunun yanı sıra bölgenin diğer tarafında anaokulu, ilkokul, lise ve meslek lisesinden oluşan okullar bölgesi (eğitim kampüsü), <b>Osmangazi Belediyesi</b>’nin örnek projesi Kaliteli Yaşam Merkezi de bulunmaktadır.</p>
      <p>Ancak bütün bu saydığımız özelliklere karşın bölgemize nefes aldıracak bir park ve yeşil alan ihtiyacı had safhadadır.</p>
      <p>Talebimizle ilgili düzenlediğimiz imza kampanyasında topladığımız imzaları ve dilekçeyi de eylül ayı içerisinde <b>Osmangazi Belediyesi</b>’ne teslim ettik.</p>
      <p>Maalesef konuyla ilgili görüştüğümüz belediye bürokratlarından olumlu bir yanıt alamadık.</p>
      <p>Sonuç olarak bölge sakinleri olarak <b>Osmangazi Belediyesi</b>’nden ikamet ettiğimiz bölgeye nefes ve ihtiyaca cevap verecek bir park ve yeşil alan inşa edilmesini önemle rica ediyoruz.</p>
      <p>
        <b>Demirtaş Cumhuriyet Mahallesi (Prestij Optimum Sitesi) sakinleri</b>
      </p>
      <p> </p>
      <p>
        <b>Çekirge Meydanı Projesi ne zaman hayata geçirilecek?</b>
      </p>
      <figure>
        <img src="https://www.olay.com.tr/d/other/kose-015.jpg"/>
      </figure>
      <p>
        <b>F</b>
      </p>
      <p>otoğraflarda da görüldüğü üzere 2017 yılında Osmangazi Belediyesi <b>"Çekirge Meydan Projesi"</b> yarışması düzenledi. </p>
      <p>Amaç, bu meydan da trafiğin kilit olmasının önüne geçmekti.</p>
      <p>Yarışma 2017 yılında yapıldı ve ilk 3'e giren yarışmacılara "Osmangazi Belediyesi’nin sitesinden yaptığı açıklamaya göre, dereceye girenler ödüllendirildi.</p>
      <p>Üzerinden yaklaşık 3 yıl geçmesine rağmen <b>Çekirge Meydanı</b>’na bir kazma dahi vurulmadı ve bölgenin trafiği hiçbir şekilde çözüme kavuşmadı. </p>
      <figure>
        <img src="https://www.olay.com.tr/d/other/kose2.jpg"/>
      </figure>
      <p>3 sene geçmesine rağmen, <b>Osmangazi Belediyesi</b>’ne sormak istiyorum, acaba <b>Çekirge Meydan Projesi’</b>ne zaman başlayacak ve başlanıldığı zaman ne kadar sürede bitirilmesi düşünülmektedir?</p>
      <p>
        <b>Bir okur</b>
      </p>
      <p> </p>
      <p>
        <b>Ebu İshak Mahallesi elektrik arızalarından bıktı</b>
      </p>
      <figure>
        <img src="https://www.olay.com.tr/d/other/kesinti-003.jpg"/>
      </figure>
      <p>
        <b>Osmangazi</b>
      </p>
      <p> ilçesi <b>Ebu İshak Mahallesi</b> sakinleriyiz. Geçtiğimiz günlerde 27 saat elektrik arızasından dolayı kesinti yaşadık.</p>
      <p>Daha önce de 14 saat yine elektrik arızasından dolayı elektriklerimiz gitmişti.</p>
      <p>Mum ışığında oturuyoruz.</p>
      <p>
        <b>Bu sık sık yaşanan elektrik arızalarından bıktık usandık artık.</b>
      </p>
      <p>Üstüne üstlük ilgililerin geç müdahalesi ayrı bir sıkıntı, gerekçeler de bir garip:</p>
      <p>‘Kablolar kopmuş... Kabloları fareler koparmış... vs vs...’</p>
      <p>Buzdolabındaki gıdalarımız bozuldu, çöp oldu.</p>
      <p>Elektrikli ev aletlerimizin de arızalanmasından korkuyoruz artık.</p>
      <p>Yıl 2019 ve bizler Bursa gibi büyükşehir ve modern şehirde elektrik sorunu yaşıyoruz hâlâ.</p>
      <p><b>UEDAŞ</b> yetkililerinden duyarlılık bekliyoruz.</p>
      <p>Saygılarımızla.</p>
      <p>
        <b>Mahalle sakinleri</b>
      </p>
      <p> </p>
      <p>
        <b>GEMLİK'TE SU KESİNTİSİ</b>
      </p>
      <p><b>B</b>USKİ tarafından yapılacak çalışmalar kapsamında Gemlik İlçesi Kurşunlu Mahallesi’nin Şükrükaya Mevkii ve civarında 7.11.2019 - 7.12.2019 tarihleri arasında, 08.00-17.00 saatleri arasında zaman zaman su kesintisi yapılacaktır.</p>
    </article>
  </body>
</html>