<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949021"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T01:03:43+00:00"/>
    <meta property="og:title" content="మరో 20 నగరాలకు ‘పిగో’ విస్తరణ"/>
    <meta property="og:description" content="ADVT"/>
  </head>
  <body>
    <article>
      <h1>మరో 20 నగరాలకు ‘పిగో’ విస్తరణ</h1>
      <address>
        <time datetime="2019-11-08T01:03:43+00:00">08 Nov 2019, 01:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌ (ఆంధ్రజ్యోతి బిజినెస్‌):</b> పిగో (పీజీఓ) పేరుతో హాస్టళ్లు, పెయింగ్‌ గెస్ట్‌హౌస్‌ (పీజీ), కో-లివింగ్‌ బుకింగ్‌ సేవలు అందిస్తున్న థింక్‌వైడ్‌ వచ్చే రెండుమూడేళ్లలో దేశంలోని 20 ప్రధాన నగరాలకు సేవలను విస్తరించనుంది. విస్తరణకు అవసరమైన నిధులు లభిస్తే.. వేగం గా కార్యకలాపాలను విస్తరించనున్నామని థింక్‌వైడ్‌ సొల్యూషన్స్‌ అండ్‌ సర్వీసెస్‌ వ్యవస్థాపకుడు, సీఈఓ కే హరికృష్ణ తెలిపారు.</p>
      <p>  ప్రస్తుతం హైదరాబాద్‌, బెంగళూరు, చెన్నై, పుణెల్లో హాస్టళ్లు, పీజీలు పిగో యాప్‌లో నమోదు చేసుకుంటే.. వాటి బుకింగ్‌లకు వీలు కల్పిస్తోంది. మరో 190 పట్టణాల్లోని హాస్టళ్లు, పీజీలు తమంతట తాముగా వచ్చి ఆన్‌లైన్‌ బుకింగ్స్‌ కోసం నమో దు చేసుకున్నాయని వివరించారు. ప్రస్తుతం యాప్‌లో మొత్తం 13,050 హాస్టళ్లు, పీజీలు నమోదు కాగా.. ఇందులో హైదరాబాద్‌లోని హాస్టళ్లు 3,000 ఉన్నాయని తెలిపారు. ప్రస్తుతం నెలకు యాప్‌పై 600 బుకింగ్స్‌ జరుగుతున్నాయని చెప్పారు.  సగటున ఒక్కో బుకింగ్‌పై ఆయా హాస్టల్‌కు రూ.6,000 ఆదాయం లభిస్తోందని.. ఇందులో 10 శాతాన్ని తాము కమీషన్‌గా పొందుతున్నామని వివరించారు. ఇప్పటివరకూ ప్రమోటర్లు, ఏంజెల్‌ ఇన్వెస్టర్లు రూ.7 కోట్ల పెట్టుబడులు పెట్టగా.. తాజాగా ఏక్తా శ్రీని ముసాని, ఐఆర్‌ఏ రియల్టీకి చెందిన నర్సి రెడ్డి పోసంలు రెండో విడతగా దాదాపు రూ.7 కోట్ల పెట్టుబడులు పెడుతున్నారు. మిలీనియల్స్‌ను లక్ష్యంగా చేసుకుని పిగో ప్రైమ్‌ పేరుతో కొత్త సేవను ప్రారంభించారు. ఇందులో ఏడాదికి రూ.499 రుసుము చెల్లిస్తే.. ప్రైమ్‌ ఖాతాదారులుగా నమోదవుతారు.</p>
    </article>
  </body>
</html>