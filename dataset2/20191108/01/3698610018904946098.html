<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/pompeo-ta-maas-poobicyali-pidtrimuvati-zelenskogo-u-borotbi-z-korupciyeyu-v-ukrayini-328882_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T01:56:00+00:00"/>
    <meta property="og:title" content="Помпео та Маас пообіцяли підтримувати Зеленського у боротьбі з корупцією в Україні"/>
    <meta property="og:description" content="Голови зовнішньополітичних відомств США та ФРН схвалили антикорупційний хрестовий похід українського президента."/>
  </head>
  <body>
    <article>
      <h1>Помпео та Маас пообіцяли підтримувати Зеленського у боротьбі з корупцією в Україні</h1>
      <h2>Голови зовнішньополітичних відомств США та ФРН схвалили антикорупційний "хрестовий похід" українського президента.</h2>
      <address>
        <time datetime="2019-11-08T01:56:00+00:00">08 Nov 2019, 01:56</time>
      </address>
      <p>Берлін та Вашингтон <a href="https://dt.ua/WORLD/tramp-vpevneniy-scho-u-spravah-schodo-korupciyi-zobov-yazaniy-prositi-dopomogi-inshih-krayin-325300_.html"><b>підтримують боротьбу президента України Володимира Зеленського з корупцією</b></a> та мають намір і надалі надавати підтримку Україні у цьому, заявили міністр закордонних справ Німеччини Гайко Маас та державний секретар США Майк Помпео під час спільної прес-конференції у Лейпцигу 7 листопада, повідомляє "<a href="https://www.ukrinform.ru/rubric-polytics/2814085-maas-i-pompeo-obesaut-podderzivat-zelenskogo-v-borbe-s-korrupciej.html">Укрінформ</a>".</p>
      <p>"Ми вважаємо, що Україна зараз переживає дуже позитивний момент, який настав з обранням Президента Зеленського. І тому ми налаштовані підтримувати його в його зусиллях", – заявив Маас.</p>
      <p>Німецький міністр зазначив боротьбу з корупцією одним з двох основних пріоритетів України на порядку денному і нагадав, що Німеччина вже виділила на це півтора мільйона євро тільки за останні роки. Помпео, у свою чергу, нагадав, що Вашингтон підтримує українські антикорупційні програми за лінією Державного департаменту.</p>
      <p>"Вашингтон також продовжує зусилля з подолання корупції в Україні... Ми раніше і у наступному році будемо наполегливо працювати над тим, щоб президент Зеленський мав змогу подолати корупцію у своїй власній країні", – зазначив держсекретар.</p>
      <p>Американська адміністрація, додав Помпео, як і Європа, прекрасно розуміють небезпеку тих викликів, які несе в собі корупція в Україні і буде всіма силами допомагати Україні подолати це.</p>
      <p>Раніше Трамп заявив, що і Україні, і Китаю слід було б почати розслідування стосовно діяльності колишнього <b><a href="https://dt.ua/WORLD/u-kitayi-vidpovili-na-zaklik-trampa-rozsliduvati-diyi-baydena-325286_.html">віце-президента США Джо Байдена</a> </b>і підлеглих йому структур.</p>
      <p>26 вересня у США оприлюднили скаргу співробітника розвідки на дії Дональда Трампа під час розмови з Володимиром Зеленським. Інформатор підозрюєв <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадридр для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>Міністерство юстиції вивчило документ і не <b><a href="https://dt.ua/WORLD/min-yust-ssha-ne-znayshov-porushen-u-slovah-trampa-pid-chas-yogo-rozmovi-z-zelenskim-324562_.html">знайшло в словах Трампа ознак порушення федерального законодавства</a></b>.</p>
      <p>Однак це не переконало представників Демократичної партії в нижній палаті Конгресу в необхідності <b><a href="https://dt.ua/WORLD/zmist-rozmovi-trampa-z-zelenskim-ne-zmusilo-demokrativ-vidmovitisya-vid-ideyi-impichmentu-324549_.html">відмовитися від ідеї імпічменту</a></b>. Про початок процедури повідомила <b><a href="https://dt.ua/WORLD/spiker-kongresu-ssha-ogolosila-pro-zapusk-proceduri-impichmentu-trampa-324476_.html">спікерка Палати Представників Ненсі Пелосі</a></b>.</p>
      <p>Детальніше про скандал, помилки Зеленського у спілкуванні з Трампом  їх наслідки для України читайте в матеріалі <b>Юлії Мостової</b> <b><a href="https://zn.ua/internal/mezhdu-stulyami-331133_.html">"Між двома стільцями"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>