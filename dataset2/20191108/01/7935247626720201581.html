<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tcdd-genel-mudurune-hizli-tren-uyarisi-bursa-asiri-duyarli-15546yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T01:00:00+00:00"/>
    <meta property="og:title" content="TCDD Genel Müdürü’ne hızlı tren uyarısı: Bursa aşırı duyarlı"/>
    <meta property="og:description" content="Yer… Türkiye Büyük Millet Meclisi KİT Komisyonu toplantısı. TCDD hesaplarının görüleceği toplantı için TCDD Genel..."/>
  </head>
  <body>
    <article>
      <h1>TCDD Genel Müdürü’ne hızlı tren uyarısı: Bursa aşırı duyarlı</h1>
      <address><time datetime="2019-11-08T01:00:00+00:00">08 Nov 2019, 01:00</time> by <a rel="author">Ahmet Emin Yılmaz</a></address>
      <p>Yer… <b>Türkiye Büyük Millet Meclisi KİT Komisyonu </b>toplantısı. <b>TCDD </b>hesaplarının görüleceği toplantı için <b>TCDD Genel Müdürü Kamuran Yazıcı </b>genel müdür yardımcılarıyla birlikte salonda.</p>
      <p>İşte…</p>
      <p>Bu toplantıda <b>KİT Komisyonu Üyesi</b> olarak bulunan <b>AK Parti Bursa Milletvekili Dr. Mustafa Esgin</b> söz aldı ve <b>önemli</b> bir konuşma yaptı.</p>
      <p>Örneğin…</p>
      <figure>
        <img src="https://www.olay.com.tr/d/other/1.-yazi-icin-tbmm-kit-komisyonu-bursa-hizli-tren-projesi,-mustafa-esgin-ve-ahmet-kilic.jpg"/>
      </figure>
      <p>Son yıllarda <b>ulaşımla</b> ilgili yüz akı yatırımlar olduğunu, milletin de bundan memnuniyet duyduğunu vurgulayarak söze başlayıp sözü <b>raylı sisteme</b> getirdi:</p>
      <p>
        <b>“Yapılan çok sayıda hızlı tren yatırımı var, devam edenler var. Özellikle son 6 yıldır ülkemizin kendi iç dinamiklerinden kaynaklanmayan nedenlerle yaşadığı süreçler aksamaya neden oldu.”</b>
      </p>
      <p>Şu bilgiyi <b>KİT Komisyonu</b> gündemine taşıdı:</p>
      <p>
        <b>“Bursa-Osmaneli hızlı tren hattındaki çalışma, birinci etapta devam ediyor. İkinci etaptaki ihale iptal edildi ve yeni ihale yapılmasıyla ilgili süreç devam ediyor.”</b>
      </p>
      <p>Ardından…</p>
      <p><b>“Benim vurgulamak istediğim şey şu”</b> dedi ve devam etti:</p>
      <p>
        <b>“Elbette ki bütün hızlı tren projeleri önemli, ancak burada konvansiyonel hat hızlı tren hattıyla birlikte yapıldı.”</b>
      </p>
      <p>Can alıcı cümleyi söyledi:</p>
      <p>
        <b>“14,9 milyar dolarlık ihracat kapasitesine ulaşmış Türkiye'nin ikinci büyük ihracatçı ilinin bu yatırımı gecikmiş bir yatırımdır.”</b>
      </p>
      <p>Şu noktanın üzerinde durdu:</p>
      <p>
        <b>“Bu yatırımlar planlanırken, önceliği ve bir an önce bitirilmesinin göz önüne alınması gerekiyor. Biliyorum ki akabinde Geçit’ten Bandırma’ya bu hat devam edecek ve limanlara da bizi ulaştıracak.”</b>
      </p>
      <p>Sonra da…</p>
      <p><b>“Sayın Genel Müdürüm, ben hekimim”</b> dedi ve tıp örneğiyle <b>uyarı</b> yaptı:</p>
      <p>
        <b>“Tıpta aşırı duyarlılık diye bilinen idiosyncrasy olgusu var. Bursa kamuoyu, Bursa halkı ve Bursa siyasetinin, şu an devam eden ve yapılacak yatırımlarla ilgili tartışmasız aşırı hassasiyetinin olduğu bir konu bu.”</b>
      </p>
      <p>Çağrısını da şöyle yaptı:</p>
      <p>
        <b>“Bütün bunların farkındalığıyla ve Bursa siyasetiyle iletişim içinde bu süreçleri yürüteceğinize yürekten inanıyorum.”</b>
      </p>
      <p>Böylece…</p>
      <p>Bizim <b>hızlı tren</b> konusu, <b>yatırımcı kuruluşa doğrudan siyasi uyarıya</b> dönüştü.</p>
      <p> </p>
      <p>
        <b>Fidan dikme töreni Başköy’de</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-11-kasim-pazartesie-fidan-dikme-toren-alani.jpg"/>
      </figure>
      <p>Orman yangınlarının yoğun, ama doğal olmadığı bir dönem yaşadık.<b> Tarım Orman ve Hayvancılık Bakanlığı</b> da hem yanan orman alanlarını yenilemek, hem yeni ormanlarla ülkenin nefes almasını sağlamak için harekete geçti.</p>
      <p>Bu amaçla…</p>
      <p><b>Türkiye</b> genelinde 11 Kasım Pazartesi günü saat 11.00’de <b>11 Milyon Fidan Dikimi</b> planlandı. Bunun için de <b>fidan bağışı</b> kampanyaları düzenlendi.</p>
      <p><b>Bursa Valiliği</b> ise, 11 Kasım Pazar günü tören için <b>İzmir Yolu’</b>ndaki <b>Başköy’</b>ü belirleyip hazırlıklara başladı.</p>
      <p> </p>
      <p>
        <b>Tüm sayıları ciltlense Bursa Ansiklopedisi gibi dergi: Bursa’da Yaşam</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-bursada-yasam-dergisi,-olay-gazetesi-eki.jpg"/>
      </figure>
      <p>
        <b>Bursa’</b>
      </p>
      <p>nın ilk reklam şirketini açan, 1999-2004 döneminde <b>Bursa Büyükşehir Belediye Başkanlığı</b> yapan <b>Erdoğan Bilenser </b>diyor ki:</p>
      <p>
        <b>“Olay gazetesi yıllardır gazeteyle birlikte dergi veriyor. Bursa’da Yaşam adlı dergi bana eski ansiklopedi fasiküllerini hatırlatıyor. Bunları biriktirip ciltletirdik.”</b>
      </p>
      <p>Şunu öneriyor:</p>
      <p>
        <b>“Bu dergileri de biriktirip ciltletirsek müthiş bir Bursa Ansiklopedisi’ne sahip oluruz. Bursa’nın ne kadar önemli kent olduğunu bir kez daha anlarız. Çocuklarımız da öğrenmiş olurlar.”</b>
      </p>
      <p>Biz de…</p>
      <p>Aynen <b>Erdoğan Bilenser </b>gibi düşünüyoruz.</p>
      <p><b>Olay’</b>ın büyük bir emek ve araştırmayla hazırladığı, yılda iki kez yayınlanan <b>Bursa’da Yaşam </b>sayıları gerçekten de <b>Bursa Ansiklopedisi</b> özelliği taşıyor.</p>
      <p>Hele…</p>
      <p>Bu sayıda son dönemin en çok tartışılan konusu <b>ulaşım</b> geçmişten bugüne ele alınmış ki, gazete bayilerinde satışı devam eden <b>Bursa’da Yaşam’</b>ın kaçırılmaması gerekir.</p>
      <p>Hazırlayan ekibi kutluyoruz.</p>
      <p> </p>
      <p>
        <b>Üniversitelilere ‘vize hazırlığı’ desteği</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-universite-ogrencilerine-vizeler-icin-sinava-calisma-firsati.jpg"/>
      </figure>
      <p>
        <b>Bursa Teknik Üniversitesi’</b>
      </p>
      <p>nde 4 Kasım’da başlayan vizeler 16 Kasım’da sona erecek. <b>Bursa Uludağ Üniversitesi</b> vizeleriyse 8-15 Kasım arasında.</p>
      <p>İşte…</p>
      <p>Bu iki üniversitede sınavlara hazırlanan öğrencilere <b>ders çalışma fırsatı</b> geldi.</p>
      <p>Örneğin…</p>
      <p><b>Teknik Üniversite’</b>de vizeler süresince kütüphanenin <b>24 saat </b>açık olacağını <b>Rektör Prof. Dr. Arif Karademir </b>açıkladı. <b>Uludağ Üniversitesi</b> için de <b>Görükle</b> <b>Gençlik Merkezi’</b>nin 24 saat hizmet vereceğini <b>Büyükşehir Belediyle Başkanı Alinur Aktaş </b>duyurdu.</p>
      <p> </p>
      <p>
        <b>İstanbul’a yakınlığı şansı: Bursa sağlık turizmi için en önemli kent oldu</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-medicana-genel-muduru-dr.-remzi-karsi-ve-kurumsal-iletisim-direktoru-kurtulus-okutan.jpg"/>
      </figure>
      <p>Toplantının belli bir gündemi yoktu… <b>Medicana Bursa Hastanesi Genel Müdürü Dr. Remzi Karşı</b> ve <b>Medicana Sağlık Grubu Kurumsal İletişim Direktörü Kurtuluş Okutan’</b>la gazeteciler arasında daldan dala sohbet oldu.</p>
      <p>Örneğin…</p>
      <p><b>“Bursa’da özel hastane sayısı fazla mı?”</b> sorumuza, <b>“Bursa’yı bölge merkezi görmek gerekir. O nedenle özel hastane sayısı fazla değil, hatta yenileri açılacak”</b> cevabı aldık.</p>
      <p>Aynı şekilde…</p>
      <p><b>Şehir Hastanesi’</b>nin özel hastanelere etkisini de şöyle cevapladılar:</p>
      <p>
        <b>“Etkilemiyor, çünkü hasta grubu değişiyor.”</b>
      </p>
      <p>Önemsedikleri şu:</p>
      <p>
        <b>“Sağlık turizminde herkesin önünü açıyoruz. Gürcistan’dan hastamız var. Geçen ay ambulans uçakla Gürcistan’dan Bursa’ya hasta geldi.”</b>
      </p>
      <p>Bakışları şu:</p>
      <p>
        <b>“İstanbul’a yakınlığı Bursa’nın şansı. Yeni havalimanın ya da Sabiha Gökçen’den İstanbul merkezinde bir hastaneye kaç saatte gidilebilir? Oysa Bursa’ya 1 saatte geliniyor.. Onun için Bursa sağlık turizminin en önemli kenti.”</b>
      </p>
      <p> </p>
      <p>
        <b>Bu kez Kızılay kendisi kan verdi</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-kizilay-bursa-subesi-yonetim-ve-kadin-kollari-kan-bagisi.jpg"/>
      </figure>
      <p>Kötü gün dostu olarak dünyanın her yerine yetişen, <b>Türkiye’nin iyilik hareketi Kızılay</b> yaptığı yardımlar kadar yürüttüğü <b>kan bağışı</b> kampanyalarıyla da topluma  hizmet ediyor.</p>
      <p>Nitekim…</p>
      <p>Hem <b>Kızılay Kan Merkezi’</b>ne gelenlerden, hem kurum ve şirketlerde seyyar araçlarla kan bağışı kampanyaları alan <b>Kızılay </b>bu kez kendisi <b>kan</b> <b>bağışı</b> yaptı.</p>
      <p>Başta…</p>
      <p><b>Kızılay Bursa Şubesi Başkanı Davut Gürkan </b>olmak üzere, yönetim kurulu ve <b>Kadın Kolları’</b>nın katıldığı kan bağışı bir anlamda örnek oldu.</p>
    </article>
  </body>
</html>