<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/740537"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T01:00:00+00:00"/>
    <meta property="og:title" content="ตะลุยเตร็ดเตร่"/>
    <meta property="og:description" content="ใกล้จะถึงวันลอยกระทงแล้ว “ตะลุยเตร็ดเตร่” เลยขอแนะนำนิทรรศการน่าชม งานอีเว้นท์หน้าตื่นตาตื่นใจ เกี่ยวกับวันลอยกระทงมาฝาก  ว่าจะมีอะไรบ้าง ไปดูกันเลย"/>
  </head>
  <body>
    <article>
      <h1>ตะลุยเตร็ดเตร่</h1>
      <address>
        <time datetime="2019-11-08T01:00:00+00:00">08 Nov 2019, 01:00</time>
      </address>
      <p>
        <b>ใกล้จะถึงวันลอยกระทงแล้ว “ตะลุยเตร็ดเตร่” เลยขอแนะนำนิทรรศการน่าชม งานอีเว้นท์หน้าตื่นตาตื่นใจ เกี่ยวกับวันลอยกระทงมาฝาก  ว่าจะมีอะไรบ้าง ไปดูกันเลย</b>
      </p>
      <p>
        <b>534 - 2562 : (</b>
        <b>trace) </b>
        <b>1991 – 2019</b>
      </p>
      <figure>
        <img src="https://www.dailynews.co.th/admin/upload/20191107/news_BQqLpBCvCG214012_533.jpg?v=201911110512?v=5405"/>
      </figure>
      <p>วันหยุดนี้ คนรักงานศิลปะต้องไม่พลาด!! ผลงานโดย รุ่งพันธุ์ บุรุษชาติ  นิทรรศการศิลปะที่รวบรวม ร้อยเรียง เรื่องราว ผลงานศิลปะจิตรกรรมของรุ่งพันธุ์ บุรุษชาติ ตั้งแต่การแสดงนิทรรศการเดี่ยวครั้งแรก “รอยน้ำ”  เมื่อปี พ.ศ. 2534 ซึ่งเป็นผลงานจิตรกรรมสีน้ำ จนถึงผลงานนิทรรศการเดี่ยวครั้งล่าสุด “bare” เมื่อเดือนกุมภาพันธ์ 2562 ซึ่งเป็นผลงานจิตรกรรมสีอะคริลิค, ออยพาสเทล จัดแสดง วันที่ 3 – 21 พฤศจิกายน 2562 ห้องนิทรรศการ ห้องนิทรรศการชั้น 1 ห้องนิทรรศการ 1<br/> <br/><b>นิทรรศการศิลปกรรม "คนบันดาลใจ แมวบันดาลแรง : </b><b>Inspired Icon &amp; Meow Muse"</b><br/> </p>
      <figure>
        <img src="https://www.dailynews.co.th/admin/upload/20191107/news_tUEqTnzDjV214012_533.jpg?v=201911110512?v=1948"/>
      </figure>
      <p>เมื่อลูกไม้หล่นใต้ต้น วรุตม์ชัย เสวิกุล และ ศราวดี วิษณุคำรณ ทายาทของสองศิลปินผู้เลื่องชื่อจึงมาจับมือรวมใจกันเปิดนิทรรศการศิลปกรรมคู่ในชื่องาน Inspired Icon &amp; Meow Muse (คนบันดาลใจ แมวบันดาลแรง) ที่ ล้ง1919 ตั้งแต่วันศุกร์ที่ 1 พฤศจิกายน – วันเสาร์ที่ 30 พฤศจิกายน 2562 โดยเปิดให้เข้าชมงานทุกวันตั้งแต่เวลา 10.00 - 20.00 น.<br/> <br/><b>นิทรรศการ "</b><b>Light and Loneliness </b><b>แสงและเหงา"</b></p>
      <figure>
        <img src="https://www.dailynews.co.th/admin/upload/20191107/news_dYLkTknHZr214013_533.jpg?v=201911110512?v=8243"/>
      </figure>
      <p>อีกหนึ่งนิทรรศการ "Light and Loneliness แสงและเหงา" ผลงานโดย Studio Kitta " แสง " เป็นต้นกำเนิดของภาพที่ดวงตามองเห็น แต่ส่วนที่ไม่ถูกแสงจะพบกับความมืด เมื่อมีแสงและมีเงาจึงเกิดมิติ " แสงและเงา " คือสิ่งคู่กันแม้จะอยู่ในทิศทางตรงข้ามกันเสมอ ความเข้มของเงานั้นขึ้นอยู่กับความเข้มของแสง ในส่วนที่สว่างน้อย เงาจะไม่ชัดเจน จัดแสดงระหว่างวันที่ 2 - 13 พฤศจิกายน 2562 ณ 10ml. Café and Gallery<br/><br/><b>งานประเพณีลอยกระทรง เผาเทียน เล่นไฟ จังหวัดสุโขทัย ประจำปี 2562</b></p>
      <figure>
        <img src="https://www.dailynews.co.th/admin/upload/20191107/news_YSzPVCPQBD214014_533.jpg?v=201911110512?v=3599"/>
      </figure>
      <p>สภาอุตสาหกรรมการท่องเที่ยวจังหวัดสุโขทัย กำหนดจัดกิจกรรมการแสดงแสงเสียง ตอน ความรุ่งเรื่องของอาณาจักรสุโขทัย ระหว่างวันที่ 2-11 พฤศจิกายน พ.ศ. 2562 ในงานประเพณีลอยกระทงเผาเทียนเล่นไฟ จังหวัดสุโขทัย ประจำปี 2562 ติดตามรายละเอียดได้ที่นี่ <a href="https://www.facebook.com/%E0%B8%87%E0%B8%B2%E0%B8%99%E0%B8%9B%E0%B8%A3%E0%B8%B0%E0%B9%80%E0%B8%9E%E0%B8%93%E0%B8%B5%E0%B8%A5%E0%B8%AD%E0%B8%A2%E0%B8%81%E0%B8%A3%E0%B8%B0%E0%B8%97%E0%B8%87-%E0%B9%80%E0%B8%9C%E0%B8%B2%E0%B9%80%E0%B8%97%E0%B8%B5%E0%B8%A2%E0%B8%99-%E0%B9%80%E0%B8%A5%E0%B9%88%E0%B8%99%E0%B9%84%E0%B8%9F-%E0%B8%88%E0%B8%B1%E0%B8%87%E0%B8%AB%E0%B8%A7%E0%B8%B1%E0%B8%94%E0%B8%AA%E0%B8%B8%E0%B9%82%E0%B8%82%E0%B8%97%E0%B8%B1%E0%B8%A2-100620821339831/">งานประเพณีลอยกระทง เผาเทียน เล่นไฟ จังหวัดสุโขทัย</a><br/> <br/><b>เทศกาลเที่ยวพิมาย นครราชสีมา 2562</b></p>
      <figure>
        <img src="https://www.dailynews.co.th/admin/upload/20191107/news_EtKngAIONj214014_533.jpg?v=201911110512?v=2387"/>
      </figure>
      <p>อีกงานวันลอยกระทง เทศกาลเที่ยวพิมาย นครราชสีมา 2562 ภายในงาน ชมการแข่งขันเรือยาวประเพณี ประกวดกองเชียร์ชิงถ้วยพระราชทานชมการแสดงแสง สี เสียง อันวิจิตตระการตาชิมอาหารพื้นเมืองมากมาย เริ่มระหว่างวันที่ วันที่ : 6 - 10 พฤศจิกายน 2562 บริเวณอุทยานประวัติศาสตร์พิมาย ลำน้ำจักราชและสถานที่ท่องเที่ยวสำคัญของอำเภอพิมาย จ.นครราชสีมา<br/> <br/><b>Shine Flea Market ตอน "เทศกาลเที่ยวงานวัด 2019" Asok</b><br/> </p>
      <figure>
        <img src="https://www.dailynews.co.th/admin/upload/20191107/news_KyleiLWWTO214013_533.jpg?v=201911110512?v=4659"/>
      </figure>
      <p>พบกับเทศกาลเที่ยวงานวัด ย้อนยุค กินเที่ยวสนุก บรรยากาศแบบไทย ไหว้พระขอพร ชมสุดยอดมหกรรมอาหารพื้นเมือง ช้อปปิ้งสินค้าพื้นบ้าน เล่นเกมงานวัด ทั้งยิงปืนและตักไข่ลุ้นโชค นอกจากนี้ยังพบกับมินิคอนเสิร์ตจาก ริท เรืองฤทธิ์และ เก่ง ธชย พร้อมกับรับชมความสนุกจากคณะละครลิงปะกิตโชว์และอื่นๆอีกมากมาย วันที่ : 6 - 17 พฤศจิกายน 2562 (12 วัน) @Terminal21 Asok ชั้น LG,G, M วันที่ : 8 - 17 พฤศจิกายน 2562 (10 วัน) @Terminal21 Pattaya ชั้น G<br/>ระหว่างวันที่ : 6 - 17 พฤศจิกายน 2562 Terminal21 อโศก<br/> <br/><b>ประเพณีลอยกระทงเมืองสองแคว ประจำปี 2562 จังหวัดพิษณุโลก</b></p>
      <figure>
        <img src="https://www.dailynews.co.th/admin/upload/20191107/news_cRorLvpQEg214015_533.jpg?v=201911110512?v=5187"/>
      </figure>
      <p>ภายในงาน  พบกับขบวนแห่กระทงใหญ่ รอบเมืองพิษณุโลก และประกวดนางนพมาศ การประกวดหนูน้อยนพมาศ บริเวณเวทีกลางแม่น้ำน่าน ภายในวัดพระพุทธชินราช ก็เปิดโอกาสให้พุทธศาสนิกชนได้เข้าไปสักการะพระพุทธชินราชภายในพระวิหาร พร้อมเที่ยวงานวัดในอดีต รำวงย้อนยุค การละเล่นเด็กไทย ลิเก ภาพยนตร์กลางแปลง ชิงช้า ม้าหมุน และการละเล่นต่างๆ ชิมอาหารพื้นบ้านเมืองพิษณุโลก การจุดพลุเฉลิมฉลอง การปล่อยกระทงสายไหลประทีป และการปล่อยโคมลอย ระหว่างวันที่  7 – 11 พฤศจิกายน 2562 วัดพระศรีรัตนมหาธาตุฯ และสวนชมน่านเฉลิมพระเกียรติ อำเภอเมือง จังหวัดพิษณุโลก<br/> <br/><b>ประเพณีลอยกระทง ระนอง ประจำปี 2562</b></p>
      <figure>
        <img src="https://www.dailynews.co.th/admin/upload/20191107/news_LjzTanBkER214013_533.jpg?v=201911110512?v=2620"/>
      </figure>
      <p>ขอเชิญร่วมงาน สืบสานประเพณี ลอยกระทง ประจำปี 2562 ภายในงานมีกิจกรรมลอยกระทง และพิเศษพบกับการแสดงคอนเสิร์ตศิลปินดัง และราดาชื่อดัง ณ บริเวณหน้าเทศบาลเมืองระนอง จังหวัดระนอง วันที่ 7 - 15 พฤศจิกายน 2562<br/> <br/><b>เทศกาลสีสันแห่งสายน้ำ มหกรรมลอยกระทง ปี 2562</b></p>
      <figure>
        <img src="https://www.dailynews.co.th/admin/upload/20191107/news_WcrsXVVtbp214014_533.jpg?v=201911110512?v=1163"/>
      </figure>
      <p>ขอเชิญร่วมสืบสานประเพณีลอยกระทง และอนุรักษ์วัฒนธรรมไทยในงาน "เทศกาลสีสันแห่งสายน้ำ มหกรรมลอยกระทง" ภายในงานพบกับการแสดงวัฒนธรรมไทยที่หาชมได้ยาก การแสดงร่วมสมัย การแสดงดนตรีไทยประยุกต์ การแสดงจากศิลปินชั้นนำ อาทิ ไข่มุก รุ่งรัตน์ ไอซ์ ศรัญญู เก่ง ธชย และ กัน ณภัทร กิจกรรมสาธิตศิลปหัตถกรรมไทย สัมผัสประสบการณ์และเรียนรู้การประดิษฐ์กระทงเอกลักษณ์ 5 พื้นที่ต่างๆ (DIY) จากวัสดุธรรมชาติ ร่วมลอยกระทงในกระบะทดน้ำ ร่วมรณรงค์การใช้ภาชนะรักษาสิ่งแวดล้อม , มีบริการให้ยืมแก้วน้ำ ปิ่นโต ถุงผ้าเพื่อใช้ในงาน ระหว่างวันที่  9 - 11 พฤศจิกายน 2562<br/>เวลา  16.00 - 24.00 น. สถานที่ สวนสันติชัยปราการ กรุงเทพมหานครฯ<br/> <br/><b>เทศกาลโคมยี่เป็ง เชียงใหม่ ครั้งที่ 25</b><br/> </p>
      <figure>
        <img src="https://www.dailynews.co.th/admin/upload/20191107/news_OXvLbkfYZi214014_533.jpg?v=201911110512?v=6993"/>
      </figure>
      <p>เตรียมพบกับ เทศกาลโคมยี่เป็ง เชียงใหม่ ครั้งที่ 25 ยิ่งใหญ่ที่สุด ใจกลางย่านไนท์บาซ่าร์ จังหวัดเชียงใหม่ กิจกรรมภายในงาน<br/>วันที่ 9 พ.ย 62 กิจกรรมการประกวดเทพบุตร เทพธิดา โคมยี่เป็ง ณ โครงการตลาดอนุสาร วันที่ 10 พ.ย 62 การประกวดขบวนแห่ โคมยี่เป็งและการแสดงนาฎศิลป์ล้านนา สุดอลังการภายใต้แนวคิด “ตามประทีปโคมไฟ ในงานบุญตั้งธรรมหลวง” เวลา 19.00 – 22.00 น. วันที่ 11 พ.ย 62 การเทศน์มหาชาติ และจำลองเขาวงกต พร้อมการแสดงนิทรรศการโคมยี่เป็ง ณ วัดศรีดอนไชย มาลอยกระทงกันนะเจ้า จัดระหว่างวันที่ 9 -12 พฤศจิกายน 2562 สถานที่  ไนท์บาซ่าร์ จังหวัดเชียงใหม่<br/><br/> </p>
    </article>
  </body>
</html>