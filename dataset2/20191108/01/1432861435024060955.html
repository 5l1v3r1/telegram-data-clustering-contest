<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/ligaeurope/vsichki-otbori-koito-se-klasiraha-za-eliminaciite-v-liga-evropa-1404124.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T01:10:00+00:00"/>
    <meta property="og:title" content="Всички отбори, които се класираха за елиминациите в Лига Европа"/>
    <meta property="og:description" content="Тъжният за българския Лудогорец 4-и рунд в Лига Европа се оказа щастлив за доста отбори, които вече си свършиха работата в груповта фаза и през пролетта ще играят в елиминациите на втория по сила европейски клубен турнир  В група А Севиля записа 4-ата си поредна победа, след като в зрелищен мач спечели с 5:2 срещу Дюделанж в Люксембург"/>
  </head>
  <body>
    <article>
      <h1>Всички отбори, които се класираха за елиминациите в Лига Европа</h1>
      <address><time datetime="2019-11-08T01:10:00+00:00">08 Nov 2019, 01:10</time> by <a rel="author">Sportlive.bg</a></address>
      <p>Тъжният за българския Лудогорец 4-и рунд в <b><a href="https://www.sportlive.bg/worldfootball/ligaeurope">Лига Европа</a></b> се оказа щастлив за доста отбори, които вече си свършиха работата в груповта фаза и през пролетта ще играят в елиминациите на втория по сила европейски клубен турнир. </p>
      <p>В група А <b>Севиля </b>записа 4-ата си поредна победа, след като в зрелищен мач спечели с 5:2 срещу Дюделанж в Люксембург. "Рохибланкос" свършиха работата си още през първото полувреме (4:0), а през второто на ходом довършиха мача. Това се оказа достатъчно за отбора да се класира напред с 12 точки, като испанският тим ще спечели и групата, тъй като АПОЕЛ и Карабаг са с по 4 точки.</p>
      <p>Следващият класиран тим е от група C - швейцарският <b>Базел</b>. "Кръстоносците" спечелиха с 2:1 срещу Хетафе и вече са с 10 точки. С по 6 са Хетафе и Краснодар, като те имат пряк двубой помежду си и, независимо от крайни изход, един от дваата тима няма да може да изпревари швейцарския тим. </p>
      <p>В група E <b>Селтик </b>успя да направи пълен обрат срещу Лацио - от 1:0 до 1:2 в Рим, като победният гол падна в самия край на срещата. "Детелините" събраха 10 точки и 3-ият Лацио (с 3) не може да изпревари шотландците и остава да се реши дали Селтик ще е 1-и или 2-и в групата. </p>
      <p>И в групата на Лудогорец (H) също има класирал се отбор. Двете победи над "орлите" осигуриха на <b>Еспаньол </b>класиране към елиминациите, тъй като каталунците са с 10 точки, българският шампион е с 6, а Ференцварош - с 5. Разградчани имат мач срещу унгарския тим и, независимо от изхода от срещата, няма как и двата тима да съберат точки, с които да изпреварят Еспаньол. </p>
      <p>Последният отбор, който се класира директно към следващата фаза, идва от група L, а името му е <b>Манчестър Юнайтед</b>. "Червените дяволи" биха Партизан с 3:0 и вече са с 10 точки и 6 аванс спрямо днешния си опонент. Тъй като в Лига Европа се гледат преките двубои, сърбите, които са 3-и в класирането, няма как да изпреварят английския си опонент. </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Edinstveniqt-s-dobra-igra-ot-Ludogorec-s-bezpogreshna-ocenka-za-predstavqneto-na-tima-1404121.html"/>
        <a href="https://www.sportlive.bg/bgfootball/ludogorec/Stanislav-Genchev-se-opita-da-obqsni-uzhasqvashtoto-porazhenie-na-Ludogorec-1404120.html"/>
        <a href="https://www.sportlive.bg/worldfootball/ligaeurope/Autsajderyt-v-grupata-vze-pyrvi-tochki-na-Arsenal-v-Liga-Evropa-1403685.html"/>
        <a href="https://www.sportlive.bg/worldfootball/ligaeurope/Evropejski-otbori-shte-nablyudavat-zvezda-na-Ludogorec-v-Liga-Evropa-1403406.html"/>
        <a href="https://www.sportlive.bg/bgfootball/ludogorec/Dve-ot-zvezdite-posochiha-pozitivnoto-za-Ludogorec-vypreki-06-ot-Espanxol-1404122.html"/>
        <a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html"/>
      </related>
    </article>
  </body>
</html>