<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740367"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T01:00:00+00:00"/>
    <meta property="og:title" content="เปิดเคล็ดลับ5วิธีเอาตัวรอด เมื่อรถยนต์เบรกแตก!"/>
    <meta property="og:description" content="เปิดเคล็ดลับวิธีเอาตัวรอด เมื่อรถยนต์เกิดอาการ 'เบรกแตก' เรียนรู้ไว้ก่อนเกิดอุบัติเหตุจนสายเกินแก้"/>
  </head>
  <body>
    <article>
      <h1>เปิดเคล็ดลับ5วิธีเอาตัวรอด เมื่อรถยนต์เบรกแตก!</h1>
      <address>
        <time datetime="2019-11-08T01:00:00+00:00">08 Nov 2019, 01:00</time>
      </address>
      <p>
        <b>เปิดเคล็ดลับวิธีเอาตัวรอด เมื่อรถยนต์เกิดอาการ "เบรกแตก" เรียนรู้ไว้ก่อนเกิดอุบัติเหตุจนสายเกินแก้</b>
      </p>
      <p>ในการขับรถในปัจจุบัน มักจะพบเห็นปัญหาต่างๆ ที่เกิดจากพฤติกรรมของผู้ขับขี่ รวมไปถึงปัญหาต่างๆ ที่เกิดจากรถยนต์ โดยหนึ่งในปัญหาดังกล่าวที่หลายๆ คนไม่เคยคาดคิด และเป็นปัญหารถยนต์ที่ยากที่จะเกิดขึ้น นั่นก็คือ<b> "เบรกแตก" </b>โดยสาเหตุส่วนใหญ่นั้น มาจากการขาดการดูแลรักษาระบบห้ามล้ออย่างถูกต้อง โดยเฉพาะผ้าเบรก หรืออาจจะมีอาการของระบบเบรกได้รับความเสียหายจากการขับขี่รวมอยู่ด้วย <b>"รู้ก่อนเหยีบ" </b>จึงอยากจะขอแนะนำข้อควรปฎิบัติเมื่อเกิดอาการเบรกแตกมาฝากกันครับ<br/><br/><b>วิธีรับมือเมื่อรถเบรกแตก</b><br/><br/><b>1.ตั้งสติ </b>เมื่อเหยียบเบรกแล้วรถไม่ชะลอหรือหยุด ควรตั้งสติ พยายาม หาวิธีแก้ปัญหาเพื่อทำให้รถช้าลง ถ้ามีช่องว่างให้ชิดซ้ายทันที เพราะรถเบรกแตกขับไม่ว่าจะช้าหรือเร็วก็ไม่ปลอดภัย เสี่ยงที่จะเกิดอุบัติเหตุทั้งนั้น<br/><b>2.ลดคันเร่ง-ความเร็ว</b> จำไว้ว่าเครื่องยนต์มีแรงเสียดทาน และจงใช้มันให้เป็นประโยชน์ โดยการ Engine Brake โดยเครื่องยนต์จะเกิดการหน่วง ช่วยให้เกิดการลดความเร็วอย่างกะทันหัน สามารถทำได้โดยเหยียบคลัทช์ ลดตำแหน่งเกียร์ลง โดยในเกียร์อัตโนมัติใช้วิธีกดปุ่ม Overdrive on หรือ สลับตำแหน่ง เกียร์ จาก D มาเป็น 3 และ<b><i>ห้ามเปลี่ยนมาเป็น L โดยเด็ดขาด</i></b>ไม่เช่นนั้น อาจะทำให้เครื่องยนต์พังได้<br/><b>3.เบรกมือ</b> โดยการค่อยๆ ยกเบรกมือขึ้นจนสุด เน้นย้ำว่าค่อยๆ ยกขึ้นทีละนิด เพื่อช่วยลดความเร็วที่ล้อหลัง และ<i><b>ห้ามดึงแรงๆ ทีดียวโดยเด็ดขาด</b></i><br/><b>4.จับพวงมาลัยให้มั่นแล้วชิดซ้าย</b> เมื่อพยายามลดความเร็วโดยวิธีต่างๆ ข้างต้น จนเริ่มรู้สึกว่ารถจะค่อยๆ ช้าลงแล้ว แต่ไม่ถึงกับหยุดสนิท ควรชิดซ้ายเข้าข้างทาง<i><b> ห้ามเร่งคันเร่งเพิ่ม</b></i> หากมีรถกีดขวางให้บีบแตรเพื่อเป็นการส่งสัญญาณ และถ้าเป็นไปได้เปิดไฟฉุกเฉินไปด้วยพร้อมๆ กัน<br/><br/><b>เทคนิคควรรู้</b><br/><br/>หากเกิด<b> "เบรกแตกขณะขึ้น–ลงเขา"</b> สิ่งแรกที่ควรทำคือลดเกียร์ลงต่ำ ปล่อยคันเร่ง งดใช้เบรกมือจนกว่าจะถึงทางที่มีความชันน้อย เพราะจะไม่ทำให้เบรกเกิดความร้อนมากเกินไป โดยวิธีขับรถลงเขาโดยที่ไม่ทำให้เบรกแตก คือการใช้เกียร์ต่ำและใช้แรงฉุดหรือ Engine Brake ช่วยชะลอไม่ให้รถวิ่งลงเขาเร็วเกินไป แต่แรงฉุดจากเครื่องยนต์อย่างเดียวอาจไม่เพียงพอ จึงต้องมีการแตะเบรกช่วยด้วย แต่อย่าแตะเบรกแช่ยาวๆ หรือเบรกถี่ๆ เพราะจะทำให้เกิดการเลียเบรก จนจานเบรกร้อนและเกิดการ<i><b>เบรกแตก</b></i>ได้ในที่สุด...<br/>.............................<br/>คอลัมน์ : <mark><b>รู้ก่อนเหยียบ</b></mark> <br/>โดย <mark><b>"ช่างเอก"</b></mark><br/>ติดต่อสอบถามข้อมูลโดยตรงที่ changaek_106@hotmail.com</p>
    </article>
  </body>
</html>