<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-zaporizhzhi-obicyayut-dobuduvati-mist-dovgobud-328877_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T01:17:00+00:00"/>
    <meta property="og:title" content="У Запоріжжі обіцяють добудувати міст-довгобуд"/>
    <meta property="og:description" content="Будівельні роботи зі спорудження мосту не велися 15 років."/>
  </head>
  <body>
    <article>
      <h1>У Запоріжжі обіцяють добудувати міст-довгобуд</h1>
      <h2>Будівельні роботи зі спорудження мосту не велися 15 років.</h2>
      <address>
        <time datetime="2019-11-08T01:17:00+00:00">08 Nov 2019, 01:17</time>
      </address>
      <p>У Запоріжжі закінчать <b><a href="https://dt.ua/UKRAINE/u-klichka-poobicyali-start-shulyavskogo-shlyahoprovodu-do-kincya-roku-328676_.html">будівництво мосту</a></b>, який став "символом корупції та невиконаних обіцянок чиновників". Про це повідомив прем'єр-міністр України Олексій Гончарук.</p>
      <p>За його словами, будівництво мосту велося 15 років і пообіцяв закінчити будівельні роботи за два-три роки.</p>
      <p>"Сьогодні я був на запорізькому мосту. Символ корупції та невиконаних обіцянок чиновників. Міст почали будувати в 2004 році! 15 років. І не побудували. За цей час в Україні змінилося п'ять президентів, відбулося дві революції. Це якийсь треш. Я вже не кажу, що за цей час вартість проекту зросла з 5 до 16,2 млрд грн. Ми в ці ігри грати не будемо!" - написав Гончарук.</p>
      <p>Він сказав, що уряд вже знайшов 1,2 млрд грн для початку будівельних робіт. Зараз йде підготовка тендерної документації.</p>
      <p>"Всі кажуть, що одну сторону робити два-три роки. Ми впевнені - зробимо через рік-півтора. А весь міст побудуємо за два-три роки", - заявив прем'єр.</p>
      <p>Гончарук додав, що роботами з добудови двох мостових переходів, які повинні з'єднати лівобережну частину Запоріжжя з островом Хортиця і Хортицю - з правобережною частиною міста навесні 2020 займеться іноземна компанія.</p>
      <p>Він заявив, що з держбюджету-2020 на ці цілі буде виділено 4 млрд грн.</p>
      <p>Раніше повідомлялося про те, що Кабмін схвалив залучення <b><a href="https://dt.ua/ECONOMICS/uryad-shvaliv-zaluchennya-450-milyoniv-yevro-na-rozvitok-dorig-328739_.html">450 мільйонів євро кредитів</a></b> від Європейського інвестиційного банку на<b> <a href="https://zn.ua/UKRAINE/krikliy-rasskazal-o-planah-na-remont-dorog-v-sleduyuschem-godu-334470_.html">розвиток доріг в Україні</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>