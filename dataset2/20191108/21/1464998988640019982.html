<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/maoist-encounter-special-team-inquiry-plea-hc-12"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-08T21:36:00+00:00"/>
    <meta property="og:title" content="മാവോയിസ്റ്റ് ഏറ്റുമുട്ടല്‍: പ്രത്യേക സംഘം അന്വേഷിക്കണമെന്ന ഹര്‍ജിയില്‍ ഹൈക്കോടതി 12ന് വിധി പറയും"/>
    <meta property="og:description" content="കോഴിക്കോട്: അട്ടപ്പാടിയിലെ മഞ്ചിക്കണ്ടിയില്‍ നടന്ന മാവോയിസ്റ്റ് ഏറ്റുമുട്ടല്‍ പ്രത്യേക സംഘം അന്വേഷിക്കണമെന്ന ഹര്‍ജിയില്‍ ഹൈക്കോടതി പന്ത്രണ്ടിന് വിധി പറയും. മൃതദേഹങ്ങള്‍ സംസ്‌കരിക്കുന്നത് തടഞ്ഞുകൊണ്ട് നേരെത്തെ ഹൈക്കോടതി ഉത്തരവിട്ടിരുന്നു. ഏറ്റുമുട്ടല്‍ വ്യാജമെന്ന ആരോപണം അടിസ്ഥാന രഹിതമാണെന്നും..."/>
  </head>
  <body>
    <article>
      <h1>മാവോയിസ്റ്റ് ഏറ്റുമുട്ടല്‍: പ്രത്യേക സംഘം അന്വേഷിക്കണമെന്ന ഹര്‍ജിയില്‍ ഹൈക്കോടതി 12ന് വിധി പറയും</h1>
      <address><time datetime="2019-11-08T21:36:00+00:00">08 Nov 2019, 21:36</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കോഴിക്കോട്: അട്ടപ്പാടിയിലെ മഞ്ചിക്കണ്ടിയില്‍ നടന്ന മാവോയിസ്റ്റ് ഏറ്റുമുട്ടല്‍ പ്രത്യേക സംഘം അന്വേഷിക്കണമെന്ന ഹര്‍ജിയില്‍ ഹൈക്കോടതി പന്ത്രണ്ടിന് വിധി പറയും. മൃതദേഹങ്ങള്‍ സംസ്‌കരിക്കുന്നത് തടഞ്ഞുകൊണ്ട് നേരെത്തെ ഹൈക്കോടതി ഉത്തരവിട്ടിരുന്നു. ഏറ്റുമുട്ടല്‍ വ്യാജമെന്ന ആരോപണം അടിസ്ഥാന രഹിതമാണെന്നും സര്‍ക്കാര്‍ അഭിഭാഷകന്‍ കോടതിയെ അറിയിച്ചു.</p>
      <p>മഞ്ചിക്കണ്ടിയില്‍ മാവോയിസ്റ്റുകളെ പിടികൂടി വെടിവെച്ച് കൊന്നതാണെന്ന ബന്ധുക്കളുടെ വാദം സര്‍ക്കാര്‍ ഹൈക്കോടതിയില്‍ നിഷേധിച്ചു. പോസ്റ്റ്‌മോര്‍ട്ടം റിപ്പോര്‍ട്ടില്‍ ഇക്കാര്യങ്ങള്‍ വ്യക്തമാണെന്നും സര്‍ക്കാര്‍ അഭിഭാഷകന്‍ കോടതിയെ അറിയിച്ചു. </p>
      <p>തൊട്ടടുത്ത് നിന്നും വെടിവെച്ച ലക്ഷണമല്ല മൃതദേഹത്തിനുള്ളതെന്നു പോസ്റ്റ്‌മോര്‍ട്ടം റിപ്പോര്‍ട്ടില്‍ നിന്നും വ്യക്തമാണ്. മൃതദേഹത്തില്‍ മര്‍ദ്ദനമേറ്റതിന്റെ ലക്ഷണങ്ങള്‍ ഇല്ലെന്നും സര്‍ക്കാരിന് വേണ്ടി ഹാജരായ അഭിഭാഷകന്‍ വ്യക്തമാക്കി. മാത്രമല്ല ഇവരില്‍ നിന്നും എ കെ 47 ഉള്‍പ്പെടെ മൂന്നു തോക്കുകള്‍ കണ്ടെത്തി. മരിച്ച മണിവാസകത്തിന്റെ കാലിലെ മുറിവ് ഏറ്റുമുട്ടല്‍ വേളയില്‍ ഉണ്ടായതാണെന്നും സര്‍ക്കാര്‍ കോടതിയില്‍ വ്യക്തമാക്കി.</p>
    </article>
  </body>
</html>