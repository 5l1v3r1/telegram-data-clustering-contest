<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/loko-pd-izmesti-levski-ot-vtoroto-myasgo-406235.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T21:07:08+00:00"/>
    <meta property="og:title" content="Локо (Пд) измести Левски от второто мясго"/>
    <meta property="og:description" content="&quot;Черно-белите&quot; биха вкъщи Ботев (Вр) с 2:0"/>
  </head>
  <body>
    <article>
      <h1>Локо (Пд) измести Левски от второто мясго</h1>
      <address><time datetime="2019-11-08T21:07:08+00:00">08 Nov 2019, 21:07</time> by <a rel="author">Пламен Вълков</a></address>
      <p>Локомотив (Пловдив) победи с 2:0 Ботев (Враца) в първия мач от 16-ия кръг на efbet Лига. Така "черно-белите" изместиха Левски от второто място. Пловдивчани имат 36 точки и мач повече пред третия Левски, който е с 35. Води Лудогорец с 39. Гостите от Враца първи организираха опасна атака, като във 2-ата минута Валери Домовчийски подаде вляво към Петър Атанасов, но Дейвид Малембана се намеси успешно и предотврати опасността. В 14-ата минута Анте Аралица излезе на удобна позиция и стреля, но Красимир Костов изби. Домакините поведоха с малко куриозен гол в 33-тата минута. Тогава Диниш Алмейда центрира, но топката се завърта, удари се в града и влезе във вратата на гостите за 1:0. Три минути по-късно Анте Аралица стреля неточно от удобна позиция. През втората част гостите опитаха обрат, но "черно-белите" внимаваха в защита. В 49-ата минути Диниш Алмейда изчисти топката след остро центриране в наказателното поле на домакините. Пет минути по-късно Димитър Илиев стреля с глава, но прати топката в аут. В 65-ата минута Дейвид Малбембана изчисти коженото кълбо след опасно центриране в наказателното поле на домакините.</p>
      <p>Валери Домовчийски излезе на удобна позиция в 70-ата минута, но пропусна да изравни.</p>
      <p>Във втората минута на даденото от съдията триминутно продължение Георги Илиев фиксира крайния резултат 2:0.</p>
    </article>
  </body>
</html>