<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/spevovci-zapeli-v-cerkvi-245613"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T21:15:00+00:00"/>
    <meta property="og:title" content="Spevovci zapeli v cerkvi"/>
    <meta property="og:description" content="Kristjan Kolenc, Edo Rednak, Vili Mravljak, Boštjan Mežnar in Marko Berzelak, člani Ansambla Spev, so se nedavno vrnili z gostovanja v nemškem mestu Ravensburg. Odpotovali so na povabilo tamkajš..."/>
  </head>
  <body>
    <article>
      <h1>Spevovci zapeli v cerkvi</h1>
      <h2>Ansambel Spev iz Šaleške doline je gostoval v Nemčiji. Peterica se je udeležila slovenske maše pa tudi trgatve.</h2>
      <address><time datetime="2019-11-08T21:15:00+00:00">08 Nov 2019, 21:15</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1567242.jpg"/>
          <figcaption>V Nemčijo se bodo še vrnili.</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1567245.jpg"/>
          <figcaption>Zapeli so tudi v baziliki sv. Martina v Ravensburgu.</figcaption>
        </figure>
      </slideshow>
      <p><b>Kristjan</b> <b>Kolenc</b>, <b>Edo Rednak</b>, <b>Vili Mravljak</b>, <b>Boštjan Mežnar</b> in <b>Marko Berzelak</b>, člani Ansambla Spev, so se nedavno vrnili z gostovanja v nemškem mestu Ravensburg. Odpotovali so na povabilo tamkajšnjega slovenskega društva Planinka in se udeležili tradicionalne prireditve Vinska trgatev. »Z rojaki, ki živijo v številnih krajih v Nemčiji, smo preživeli res čudovit večer. Prosti čas smo izkoristili za ogled številnih mest in njihovih naravnih in kulturnih znamenitosti, ki so nam jih razkazali tamkajšnji prijatelji,« je po vrnitvi v domovino razkril harmonikar Vili Mravljak. Fantje pravijo, da so se med njimi počutili zelo prijetno, saj vsi spoštujejo narodno-zabavno glasbo, poznajo pa tudi številne slovenske ljudske pesmi, ki še niso šle v pozabo in so jim jih spevovci z veseljem zapeli. »Udeležili smo se tudi slovenske maše v baziliki sv. Martina v Ravensburgu - Veingarten, kjer smo zapeli nekaj cerkvenih in ljudskih pesmi. Akustika bazilike nas je povsem prevzela,« so še povedali fantje, ki so bili presenečeni tudi nad gesto tamkajšnjega duhovnika: pridružil se jim je na odru in z njimi zapel. </p>
      <figure>
        <img src="https://www.slovenskenovice.si/images/slike/2019/11/04/1567245.jpg"/>
        <figcaption>Zapeli so tudi v baziliki sv. Martina v Ravensburgu.</figcaption>
      </figure>
    </article>
  </body>
</html>