<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/amerikanskiy-bokser-maye-namir-vidibrati-poyas-u-lomachenka-329023_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T21:10:00+00:00"/>
    <meta property="og:title" content="Американський боксер має намір відібрати пояс у Ломаченка"/>
    <meta property="og:description" content="Девін Хейні може провести бій з українцем."/>
  </head>
  <body>
    <article>
      <h1>Американський боксер має намір відібрати пояс у Ломаченка</h1>
      <h2>Девін Хейні може провести бій з українцем.</h2>
      <address>
        <time datetime="2019-11-08T21:10:00+00:00">08 Nov 2019, 21:10</time>
      </address>
      <p>Промоутер чемпіона світу за версією WBC в легкій вазі американця Девіна Хейні (23-0, 15 КО) Едді Хірн в коментарі порталу boxingnews24.com розповів про те, що його підопічний планує провести бій проти <b><a href="https://dt.ua/SPORT/lomachenko-vtrativ-pershu-poziciyu-v-reytingu-naykraschih-bokseriv-svitu-za-versiyeyu-the-ring-328846_.html">Василя Ломаченка</a></b> (13-1, 10 КО).</p>
      <p>"Ми хочемо бій з Ломаченком. Ми хочемо переслідувати його по лінії WBC. Раніше ми зробили все, що від нас вимагали заради бою з Ломаченком. Коли вони прийшли і змусили Девіна битися з Зауром Абдуллаєвим у фінальному елімінаторі, він пішов і провчив його в Madison Square Garden. Все було заради того, щоб стати обов'язковим претендентом для Ломаченка.</p>
      <p>Потім WBC вирішили, що Девін Хейні не може торкатися Ломаченка. Тепер ми збираємося зробити франчайзинговим чемпіоном і чемпіоном світу Девіна Хейни. Ми раді, що він чемпіон світу, і завоював це право, б'ючись з кращими", - повідомив Хірн.</p>
      <p>Нагадаємо, раніше WBC перевів Ломаченка (14-1, 10 КО) в статус "франчайзингового" чемпіона. Це було зроблено для того, щоб уникнути обов'язкового захисту і щоб українець вже в наступному бою провів поєдинок за титул абсолютного чемпіона.</p>
      <p>31 серпня Ломаченко здобув перемогу в Лондоні над британцем Люком Кемпбеллом рішенням суддів і завоював вакантний титул WBC.</p>
      <p>Таким чином, до абсолютного чемпіонства українцю залишилося завоювати пояс IBF, яким володіє Річард Коммі.</p>
      <p>Раніше сообщаось про те, що <b><a href="https://dt.ua/SPORT/lomachenko-dovshe-za-vsih-utrimuye-status-chempiona-sered-diyuchih-bokseriv-328562_.html">Ломаченко довше за всіх утримує статус чемпіона серед діючих боксерів</a></b>.</p>
      <footer>За матеріалами: <a href="https://dt.ua/go/aHR0cDovL3d3dy54c3BvcnQudWE=">XSport.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>