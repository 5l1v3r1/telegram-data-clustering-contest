<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-sto-loytraki-efialtiki-moda-me-polla-thymata-to-paichnidi-pnigmoy-sta-scholeia-tis-periochis-vinteo-ntokoymento/"/>
    <meta property="og:site_name" content="europost.gr"/>
    <meta property="article:published_time" content="2019-11-08T21:26:15+00:00"/>
    <meta property="og:title" content="Σοκ στο Λουτράκι: Εφιαλτική «μόδα», με πολλά θύματα, το «παιχνίδι πνιγμού» στα σχολεία της περιοχής! Βίντεο-ντοκουμέντο!"/>
    <meta property="og:description" content="Σοκ προκαλεί η είδηση για δεύτερο κρούσμα σε σχολείο στο Λουτράκι με το «παιχνίδι πνιγμού». Βίντεο ντοκουμέντο από τη στιγμή που μαθήτρια πέφτει λιπόθυμη. Το σοκαριστικό βίντεο ανέβασε η ίδια σε σελίδα κοινωνικής δικτύωσης. Η"/>
  </head>
  <body>
    <article>
      <h1>Σοκ στο Λουτράκι: Εφιαλτική «μόδα», με πολλά θύματα, το «παιχνίδι πνιγμού» στα σχολεία της περιοχής! Βίντεο-ντοκουμέντο!</h1>
      <address>
        <time datetime="2019-11-08T21:26:15+00:00">08 Nov 2019, 21:26</time>
      </address>
      <p>Σοκ προκαλεί η είδηση για δεύτερο κρούσμα σε σχολείο στο Λουτράκι με το «παιχνίδι πνιγμού». Βίντεο ντοκουμέντο από τη στιγμή που μαθήτρια πέφτει λιπόθυμη. Το σοκαριστικό βίντεο ανέβασε η ίδια σε σελίδα κοινωνικής δικτύωσης. Η επικίνδυνη μόδα εξαπλώνεται και στα Δημοτικά.</p>
      <p>Ο τρόμος επέστρεψε στα σχολεία. Το «παιχνίδι πνιγμού» φαίνεται πως κάνει θραύση στην Ελλάδα και δεύτερο κρούσμα σημειώθηκε στο ίδιο σχολείο στο Λουτράκι.</p>
      <p>Λίγες ώρες από την είδηση ότι κινδύνευσε η ζωή ενός 12χρονου που νοσηλεύτηκε στο Παίδων από αυτή την επικίνδυνη συνήθεια το OPEN φέρνει στο φως βίντεο ντοκουμέντο από το ίδιο σχολείο στο Λουτράκι. Στα σοκαριστικά πλάνα φαίνεται ξεκάθαρα ένα κορίτσι να κρατά για ώρα την αναπνοή του παίζοντας το συγκεκριμένο παιχνίδι.</p>
      <p>Το βίντεο έχει ανεβάσει η ίδια η μαθήτρια που πηγαίνει στο Γυμνάσιο στο Λουτράκι. Οι εικόνες δίχως υπερβολή σοκάρουν Σε αυτό φαίνεται ένα κορίτσι του Γυμνασίου να κρατάει την αναπνοή του. Ακολούθως φαίνεται να χάνει τις αισθήσεις του. Δύο αγόρια που βρίσκονταν δίπλα της να την συγκρατούν να μην πέσει στο έδαφος για να τραυματιστεί.</p>
      <p>Το βίντεο το ανέβασε το κορίτσι σε σελίδα κοινωνικής δικτύωσης, αλλά τα όσα ακολουθούν πρέπει να προβληματίσουν ακόμα περισσότερο. Και αυτό διότι υπάρχουν σχόλια από άλλα παιδιά που αναφέρουν ότι έχουν παίξει το συγκεκριμένο παιχνίδι.</p>
      <p>Καθηγητής που μίλησε στο κανάλι OPEN υποστήριξε ότι πριν από λίγες ημέρες ένας ακόμη μαθητής της Β’ Γυμνασίου έκανε κι αυτός το «παιχνίδι πνιγμού». Κράτησε την αναπνοή του, έχασε για κάποια δευτερόλεπτα τις αισθήσεις του, με αποτέλεσμα να πέσει από τις σκάλες και να σπάσει αρκετά από τα δόντια του και να μεταφερθεί και εκείνο στο νοσοκομείο.</p>
      <p>Πρόκειται για μια επικίνδυνη μόδα που έχει εξαπλωθεί και σε μικρότερης ηλικίας παιδιά.. Μαθητής της Ε’ Δημοτικού, μάλιστα, που μίλησε στο OPEN, αποκάλυψε ότι ο ίδιος έχει παίξει το παιχνίδι έξι φορές. «Είναι πλέον της μόδας τα παιδιά να παίζουν το παιχνίδι του πνιγμού στο Λουτράκι».</p>
      <figure>
        <iframe src="https://www.youtube.com/embed/V10iPgRvsqw" width="696" height="392" data-service="Youtube" scrolling="no"/>
      </figure>
      <p>Το κανάλι φιλοξένησε και δηλώσεις του θείου του 12χρονου μαθητή από το Λουτράκι που νοσηλεύτηκε στο Παίδων. «Εχει γίνει της μόδας ένα καινούριο παιχνίδι που παίζουν τα παιδιά. Κρατούν την ανάσα τους για δέκα φορές και κάνουν ένα βαθύ κάθισμα. Ο άλλος σφίγγει στο λαιμό το παιδί ή στο στήθος και το παιδί πέφτει λιπόθυμο», ανέφερε χαρακτηριστικά.</p>
      <p>Οι στιγμές πάντως που πέρασε ο 12χρονος ήταν τραγικές, καθώς σωριάστηκε στο προαύλιο του σχολείου του και επικράτησε πανικός. Οι μαθητές αρχίζουν να καλούν σε βοήθεια. Άμεσα οι καθηγητές ειδοποίησαν ασθενοφόρο και την οικογένεια παιδιού και μεταφέρθηκε στο νοσοκομείο.</p>
      <h3>Σχετικά</h3>
    </article>
  </body>
</html>