<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2027444/afxani-to-orio-ilikias-gia-to-ilektroniko-tsigaro-o-trab.html"/>
    <meta property="og:site_name" content="News.gr"/>
    <meta property="article:published_time" content="2019-11-08T21:15:58+00:00"/>
    <meta property="og:title" content="Αυξάνει το όριο ηλικίας για το ηλεκτρονικό τσιγάρο ο Τραμπ"/>
    <meta property="og:description" content="Ο Αμερικανός πρόεδρος ανέφερε ότι το άτμισμα θα είναι νόμιμο από τα 21"/>
  </head>
  <body>
    <article>
      <h1>Αυξάνει το όριο ηλικίας για το ηλεκτρονικό τσιγάρο ο Τραμπ</h1>
      <address>
        <time datetime="2019-11-08T21:15:58+00:00">08 Nov 2019, 21:15</time>
      </address>
      <h3>Ο Αμερικανός πρόεδρος ανέφερε ότι το άτμισμα θα είναι νόμιμο από τα 21</h3>
      <p>Οι ΗΠΑ σχεδιάζουν να αυξήσουν τη νόμιμη ηλικία για να <a href="https://www.news.gr/tag/atmisma"><b>ατμίζει</b></a> κανείς στα 21, προανήγγειλε σήμερα ο πρόεδρος <a href="https://www.news.gr/tag/ntonalnt-tramp"><b>Ντόναλντ Τραμπ</b></a>, προσθέτοντας ότι η κυβέρνηση θα ανακοινώσει την έκθεσή της για τα προϊόντα αυτά την επόμενη εβδομάδα.</p>
      <p>Ο Αμερικανός πρόεδρος δεν έδωσε περισσότερες διευκρινίσεις για το νέο ρυθμιστικό πλαίσιο, ούτε διευκρίνισε πότε ακριβώς θα ανακοινωθεί.</p>
      <p>Όπως αναφέρει το Αθηναϊκό Πρακτορείο Ειδήσεων, οι υπηρεσίες υγείας έχουν σημάνει συναγερμό στις <a href="https://www.news.gr/tag/hpa"><b>ΗΠΑ</b></a> μετά τα αλλεπάλληλα κρούσματα μιας σοβαρής πνευμονικής ασθένειας την οποία συνδέουν με το άτμισμα. Εκφράζουν επίσης έντονες ανησυχίες για τη χρήση του ηλεκτρονικού τσιγάρου, ιδίως μεταξύ των νέων.</p>
      <p>Τον Σεπτέμβριο ο πρόεδρος Τραμπ ζήτησε από το υπουργείο Υγείας και την Υπηρεσία Τροφίμων και Φαρμάκων να εξετάσουν το ζήτημα και είπε ότι σχεδιάζεται να απαγορευτούν όλα τα ηλεκτρονικά τσιγάρα με γεύσεις. Την Πέμπτη η εταιρεία Juul Labs Inc ανακοίνωσε ότι σταματά άμεσα τις πωλήσεις προϊόντων ατμίσματος με άρωμα μέντας.</p>
      <p>«Κυρίως, θα πρέπει να φροντίσουμε τα παιδιά μας για αυτό θα αυξήσουμε το όριο νόμιμης χρήσης στα 21», σημείωσε.</p>
      <p>Παράλληλα ωστόσο ο πρόεδρος παραδέχτηκε ότι μπορεί να θιχτούν τα συμφέροντα της βιομηχανία του ατμίσματος και είπε ότι η κυβέρνηση εξετάζει τι επιπτώσεις θα έχουν οι αποφάσεις της στις θέσεις εργασίας.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2027077/minima-erntogan-an-den-figoun-oles-i-chores-apo-ti-siria-den-apochoroume.html"/>
        <a href="https://www.news.gr/kosmos/article/2026130/ta-mexikanika-kartel-ine-chirotera-apo-to-islamiko-kratos.html"/>
        <a href="https://www.news.gr/kosmos/article/2025826/katasvestike-i-megali-pirkagia-stin-kalifornia-meta-apo-dio-evdomades.html"/>
      </related>
    </article>
  </body>
</html>