<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/08/korpschef-akerboom-fatima-aboulouafa-weggestuurd-wegens-schenden-regels-gebruik-social-media/"/>
    <meta property="og:site_name" content="ThePostOnline"/>
    <meta property="article:published_time" content="2019-11-08T21:53:00+00:00"/>
    <meta property="og:title" content="Korpschef Akerboom: ‘Fatima Aboulouafa weggestuurd wegens schenden regels gebruik social media’"/>
    <meta property="og:description" content="'Ze bleef via social media kritiek uiten die volgens haar collega's intern gecommuniceerd had moeten worden'"/>
  </head>
  <body>
    <article>
      <h1>Korpschef Akerboom: ‘Fatima Aboulouafa weggestuurd wegens schenden regels gebruik social media’</h1>
      <h2>'Ze bleef via social media kritiek uiten die volgens haar collega's intern gecommuniceerd had moeten worden'</h2>
      <address><time datetime="2019-11-08T21:53:00+00:00">08 Nov 2019, 21:53</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De weggestuurde Leidse politiechef Fatima Aboulouafa hield zich niet aan de regels en afspraken die binnen de politie gelden voor het gebruik van social media. Daardoor kwam het tot een onherstelbare vertrouwensbreuk tussen Aboulouafa en haar collega-teamchefs en direct leidinggevende, zegt korpschef Erik Akerboom.</p>
      <p>Akerboom schrijft dat in een brief aan maatschappelijke organisaties en migrantengroeperingen die bij hem een klacht hadden ingediend over de Haagse politieleiding. De organisaties legden onder meer een verband tussen het op non-actief stellen van Aboulouafa en haar melding over mogelijke misstanden op bureau Hoefkade. Aboulouafa werkte tot eind september 2018 op dat Haagse bureau. Volgens Akerboom hebben de organisaties in die kwestie “een onjuiste voorstelling van de gang van zaken”.</p>
      <p>Na het vertrek van Aboulouafa uit Den Haag werd zij in mei 2019 aangesteld als teamchef in Leiden-Midden. Akerboom stelt dat Aboulouafa toen berichten op social media begon te plaatsen en zich daarin uitte op een manier die door collega-teamchefs als “onheus en onveilig werd ervaren”.</p>
      <p>Volgens de korpschef is Aboulouafa daar meerdere keren op aangesproken, maar bleef ze via social media kritiek uiten die volgens haar collega’s intern gecommuniceerd had moeten worden. “Uiteindelijk kwam het tot een onherstelbare vertrouwensbreuk tussen mevrouw Aboulouafa en haar collega-teamchefs en direct leidinggevende”, aldus Akerboom.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>