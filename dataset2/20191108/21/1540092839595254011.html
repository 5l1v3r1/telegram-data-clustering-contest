<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196714/merkel-kai-fon-nter-laien-zitoyn-steni-diasyndesi-alvanias-voreias-makedonias-me-tin-ee"/>
    <meta property="og:site_name" content="CNN.gr"/>
    <meta property="article:published_time" content="2019-11-08T21:47:21+00:00"/>
    <meta property="og:title" content="Μέρκελ και φον ντερ Λάιεν ζητούν στενή διασύνδεση Αλβανίας - Βόρειας Μακεδονίας με την ΕΕ"/>
    <meta property="og:description" content="Στενή διασύνδεση της Αλβανίας και της Βόρειας Μακεδονίας με την Ευρωπαϊκή Ένωση ζήτησαν η Γερμανίδα καγκελάριος Άνγκελα Μέρκελ και η νεοεκλεγείσα πρόεδρος της..."/>
  </head>
  <body>
    <article>
      <h1>Μέρκελ και φον ντερ Λάιεν ζητούν στενή διασύνδεση Αλβανίας - Βόρειας Μακεδονίας με την ΕΕ</h1>
      <h2>Στενή διασύνδεση της Αλβανίας και της Βόρειας Μακεδονίας με την Ευρωπαϊκή Ένωση ζήτησαν η Γερμανίδα καγκελάριος Άνγκελα Μέρκελ και η νεοεκλεγείσα πρόεδρος της Ευρωπαϊκής Επιτροπής Ούρσουλα φον ντερ Λάιεν, τονίζοντας ότι πρόκειται για εξαιρετικά σημαντικό στρατηγικό συμφέρον της Ευρώπης να κρατήσει αυτές τις χώρες όσο το δυνατόν πιο κοντά της.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:47 , 08 November 2019</p>
      <p>Αποτελεί «εξαιρετικά σημαντικό στρατηγικό συμφέρον Ευρώπης αυτές <b>οι χώρες να μην χάσουν την ελπίδα τους στην προοπτική ένταξης»</b>, δήλωσε η Άνγκελα Μέρκελ κατά τη διάρκεια συνέντευξης Τύπου με την Ούρσουλα φον ντερ Λάιεν, η οποία σε ανάλογο τόνο επισήμανε ότι είναι για την Ευρώπη «μεγάλης στρατηγικής σημασίας» να συνδέσουμε τα Δυτικά Βαλκάνια όσο το δυνατόν πιο στενά με την ΕΕ.</p>
      <blockquote>«Όσο δεν είναι εφικτό να ανοίξουμε τις ενταξιακές διαπραγματεύσεις -και η Αλβανία και η Βόρεια Μακεδονία <b>έχουν κάνει απίστευτες προσπάθειες για να φτάσουν σε αυτό το σημείο</b> το οποίο εμείς τους ζητήσαμε-, θα βάλω όλες μου τις δυνάμεις προκειμένου να αναπτύξουμε κοινά προγράμματα με τα οποία, μέσω της συνεργασίας, θα συνδεθούμε ακόμη πιο στενά». Αν δεν το κάνουμε, προειδοποίησε η νέα πρόεδρος της Επιτροπής, «<b>θα γεμίσουν άλλοι αυτό το κενό και αυτό δεν το θέλουμε».</b></blockquote>
      <p>Σε ό,τι αφορά τις <b>προκλήσεις</b> που θα αντιμετωπίσει η νέα Ευρωπαϊκή Επιτροπή, οι δύο πολιτικοί αναφέρθηκαν στο <b>μεταναστευτικό</b>, με την κυρία φον ντερ Λάιεν να ανακοινώνει ότι εντός του πρώτου εξαμήνου του επόμενου έτους θα ανακοινώσει την πρόταση της Επιτροπής για ένα νέο ευρωπαϊκό Σύμφωνο Μετανάστευσης.</p>
      <blockquote>«Η Ευρώπη πρέπει να αποτελεί πρότυπο για το πώς μπορεί κανείς να διαχειριστεί βιώσιμα, με ανθρωπιστικό τρόπο, αλλά και αποτελεσματικά, την μετανάστευση», τόνισε και προσέθεσε ότι στο μεταναστευτικό είναι σημαντικό η Ευρωπαϊκή Ένωση να βγει από την ακινησία και να τεθεί και πάλι σε κίνηση προς τα εμπρός.</blockquote>
      <p>Η Άνγκελα Μέρκελ από την πλευρά της αναγνώρισε ότι πρόκειται για<b> πολύ δύσκολη υπόθεση</b> και προσέθεσε ότι υπάρχουν <b>μεγάλες προσδοκίες από τη νέα Επιτροπή, αλλά άφησε να εννοηθεί ότι το Βερολίνο στηρίζει τα σχέδια της Κομισιόν.</b></p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196678/ekrixi-se-oryxeio-sti-germania-sooi-anasyrthikan-oi-pagideymenoi-ergates">Έκρηξη σε ορυχείο στη Γερμανία: Σώοι ανασύρθηκαν οι παγιδευμένοι εργάτες</a>
        </li>
        <li>
          <a href="https://www.cnn.gr/news/kosmos/story/196672/isxyri-ekrixi-se-anthrakoryxeio-sti-germania-anafores-gia-pagideymenoys">Ισχυρή έκρηξη σε oρυχείο στη Γερμανία - Πολλοί παγιδευμένοι</a>
        </li>
        <li>
          <a href="https://www.cnn.gr/oikonomia/story/196634/kai-i-e-e-flertarei-me-ta-kryptonomismata">Και η Ε.Ε. «φλερτάρει» με τα κρυπτονομίσματα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/381/alvania">ΑΛΒΑΝΙΑ</a>
        </li>
        <li>
          <a href="https://www.cnn.gr/eidhseis/tag/74368/voreia-makedonia">ΒΟΡΕΙΑ ΜΑΚΕΔΟΝΙΑ</a>
        </li>
        <li>
          <a href="https://www.cnn.gr/eidhseis/tag/1042/angkela-merkel">ΑΝΓΚΕΛΑ ΜΕΡΚΕΛ</a>
        </li>
        <li>
          <a href="https://www.cnn.gr/eidhseis/tag/351/germania">ΓΕΡΜΑΝΙΑ</a>
        </li>
        <li>
          <a href="https://www.cnn.gr/eidhseis/tag/326/eyropaiki">ΕΥΡΩΠΑΙΚΗ ΕΝΩΣΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/08/196708/snapshot/2594697.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196743/snapshot/2732473.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196721/snapshot/15218690.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196740/snapshot/13924870.jpg"/>
      </figure>
    </article>
  </body>
</html>