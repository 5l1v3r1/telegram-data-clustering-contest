<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/custode-villa-morto-1.4876512"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-08T21:14:13+00:00"/>
    <meta property="og:title" content="Novilara, custode di una villa trovato morto"/>
    <meta property="og:description" content="E’ successo in S trada della Necropoli, a Novilara. Trovato grosso disordine nella stanza: sarà l’autopsia a chiarire le cause del decesso"/>
  </head>
  <body>
    <article>
      <h1>Novilara, custode di una villa trovato morto</h1>
      <h2>E’ successo in S trada della Necropoli, a Novilara. Trovato grosso disordine nella stanza: sarà l’autopsia a chiarire le cause del decesso</h2>
      <address><time datetime="2019-11-08T21:14:13+00:00">08 Nov 2019, 21:14</time> by <a rel="author">il Resto del Carlino</a></address>
      <p>Pesaro, 9 novembre 2019 - <b>Un uomo di 72 anni</b>, <b>Gabriele Furlani</b>, nato a <b>Mondolfo</b>, è stato trovato senza vita ieri intorno alle 13 nella camera, ricavata all’interno di <b>una villa di cui faceva il custode</b>, situata in Strada della Necropoli, al confine <b>tra Novilara e Roncosambaccio</b>. Sul posto i mezzi di soccorso e gli uomini del commissariato di Fano.</p>
      <p>A dare l’allarme <b>l’ex moglie</b>, che era andato a trovarlo. <b>Il corpo era a terra, vicino al letto</b>, nella stanza dentro la casa in cui <b>l’uomo abitava da solo</b>. Nel locale in cui si trovava il cadavere gli agenti hanno trovato un grosso disordine. Ancora da stabilire con esattezza quando sia avvenuto il decesso. Le cause sembrano in ogni caso <b>del tutto naturali,</b> come si deduce dai primi accertamenti fatti dai poliziotti.<br/><br/><b>Si è appreso </b>che il 72enne era stato ricoverato <b>per una emorragia</b> in ospedale nei giorni scorsi e proprio un secondo episodio di emorragia, forse legato anche a uno scompenso cardiaco, potrebbe essere risultato fatale.<br/><br/><b>In base</b> a una prima ricognizione medica pare che l’uomo avesse assunto nelle ultime ore anche <b>una ingente quantità di alcol.</b> Sarà comunque l’autopsia a definire con esattezza le cause del decesso. Sul posto oltre ai mezzi di soccorso e al commissariato anche il medico legale. La salma è a disposizione della magistratura.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>