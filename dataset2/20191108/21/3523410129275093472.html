<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638868/%D8%A8%D8%A7%DB%8C%D8%AF-%D8%A8%D8%B1%D8%A7%DB%8C-%D8%AC%D8%AF%D8%A7%DB%8C%DB%8C-%D8%A7%D8%B2-%D8%A7%D9%86%DA%AF%D9%84%DB%8C%D8%B3-%D8%AA%D9%84%D8%A7%D8%B4-%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T21:53:00+00:00"/>
    <meta property="og:title" content="باید برای جدایی از انگلیس تلاش کنیم"/>
    <meta property="og:description" content="نیکولا استورجن گفت: جانسون برای مردم اسکاتلند در تعیین سرنوشتشان حقی قائل نیست، اما مردم اسکاتلند برای تحقق آرمان خود مبارزه خواهند کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638868/%D8%A8%D8%A7%DB%8C%D8%AF-%D8%A8%D8%B1%D8%A7%DB%8C-%D8%AC%D8%AF%D8%A7%DB%8C%DB%8C-%D8%A7%D8%B2-%D8%A7%D9%86%DA%AF%D9%84%DB%8C%D8%B3-%D8%AA%D9%84%D8%A7%D8%B4-%DA%A9%D9%86%DB%8C%D9%85">باید برای جدایی از انگلیس تلاش کنیم</a>
      </h1>
      <h2>نیکولا استورجن گفت: جانسون برای مردم اسکاتلند در تعیین سرنوشتشان حقی قائل نیست، اما مردم اسکاتلند برای تحقق آرمان خود مبارزه خواهند کرد.</h2>
      <address><time datetime="2019-11-08T21:53:00+00:00">08 Nov 2019, 21:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نیکولا استورجن، رهبر حزب ملی اسکاتلند در واکنش به مخالفت بوریس جانسون، نخست وزیر انگلیس با برگزاری همه پرسی استقلال اسکاتلند از انگلیس گفت: جانسون برای مردم اسکاتلند در تعیین سرنوشتشان حقی قائل نیست، اما مردم اسکاتلند برای تحقق آرمان خود مبارزه خواهند کرد.</p>
      <p>استورجن در نشست خبری حزب ملی اسکاتلند در شهر ادینبورو، انتخابات عمومی پیش رو در انگلیس را "مهم‌ترین انتخابات در عمر ما" توصیف و خلاصی از روند خروج این کشور از اتحادیه اروپا، موسوم به برگزیت را در کنار همه پرسی جدایی از انگلیس اولویت این حزب اعلام کرد.</p>
      <p>وی درباره بوریس جانسون، رهبر حزب محافظه کار گفت این مرد، سخنانش جدی نیست و حزب ملی اسکاتلند، هیچ گاه از یک دولت محافظه کار، در صورت کسب نشدن اکثریت کرسی‌های مجلس و تشکیل دولت ائتلافی، حمایت نخواهد کرد.</p>
      <p>استورجن به مردم اسکاتلند گفت: اگر از بحران موجود خسته اید، برای رهایی از برگزیت، به حزب ملی اسکاتلند رای دهید.</p>
      <p>وی همچنین با رد حمایت از جرمی کوربین، رهبر حزب کارگر نیز گفت: رای دهندگان ناراضی از رهبری جرمی کوربین نیز باید به حزب ملی اسکاتلند رای دهند.</p>
      <p>به گفته نیکولا استورجن، حزب ملی اسکاتلند برای لغو روند برگزیت، اقدام خواهد کرد و تاکید کرد مردم اسکاتلند باید سرنوشت خود را در دست گیرند.</p>
      <p>وی پیشنهاد کرد حزب کارگر، از استقلال اسکاتلند حمایت کند، زیرا به گفته وی، جرمی کوربین در سراسر جهان، از حق مردم برای تعیین آینده خود حمایت می‌کند و عجیب خواهد بود اگر حق اسکاتلندی‌ها را نادیده بگیرد.</p>
    </article>
  </body>
</html>