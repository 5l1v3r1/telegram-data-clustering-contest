<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/mesut-ozil-ve-takim-arkadasina-bicakli-saldiri-duzenleyen-kisiye-10-yil-hapis-cezasi"/>
    <meta property="og:site_name" content="euronews"/>
    <meta property="article:published_time" content="2019-11-08T21:38:40+00:00"/>
    <meta property="og:title" content="Mesut Özil'e bıçaklı saldırı düzenleyen kişiye 10 yıl hapis cezası"/>
    <meta property="og:description" content="İngiltere Premier Lig ekiplerinden Arsenal'de forma giyen Mesut Özil ile takım arkadaşı Sead Kolasinac'a bıçaklı saldırıda bulunan Ashley Smith 10 yıl hapis cezası çarptırıldı"/>
  </head>
  <body>
    <article>
      <h1>Mesut Özil'e bıçaklı saldırı düzenleyen kişiye 10 yıl hapis cezası</h1>
      <address><time datetime="2019-11-08T21:38:40+00:00">08 Nov 2019, 21:38</time> by <a rel="author">Hüseyin Koyuncu</a></address>
      <p>İngiltere Premier Lig ekiplerinden Arsenal'de forma giyen Mesut Özil ile takım arkadaşı Sead Kolasinac'a bıçaklı saldırıda bulunan Ashley Smith 10 yıl hapis cezası çarptırıldı.</p>
      <p>Londra'da gerçekleştirilen duruşmada, 30 yaşındaki sanık Ashley Smith hakkında karar verildi. Hakim, futbolculardan 200 bin sterlin değerindeki saati çalmaya çalıştıklarını itiraf eden saldırganın "dehşet verici" bir sabıka kaydı bulunduğunu vurguladı.</p>
      <p>38 ayrı suç kaydı bulunan ve 20'sinden hüküm yiyen saldırgana 10 yıl hapis cezası verildi. Ayrıca sanığın verilen maddi hasar nedeniyle 181 sterlin ödemesine hükmedildi.</p>
      <p>Saldırganın hırsızlık nedeniyle 2017 yılında 42 ay hapis cezasına mahkum edildiği ve futbolcuları soymaya çalıştığı dönemde şartlı olarak serbest bırakıldığı belirtildi.</p>
      <p>26 yaşındaki diğer sanık Jordan Northover hakkındaki karar ise ileri bir tarihte verilecek.</p>
      <ul>
        <li>
          <a href="https://tr.euronews.com/2019/11/06/mesut-ozil-ve-takim-arkadasina-bicakli-saldiriyi-duzenleyen-zanli-sucunu-itiraf-etti">Mesut Özil ve takım arkadaşına bıçaklı saldırıyı düzenleyen zanlı suçunu itiraf etti</a>
        </li>
        <li>
          <a href="https://tr.euronews.com/2019/07/26/londra-da-mesut-ozil-e-bicakli-saldiriyi-arsenalli-takim-arkadasi-sead-kolasinac-engelledi">Londra'da Mesut Özil'e bıçaklı saldırıyı Arsenalli takım arkadaşı Sead Kolasinac engelledi</a>
        </li>
      </ul>
      <p>İngiltere'nin başkenti Londra'da 25 Temmuz'da araçta bulundukları sırada motosikletli iki kişinin bıçaklı saldırı girişimiyle karşı karşıya kalan Mesut Özil ve Sead Kolasinac, güvenlik gerekçesiyle Arsenal'in sezon başındaki lig maçlarında kadroya alınmamıştı.</p>
      <p>Ek kaynaklar<b> • AA</b></p>
    </article>
  </body>
</html>