<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638865/%D8%AA%D9%88%D9%84%DB%8C%D8%AF-%D8%B3%D8%B1%DB%8C-galaxy-s11-%D8%B3%D8%A7%D9%85%D8%B3%D9%88%D9%86%DA%AF-%D8%A8%D8%A7-%D8%A8%D8%A7%D8%B7%D8%B1%DB%8C-%D8%A8%D8%B2%D8%B1%DA%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T21:48:00+00:00"/>
    <meta property="og:title" content="تولید سری Galaxy S11 سامسونگ با باطری بزرگ"/>
    <meta property="og:description" content="سامسونگ در نظر دارد سری Galaxy S11 خود را با باطری‌های بزرگتری تولید و روانه بازار کند."/>
  </head>
  <body>
    <article>
      <h1>
        <a href="https://www.bultannews.com/fa/news/638865/%D8%AA%D9%88%D9%84%DB%8C%D8%AF-%D8%B3%D8%B1%DB%8C-galaxy-s11-%D8%B3%D8%A7%D9%85%D8%B3%D9%88%D9%86%DA%AF-%D8%A8%D8%A7-%D8%A8%D8%A7%D8%B7%D8%B1%DB%8C-%D8%A8%D8%B2%D8%B1%DA%AF">تولید سری Galaxy S11 سامسونگ با باطری بزرگ</a>
      </h1>
      <h2>سامسونگ در نظر دارد سری Galaxy S11 خود را با باطری‌های بزرگتری تولید و روانه بازار کند.</h2>
      <address><time datetime="2019-11-08T21:48:00+00:00">08 Nov 2019, 21:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اوایل امسال بود که سامسونگ ظرفیت‌های باطری خود را معرفی کرد و آن‌ها را روی گوشی‌های سری Galaxy S10 خود مورد استفاده قرار داد. این شرکت انتظارات را با تولید Galaxy Note 10 با باطری بزرگ خودش بالاتر برد و حالا به دنبال این است که با تولید Galaxy S11 مرز ظرفیت بالای باطری‌ها را بیشتر جابجا کند.</p>
      <p>بر اساس خبر منتشر شده در سایت GalaxyClub، باطری جدیدی از سامسونگ با شماره محصول EB-BG980ABY در بازار کره جنوبی تأیید شده است. اطلاعات زیادی درباره این باطری در دسترس قرار نگرفته، اما گفته می‌شود ظرفیت این باطری بین ۳۸۰۰ تا ۳۹۰۰ میلی‌آمپر ساعت است که نسبت به پرچمداران سال گذشته خود، ارتقای چشمگیری را نشان می‌دهد. در گوشی‌های سری قبل گلکسی سامسونگ، Galaxy S10e بود که دارای یک باطری با ظرفیت ۳۱۰۰ میلی‌آمپر بود، اما امسال به نظر می‌رسد سامسونگ در کمترین مدل پرچمدار بعدی خود از یک باطری با ظرفیت ۳۹۰۰ میلی‌آمپر ساعتی استفاده کند.</p>
      <p>با توجه به مدل‌های زیادی که هر سال سامسونگ برای پرچمداران خود در نظر می‌گیرد، این انتظار وجود دارد که باطری مدل پلاس Galaxy S11 بیشتر از دیگر مدل‌های این پرچمدار ظرفیت داشته باشد. Galaxy S10 Plus دارای ظرفیت باطری ۴۱۰۰ میلی‌آمپر ساعت بود، اما با وجود داشتن بیشتر کردن ظرفیت باطری‌های این پرچمداران این انتظار وجود دارد که Galaxy S11 باطری ۵۰۰۰ میلی‌آمپر ساعتی داشته باشد. این میزان از ارتقا در باطری یک پرچمدار ممکن به نظر نمی‌رسد، اما با توجه به رقابت شدید پرچداران در حال حاضر، ارتقا به این ظرفیت کمی ضروری است. با وجو همه این تفاسیر، نسل بعدی پرچمداران باید خود را برای پشتیبانی از نسل بعدی اینترنت، 5G آماده کنند در نتیجه داشتن یک باطری بزرگ یک نیاز در این گوشی‌ها است.</p>
      <p>ممکن است سامسونگ برای پرچمداران سال ۲۰۲۰ خود از نمایشگر‌های بزرگتری در نظر بگیرد که همچنین عمر باطری را هم تحت تأثیر قرار دهد. خوشبختانه نکته مثبت دیگری هم که در این گوشی دیده می‌شود استفاده از پردازنده Exynos 990 به جای Exynos 9820 است که در Galaxy S10 مورد استفاده قرار گرفته بود و پردازنده جدید سامسونگ می‌تواند انرژی بیشتری نسبت به نسل گذشته خود حفظ کند و مانع هدر رفتن انرژی می‌شود.</p>
    </article>
  </body>
</html>