<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinci-rozgromno-prograli-polyakam-u-hokey-638795.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T21:57:58+00:00"/>
    <meta property="og:title" content="Українці розгромно програли полякам у хокей"/>
    <meta property="og:description" content="Наша команда готується до домашнього чемпіонату світу"/>
  </head>
  <body>
    <article>
      <h1>Українці розгромно програли полякам у хокей</h1>
      <address>
        <time datetime="2019-11-08T21:57:58+00:00">08 Nov 2019, 21:57</time>
      </address>
      <h4>Наша команда готується до домашнього чемпіонату світу</h4>
      <p>Молодіжна збірна України, складена з гравців не старших 20-ти років зазнала поразки в другому матчі на товариському турнірі чотирьох націй, який триває на броварській арені «Термінал».</p>
      <p>У п'ятницю, 8 листопада, команда Олега Ігнатьєва поступилася 1:5 полякам. Єдину шайбу в складі господарів провів Владислав Брага. Він відзначився за рахунку 0:5 у третьому періоді.</p>
      <p>У заключному матчі українці у неділю, 10 листопада, зіграють з білоруським клубом «Мінські Зубри», які перемогли і поляків у першому турі, і литовців у другому. <a href="https://glavcom.ua/sport/news/ukrajinska-zbirna-z-hokeyu-peremogla-v-startovomu-matchi-turniru-chotiroh-naciy-638580.html">Україна стартувала на домашньому турнірі з перемоги в серії буллітів над литовцями</a>.</p>
      <p>Зауважимо, що Турнір чотирьох націй є для нашої команди етапом підготовки до домашнього чемпіонату світу в дивізіоні 1В, який відбудеться 12-18 грудня в київському Палаці спорту.</p>
      <p>Зараз наша команда виступає без лідерів, які представляють клуби північноамериканських ліг - Олександра Пересунька, Гліба Кривошапкіна, Артема Матейченка, Фелікса Морозова, Дмитра Даниленка, Артура Оґанджаняна. На чемпіонат світу всі ці хокеїсти мають приїхати.</p>
      <blockquote>
        <b>Читайте також: <a href="https://glavcom.ua/sport/publications/za-misyac-do-chempionatu-svitu-fotoreportazh-z-trenuvannya-hokeynoji-zbirnoji-u-brovarah-638372.html">За місяць до чемпіонату світу. Фоторепортаж з тренування хокейної збірної у Броварах</a></b>
      </blockquote>
      <related>
        <a href="https://glavcom.ua/columns/verbyckiy/chomu-ya-ne-grayu-v-ukrajinskiy-hokey-632054.html"/>
      </related>
    </article>
  </body>
</html>