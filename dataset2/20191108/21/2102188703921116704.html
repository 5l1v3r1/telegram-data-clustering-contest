<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/8/653511/"/>
    <meta property="og:site_name" content="Економічна правда"/>
    <meta property="article:published_time" content="2019-11-08T21:10:00+00:00"/>
    <meta property="og:title" content="Новини 8 листопада: рекомендації Джека Ма, IKEA, відновлення роботи тютюнової фабрики"/>
    <meta property="og:description" content="Про що всі говорили сьогодні?"/>
  </head>
  <body>
    <article>
      <h1>Новини 8 листопада: рекомендації Джека Ма, IKEA, відновлення роботи тютюнової фабрики</h1>
      <address>
        <time datetime="2019-11-08T21:10:00+00:00">08 Nov 2019, 21:10</time>
      </address>
      <p><b>Про рекомендації Джека Ма. </b>Україні варто удосконалити логістичну інфраструктуру, покриття інтернетом, систему платежів для розвитку електронної торгівлі та підприємництво, вважає засновник <a href="https://www.epravda.com.ua/news/2019/11/8/653493/">Alibaba Group</a> та найбагатша людина Китаю Джек Ма.</p>
      <p><b>Про IKEA.</b> Компанія ІКЕA поки <a href="https://www.epravda.com.ua/news/2019/11/8/653498/">не відкриватиме свій завод</a> з обробки деревини на Львівщині.</p>
      <p><b>Про арбітраж з "Газпромом".</b> Контракт на транзит російського газу через ГТС України мають укласти "з чистого аркуша", але це не означає, що "Нафтогаз" <a href="https://www.epravda.com.ua/news/2019/11/8/653486/">відмовиться від своїх вимог</a> до "Газпрому" за рішеннями арбітражів.</p>
      <p><b>Про відновлення роботи ще однієї тютюнової фабрики. </b>Одна з найбільших тютюнових компаній "JTI Україна" після зустрічі з президентом Володимиром Зеленським та міністрами заявила про відновлення виробництва на фабриці <a href="https://www.epravda.com.ua/news/2019/11/8/653492/">у Кременчуці</a>.</p>
      <p><b>Про докапіталізацію банків.</b> За базовим сценарієм стрес-тестування <a href="https://www.epravda.com.ua/news/2019/11/8/653497/">11 банків потребують докапіталізації</a> на суму 35 мільярдів гривень, за несприятливим - 18 банків на суму майже 74 млрд гривень.</p>
      <p><b>Про стійкість Приватбанку. </b>Перший заступник голови правління Нацбанку Катерина Рожкова заявила, що бізнес-модель Приватбанку <a href="https://www.epravda.com.ua/news/2019/11/8/653495/">є життєздатною</a>, банк має найбільший прибуток серед українських банків і є стійким до майбутніх криз.</p>
      <p><b>Про суттєве уповільнення інфляції. </b>У жовтні 2019 року споживчі ціни в Україні зросли на 0,7% у порівнянні з попереднім місяцем, але у річному вимірі інфляція сповільнилась<a href="https://www.epravda.com.ua/news/2019/11/8/653509/"> до 6,5%</a>.</p>
      <h3>Ви хочете знати більше?</h3>
      <p>
        <i>
          <b>
            <a href="https://www.epravda.com.ua/publications/2019/11/8/653476/">"Кошторис Зеленського": що уряд змінив в бюджеті на 2020 рік</a>
          </b>
        </i>
      </p>
      <p>Кабмін презентував нову версію бюджету країни на наступний рік. Що нового з'явилося в кошторисі і що ще може з'явитися трохи пізніше.</p>
    </article>
  </body>
</html>