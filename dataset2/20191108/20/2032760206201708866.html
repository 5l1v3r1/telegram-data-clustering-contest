<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89069"/>
    <meta property="og:site_name" content="Denník politika"/>
    <meta property="article:published_time" content="2019-11-08T20:35:03+00:00"/>
    <meta property="og:title" content="Prezidentka Čaputová sa v Nemecku zúčastní osláv 30. výročia pádu Berlínskeho múra"/>
    <meta property="og:description" content="8.11.2019 (Webnoviny.sk) – Prezidentka Zuzana Čaputová sa v sobotu zúčastní v Berlíne na oslavách 30. výročia pádu Berlínskeho múru na pozvanie nemeckého prezidenta Franka-Waltera Steinmeiera. Ako ďalej agentúru SITA informoval hovorca prezidentky Martin Strižinec, na podujatí sa zúčastnia všetky hlavy štátov V4."/>
  </head>
  <body>
    <article>
      <h1>Prezidentka Čaputová sa v Nemecku zúčastní osláv 30. výročia pádu Berlínskeho múra</h1>
      <address><time datetime="2019-11-08T20:35:03+00:00">08 Nov 2019, 20:35</time> by <a rel="author">Webnoviny</a></address>
      <p>8.11.2019 (Webnoviny.sk) – Prezidentka Zuzana Čaputová sa v sobotu zúčastní v Berlíne na oslavách 30. výročia pádu Berlínskeho múru na pozvanie nemeckého prezidenta Franka-Waltera Steinmeiera. Ako ďalej agentúru SITA informoval hovorca prezidentky Martin Strižinec, na podujatí sa zúčastnia všetky hlavy štátov V4.</p>
      <p><i>„Pri Pamätníku Berlínskeho múru vložia počas ceremoniálu spolu s nemeckou kancelárskou Angelou Merkelovou do múru ruže ako symbol jeho pádu a pripomenutia si jeho obetí a vypočujú si príhovory štyroch študentov zo štátov V4 o vlastnej vízii Európy,“</i> povedal Strižinec.</p>
      <p>Za Slovensko sa prihovorí študent bilingválneho gymnázia v Poprade. <i>„Okrem toho si prezidenti spoločne pripomenú aj prínos krajín V4 k pádu komunizmu pri neďalekom pamätníku V4,“</i> doplinil Strižinec.</p>
      <p>Deviateho novembra 1989 oznámil v televíznom vysielaní člen vedenia Nemeckej demokratickej republiky Günter Schabowski, že hranice NDR sú s okamžitou platnosťou otvorené. V nasledujúcich hodinách začali desiatky tisíc obyvateľov Východného Berlína prechádzať do Západného Berlína.</p>
      <p>Múr, ktorý stál od roku 1961, bol postupne zbúraný. Niekoľko jeho úsekov bolo zachovaných ako pripomenutie rozdelenia Nemecka. Spolková republika Nemecko a Nemecká demokratická republika sa oficiálne zjednotili 30. novembra 1990.</p>
      <p>Viac k témam: <a href="https://www.webnoviny.sk/tag/berlinsky-mur/"><u>Berlínsky múr</u></a><br/>Zdroj: Webnoviny.sk – <a href="https://www.webnoviny.sk/prezidentka-caputova-sa-v-nemecku-zucastni-oslav-30-vyrocia-padu-berlinskeho-mura/"><u>Prezidentka Čaputová sa v Nemecku zúčastní osláv 30. výročia pádu Berlínskeho múra</u></a> © SITA Všetky práva vyhradené.</p>
    </article>
  </body>
</html>