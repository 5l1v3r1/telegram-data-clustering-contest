<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191108_04707611"/>
    <meta property="og:site_name" content="De Standaard"/>
    <meta property="article:published_time" content="2019-11-08T20:33:00+00:00"/>
    <meta property="og:title" content="Braziliaanse ex-president Lula vrijgelaten dankzij arrest Hooggerechtshof"/>
    <meta property="og:description" content="De voormalige Braziliaanse president Luiz Inacio Lula da Silva is vrijdagavond voorlopig vrijgelaten uit de gevangenis, nadat een rechter daartoe beslist h..."/>
  </head>
  <body>
    <article>
      <h1>Braziliaanse ex-president Lula vrijgelaten dankzij arrest Hooggerechtshof</h1>
      <address>
        <time datetime="2019-11-08T20:33:00+00:00">08 Nov 2019, 20:33</time>
      </address>
      <p>De voormalige Braziliaanse president Luiz Inacio Lula da Silva is vrijdagavond voorlopig vrijgelaten uit de gevangenis, nadat een rechter daartoe beslist had.</p>
      <p>Door een <a href="https://www.standaard.be/cnt/dmf20191108_04706870">arrest dat het Hooggerechtshof in Brazilië donderdag uitsprak</a>, kunnen duizenden gevangenen worden vrijgelaten. Ze moeten daarvoor wel in beroep zijn gegaan tegen hun veroordeling, die nog niet in hoger beroep mag bevestigd zijn. Lula ging in beroep tegen zijn veroordeling van 8 jaar en tien maanden cel wegens corruptie. Hij brengt al meer dan een jaar achter de tralies door.</p>
      <p>Het Hooggerechtshof maakte donderdag met zes stemmen vóór en vijf stemmen tegen een einde aan de praktijk in Brazilië dat iemand er ook in de cel moet blijven wanneer hij in beroep is gegaan.</p>
      <p>De 74-jarige Lula zit sinds april 2018 een gevangenisstraf uit omdat hij van een bouwaannemer een appartement aan de Braziliaanse kust cadeau zou hebben gekregen. Dat zou een beloning geweest zijn omdat hij miljoenencontracten had geregeld met Petrobras, het oliebedrijf dat door de Braziliaanse overheid gerund wordt.</p>
    </article>
  </body>
</html>