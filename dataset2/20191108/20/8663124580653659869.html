<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/shahtar-dynamo-prognoz-i-stavka-v-yacheslava-zahovajla-2/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T20:55:00+00:00"/>
    <meta property="og:title" content="«Шахтар» — «Динамо». Прогноз і ставка В’ячеслава Заховайла"/>
    <meta property="og:description" content="Постійний експерт «Рейтингу Букмекерів», відомий футбольний менеджер та агент В’ячеслав Заховайло склав прогноз на матч «Шахтар» Донецьк — «Динамо» Київ у 14-му турі чемпіонату України. На думку експерта, у Харкові на стадіоні ОСК «Металіст» буде бойова нічия."/>
  </head>
  <body>
    <article>
      <h1>«Шахтар» — «Динамо». Прогноз і ставка В’ячеслава Заховайла</h1>
      <address><time datetime="2019-11-08T20:55:00+00:00">08 Nov 2019, 20:55</time> by <a rel="author">В'ячеслав Заховайло</a></address>
      <p>Постійний експерт «Рейтингу Букмекерів», відомий футбольний менеджер та агент В’ячеслав Заховайло склав прогноз на матч «Шахтар» Донецьк — «Динамо» Київ у 14-му турі чемпіонату України. На думку експерта, у Харкові на стадіоні ОСК «Металіст» буде бойова нічия.</p>
      <p>
        <b>17:00, 10 лис 2019</b>
      </p>
      <p>Безумовний фаворит – «Шахтар». І не лише тому, що грає вдома. Київська команда буде суттєво ослабленою.</p>
      <p>Опорна зона «Динамо» зараз на картках. Не буде Сидорчука, не буде Шепелєва, Буяльський лише відновився після травми. Цікаво, який вихід з ситуації знайде Михайличенко. Можна ставки приймати на те, хто вийде в основному складі. Не знаю, яка ситуація з Кадірі. Я очікую на появу в центрі Циганкова, Шапаренка та Гармаша.</p>
      <p>Денис буде в складі, тому можна спробувати поставити на червону картку. Гармаш не буде встигати за опонентами, тому буде пригати в ноги, битися, а потім розмовляти з арбітрами.</p>
      <p>Усе складається на користь «Шахтаря». «Гірники» матимуть на один день більше для відновлення і підготовки. Хоча й зіграли напружений поєдинок у Загребі. По-друге, «Динамо» буде ослаблене.</p>
      <p>Попри все, прогнозую, що буде бойова нічия. Каштру нічого не вигравав і не вміє тримати удар, як мені розповідали колеги, які працюють на португальському ринку. За словами знайомих агентів, тренер губиться, панікує і не витримує тиск, коли виникають критичні ситуації. «Шахтар» уже кілька матчів поспіль не може обіграти гідних суперників, матч проти «Карпат» до уваги не беру.</p>
      <p>Погоджуся зі словами Луческу, який заявив, що всі його наслідники виїжджають на його «багажі». Час іде, гравці старіють, а копіювати стиль гри за часів Луческу не зовсім вдається. Якщо «Шахтар» програє на вихідних «Динамо», то ще подивимося, хто буде чемпіоном. Однак у неділю прогнозую нічийний результат.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
      </related>
    </article>
  </body>
</html>