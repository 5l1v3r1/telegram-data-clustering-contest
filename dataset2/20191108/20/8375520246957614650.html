<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/timoshenko-bje-na-spoloh-vzhe-u-vivtorok-slugi-narodu-hochut-progolosuvati-zakon-pro-prodazh-zemli-638787.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T20:46:41+00:00"/>
    <meta property="og:title" content="Тимошенко б'є на сполох: вже у вівторок «слуги народу» хочуть проголосувати закон про продаж землі"/>
    <meta property="og:description" content="Тимошенко нагадала, що Зеленський обіцяв вирішувати важливі питання країни на референдумах"/>
  </head>
  <body>
    <article>
      <h1>Тимошенко б'є на сполох: вже у вівторок «слуги народу» хочуть проголосувати закон про продаж землі</h1>
      <address>
        <time datetime="2019-11-08T20:46:41+00:00">08 Nov 2019, 20:46</time>
      </address>
      <h4>Тимошенко нагадала, що Зеленський обіцяв вирішувати важливі питання країни на референдумах</h4>
      <p>Лідерка «Батьківщини» Юлія Тимошенко повідомила, що у вівторок народні депутати «Слуги народу» планують проголосувати закон про продаж землі, який дозволяє купувати землю іноземцям.</p>
      <p>Про це вона сказала в програмі <a href="https://www.youtube.com/watch?v=l7ONsXLfkLg">Свобода слова</a> Савіка Шустера.</p>
      <p>Тимошенко зазначила, що на засіданні аграрного комітету Верховної ради аграрії просили, щоб депутати не підтримували цей законопроект.</p>
      <p>Вона нагадала, що будучи кандидатом в президенти Володимир Зеленський обіцяв вирішувати важливі питання країни на референдумах. </p>
      <p>Тимошенко закликала главу Офіса президента Андрія Богдана, який перебував у студії, зупинити цей процес.</p>
      <p>Богдан підтвердив, що закон внесено у порядок денний. Він уточнив, що це лише перше читання закону<br/>і всі зможуть долучитися до його обговорення.</p>
      <figure>
        <iframe src="https://www.youtube.com/embed/l7ONsXLfkLg" width="640" height="360" data-service="Youtube" scrolling="no"/>
      </figure>
      <p>Нагадаємо, у Верховній Раді зареєстровано вже 11 законопроєктів щодо обігу земель. В одному із законопроєктів передбачено заборону на продаж землі іноземцям, іноземним компаніям та компаніям, серед власників яких є іноземці. Ця норма діятиме до 2024 року.</p>
      <p>При цьому 8 жовтня 12 депутатів від «Слуги народу» запропонували парламенту дозволити іноземцям та іноземним юридичним особам купувати вільні від забудови земельні ділянки несільськогосподарського призначення за межами населених пунктів.</p>
      <p>Влада планує запуск ринку землі восени 2020 року.</p>
      <blockquote>   •  <b>Читайте також: <a href="https://glavcom.ua/publications/zemlya-rozbratu-rozkol-slugi-narodu-pochnetsya-z-chernigova-632603.html">Земля розбрату. Розкол «Слуги народу» почнеться з Чернігова? стаття</a></b></blockquote>
      <related>
        <a href="https://glavcom.ua/news/zelenskiy-zrobiv-biznes-propoziciyu-glavi-alibaba-638784.html"/>
        <a href="https://glavcom.ua/news/ukrajincyam-dvichi-pererahuyut-pensiji-proekt-byudzhetu-na-2020-rik-638748.html"/>
        <a href="https://glavcom.ua/news/partiya-poroshenka-zaklikala-golovu-verhovnoji-radi-zabezpechiti-zahist-svobodi-slova-v-ukrajini-638706.html"/>
      </related>
    </article>
  </body>
</html>