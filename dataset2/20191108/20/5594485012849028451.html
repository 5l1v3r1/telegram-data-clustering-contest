<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/vnimanie-es-vvezhda-kruti-merki-sreshchu-shoforite-koito_news708212.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T20:00:00+00:00"/>
    <meta property="og:title" content="Внимание: ЕС въвежда крути мерки срещу шофьорите, които...."/>
    <meta property="og:description" content="На всички коли, включително камиони и автобуси, лесно ще може да се поставя блокиращо устройство при употреба на алкохол от шофьора"/>
  </head>
  <body>
    <article>
      <h1>Внимание: ЕС въвежда крути мерки срещу шофьорите, които....</h1>
      <h2>На всички коли, включително камиони и автобуси, лесно ще може да се поставя блокиращо устройство при употреба на алкохол от шофьора</h2>
      <address>
        <time datetime="2019-11-08T20:00:00+00:00">08 Nov 2019, 20:00</time>
      </address>
      <p>https://blitz.bg/obshtestvo/vnimanie-es-vvezhda-kruti-merki-sreshchu-shoforite-koito_news708212.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573232602-1.jpg"/>
      </figure>
      <p>
        <b>От средата на 2022 г. всички нови автомобили, пуснати на пазара в ЕС, ще трябва да са с вградени системи за безопасност, гласи нов регламент, който бе приет от Съвета на ЕС. Целта е да се намалят жертвите по пътищата.</b>
      </p>
      <p>На всички коли, включително камиони и автобуси, лесно ще може да се поставя блокиращо устройство при употреба на алкохол от шофьора. А ако водачът е сънен автомобилът ще издава предупредителен сигнал.</p>
      <p>Автомобилите ще имат още интелигентно регулиране на скоростта, аварийни стопсигнали, детектор при заден ход, записващи устройства за инциденти и прецизна система за следене на налягането в гумите.<br/><br/>Леките коли и микробусите задължително ще трябва да разполагат с усъвършенствани системи за аварийно спиране и аварийни системи за поддържане на лентата.<br/><br/>Камионите и автобусите пък ще бъдат оборудвани с модерни системи за засичане на пешеходци и велосипедисти в непосредствена близост до превозното средство.</p>
    </article>
  </body>
</html>