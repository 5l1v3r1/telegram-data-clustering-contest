<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-utenti-regalano-il-gioco/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T20:52:00+00:00"/>
    <meta property="og:title" content="Death Stranding, utenti regalano il gioco a chi non può comprarlo"/>
    <meta property="og:description" content="Su Reddit degli utenti regalano Death Stranding a chi non può permetterselo. Hideo Kojima ha fatto centro e il suo messaggio è stato recepito!"/>
  </head>
  <body>
    <article>
      <h1>Death Stranding, utenti regalano il gioco a chi non può comprarlo</h1>
      <address><time datetime="2019-11-08T20:52:00+00:00">08 Nov 2019, 20:52</time> by <a rel="author">Alessandro Niro</a></address>
      <p>Durante il lancio di <b>Death Stranding</b>, da oggi sugli scaffali, Hideo Kojima non ha nascosto la mission del gioco, nonché il suo più grande obiettivo: <b>connettere le persone</b>, trasmettendo un messaggio positivo e di speranza.</p>
      <p>Più volte il game director ha sottolineato l’importanza dei legami tra le persone e dello stringere connessioni per superare l’isolamento. Durante una precedente intervista, Kojima si augurava che la sua opera potesse generare una profonda riflessione nei giocatori: “<i>Ci si riferisce talvolta all’isolamento come un trend del mondo di oggi. Anche online. Uno dei temi di Death Stranding è il connettersi. Desidero che le persone pensino al mondo una volta che hanno giocato al titolo, non solamente all’esperienza di gioco in sé. A ciò che significa connettere o isolare. Certamente resta solo un gioco. E voglio che vi godiate il titolo. Ma dopo il gioco, vorrei che le persone si guardassero intorno, aprissero gli occhi e dicessero ‘Oh, quello potrebbe significare forse questo o quello’. Spero mostri delle conseguenze</i>“.</p>
      <p>Leggi anche: <a href="https://www.tomshw.it/videogioco/2k-games-progetto-misterioso/">2K Games al lavoro su un progetto misterioso</a></p>
      <figure>
        <img src="https://www.tomshw.it/images/images/2019/10/death-stranding-recensione-58985.jpg"/>
      </figure>
      <p>Ebbene, moltissimi giocatori hanno deciso di <b>prendere alla lettera le parole di Kojima</b> e di compiere un gesto concreto, che si allarga ben oltre il videogioco e tocca anche la vita reale.</p>
      <p>Un utente Reddit, RamonesRazor, ha deciso di voler <b>regalare una copia di Death Stranding</b> a qualcuno che non poteva permettersi l’acquisto. Ovviamente, il messaggio ha in breve tempo attirato l’attenzione della community, spingendo altri giocatori a <b>compiere lo stesso gesto</b> costruendo, come desiderato da Kojima, un collegamento e supporto anche nel mondo che noi tutti viviamo. Il tutto è arrivato persino all’attenzione dell’attore <b>Tommie Earl Jenkins</b>, Die-Hardman in Death Stranding, che ha segnalato l’iniziativa con un Tweet.</p>
      <p>Hideo Kojima non può far altro che sentirsi soddisfatto del gesto di questi videogiocatori!</p>
      <blockquote>Sei interessato all’opera del maestro Hideo Kojima e vuoi avere a tutti i costi tra le mani Death Stranding? <a href="https://toms.it/ao5RF">Acquistalo ora</a> su Amazon!</blockquote>
    </article>
  </body>
</html>