<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425305/as-ginoyn-epiteloys-ypogeies-diabaseis-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T20:45:02+00:00"/>
    <meta property="og:title" content="Ας γίνουν επιτέλους υπόγειες διαβάσεις στη Ρόδο"/>
    <meta property="og:description" content="Γράφει ο Γεώργιος Β. Παπαγεωργίου"/>
  </head>
  <body>
    <article>
      <h1>Ας γίνουν επιτέλους υπόγειες διαβάσεις στη Ρόδο</h1>
      <address>
        <time datetime="2019-11-08T20:45:02+00:00">08 Nov 2019, 20:45</time>
      </address>
      <p>
        <b>Γράφει ο Γεώργιος Β. Παπαγεωργίου</b>
      </p>
      <p>Τα εν λόγω ξενοδοχεία φιλοξενούν χιλιάδες τουρίστες και προκειμένου να απολαύσουν την παραλία Ιαλυσού οι πελάτες τους έχουν εγκαταστήσει και εκμεταλλεύονται ξαπλώστρες και ομπρέλλες -και καλά κάνουν- με τη μόνη διαφορά ότι οι τουρίστες υποχρεώνονται να διασχίσουν τη μεγάλης κυκλοφορίας οδό Ρόδου-Καμείρου, με μεγάλο κίνδυνο παρά τις αφανείς διαβάσεις για την ασφάλεια των ιδίων, αλλά και των οδηγών, με δυσάρεστες συνέπειες.</p>
      <p>Να υποχρεωθούν όσοι χρησιμοποιούν την παραλία-κόλπο Ιαλυσού, από την είσοδο των Κρητικών μέχρι σχεδόν την είσοδο της πόλης της Ιαλυσού για να λούονται και να ψυχαγωγούνται οι πελάτες τους, στην κατασκευή ιδιωτικής υπόγειας διάβασης πεζών, διότι οι κίνδυνοι πλέον έχουν αυξηθεί, τα ατυχήματα δεν λείπουν, ο δρόμος θεωρείται και είναι μεγάλης κυκλοφορίας και επικίνδυνος λόγω των πολλών εσόδων-εξόδων των ξενοδοχείων και διαβάσεων πεζών.</p>
      <p>Είμαι στη Ρόδο με κατεύθυνση την Ιαλυσό, και έχω μπροστά μου ένα τουριστικό λεωφορείο, του οποίου ο οδηγός φαίνεται ότι είναι πολύ προσεκτικός και προστατευτικός σε ό,τι αφορά τις ανάγκες διάβασης των πεζών γιαυτό αναγκάστηκε να σταματήσει τουλάχιστον 15 φορές, τόσες περίπου μέτρησα, με αποτέλεσμα όλοι εμείς που τον ακολουθούσαμε αργά να σχηματίσουμε μεγάλη ουρά αυτοκινήτου.</p>
      <p>Επιμένουν στην επικινδυνότητα του συγκεκριμένου δρόμου από προσωπική εμπειρία, αλλά γνώμες συγκοινωνιολόγων, θα ζητούν μετ’ επιμονής από τους υπευθύνους να λάβουν τα απαραίτητα αναγκαία συμπληρωματικά έργα -μέτρα και προκειμένου ο συγκεκριμένος πολυσύχναστος από οδηγούς και πεζούς δρόμους, να καταστεί κατά το δυνατόν ασφαλέστερος και νομίζω ότι υπάρχουν οι τεχνικές και μηχανικές σύγχρονες δυνατότητες για την κατασκευή των υπόγειων διαβάσεων, αφού οι επίγειες διαβάσεις όχι μόνον δεν φαίνονται, αλλά έχουν καταστεί πολύ επικίνδυνες λόγω και κακής, υπερβολικής χρήσης.</p>
      <p>Μην περιμένετε -ο μη γένοιτο- να συμβεί πάλι κανένα τρομερό δυστύχημα με ανθρώπινο θύμα, διότι δυστυχώς τα πολλά δυστυχήματα που έχουμε στην πόλη και στο νησί, μας έχουν διασύρει, και μας καθιστούν μια περιοχή κυκλοφοριακά επικίνδυνη και επιλήψιμη λόγω τουρισμού διεθνώς, με δυσάρεστες συνέπειες που θα φανούν γρήγορα αν δεν λάβουμε τα αναγκαία μέτρα.</p>
    </article>
  </body>
</html>