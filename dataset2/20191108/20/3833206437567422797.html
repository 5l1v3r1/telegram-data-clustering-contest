<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Bunt-sreshtu-rusoto-barbi-Silviya-vuv-Fermata-912341"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T20:25:00+00:00"/>
    <meta property="og:title" content="Бунт срещу русото барби Силвия във &quot;Фермата&quot;"/>
    <meta property="og:description" content="Сладката блондинка Силвия, която до този момент печелеше само приятели в риалитито &quot;Фермата“ заради ..."/>
  </head>
  <body>
    <article>
      <h1>Бунт срещу русото барби Силвия във "Фермата"</h1>
      <address>
        <time datetime="2019-11-08T20:25:00+00:00">08 Nov 2019, 20:25</time>
      </address>
      <p>Сладката блондинка Силвия, която до този момент печелеше само приятели в риалитито "Фермата“ заради благия си нрав и миловидно изражение, се превърна в най-недолюбваната персона в шоуто само за броени дни.</p>
      <p>От понеделник тя е шеф на стопанството за цялата седмица и като такъв доведе домакинството на предаването до пълен хаос. Заради флирта си с треньора Сами Хоссни и цялостното си небрежно отношение, маникюристката от Несебър се скатаваше от задълженията си и раздаваше напълно некоординирани наставления на всичките си подчинени. Към края на седмицата повечето от задачите са или незавършени, или не вървят, участниците са разпасани и се карат помежду си.</p>
      <p>Разменените задължения на мъжете и жените доведоха до още по-голяма неразбория, но и комични ситуации – мъжете плетат, готвят и шият, мърморейки, а жените цепят дърва, коват и се мотаят с чукове и брадви из двора, крещейки си помежду си.</p>
      <p>Това накара дисциплинираната Елизабет да изземе властта от Силвия и да започне да раздава задачи, за да довършат все някак започнатите строежи в стопанството, тъй като ако не бъдат приключени успешно, това ще лиши всички от достатъчно храна през следващата седмица.</p>
      <p>"Вижте ги – една кове, четири стоят със скръстени ръце. Карат се, вдигат патардия, а ние си плетем“, констатира софтуерният милионер Митко Караиванов. И факт, на финала на седмицата задачите на мъжете бяха оценени от наставника в шоуто Марин като успешно свършени, а мисията на жените бе наказана с отнемането на две кошници с хранителни продукти заради кметуването на русото Барби, както стана известна Силвия, пише Хотарена.</p>
    </article>
  </body>
</html>