<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616562,Czy-Olsztyn-jest-dobrym-miastem-dla-osob-mlodych-A-co-z-Elblagiem.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-08T20:01:17+00:00"/>
    <meta property="og:title" content="Czy Olsztyn jest dobrym miastem dla osób młodych? A co z Elblągiem?"/>
    <meta property="og:description" content="Właśnie ukazała się piąta edycja rankingu polskich miast &quot;Europolis&quot;, w której zbadano tym razem atrakcyjność miast dla ich młodych mieszkańców. Jak oceniono Olsztyn, a jak Elbląg?"/>
  </head>
  <body>
    <article>
      <h1>Czy Olsztyn jest dobrym miastem dla osób młodych? A co z Elblągiem?</h1>
      <address>
        <time datetime="2019-11-08T20:01:17+00:00">08 Nov 2019, 20:01</time>
      </address>
      <p>
        <b>Właśnie ukazała się piąta edycja rankingu polskich miast "Europolis", w której zbadano tym razem atrakcyjność miast dla ich młodych mieszkańców. Jak oceniono Olsztyn, a jak Elbląg?</b>
      </p>
      <p>"W świetle postępującego starzenia się demograficznego Polski i Europy oraz<br/>pogarszających się prognoz dotyczących stanu środowiska i klimatu to postawy i możliwości młodych zadecydują o przyszłości społeczeństw. W skali lokalnej zależność między rozwojem a wiekiem populacji jest jeszcze bardziej widoczna – lepiej radzić sobie będą te ośrodki, które skutecznie przyciągają osoby młode i mają dodatni przyrost naturalny" - czytamy we wprowadzeniu do raportu. <br/><br/>Autorzy raportu za osoby młode uznali ludzi w wieku od 16 do 30 lat, choć, jak przyznają, niektóre wskaźniki, które brano pod uwagę, obejmują nieco szersze grupy wiekowe. W analizie uwzględniono miasta na prawach powiatu. Założono też, że <b>miasto dobre dla młodych to miasto elastyczne, dynamiczne, prorozwojowe i otwarte.</b></p>
      <blockquote>W badaniu porównano wskaźniki dotyczące gospodarki lokalnej, edukacji, infrastruktury, mobilności, kultury i rozrywki, otwartości, zdrowia i opieki.</blockquote>
      <p>Olsztyn znalazł się na 16 miejscu wśród ocenianych miast, co jest wynikiem niezłym. Gorzej niestety wypada Elbląg, który niemal zamyka stawkę (64 miejsce z 66).</p>
      <blockquote>To już piąta edycja rankingu miast. Wcześniej przygotowano:<br/>2015: Ranking miast uczących się (Olsztyn zajął 14 miejsce); <br/>2016: Ranking miast zrównoważonych (16 miejsce);<br/>2017: Ranking miast bezpiecznych i otwartych (9 miejsce);<br/>2018: Ranking miast obywatelskich (10 miejsce).</blockquote>
      <p>W raporcie znalazły się też informacje dotyczące np. tego, ile czasu trwają (statystycznie) poszukiwania pracy. Okazuje się, że nasze województwo jest pod tym względem... przeciętne. Znaleźliśmy się na 7 miejscu (razem z woj. kujawsko-pomorskim) z wynikiem 9,2 miesiąca.<br/><br/>Co ciekawe, o końcowej lokacie Olsztyna zadecydowała m.in. wysoka ocena indeksu związanego z ochroną zdrowia (12 miejsce) i moblilnością (11 miejsce). Słabiej oceniono parametry związane z edukacją (brano np. pod uwagę dostępność szkół oraz finansowe wsparcie ze strony miasta).<br/><br/><b>Lokalna gospodarka</b><br/>Olsztyn - 30 miejsce<br/>Elbląg - 55 miejsce<br/><br/><b>Edukacja</b><br/>Olsztyn - 39 miejsce<br/>Elbląg - 56 miejsce<br/><br/><b>Infrastruktura</b><br/>Olsztyn - 18 miejsce<br/>Elbląg - 50 miejsce<br/><br/><b>Mobliność</b><br/>Olsztyn - 11 miejsce<br/>Elbląg - 52 miejsce<br/><br/><b>Kultura i rozrywka</b><br/>Olsztyn - 26 miejsce<br/>Elbląg - 46 miejsce<br/><br/><b>Otwartość</b><br/>Olsztyn - 27 miejsce<br/>Elbląg - 48 miejsce<br/><br/><b>Zdrowie i opieka </b><br/>Olsztyn - 12 miejsce<br/>Elbląg - 62 miejsce</p>
      <blockquote><b>Pierwsza dziesiątka rankingu "Europolis":</b><br/>1. Warszawa<br/>2. Rzeszów<br/>3. Katowice i inne miasta Górnego Śląska<br/>4. Gdańsk<br/>5. Kraków<br/>6. Wrocław <br/>7. Opole<br/>8. Poznań<br/>9. Sopot<br/>10. Łódź</blockquote>
      <p>Źródło: Raport Polskiej Fundacji im. Roberta Schumana i Fundacji Konrada Adenauera w Polsce przygotowany przez Politykę Insight <br/><br/>oprac. dbp</p>
    </article>
  </body>
</html>