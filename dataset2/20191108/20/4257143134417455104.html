<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/08/satrat-vert-agyontaposta-egy-ritka-elefant"/>
    <meta property="og:site_name" content="infostart"/>
    <meta property="article:published_time" content="2019-11-08T20:33:17+00:00"/>
    <meta property="og:title" content="Sátrat vert, agyontaposta egy ritka elefánt"/>
    <meta property="og:description" content="Egy 59 éves osztrák férfi és felesége egy kis csoport részeként tiltott helyen próbált letáborozni Namíbiában."/>
  </head>
  <body>
    <article>
      <h1>Sátrat vert, agyontaposta egy ritka elefánt</h1>
      <address><time datetime="2019-11-08T20:33:17+00:00">08 Nov 2019, 20:33</time> by <a rel="author">Infostart / MTI</a></address>
      <h3>Egy 59 éves osztrák férfi és felesége egy kis csoport részeként tiltott helyen próbált letáborozni Namíbiában.</h3>
      <p>Elefánt taposott halálra egy osztrák turistát Namíbiában. Az 59 éves felső-ausztriai férfi a feleségével és négy másik személlyel egyénileg turistáskodott a délnyugat-afrikai országban, ahol a tragédia történt. A csoport Namíbia északnyugati részén, a Huab-folyó közelében, egy táborozásra nem kijelölt helyen vert sátrat, és egy elefánt rájuk támadt - közölte az osztrák külügyminisztérium.</p>
      <p>A csak alkalmanként vizet szállító Huab-folyó térsége a különleges sivatagi elefántok miatt népszerű célpont a turisták körében.</p>
      <p>
        <mark>A ritka fajból már csak két populáció létezik, az egyik Namíbiában.</mark>
      </p>
      <p>A sivatagi elefántok naponta akár 70 kilométert is megtesznek, és négy napig is elvannak víz nélkül.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>