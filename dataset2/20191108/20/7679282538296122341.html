<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ayodhya-verdict-timeline-when-and-who-built-babri-masjid-how-it-got-its-name-2839593.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T20:47:14+00:00"/>
    <meta property="og:title" content="Ayodhya Verdict: कब और किसने बनाई थी बाबरी मस्जिद, कैसे पड़ा इसका नाम"/>
    <meta property="og:description" content="अयोध्या विवाद पर सुप्रीम कोर्ट के फैसले का इंतजार पूरा देश कर रहा है। देखना यह है कि फैसला किसके पक्ष में आएगा। अयोध्या को राम की जन्मभूमि माना जाता है। हिंदुओं का दावा है कि यहां पहले..."/>
  </head>
  <body>
    <article>
      <h1>Ayodhya Verdict: कब और किसने बनाई थी बाबरी मस्जिद, कैसे पड़ा इसका नाम</h1>
      <address><time datetime="2019-11-08T20:47:14+00:00">08 Nov 2019, 20:47</time> by <a rel="author">हिन्दुस्तान टीम,नई दिल्ली</a></address>
      <p>अयोध्या विवाद पर सुप्रीम कोर्ट के फैसले का इंतजार पूरा देश कर रहा है। देखना यह है कि फैसला किसके पक्ष में आएगा। अयोध्या को राम की जन्मभूमि माना जाता है। हिंदुओं का दावा है कि यहां पहले मंदिर था जिसे तोड़कर मस्जिद का निर्माण किया गया। वहीं मुस्लिम समुदाय का दावा है कि यहां मस्जिद थी। आइए ऐसे में जानते हैं कब और किसने बनाई थी बाबरी मस्जिद और कैसे इसका नाम रखा गया।</p>
      <p>अभी तक यही माना जाता रहा है कि मुगल शासक बाबर के सेनापति मीर बाकी ने अयोध्या में मस्जिद का निर्माण कराया था। जिसे बाबरी मस्जिद के नाम से जाना जाता था। इस मस्जिद का निर्माण मीर बाकी ने अपने बादशाह बाबर के नाम पर किया था। बाबर 1526 में भारत आया था। 1528 तक उसका साम्राज्य अवध (वर्तमान अयोध्या) तक पहुंच गया था। इसके बाद करीब तीन सदियों तक के इतिहास की जानकरी किसी भी ओपन सोर्स पर मौजूद नहीं है।</p>
      <p>जिसके बाद 6 दिसंबर 1992 की तारीख इतिहास के पन्नों में दर्ज हो गई। बता दें, हजारों की संख्या में कारसेवकों ने अयोध्या पहुंचकर बाबरी मस्जिद ढहा दिया था और एक अस्थाई राम मंदिर बना दिया था। इसके बाद ही पूरे देश में चारों ओर सांप्रदायिक दंगे होने लगे। इसमें करीब 2000 लोगों ने अपनी जान गंवाई।</p>
      <p>
        <b>
          <a href="https://www.livehindustan.com/uttar-pradesh/story-ayodhya-verdict-ayodhya-dispute-timeline-what-was-1994-ismail-farooqui-case-why-said-mosque-is-not-connected-to-islam-2839138.html">अयोध्या विवाद : क्या है 1994 का इस्माइल फारूकी केस, क्यों कहा गया मस्जिद इस्लाम से जुड़ा हुआ नहीं</a>
        </b>
      </p>
      <p>
        <b>
          <a href="https://www.livehindustan.com/uttar-pradesh/story-ayodhya-case-when-ramjanmabhoomi-babri-masjid-structure-was-demolished-in-1992-2839518.html">अयोध्या केस: जब 1992 में ढहा दी गई बाबरी मस्जिद, जानें पूरी कहानी</a>
        </b>
      </p>
    </article>
  </body>
</html>