<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/2k-games-progetto-misterioso/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T20:27:00+00:00"/>
    <meta property="og:title" content="2K Games al lavoro su un progetto misterioso"/>
    <meta property="og:description" content="Tramite un annuncio di lavoro condiviso da 2K Games, si possono trarre alcuni importanti indizi sul nuovo progetto in lavorazione."/>
  </head>
  <body>
    <article>
      <h1>2K Games al lavoro su un progetto misterioso</h1>
      <address><time datetime="2019-11-08T20:27:00+00:00">08 Nov 2019, 20:27</time> by <a rel="author">Alessandro Niro</a></address>
      <p>Quello di creare videogiochi è uno dei lavori più belli se non più complicati ed appaganti di questi ultimi anni. Lo sa bene <b>2K</b> <b>Games</b>, la quale dopo le ultime opere prodotte, sta formando un nuovo team di sviluppo per un gioco ancora avvolto nel mistero.</p>
      <p>Tramite un <b>annuncio di lavoro</b> condiviso dalla società, si possono trarre alcuni importanti indizi sul nuovo progetto. 2K Games sta cercando un <b>End Game Design Lead</b> per lavorare in un “<i>piccolo gruppo di persone con molte ambizioni e le risorse per realizzarle</i>“.</p>
      <p>Leggi anche: <a href="https://www.tomshw.it/videogioco/shadowgun-war-games-video-stream/">Shadowgun War Games: ecco immagini, video di gameplay e la data del prossimo stream</a></p>
      <figure>
        <img src="https://www.tomshw.it/images/images/2019/11/2k-games-61701.jpg"/>
      </figure>
      <p>Leggi anche: <a href="https://www.tomshw.it/videogioco/death-stranding-trailer-hideo-kojima/">Death Stranding: il nuovo trailer dove ogni personaggio è Hideo Kojima</a></p>
      <p>L’annuncio prosegue descrivendo il gioco: “<i>Nel gioco che stiamo creando, la storia stessa arriva ad una conclusione. Il mondo, però, è qualcosa che stiamo progettando per essere vivo e per coinvolgere l’arco narrativo principale. Per fare questo vogliamo creare una serie di sistemi <b>post-narrativi</b>, <b>missioni</b> e <b>progressione del personaggio</b> che dia ai nostri fan la possibilità di sperimentare più contenuti, basati sul live-service</i>“.</p>
      <p>È chiaro che il gioco avrà un arco narrativo principale e che, una volta completato, continuerà con un end-game in progressione, basato su servizi live. Ovviamente non sono mancate le supposizioni e le prime scommesse a riguardo, specialmente in ResetEra, ove si da per scontata l’evoluzione live-service del nuovo <b>BioShock 4</b>.</p>
      <p>Ovviamente tali supposizioni sono da prendere con le pinze, non avendo ancora in mano nulla di ufficiale, è difficile dire di quale gioco si tratti nello specifico e, per quello che ad oggi sappiamo, potrebbe benissimo trattarsi di un’opera completamente inedita!</p>
      <blockquote>Vuoi viaggiare per i mondi alla scoperta di altri pianeti con il pazzo Borderlands 3 distribuito da 2K Games? <a href="https://toms.it/P8llx">Acquistalo ora</a> su Amazon e non perderti questo fantastico titolo!</blockquote>
    </article>
  </body>
</html>