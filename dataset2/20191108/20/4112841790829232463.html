<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76343-O-klitorise-sa-hovori-ze-jeho-jedinou-ulohou-je-zensky-orgazmus-Najnovsia-studia-vsak-tvrdi-ze-ma-este-jednu-dolezitu-funkciu"/>
    <meta property="og:site_name" content="REFRESHER"/>
    <meta property="article:published_time" content="2019-11-08T20:13:00+00:00"/>
    <meta property="og:title" content="O klitorise sa hovorí, že jeho jedinou úlohou je ženský orgazmus. Najnovšia štúdia však tvrdí, že má ešte jednu dôležitú funkciu"/>
    <meta property="og:description" content="Predstava, že klitoris na nič iné nie je dobrý, je zastaralá."/>
  </head>
  <body>
    <article>
      <h1>O klitorise sa hovorí, že jeho jedinou úlohou je ženský orgazmus. Najnovšia štúdia však tvrdí, že má ešte jednu dôležitú funkciu</h1>
      <address><time datetime="2019-11-08T20:13:00+00:00">08 Nov 2019, 20:13</time> by <a rel="author">Timea Krauszová</a></address>
      <p>
        <b>Predstava, že klitoris na nič iné nie je dobrý, je zastaralá.</b>
      </p>
      <p>O klitorise sa otvorene diskutuje len veľmi krátko. Ale každý, kto aspoň trochu dával pozor na hodinách biológie alebo aspoň raz zo zvedavosti klikol na článok, ktorý mal v názve toto slovo, pozná základný koncept. <b>Vraj nemá žiadnu úlohu v rozmnožovaní, jeho jedinou funkciou je rozkoš u ženy</b>. Dokonca veľa žien ani len nevie zažiť orgazmus bez stimulácie tejto časti ich tela. Najnovšia štúdia z <a href="https://onlinelibrary.wiley.com/doi/epdf/10.1002/ca.23498?referrer_access_token=GN6XitEsq6883JC4TZS-xU4keas67K9QMdWULTWMo8NbB0jS5mgfQ3EgOvhQrA6BhHz-Nfr6wNbOCm4RgUF_pVlTEmrFEOGiRP7cBilrJSf07VoM-S4f6etjdmzg1J-p9dTbkYj-xdG1IqTX1fnGmw%3D%3D"><b>Clinical Anatomy</b> </a>však prináša po dlhom čase nové informácie. Píše <b><a href="https://www.forbes.com/sites/ericmack/2019/11/06/the-clitoris-does-more-than-you-think/#4f0084a227e4">Forbes</a></b>.</p>
      <h3>Stimulácia reálne ovplyvňuje rozmnožovanie</h3>
      <p>Podľa Roya Levina, autora novej štúdie, má klitoris rekreačnú, ale aj rozmnožovaciu funkciu. Nie je teda tou jednou výnimkou spomedzi pohlavných orgánov, ktorá nerobí nič iné. <b>Pri stimulácii klitorisu mozog prijíma signály, ktoré spúšťajú niekoľko procesov.</b> Mení sa teplota vo vagíne, ktorá sa zároveň zvlhčuje. Zvyšuje sa prietok krvi a teda aj množstvo kyslíku, podobne ako pri penise je možné odpozorovať to priamo na klitorise, ktorý sa <b>zväčší</b>.</p>
      <related>
        <a href="https://refresher.sk/66514-Niki-predava-v-sexshope-Porno-vytvara-nerealne-predstavy-muzi-veria-aj-kremom-na-zvacsenie-prirodzenia-a-potom-sa-stazuju"/>
      </related>
      <p>Okrem toho sa posúva aj krčok maternice a pri orgazme sa rytmicky sťahujú svaly panvového dňa, čo vytvára o<b>ptimálne podmienky na oplodnenie. </b>Čo to v preklade znamená? Že<b> stimulácia klitorisu</b> síce vedie k vyvrcholeniu ženy, zároveň však prebiehajú procesy, ktoré – podobne ako ovulácia u žien či samotná ejakulácia u mužov počas sexu – vedú k <b>rozmnožovaniu</b>.</p>
      <p>Neplatí teda staré známe, že klitoris na nič iné nie je dobrý. Levin považuje tento názor za<i> „zastaralý“</i> a svojím výskumom poukazuje na to, že sme dlho zanedbávali reprodukčnú úlohu tohto malého orgánu.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76393-Znamy-cesky-fotograf-splodil-dieta-s-vlastnou-dcerou-Prezidentom-oceneny-umelec-sa-k-incestu-sam-priznal"/>
        <a href="https://refresher.sk/76379-V-zralokovi-nasli-ludsku-ruku-Turista-ignoroval-zakaz-plavania"/>
        <a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"/>
        <a href="https://refresher.sk/76375-K-plastovym-priborom-ludia-davaju-vytlacenu-Gretu-so-slovami-How-Dare-You-Nazvali-to-Greta-shaming"/>
        <a href="https://refresher.sk/76376-Student-z-Hongkongu-pocas-protestov-zomrel-na-nasledky-padu-z-budovy-Demonstranti-vinia-policiu"/>
        <a href="https://refresher.sk/76369-Bill-Gates-sa-boji-prilis-vysokych-dani-pre-milionarov-Zaplatil-som-viac-nez-ktokolvek-iny-hovori"/>
        <a href="https://refresher.sk/76189-Ernesta-Valka-mal-zabit-lupic-nosievajuci-masku-Arnolda-Schwarzeneggera-Policia-zvazovala-ze-islo-o-najomnu-vrazdu"/>
        <a href="https://refresher.sk/76339-Si-jedinacik-Podla-vedcov-mas-vacsiu-sancu-na-obezitu-nez-deti-so-surodencami-dovodom-je-vraj-vychova-od-rodicov"/>
      </related>
    </article>
  </body>
</html>