<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-bsnl-worker-did-suicide-after-not-getting-sallary-from-10-months-2838027.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T00:20:26+00:00"/>
    <meta property="og:title" content="BSNL के अनुबंधित कर्मचारी को नहीं मिली थी 10 महीने से सैलरी, की आत्महत्या"/>
    <meta property="og:description" content="भारत संचार निगम लिमिटेड (BSNL) के एक अनुबंधित कर्मचारी ने पिछले 10 महीने से वेतन नहीं मिलने के कारण गुरुवार को यहां के दफ्तर में फांसी लगाकर आत्महत्या कर ली। पुलिस ने बताया कि रामकृष्णन जिले में..."/>
  </head>
  <body>
    <article>
      <h1>BSNL के अनुबंधित कर्मचारी को नहीं मिली थी 10 महीने से सैलरी, की आत्महत्या</h1>
      <address><time datetime="2019-11-08T00:20:26+00:00">08 Nov 2019, 00:20</time> by <a rel="author">मलप्पुरम। एजेंसी</a></address>
      <p>भारत संचार निगम लिमिटेड (BSNL) के एक अनुबंधित कर्मचारी ने पिछले 10 महीने से वेतन नहीं मिलने के कारण गुरुवार को यहां के दफ्तर में फांसी लगाकर आत्महत्या कर ली।</p>
      <p>पुलिस ने बताया कि रामकृष्णन जिले में वंडूर का रहने वाला था और वह पिछले 30 साल से अंशकालिक सफाईकर्मी के तौर पर काम कर रहा था। </p>
      <p>श्रमिक संघ के नेताओं ने बताया कि अनुबंधित कर्मचारी को पिछले 10 महीने से वेतन नहीं मिल रहा था और बीते 130 दिन से वे बकाया वेतन की मांग को लेकर प्रदर्शन कर रहे हैं। </p>
      <p>
        <b>BSNL: दो दिन में 22,000 कर्मचारियों ने किया आवेदन</b>
      </p>
      <p>सार्वजनिक क्षेत्र की दूरसंचार कंपनी भारत संचार निगम लिमिटेड (बीएसएनएल) के कर्मचारियों ने स्वैच्छिक सेवानिवृत्ति योजना (वीआरआस) को हाथों हाथ लिया है। योजना घोषित होने के केवल दो दिन में ही 22,000 कर्मचारियों ने वीआरएस के लिए आवेदन कर दिया है। एक वरिष्ठ अधिकारी ने गुरुवार को यह जानकारी दी। बीएसएनएल के कर्मचारियों की संख्या करीब 1.50 लाख है।</p>
    </article>
  </body>
</html>