<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/rodcenkov-akt-licemerje-amerikanaca-ili-pokusaj-da-se-pobedi-organizovani-doping/341946"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Rodčenkov akt: Licemerje Amerikanaca ili pokušaj da se pobedi organizovani doping?"/>
    <meta property="og:description" content="Svet sporta je trenutno u previranju nakon što je u SAD potvrđen novi zakon"/>
  </head>
  <body>
    <article>
      <h1>Rodčenkov akt: Licemerje Amerikanaca ili pokušaj da se pobedi organizovani doping?</h1>
      <h2>Svet sporta je trenutno u previranju nakon što je u SAD potvrđen novi zakon</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Minulih dana u Katovicama je održana Svetska konferencija o dopingu u sportu koja bi mogla da ima dalekosežne posledice po globalni sport jer će Amerikanci, po svemu sudeći i tu preuzeti palicu u ruke, kao što su uradili u fudbalu.</p>
      <p>Naime, nedavno je Predstavnčki dom u SAD potvrdio tzv "Rodčenkov akt", zakon koji je dobio naziv po odbeglom šefu ruske laboratorije za doping koji je otkrio kako se tamo godinama manipulisalo sa uzorcima sportita i tako sistematski prikrivale prevare. A po tom, novom aktu američke vlasti će biti u stanju da bilo gde i bilo kada na planeti reaguju u slučaju organizovanog dopinga. Velik deo učesnika konferencije u Poljskoj se suprotstavio, a čak je i napravljen fond za lobiranje protiv ovog zakona, ali je skupljeno tek 250.000 dolara, što je suma sa kojom se ništa ne može uraditi.</p>
      <p>Prema tom zakonu novčana kazna može biti do milion dolara, a zatvorska čak do čitave decenije za one koji učestvuju u šemamma osmišljenim da utiču na međunaordni sport preko dopinga. Američki organi vlasti će moći pritom da koriste podatke iz federalnih istraga i njihove podatke u poteri za prekršajima. Naravno, malo ko bi imao nešto protiv ovakvog akta, ali se ipak javljaju dva problema koji ozbiljno narušavaju kredibilnost istog. Pre svega ovaj zakon, kao što smo naveli može dovesti do hapšenja prestupnika širom sveta, pošto mu jurisdikicija nije samo SAD, te to može stvarai diplomatske tenzije. Sem toga, većina velikih profesionalnih liga u Americi, kao što su NBA, NHL i NFL odbijaju da se uključe u borbu sa dopingom (jasno je zašto) tako da Amerikanci u ovom slučaju ispadaju opasni licemeri.</p>
      <p>Bunio se ostatak sveta ili ne, "Rodčenkov akt" će uskoro početi da deluje, što će sigurno imati određene rezultate. Možda će se ispostaviti i koa dobra stvar je ogrezle striukture u međunaropdnim, ali i nacionalnim sportskim federacijama sve čine da se ništa po tom pitanju ne učini, pa će sada imati globalnog policajca na vratu.</p>
      <p>
        <i>(Foto: Shutterstock)</i>
      </p>
    </article>
  </body>
</html>