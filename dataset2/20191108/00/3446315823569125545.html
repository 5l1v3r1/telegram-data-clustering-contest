<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16637-na-kirovogradshchini-nagorodili-peremozhtsiv-premiji-dukhovnij-skarb-kirovogradshchini.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="На Кіровоградщині нагородили переможців премії «Духовний скарб Кіровоградщини»"/>
    <meta property="og:description" content="У Кіровоградській області відзначили переможців обласної премії у галузі культури «Духовний скарб Кіровоградщини» вчора, 7 листопада.Переможців обирали шляхом таємного голосування.У номінації «За популяризацію національної культури, фольклорної спадщини, збереження і збагачення народного мистецтва» переможцем став Анатолій Телкова – керівник народного аматорського театру Новоукраїнського районного центрального палацу культури «Ювілейний».У номінації «За вагомий внесок у збереження та популяризацію культурної спадщини» кращим визнали Віктора Маруценка – зберігача фондів музею історії Долинського району.У номінації «За внесок у розвиток бібліотечної справи» перемогу здобула Світлана Тимків – директор міської централізованої бібліотечної системи міста Кропивницького.У номінації «За внесок у розвиток професійного музичного, театрального, хореографічного, фото- та кіномистецтва» переміг Євген Скрипник – артист-провідний майстер сцени театру Кропивницького.– Вперше в життя подібного роду у мене нагорода, дуже неочікувано…"/>
  </head>
  <body>
    <article>
      <h1>На Кіровоградщині нагородили переможців премії «Духовний скарб Кіровоградщини»</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">Наталка Маринець</a></address>
      <p><i>У Кіровоградській області відзначили переможців обласної премії у галузі культури «Духовний скарб Кіровоградщини» вчора, 7 листопада.</i><br/><br/>Переможців обирали шляхом таємного голосування.<br/><br/>У номінації «За популяризацію національної культури, фольклорної спадщини, збереження і збагачення народного мистецтва» переможцем став Анатолій Телкова – керівник народного аматорського театру Новоукраїнського районного центрального палацу культури «Ювілейний».<br/><br/>У номінації «За вагомий внесок у збереження та популяризацію культурної спадщини» кращим визнали Віктора Маруценка – зберігача фондів музею історії Долинського району.<br/><br/>У номінації «За внесок у розвиток бібліотечної справи» перемогу здобула Світлана Тимків – директор міської централізованої бібліотечної системи міста Кропивницького.<br/><br/>У номінації «За внесок у розвиток професійного музичного, театрального, хореографічного, фото- та кіномистецтва» переміг Євген Скрипник – артист-провідний майстер сцени театру Кропивницького.<br/><br/>– Вперше в життя подібного роду у мене нагорода, дуже неочікувано, я не знав, що відбулось подання, ініціатива була дирекції театру. Дуже приємно, дуже тепло, що насправді ти важиш щось для цієї області, і твій вклад в культуру, внесок щось важить, – сказав Євген Скрипник.</p>
    </article>
  </body>
</html>