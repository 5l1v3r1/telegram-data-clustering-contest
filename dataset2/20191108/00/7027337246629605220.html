<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697392/%D9%85%D8%AC%DB%8C%D8%AF-%D8%A7%D9%88%D8%AC%DB%8C-%D8%AA%D9%87%DB%8C%D9%87%E2%80%8C%DA%A9%D9%86%D9%86%D8%AF%D9%87-%D8%A8%D8%A7%D8%B3%D8%A7%D8%A8%D9%82%D9%87-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%AF%D8%B1%DA%AF%D8%B0%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="مجید اوجی، تهیه‌کننده باسابقه تلویزیون درگذشت"/>
    <meta property="og:description" content="مجید اوجی تهیه کننده سینما و تلویزیون متولد ۱۳۴۰ هجری شمسی ، همسر فلورا سام بازیگر، نویسنده و کارگردان ایرانی بود که مدتی با بیماری سرطان دست و پنجه نرم می کرد."/>
  </head>
  <body>
    <article>
      <h1>مجید اوجی، تهیه‌کننده باسابقه تلویزیون درگذشت</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <p>
        <b>مجید اوجی تهیه کننده سینما و تلویزیون متولد ۱۳۴۰ هجری شمسی ، همسر فلورا سام بازیگر، نویسنده و کارگردان ایرانی بود که مدتی با بیماری سرطان دست و پنجه نرم می کرد.</b>
      </p>
      <figure>
        <img src="https://cdn.asriran.com/files/fa/news/1398/8/17/1034793_709.jpg"/>
      </figure>
      <p>"مجید اوجی" تهیه کننده با سابقه تلویزیون به دلیل ابتلا به بیماری سرطان شامگاه جمعه دار فانی را دواع گفت.</p>
      <p>"مهران مهام" در گفت وگو با ایرنا با تایید این خبر اظهار کرد: ساعت ۱۹ و ۳۰ دقیقه جمعه خبر فوت "مجید اوجی" به من رسید.</p>
      <p>وی افزود: هم اکنون در حال پیگیری مراسم تشییع و خاکسپاری این تهیه کننده تلویزیون در قطعه هنرمندان هستیم.</p>
      <p>این تهیه کننده تلویزیون با ابراز تاثر از درگذشت اوجی عنوان کرد: مجید اوجی شخصیت والایی داشت و جای وی خالی خواهد ماند. از درگاه خدای متعال برای خانواده این تهیه کننده خوب تلویزیون طلب صبر و شکیبایی دارم.</p>
      <p>مجید اوجی تهیه کننده سینما و تلویزیون متولد ۱۳۴۰ هجری شمسی ، همسر فلورا سام بازیگر، نویسنده و کارگردان ایرانی بود که مدتی با بیماری سرطان دست و پنجه نرم می کرد.</p>
      <p>سفر سبز، توطئه فامیلی، باغ سرهنگ، همسایه ها، به سوی افتخار، نشانی، تا رهایی ، ما فرشته نیستیم، تعطیلات رویایی و مرضیه از جمله سریال هایی است که اوجی تهیه کنندگی آنها را بر عهده داشته است.</p>
      <p>اوجی اواخر شهریور ۱۳۹۸ در گفت وگو با خبرنگار ایرنا به بهانه پخش سریال مرضیه با گلایه از شرایط بودجه در تلویزیون اظهار کرده بود: در شرایط فعلی برای سریال‌ سازی بودجه بسیار اندکی در نظر گرفته شده و همان بودجه اندک را نیز سر موقع به تلویزیون نمی دهند که بین پروژه های تولید تقسیم کند.</p>
    </article>
  </body>
</html>