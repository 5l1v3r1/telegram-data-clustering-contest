<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697301/%D8%B2%D9%84%D8%B2%D9%84%D9%87-%D8%B4%D8%AF%DB%8C%D8%AF-%D8%AF%D8%B1-%D8%AA%D8%A8%D8%B1%DB%8C%D8%B2-%D8%B2%D9%86%D8%AC%D8%A7%D9%86-%DA%AF%DB%8C%D9%84%D8%A7%D9%86-%D9%82%D8%B2%D9%88%DB%8C%D9%86-%D9%88-%D8%A7%D8%B1%D8%AF%D8%A8%DB%8C%D9%84-%D8%B2%D9%84%D8%B2%D9%84%D9%87-%D8%AF%D8%B1-%D8%AA%D9%87%D8%B1%D8%A7%D9%86-%D9%87%D9%85-%D8%A7%D8%AD%D8%B3%D8%A7%D8%B3-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="زلزله شدید در تبریز، زنجان، گیلان، قزوین و اردبیل/ زلزله در تهران هم احساس شد"/>
    <meta property="og:description" content="زلزله نسبتا شدید دقایقی پیش اغلب شهرستان های استان اردبیل را لرزاند ."/>
  </head>
  <body>
    <article>
      <h1>زلزله شدید در تبریز، زنجان، گیلان، قزوین و اردبیل/ زلزله در تهران هم احساس شد</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034587_688.jpg"/>
      </figure>
      <p>زلزله نسبتا شدید دقایقی پیش اغلب شهرستان های استان اردبیل را لرزاند .</p>
      <p>به گزارش ایرنا این زمین لرزه موجب وحشت مردم شده و باعث شد تا بسیاری از افراد به بیرون از خانه فرار کنند.</p>
      <p>دقایقی پیش زلزله بخش‌هایی از استان قزوین را لرزاند.</p>
      <p>این زمین لرزه که دقایقی پیش رخ داد در بیشتر نقاط شهر قزوین احساس شد.</p>
      <p>هنوز جزییات بیشتری از این زمین لرزه و میزان خسارات احتمالی آن منتشر نشده است.<br/>برخی پایگاه های خبری مدعی شده اند که مرکز این زلزله در استان گیلان،شهر تونکابن بوده که در قزوین نیز احساس شده است.</p>
      <p>زلزله ای حوالی ساعت 2:20 بامداد جمعه بخش‌هایی از استان زنجان را لرزاند.</p>
      <p>این زمین لرزه در همه شهرستانهای استان زنجان احساس شد.</p>
      <p>مرکز ژئوفیزیک در گزارش مقدماتی زمین‌لرزه بزرگی آن را 5.9 ریشتر ، محل وقوع زلزله را استان آذربایجان شرقی - حوالی ترک اعلام کرده است.</p>
      <p>به گزارش خبرنگار مهر، ساعت ۲:۱۷ دقیقه بامداد جمعه زلزله ۵.۹ ریشتری در عمق دو کیلومتری زمین برخی از شهرهای استان گیلان را لرزاند.</p>
      <p>براساس گزارش مرکز این زلزله استان آذربایجان شرقی حوالی منطقه ترکمنچای بود که در شهرهای رشت، صومعه‌سرا، فومن، انزلی، لاهیجان استان گیلان نیز احساس شد.</p>
      <p>تاکنون خبری از خسارت های احتمالی گزارش نشده است.</p>
      <p>به گزارش ایلنا، زمین‌لرزه‌ای نسبتا شدید تبریز را لرزاند.</p>
      <p>قدرت این زمین لرزه حدود ۵.۹ ریشتر گزارش شده است.</p>
      <p>بر اساس خبرهای رسیده این زمین لرزه در ساعت ۲:۲۰ در استان گیلان و بخش‌هایی از تهران و اردبیل هم احساس شده است.</p>
      <p>گزارش مقدماتی این زمین‌لرزه به شرح ذیل است:</p>
      <p>بزرگی: ۵.۹</p>
      <p>محل وقوع: استان آذربایجان شرقی - حوالی ترک</p>
      <p>تاریخ و زمان وقوع به وقت محلی: ۱۳۹۸/۰۸/۱۷ ۰۲:۱۷:۰۳</p>
      <p>طول جغرافیایی: ۴۷.۶۴</p>
      <p>عرض جغرافیایی: ۳۷.۷۶</p>
      <p>عمق زمین‌لرزه: ۲ کیلومتر</p>
      <p>نزدیک‌ترین شهرها:</p>
      <p>۱۹ کیلومتری ترک (آذربایجان شرقی)</p>
      <p>۲۲ کیلومتری سراب (آذربایجان شرقی)</p>
      <p>۲۹ کیلومتری ترکمنچای (آذربایجان شرقی)</p>
      <p>نزدیکترین مراکز استان:</p>
      <p>۷۹ کیلومتری اردبیل</p>
      <p>۱۲۳ کیلومتری تبریز</p>
      <p>
        <b>انفجار در یک روستای آذربایجان شرقی بعد از زلزله</b>
      </p>
      <p>معاون فرماندار ویژه میانه از وقوع انفجار شدید در یکی از روستاهای میانه بعد زلزله بامداد امروز خبر داد.</p>
      <p>به گزارش خبرنگار مهر، یعقوبی گفت: مرکز زلزله بخش کندوان شهرستان میانه است و درحال بررسی خسارت‌های زلزله هستیم.</p>
      <p>معاون سیاسی، اجتماعی و امنیتی فرمانداری ویژه شهرستان میانه اعلام کرد: مرکز زلزله شهر ترک است، گزارشاتی از روستاهای شهرستان میانه واصل شده که در حال جمع بندی و تشکیل جلسه مدیریت بحران هستیم.</p>
      <p>وی افزود: اطلاعات دقیق از میزان خسارت‌های مالی و جانی در دست نیست ولی انفجاری در یکی از روستاهای شهرستان رخ داده است.</p>
      <p>زرین بخشدار کندوان میانه نیز در خصوص جزئیات بیشتر این خبر از انفجار گاز در روستای بالسین بخش کندوان بر اثر زلزله خبر داد.</p>
      <p>وی گفت: در حال عزیمت به محل جهت بررسی هستیم.</p>
      <p>زرین ادامه داد: تلفات جانی خوشبختانه تاکنون گزارش نشده است ولی در حال بررسی و جمع بندی خسارت‌های وارده هستیم.</p>
      <p>
        <b>یک کشته و 15 مصدوم در زلزله </b>
        <b>آذربایجان </b>
        <b>شرقی/</b>
        <b> تخریب برخی خانه‌های روستایی</b>
      </p>
      <p>محمدرضا مشایخی فرماندار شهرستان میانه در گفت‌وگو با ایسنا، اظهار کرد: تا این لحظه فوت یک نفر و خرابی چند خانه در پی زلزله در ترکمانچای گزارش شده است. </p>
      <p>رئیس اورژانس کشور اعلام کرد که تاکنون یک تن در زلزله ۵.۹ ریشتری آذربایجان شرقی جان خود را از دست داده و ۱۵ نفر نیز مصدوم شده‌اند.</p>
      <p>رییس اورژانس آذربایجان شرقی در گفت و گو با ایرنا گفت: زلزله بامداد جمعه «ترک» در میانه برخی از خانه های ۳ روستای این شهرستان را تخریب کرد.</p>
      <p>وی افزود: تیم های اورژانس در آماده باش کامل هستند و در صورت نیاز اتوبس آمبولانس های مراکز تبریز، زنجان و اردبیل به منطقه اعزام می شوند.</p>
      <p>زلزله ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در استان آذربایجان شرقی را لرزاند که این زلزله در استان های آذربایجان غربی، گیلان، ‌زنجان و اردبیل نیز احساس شده است.</p>
      <p>به گزارش مرکز لرزه نگاری دانشگاه تهران، این زلزله در عمق ۲ کیلومتری زمین به وقوع پیوست.</p>
      <p>کانون این زلزله در موقعیت ۴۷.۶۴ عرض شمالی و ۳۷.۷۶ طول شرقی ثبت شده است.</p>
      <p>تَرْک یکی از شهرهای استان آذربایجان شرقی در شمال غرب ایران است. این شهر مرکز دهستان کندوان و بخش کندوان شهرستان میانه می‌باشد.</p>
      <p>اطلاعات تکمیلی در خصوص این خبر متعاقبا اعلام خواهد شد.</p>
    </article>
  </body>
</html>