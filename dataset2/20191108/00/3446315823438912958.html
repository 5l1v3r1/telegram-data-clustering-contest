<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16641-v-oleksandriji-mitinguvali-za-zberezhennya-zhittevovazhlivogo-aparatu-v-onokodispanseri.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="В Олександрії мітингували за збереження життєвоважливого апарату в онокодиспансері"/>
    <meta property="og:description" content="В Олександрії у приміщенні онкодиспансеру мітингували, аби зберегти апарат променевої терапії сьогодні, 8 листопада. Про це пише «Голос громади».Мітингуючі просили замінити елемент живлення апарату променевої терапії, термін використання якого закінчується. Якщо не полагодять джерело апарату, то приміщення закриють, а сам пристрій утилізують.Лікар-променевий терапевт Юлія Сербіна розповіла, що пристрій знаходиться на балансі Кіровоградської обласної ради. Не дивлячись на те, що апарат 1981 року, він досі належно працює."/>
  </head>
  <body>
    <article>
      <h1>В Олександрії мітингували за збереження життєвоважливого апарату в онокодиспансері</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">Наталка Маринець</a></address>
      <p><i>В Олександрії у приміщенні онкодиспансеру мітингували, аби зберегти апарат променевої терапії сьогодні, 8 листопада. Про це пише «</i><a href="http://golosgromadu.info/zhyttya-abo-smert-oleksandrijtsi-blagayut-zberegty-aparat-dlya-likuvannya-onkohvoryh/"><i>Голос громади</i></a><i>».</i><br/><br/>Мітингуючі просили замінити елемент живлення апарату променевої терапії, термін використання якого закінчується. Якщо не полагодять джерело апарату, то приміщення закриють, а сам пристрій утилізують.<br/><br/>Лікар-променевий терапевт Юлія Сербіна розповіла, що пристрій знаходиться на балансі Кіровоградської обласної ради. Не дивлячись на те, що апарат 1981 року, він досі належно працює.</p>
      <p>Пристрій має джерело, яке потрібно терміново міняти на нове – перезаряджати, адже потужність апарату вже досить низька, це знижує ефективність лікування, й кінцевий термін ліцензії завершується у вересні наступного року.</p>
      <p>Замінити джерело коштує сім мільйонів гривень на період роботи 10 років.</p>
      <p>Лікарі онкодиспансеру звертались до обласної та міської рад, але коштів бракує.<br/><br/>– Хворі пацієнти не мають як фізичної, так і фінансової змоги їздити кудись на лікування. Якщо пристрою променевої терапії не буде – їм просто доведеться помирати, в муках, – сказала Юлія Сербіна.<br/><br/>Завдяки апарату зможуть лікуватися онкохворі з Полтавської області, Кременчука, Онуфріївки, Онуфріївського району, Петрового, Петріського району, Олександрії й Олександрійського району.</p>
    </article>
  </body>
</html>