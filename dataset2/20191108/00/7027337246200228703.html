<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697371/%D9%85%D8%AD%D9%85%D9%88%D8%AF-%D9%88%D8%A7%D8%B9%D8%B8%DB%8C-%D9%88%D8%B6%D8%B9%DB%8C%D8%AA-%D8%AB%D8%A8%D8%A7%D8%AA-%D9%88-%D8%A2%D8%B1%D8%A7%D9%85%D8%B4-%D8%AF%D8%B1-%DA%A9%D8%B4%D9%88%D8%B1-%D8%AD%D8%A7%DA%A9%D9%85-%D8%B4%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="محمود واعظی: وضعیت ثبات و آرامش در کشور حاکم شده"/>
    <meta property="og:description" content="رئیس دفتر رئیس جمهوری گفت: با تلاش‌های شبانه‌روزی دولت وضعیت ثبات و آرامش درکشورحاکم شده و شرایط اقتصادی نسبت به ماه‌های گذشته بهبود یافته‌است."/>
  </head>
  <body>
    <article>
      <h1>محمود واعظی: وضعیت ثبات و آرامش در کشور حاکم شده</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034759_351.jpg"/>
      </figure>
      <p>رئیس دفتر رئیس جمهوری گفت: با تلاش‌های شبانه‌روزی دولت وضعیت ثبات و آرامش درکشورحاکم شده و شرایط اقتصادی نسبت به ماه‌های گذشته بهبود یافته‌است.</p>
      <p>محمود واعظی عصر جمعه درحاشیه عیادت از آیت الله ابراهیم امینی عضو مجمع تشخیص مصلحت نظام درگفت وگو با ایرنا و صدا و سیما با تاکید بربازگشت ثبات به بازار و فضای کسب و کارکشور افزود: با وجود تمام دشمنی و توطئه‌های دشمنان ثبات حاکم برکشور قابل مقایسه با یک وسال نیم گذشته نیست.</p>
      <p>وی اظهار داشت:‌تحریم‌های اقتصادی کشور مشکلاتی را از نظر معیشتی برای مردم به وجود آورده اما این شرایط هر روز با تقویت ظرفیت‌های داخلی بهبود یافته و وضعیت باثباتی درکشور برغم تمام اقدامات آمریکا و برخی کشورهای حاشیه خلیج فارس به وجود آمده است.</p>
      <p>رئیس دفتر رئیس جمهوری عنوان کرد:مجموعه دولت ونظام برای بهبود وضعیت اقتصادی و معیشتی مردم با تمام وجود مشغول کار و اقدام هستند.</p>
      <p>واعظی در سفر به قم ضمن عیادت از آیت الله ابراهیم امینی عضو مجمع ، سلام گرم رئیس جمهوری را به وی ابلاغ کرد.</p>
      <p>آیت‌الله ابراهیم امینی عضو مجمع تشخیص مصلحت نظام مهرماه امسال به علت بیماری گوارشی در یکی از بیمارستان‌های قم بستری و پس از چند روز از بیمارستان مرخص شد.</p>
    </article>
  </body>
</html>