<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/one-piece-jaws-particolare-scabroso-svelato-eiichiro-oda.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="One Piece, Jaws: un particolare scabroso svelato da Eiichiro Oda"/>
    <meta property="og:description" content="Jaws di One Piece può trasformare qualsiasi parte del suo corpo in diamante, ma siamo sicuri che possa trasformarle davvero tutte? La risposta di Eiichiro Oda.. Eiichiro Oda è uno di quegli autori..."/>
  </head>
  <body>
    <article>
      <h1>One Piece, Jaws: un particolare scabroso svelato da Eiichiro Oda</h1>
      <h2>Jaws di One Piece può trasformare qualsiasi parte del suo corpo in diamante, ma siamo sicuri che possa trasformarle davvero tutte? La risposta di Eiichiro Oda.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p><b>Eiichiro Oda</b> è uno di quegli autori che mantiene costantemente attivo un canale di comunicazione tra sé e i fan: molto spesso risponde alle loro domande, di qualsiasi natura siano. Gli hanno chiesto, una volta, chiarimenti molto particolari sulla trasformazione di <b>Jaws</b> in <b>One Piece</b>. <br/>Probabilmente conoscerete tutti quanti Jaws di <a href="https://multiplayer.it/notizie/one-piece-funko-pop-arco-narrativo-wano-realizzati-fan.html">One Piece</a>, il pirata ex comandante della terza divisione di Barbabianca. Grazie al suo frutto del diavolo, Jaws può trasformare il suo corpo in <b>diamante</b>, resistendo così a qualsiasi tipo di attacco. Ma siamo proprio sicuri che possa trasformare in diamante ogni singola parte del suo corpo? Ed è qui che è arrivata la <b>domanda scabrosa</b>. <br/>Dato che è compito dei fan andare a rompere le scatole sugli aspetti più impensabili di qualsiasi cosa, i lettori di One Piece hanno chiesto ad Eiichiro Oda se Jaws sia in grado di trasformare in diamante <b>anche i suoi genitali</b>. La risposta di <a href="https://multiplayer.it/notizie/one-piece-stampede-messaggio-eiichiro-oda-nuovo-spot-italiano.html">Eiichiro Oda</a>, un tantino imbarazzata ma precisa, è stata affermativa: volendo Jaws potrebbe trasformare in diamante anche il <b>pene</b>. Non è chiaro a cosa potrebbe servirgli, sul campo di battaglia, ma tant'è.</p>
      <figure>
        <img src="https://multiplayer.net-cdn.it/thumbs/images/2019/11/08/one-piece-jaws-2_jpg_1400x0_q85.jpg"/>
      </figure>
      <ul>
        <li>
          <a href="https://comicbook.com/anime/2019/11/07/one-piece-anime-manga-jozu-nsfw-obscure/">Fonte</a>
        </li>
      </ul>
    </article>
  </body>
</html>