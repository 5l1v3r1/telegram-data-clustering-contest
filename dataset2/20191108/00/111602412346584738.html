<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/el-trio-iturbi-proposa-un-dialeg-entre-bethoven-i-ravel-a-lalmodi"/>
    <meta property="og:site_name" content="Cultur Plaza"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="El Trio Iturbi proposa un diàleg entre Bethoven i Ravel a l'Almodí"/>
    <meta property="og:description" content="El Trio Iturbi proposa un diàleg entre Bethoven i Ravel a l'Almodí"/>
  </head>
  <body>
    <article>
      <h6 class="kicker">dins del cicle Cambra al Palau </h6>
      <h1>El Trio Iturbi proposa un diàleg entre Bethoven i Ravel a l'Almodí</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">Culturplaza</a></address>
      <p>VALÈNCIA. El <b>Trio Iturb</b>i torna este diumenge a interpretar obres mestres del gran repertori, dins del cicle <i>Cambra al Palau</i> que es desenvolupa a l’Almodí. Es tracta del segon concert de la seua sèrie<i> Beethoven i la modernitat</i>, que a més planteja una sinergia amb el cicle <i>Beeth 2020</i> de la temporada general del Palau de la Música, que està dedicat al geni alemany. El públic assistent podrà escoltar un recital amb el Trio en si bemoll major, op. 97, <i>Arxiduc</i> (1811) de Beethoven i el Trio (1914) de Maurice Ravel. La sèrie Beethoven i la modernitat és la seqüela de Beethoven 1-13, El projecte anterior d’este Trio.</p>
      <p>El Trio està format pel violinista <b>Fernando Pascual</b>, el violoncel·lista <b>Jorge Fanjul </b>i el pianista <b>Óscar Oliver</b>, que expliquen que el programa “combina dos de les obres més genials mai escrites, separades per 100 anys: l’últim Trio de Beethoven, que va ser escrit mesos després que Napoleó envaïra Viena, i el Trio de Ravel, obra creada a l’inici de la Gran Guerra, d’autèntica enginyeria musical i amb influències de melodies tradicionals basques”. Prèviament, l'actor Tonino Guitián presentarà el concert al públic assistent.</p>
      <p>Naix fa aproximadament quatre anys a partir d'altres agrupacions anteriors, en les quals compartixen unes inquietuds i reptes musicals que els portaran a desenvolupar este nou i il·lusionant projecte musical. Els tres membres han iniciat la seua marxa a través d'un dels repertoris més consistents, exigents, tècnics i apassionants que els ha portat a actuar a ciutats com Sion, Colònia, Weimar, Achen i altres ciutats franceses.</p>
      <related>
        <h4>Noticias relacionadas</h4>
        <a href="https://valenciaplaza.com/maria-bazal-i-carlos-apellaniz-renen-homenatge-a-bernstein-amb-el-programa-bernstein-100-anys"/>
        <a href="https://valenciaplaza.com/piacere-dei-traversi-recrea-el-renaixement-mitjancant-la-veu-i-les-flautes-en-lalmodi"/>
        <a href="https://valenciaplaza.com/latinoamerica-se-traslada-al-almudin-gracias-al-grupo-percussio-i-"/>
      </related>
    </article>
  </body>
</html>