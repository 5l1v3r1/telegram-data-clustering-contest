<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697386/%D8%B3%D8%A7%D8%B2%D9%85%D8%A7%D9%86-%D8%A7%D9%85%D8%AF%D8%A7%D8%AF-%D9%88-%D9%86%D8%AC%D8%A7%D8%AA-%D9%85%D8%B1%D8%AF%D9%85-%D8%B9%D8%A7%D8%AF%DB%8C-%D8%A8%D8%B1%D8%A7%DB%8C-%DA%A9%D9%85%DA%A9-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D9%86%D8%B1%D9%88%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="سازمان امداد و نجات: مردم عادی برای کمک به مناطق زلزله زده آذربایجان شرقی نروند"/>
    <meta property="og:description" content="رئیس سازمان امداد و نجات جمعیت هلال احمر از عموم مردم درخواست کرد اگر ماموریتی در مناطق زلزله زده استان آذربایجان شرقی ندارند به هیج وجه به مناطق زلزله زده این استان برای هر نوع کمک و امدادرسانی سفر نکنند."/>
  </head>
  <body>
    <article>
      <h1>سازمان امداد و نجات: مردم عادی برای کمک به مناطق زلزله زده آذربایجان شرقی نروند</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034786_569.jpg"/>
      </figure>
      <p>رئیس سازمان امداد و نجات جمعیت هلال احمر از عموم مردم درخواست کرد اگر ماموریتی در مناطق زلزله زده استان آذربایجان شرقی ندارند به هیج وجه به مناطق زلزله زده این استان برای هر نوع کمک و امدادرسانی سفر نکنند.</p>
      <p>مرتضی سلیمی عصر جمعه در گفت و گو با ایرنا با اعلام این خبر افزود: شهروندان با سفر نکردن به مناطق زلزله زده به نیروهای امدادی هلال احمر و سایر دستگاه های دخیل در امر امدادرسانی و مدیریت بحران بهترین کمک را می کنند تا این نیروها به بهترین وجه ممکن عملیات امداد رسانی را انجام دهند و هیچگونه نیازی به حضور مردم در مناطق زلزله زده وجود ندارد.</p>
      <p>رئیس سازمان امدادونجات هلال‌احمر اضافه کرد: همچنین درخواست می شود مردم از ازدحام در گلوگاه ها ورودی و خروجی به مناطق زلزله زده خودداری کنند، تا نیروهای امدادرسان وظایف خود را در مناطق زلزله زده مدیریت کنند.</p>
      <p>سلیمی اظهار داشت: تقویت انبارهای امدادی آذربایجان شرقی از طریق ارسال اقلام اضطراری از سازمان امداد و نجات و استان زنجان انجام شده است.</p>
      <p>وی پتو، پوشاک، آب معدنی و خرما را نیز از نیازهای منطقه زلزله زده عنوان کرد و از هموطنان خواست کمک های نقدی خود را به شماره ۹۹۹۹۹ هلال احمر نزد تمامی بانک ها واریز کنند و کمک های غیرنقدی را به معاونت داوطلبان هلال احمر تحویل دهند.</p>
    </article>
  </body>
</html>