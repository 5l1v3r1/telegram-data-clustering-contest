<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/xiaomi-cerca-beta-tester-miui-11-partecipare-avete-un-redmi-7a88anote-8-679522/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T00:48:04+00:00"/>
    <meta property="og:title" content="Xiaomi cerca beta tester per MIUI 11: ecco come partecipare se avete un Redmi 7A/8/8A/Note 8"/>
    <meta property="og:description" content="Xiaomi ha annunciato la tabella di rilascio della nuova MIUI 11 Global sui dispositivi idonei. Se avete letto il nostro..."/>
  </head>
  <body>
    <article>
      <h1>Xiaomi cerca beta tester per MIUI 11: ecco come partecipare se avete un Redmi 7A/8/8A/Note 8</h1>
      <address><time datetime="2019-11-08T00:48:04+00:00">08 Nov 2019, 00:48</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p><a href="https://www.androidworld.it/tag/xiaomi/">Xiaomi</a> ha annunciato la tabella di rilascio della nuova <a href="https://www.androidworld.it/tag/miui-11/">MIUI 11</a> Global sui dispositivi idonei. Se avete letto il <a href="https://www.androidworld.it/2019/10/21/miui-11-stabile-globale-tabella-marcia-672638/">nostro articolo al riguardo</a> saprete già che <b>l’aggiornamento avverrà in quattro fasi distinte</b>, ognuna delle quali riguarda determinati dispositivi. Mentre la versione stabile è in via di distribuzione agli smartphone della prima ondata dallo scorso 22 ottobre, i telefoni appartenenti al secondo gruppo stanno testando MIUI 11 Global Stable Beta.</p>
      <p>Com’è ormai tradizione per l’azienda cinese, <b>anche gli utenti comuni sono invitati a partecipare</b> alla sperimentazione su strada. In particolare <b>Xiaomi sta già preparando i test per i dispositivi della terza fase</b> e quindi sta cercando possessori di <a href="https://www.androidworld.it/tag/redmi-7a/">Redmi 7A</a>, <a href="https://www.androidworld.it/tag/redmi-8/">Redmi 8</a>, <a href="https://www.androidworld.it/tag/redmi-8a/">Redmi 8A</a> o <a href="https://www.androidworld.it/tag/redmi-note-8/">Redmi Note 8</a> disposti a diventare tester</p>
      <p>Se avete uno dei telefoni in questione e siete interessati alla cosa potete leggere il <a href="https://in.c.mi.com/thread-2030329-1-0.html">thread postato sul forum ufficiale</a> e compilare <a href="https://docs.google.com/forms/d/e/1FAIpQLSdWKhorPFoBX3z0eXaizr0ZMxgMuywhqDzmlyf4Wprx0XcZPA/viewform">questo modulo</a> seguendo le istruzioni. <b>Il focus principale sembra essere l’India, ma ci dovrebbe essere spazio anche per utenti di altre nazioni</b>. I posti però sono limitati per cui vi consigliamo di non attendere troppo – c’è tempo <b>fino al’11 novembre</b> – visto che vale la regola “first-come, first-serve”.</p>
      <p>Via: <a href="https://www.fonearena.com/blog/297470/xiaomi-miui-11-beta-testing-redmi-note-8-redmi-8-redmi-8a.html">FoneArena</a></p>
      <p>Fonte: <a href="https://in.c.mi.com/thread-2030329-1-0.html">Xiaomi</a></p>
    </article>
  </body>
</html>