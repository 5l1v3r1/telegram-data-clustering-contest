<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/trakassering/71796244"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T00:43:03+00:00"/>
    <meta property="og:title" content="-Trakassering"/>
    <meta property="og:description" content="Som en del av et forlik, må president Donald Trump betale omkring 20 millioner kroner til veldedighet. Selv mener han seg utsatt for trakassering."/>
  </head>
  <body>
    <article>
      <h1>-Trakassering</h1>
      <h2>Som en del av et forlik, må president Donald Trump betale omkring 20 millioner kroner til veldedighet. Selv mener han seg utsatt for trakassering.</h2>
      <address><time datetime="2019-11-08T00:43:03+00:00">08 Nov 2019, 00:43</time> by <a rel="author">Frode Andresen</a></address>
      <p><a href="https://www.dagbladet.no/studio/nyhetsstudio/5?post=21494">Torsdag kunngjorde en domstol i New York at president Trump</a> må betale to millioner dollar, tilsvarende omkring 20 millioner kroner, til en veldedig organisasjon, som en del av et forlik.</p>
      <p>
        <b>Natt til fredag uttaler presidenten at han er blitt utsatt for trakassering av delstatsadvokater i New York i fire år.</b>
      </p>
      <p>Delstaten New York saksøkte i fjor sommer den veldedige stiftelsen Trump Foundation, og anklagde Trump og hans familie for brudd på delstatens lover om veldedighet.</p>
      <p>Trump ble anklaget for å ha for å ha misbrukt stiftelsen til å fremme egne interesser innen politikk og næringsliv. Stiftelsen har også blitt etterforsket for ulovlig pengeinnsamling.</p>
      <h3>Svarer</h3>
      <p>Natt til fredag svarer Trump i en <a href="https://twitter.com/realDonaldTrump/status/1192594646691729408?ref_src=twsrc%5Etfw%7Ctwcamp%5Etweetembed&amp;ref_url=https%3A%2F%2Fnews.dataminr.com%2Fapp%2Fdashboard.html">offentlig uttalelse</a> at han med glede vil donere pengene til veldedighet.</p>
      <p>– Jeg er den eneste jeg vet om, kanskje den eneste i historien, som kan gi store summer til veldedighet, ikke ta betalt for det, og så bli angrepet av de delstaten New York. Det er ikke rart at alle drar!</p>
      <p>
        <b>– Hvert eneste øre av de 19 millioner dollarene som ble samlet inn av Trump Foundation gikk til hundrevis av fantastiske veldedige formål uten kostnader.</b>
      </p>
      <p>– Delstatsadvokaten i New York mistolker forliket med overlegg av politiske årsaker. Dommeren nektet faktisk delstatsadvokaten sine fjollete krav om å statuere et eksempel.</p>
      <p>– I fire år har jeg blitt utsatt for politisk motivert trakassering, skriver Trump og navngir tre delstatsadvokater.</p>
    </article>
  </body>
</html>