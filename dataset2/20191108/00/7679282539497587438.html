<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-ekadashi-aaj-hai-tulsi-vivah-or-prabodhini-ekadashi-or-dev-uthani-ekadashi-vrata-hai-ye-hai-puja-ki-vidhi-aaj-jagenge-bhagwan-vishnu-2838022.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T00:07:38+00:00"/>
    <meta property="og:title" content="Dev uthani ekadashi 2019: आज है देवोत्थानी एकादशी एकादशी, पूजा में इस चीज का रखें खास ध्यान, ये है पूजा की पूरी विधि"/>
    <meta property="og:description" content="Devuthani ekadashi 2019: देवोत्थानी एकादशी को भगवान विष्णु योग निद्रा से जाग जाएंगे। शुक्रवार को भगवान के जागते ही विवाह और अन्य शुभ कार्यों की शुरुआत हो जाएगी। भगवान विष्णु की पूजा-अर्चना की..."/>
  </head>
  <body>
    <article>
      <h1>Dev uthani ekadashi 2019: आज है देवोत्थानी एकादशी एकादशी, पूजा में इस चीज का रखें खास ध्यान, ये है पूजा की पूरी विधि</h1>
      <address><time datetime="2019-11-08T00:07:38+00:00">08 Nov 2019, 00:07</time> by <a rel="author">वरिष्ठ संवाददाता,कानपुर |</a></address>
      <p>Devuthani ekadashi 2019: देवोत्थानी एकादशी को भगवान विष्णु योग निद्रा से जाग जाएंगे। शुक्रवार को भगवान के जागते ही विवाह और अन्य शुभ कार्यों की शुरुआत हो जाएगी। भगवान विष्णु की पूजा-अर्चना की जाएगी, वहीं तुलसी विवाह का भी आयोजन होगा।</p>
      <p>भगवान विष्णु आषाढ़ शुक्ल पक्ष की एकादशी को निद्रा में चले जाते हैं और कार्तिक शुक्ल पक्ष की एकादशी के दिन उठते हैं। इसके साथ ही आचार्य ब्रह्मदत्त शुक्ला का कहना है कि श्रीहरि की निद्रा खुलने के दिन को देवोत्थान या देवउठनी या प्रबोधिनी एकादशी पुकारा जाता है। मान्यता है कि देवउठनी एकादशी के दिन भगवान विष्णु क्षीरसागर में चार माह शयन के बाद जागते हैं। इसके साथ ही भगवान विष्णु के शयनकाल के चार मास में विवाह व अन्य मांगलिक कार्य नहीं किए जाते हैं।</p>
      <p>
        <a href="https://www.livehindustan.com/astrology/story-dev-uthani-ekadashi-2019-avoid-these-five-major-mistakes-during-tulsi-vivah-know-about-right-pujan-vidhi-2836727.html">
          <b>Dev Uthani Ekadashi 2019 : तुलसी विवाह में भूलकर भी न करें ये 5 गलतियां, जानें क्या है पूजन की सही विधि</b>
        </a>
      </p>
      <p>पूजा-अर्चना ' देवउठनी एकादशी के दिन भगवान विष्णु क्षीरसागर में चार माह शयन के बाद जागते हैं ' भगवान विष्णु आषाढ़ शुक्ल पक्ष की एकादशी तिथि को निद्रा में चले जाते  पूजा में सफाई का ध्यान रखें पंडित मनोज कुमार द्विवेदी का कहना है कि प्रबोधिनी एकादशी के दिन भगवान विष्णु का पूजन और उनके जागने का आह्वान किया जाता है। इस दिन प्रात: काल उठकर व्रत का संकल्प लेना चाहिए। साथ ही भगवान विष्णु का ध्यान करना चाहिए। घर की साफ-सफाई व स्नान के बाद आंगन में भगवान विष्णु के चरणों की आकृति बनाना चाहिए। एकओखली में गेरू से चित्र बनाकर फल, मिठाई, बेर, सिंघाड़े, ऋतुफल और गन्ना उस स्थान पर रखकर उसे डलिया से ढक देना चाहिए। </p>
    </article>
  </body>
</html>