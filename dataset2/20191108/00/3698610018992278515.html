<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ukrayina-i-mongoliya-domovilisya-pro-vzayemne-skasuvannya-viz-328871_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T00:12:00+00:00"/>
    <meta property="og:title" content="Україна і Монголія домовилися про взаємне скасування віз"/>
    <meta property="og:description" content="8 листопада представники країн підпишуть відповідну угоду в українському посольстві в Польщі"/>
  </head>
  <body>
    <article>
      <h1>Україна і Монголія домовилися про взаємне скасування віз</h1>
      <h2>8 листопада представники країн підпишуть відповідну угоду в українському посольстві в Польщі</h2>
      <address>
        <time datetime="2019-11-08T00:12:00+00:00">08 Nov 2019, 00:12</time>
      </address>
      <p>Україна досягла угоди про безвіз ще з однією країною - Монголією. 8 листопада, в п'ятницю, в посольстві України у Варшаві сторони урочисто підпишуть угоду між Україною та Монголією про <a href="https://dt.ua/UKRAINE/uryad-pivnichnoyi-makedoniyi-shvaliv-bezviz-z-ukrayinoyu-325280_.html"><b>взаємне скасування віз</b></a>. "Громадяни України отримають право в'їжджати і перебувати в Монголії, а також проїжджати транзитом через цю країну без віз терміном на 90 днів протягом 180-ти днів", - повідомили в посольстві, передає Укрінформ.</p>
      <p>В дипмісії додали, що "укладення цієї угоди дозволить спростити взаємні поїздки громадян України і Монголії і привести їх у відповідність з чинним законодавством обох країн у міграційній сфері".</p>
      <p>Для вступу в силу угоди сторони повинні будуть здійснити необхідні внутрішньодержавні процедури.</p>
      <p>Від уряду України угоду підпише посол України в Польщі Андрій Дещиця, а від уряду Монголії - посол Монголії в Польщі та за сумісництвом в Україні Немех Батаа.</p>
      <p>Раніше Кабінет міністрів України схвалив <b><b><a href="https://dt.ua/UKRAINE/kabmin-ratifikuvav-ugodu-pro-bezviz-iz-pivnichnoyi-makedoniyeyu-321322_.html">введення безвізового режиму </a></b></b>з Північною Македонією. Сама угода була підписана на початку липня.</p>
      <p>Нагадаємо, раніше для українців <b><a href="https://dt.ua/POLITICS/ukrayina-i-turechchina-pidpisali-ugodu-pro-bezvizoviy-rezhim-324568_.html">скасували візи в Еквадор</a></b> і Колумбію.</p>
      <p>Україна веде переговори про спрощення візового режиму або введення безвізового режиму ще з двома десятками держав. 14 серпня почав діяти безвізовий режим України з Співдружністю Домініки – острівною державою в Карибському морі. На фінальний етап вийшли переговори <b><a href="https://dt.ua/UKRAINE/ukrayina-i-meksika-gotuyutsya-zaprovaditi-bezviz-312649_.html">України та Мексики про скасування візових вимог</a> </b>для громадян обох країн.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>