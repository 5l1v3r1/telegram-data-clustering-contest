<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/5-bidoni-che-hanno-segnato-juventus-milan"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="5 bidoni che hanno segnato in Juventus-Milan"/>
    <meta property="og:description" content="Juventus-Milan è sempre una sfida capace di suscitare un certo fascino. Certo che i rossoneri, col calare del proprio tasso tecnico degli ultimi anni, hanno reso la battagli..."/>
  </head>
  <body>
    <article>
      <h1>5 bidoni che hanno segnato in Juventus-Milan</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">Calciatori Brutti</a></address>
      <p>Juventus-Milan è sempre una sfida capace di suscitare un certo fascino. Certo che i rossoneri, col calare del proprio tasso tecnico degli ultimi anni, hanno reso la battaglia a senso unico. Sono solamente due le vittorie del Diavolo negli ultimi 19 precedenti, un bottino troppo per chi in passato alimentava le chance di non vedere i bianconeri costantemente al vertice del campionato italiano. C'è da dire, però, che quando si scontrano sul terreno di gioco, talvolta capita che sia uno dei giocatori meno attesi a sbloccare o decidere la partita.</p>
      <p>Su questo fronte, il Milan potrebbe partire decisamente avvantaggiato.</p>
      <p>Nella speranza di vedere un gol di Castillejo o Calabria, e perché no magari un gol di un ex importante come De Sciglio, vi offriamo quindi una lista dei giocatori più scarsi che hanno messo il loro zampino in un Juventus-Milan.</p>
      <p>
        <b>LEGGI ANCHE: <a href="https://calciatoribrutti.com/it/5-bidoni-che-hanno-segnato-nel-derby-di-milano">5 BIDONI CHE HANNO SEGNATO NEL DERBY DI MILANO</a></b>
      </p>
      <p>
        <b>LEGGI ANCHE: <a href="https://calciatoribrutti.com/it/5-bidoni-che-hanno-segnato-nel-derby-ditalia">5 BIDONI CHE HANNO SEGNATO NEL DERBY D'ITALIA</a></b>
      </p>
      <p>
        <b>5. Juventus-Milan 06/10/2013 3-2 Sulley Muntari</b>
      </p>
      <p>Non uno, ma ben due goal in questo Juventus-Milan per Muntari. Ad aprire le danze fu proprio lui al primo minuto, e anche a chiuderle, visto che siglò la doppietta al 90° minuto. Peccato che nel frattempo gli avversari ne avevano fatti già tre, di goal.</p>
      <figure>
        <iframe src="https://www.youtube.com/embed/ulaFR5vmCHM" width="560" height="315" data-service="Youtube" scrolling="no"/>
      </figure>
      <p>
        <b>4. Milan-Juventus 08/02/2012 1-2 Martin Caceres</b>
      </p>
      <p>Da una squadra come la Juventus, ci si aspetta che a sbloccare e a risolvere le partite siano attaccanti e trequartisti, al massimo esterni. E invece, in quel Milan-Juventus della stagione 2011-2012, a risolvere la sfida contro i milanisti, fu il difensore centrale Martin Caceres, sempre con una doppietta. E' brutto definirlo bidone, perché nella sua esperienza bianconera Martin Caceres non ha mai tradito le attese dei propri tifosi. Nel suo caso, l'appellativo più giusto sarebbe "l'uomo più improbabile".</p>
      <figure>
        <iframe src="https://www.youtube.com/embed/f1VMVbvu26M" width="560" height="315" data-service="Youtube" scrolling="no"/>
      </figure>
      <p>
        <b>3. Juventus-Milan 20/03/2012 Djamel Mesbah</b>
      </p>
      <p>Non si tratta di una partita di campionato, bensì di Coppa Italia (gara di ritorno delle semifinali), ma non potevamo non dare spazio a Mesbah, autore di un goal importantissimo che ha tenuto in vita i rossoneri, raggiunti solamente da Vucinic al 96° durante il primo tempo supplementare. Nella stessa partita, andò in rete persino Maxi Lopez nel Milan. Digerire il pranzo o la cena a seconda di quando vi sveglierete sarà veramente un'impresa.</p>
      <figure>
        <iframe src="https://www.youtube.com/embed/CIGZRcuZrZY" width="560" height="315" data-service="Youtube" scrolling="no"/>
      </figure>
      <p>
        <b>2. Juventus Milan 12/04/2008 Hasan "Brazo" Salihamidzic</b>
      </p>
      <p>Altro giro, altra doppietta. A questo nome però, non siete proprio pronti: Salihamidzic. Fu lui infatti nel lontano 2008 a rispondere alla doppietta di Filippo Inzaghi con altrettanti due goal, e a regalare insieme a Del Piero, la vittoria agli juventini. Definirlo bidone è esagerato per chi lo ha amato davvero. Come nel caso di Caceres, l'appellativo più giusto sarebbe "l'uomo più improbabile".</p>
      <figure>
        <iframe src="https://www.youtube.com/embed/GgUWHODo91k" width="560" height="315" data-service="Youtube" scrolling="no"/>
      </figure>
      <p>
        <b>1. Milan-Juventus 15/05/2010 Luca Antonini</b>
      </p>
      <p>Prima di un certo Ronaldinho, ad aprire le danze in quella magica partita ancora ricordata dai milanisti con orgoglio, fu un certo Luca Antonini. Sì, avete letto bene, non Pirlo, Pato o Seedorf. Luca Antonini, che forse, nel Milan attuale ancora ci starebbe bene… Purtroppo.</p>
      <figure>
        <iframe src="https://www.youtube.com/embed/32zI-U9xFlk" width="560" height="315" data-service="Youtube" scrolling="no"/>
      </figure>
    </article>
  </body>
</html>