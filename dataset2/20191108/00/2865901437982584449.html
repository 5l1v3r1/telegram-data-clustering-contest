<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kuzminskas-napusta-olimpijakos-igrace-protiv-partizana/341981"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Kuzminskas napušta Olimpijakos, igraće protiv Partizana"/>
    <meta property="og:description" content="Čeka se da se Litvanac dogovori sa Lokomotivom"/>
  </head>
  <body>
    <article>
      <h1>Kuzminskas napušta Olimpijakos, igraće protiv Partizana</h1>
      <h2>Čeka se da se Litvanac dogovori sa Lokomotivom</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Partizanov rival u ovogodišnjem Evrokupu Lokomotiva iz Kubanja mogla bi uskoro da dobije veliko pojačanje. Klub iz Rusije intenzivno pregovara oko angažovanja Litvanca <b>Mindaugasa Kuzminskansa,</b> javlja Eurohups.</p>
      <p>Lokomotiva je kontaktirala reprezentativca Litvanije pre sedam dana, ali do konačnog dogovora još nije došlo. Čeka se da <b>Kuzminskas </b>prvo raskine ugovor sa Olimpijakosom. Litvanac pokušava da se dogovori sa grčkim velikanom oko sporazumnog raskida saradnje.</p>
      <p>Iako ima veliko iskustvo u Evroligi <b>Kuzminskas</b> ove sezone nema veliku ulogu u pirejskom klubu. Na šest evroligaških mečeva prosečno je igrao nešto manje od 13 minuta, dok ga nije bilo u sastavu za poslednju utakmicu protiv Anadolu Efesa. Prosečno je beležio 5,8 poena po meču.</p>
      <p>Pre Olimpijakosa Kuzminskas je igrao za Žalgiris, Unikahu, Olimpiju iz Milana, i ima desetogodišnje iskustvo igranja u Evroligi. U elitnom takmičenju odigrao je 158 mečeva.</p>
      <p>(Foto Star Sport)</p>
    </article>
  </body>
</html>