<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/oleksandriya-naprikinci-virvala-nichiyu-u-sent-etyena-u-lizi-yevropi-328870_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T00:04:00+00:00"/>
    <meta property="og:title" content="&quot;Олександрія&quot; наприкінці вирвала нічию у &quot;Сент-Етьєна&quot; у Лізі Європи"/>
    <meta property="og:description" content="Український клуб відіграв два м'ячі."/>
  </head>
  <body>
    <article>
      <h1>"Олександрія" наприкінці вирвала нічию у "Сент-Етьєна" у Лізі Європи</h1>
      <h2>Український клуб відіграв два м'ячі.</h2>
      <address>
        <time datetime="2019-11-08T00:04:00+00:00">08 Nov 2019, 00:04</time>
      </address>
      <p>7 листопада в рамках четвертого туру групового етапу <b><a href="https://dt.ua/SPORT/dinamo-povtorno-zigralo-vnichiyu-z-kopengagenom-u-lizi-yevropi-328862_.html">Ліги Європи</a></b> "Олександрія" у Львові приймала французький "Сент-Етьєн".</p>
      <p>Поєдинок завершився результативною нічиєю 2:2. Підопічні Шарана провели відмінний поєдинок, перевершуючи більш іменитого суперника. Однак по ходу зустрічі французький клуб зумів скористатися помилками господарів і до 84-ї хвилини вів з рахунком 2:0.</p>
      <p>До честі "олександрійців" вони не опустили руки і зуміли відквитати два м'ячі в кінцівці. Спочатку Безбородько вдало відгукнувся на простріл з флангу, а вже в доданий час Задерака красивим ударом приніс господарям нічию.</p>
      <p>
        <b>"Олександрія" – "Сент-Етьєн" – 2:2</b>
      </p>
      <p><b>Голи:</b> Безбородько, 84, Задерака, 90+3 – Хазрі, 24 (з пенальті), Камара, 72.</p>
      <p><b>"Олександрія": </b>Паньків, Пашаєв, Мірошниченко, Дубра, Бухал, Гречишкін, Банада, Третьяков (Стецьків, 84), Ковалець, Шастал (Безбородько, 46), Лучкевич (Задерака, 78).</p>
      <p><b>"Сент-Етьєн":</b> Рюффьє, Дебюші, Фофана, Колодзейчак, Перрен, Юссуф, Ахолу, Норден (Будебуз, 87), Буанга, Хазрі (Сілва, 72), Берич (Камара, 55).</p>
      <p>
        <i>Попередження: Паньків - Фофана, Юссуф .</i>
      </p>
      <p>Таким чином, після чотирьох турів у "Олександрії" в активі три набраних очки і четверте місце в групі.</p>
      <p>Наступний матч Ліги Європи бронзовий призер УПЛ проведе 28 листопада проти німецького "Вольфсбурга".</p>
      <p><b><a href="https://dt.ua/SPORT/kopengagen-dinamo-onlayn-translyaciya-matchu-328695_.html">"Копенгаген" - "Динамо" 1:1: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>