<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/fed-kup-sve-je-spremno-za-finale/341933"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="FED KUP Sve je spremno za finale"/>
    <meta property="og:description" content="Večeras u Pertu teniserke Australije i Francuske kreću u obračun za prestižni pehar"/>
  </head>
  <body>
    <article>
      <h1>FED KUP Sve je spremno za finale</h1>
      <h2>Večeras u Pertu teniserke Australije i Francuske kreću u obračun za prestižni pehar</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Predstojećeg vikenda u dalekom Pertu odlučuje se o novim šamiponkama Fed kupa, najprestižnijeg takmičenja teniskih reprezentacija za žene. Ovaj put u finalu se sastaju Australijanke i Francuskinje.</p>
      <p>Tako kasno večeras od 04.00 po srednjoevropskom vremenu kreću obračuni i to prvo duelom dve devojke poreklom sa naših prostora <b>Ajle Tomljanović </b>i<b> Kristine Mladenović</b>, da bi prvi dan takmičenja nakon njih zatvorile prva igračica sveta, <b>Ešli Barti </b>i iskusna<b> Karolin Garsija</b>.</p>
      <p>U nedelju odmeravanja počinju takođe u 04.00 posle ponoći po srednjoevropskom vremenu, a prvo jedna na drugu idu <b>Barti </b>i<b> Mladenović</b>, a onda <b>Tomljanović </b>protiv <b>Garsije</b>. Kraj finala je tradicionalan, duelom dublova za koje su selektori <b>Ališa Molik </b>i<b> Žulijan Beneto</b> za sada odredili sledeće parove <b>Barti/Stosur </b>i<b> Garsija/Mladenović</b>. </p>
      <p>Što se tiče sportske prognoze, Australijanke su u prednosti u singlovima, dok su Francuskinje kvalitetnije u dublu, tako da domaće igračice, uz pomoć navijača moraju sve da reše do poslednjeg meča ako žele novu Fed kup krunu. Prošle godine titulu je osvojila Češka koja je dominirala ovim takmičenjem minulih godina osvojivši šest titula počev od 2011.</p>
      <p>
        <i>(Foto: Reuters)</i>
      </p>
    </article>
  </body>
</html>