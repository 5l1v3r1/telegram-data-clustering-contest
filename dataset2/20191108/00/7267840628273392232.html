<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/articles/a12730-bezhat-zhit"/>
    <meta property="og:site_name" content="Главное™"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Бежать! Жить!"/>
    <meta property="og:description" content="Війна дає Україні різних героїв: тих, хто вже не повернеться і тих, хто вижив. Останнім – зобов'язані дозволити жити й сприймати себе вагомими. Повірити, що втративши частину себе вони зможуть отримати інше. Це інше формує у світі з 2014-го I..."/>
  </head>
  <body>
    <article>
      <h1>Бежать! Жить!</h1>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://glavnoe.ua/authors/a1539/p1/" target="_blank">АТОграф</a></address>
      <p>Війна дає Україні різних героїв: тих, хто вже не повернеться і тих, хто вижив. Останнім – зобов'язані дозволити жити й сприймати себе вагомими. Повірити, що втративши частину себе вони зможуть отримати інше.<br/><br/>Це інше формує у світі з 2014-го Invictus Games (Ігри Нескорених*).<br/><br/>А з 2017-го до Ігор долучили українських нескорених, цим кроком організатори виявили визнання війни в Україні та її ветеранів.<br/><br/>П'яті Ігри Нескорених відбудуться 9-16 травня 2020 року у Гаазі, Нідерландах. Збірна України візьме участь в змаганнях у розширеному складі — цього року Фундація Ігор Нескорених прийняла рішення про збільшення квоти української команди з 15 до 20 осіб.<br/><br/>До цієї двадцятки увійшли чотири ветерани української гвардії, які до 17 жовтня мали всі різні мотиви та передумови до Нацвідбору.<br/><br/>У цьому тексті ми говоримо про незламність ветерана після травм та хвороб, спричинених воєнними діями, і що він отримує натомість: ким стає, які грані себе відкриває, сказавши одного разу:<br/>«З мене досить, я повертаюся»!</p>
      <p>Контузія, втрата зору, слуху, постійний головний біль, дві пухлини в голові та онкологія нирки. Завеликий набір як для однієї людини. Проте саме з ним український ветеран Родіон Сітдіков прийшов на другий Нацвідбір Ігор Нескорених у Києві у вересні 2019-го.</p>
      <blockquote>"Коли я брав ядро – я брав хворобу в руку та уявляв: чим найдалі я штовну – тим найдалі я відкину хворобу. Чим точніше стрільну – тим точніше попаду ву хворобу. Чим швидше пробіжу – тим швидше втечу від неї.<br/><br/>Не героїчно виходить, але я боявся, що вона знову з'явиться".</blockquote>
      <p>Народжений в Сибірі, отримавши освіту в Україні, одружившись з українкою – він повністю не сприймав себе українцем.<br/><br/>Тому у 2014-му, залишивши посаду голови правління українсько-данськії меблевої фабрики в області, Родіон йде стрільцем-добровольцем до військової частини 1241 Національної гвардії.</p>
      <figure>
        <img src="https://img.glavnoe.ua/Image2018/2019/11/08/0022.jpg"/>
      </figure>
      <blockquote>"Мене підняла Україна, мені вона дала все, що я мав у 40 років.<br/><br/>Мені було мало просто мати українське громадянство. Хотів бути з нею квитами, хотів бути вдома по-справжньому. Я відповідаю за той вибір, який зробив у 2014-му.<br/><br/>Тепер я усвідомлюю для себе, що я українець, тепер я можу сказати: «Хлопці, я такий як ви!»"</blockquote>
      <p>На сході України чоловік був рівно рік. Його батальйон базувався і приймав ворожі гради в Кримському, Попасній та під Бахтумом.</p>
      <p>Коли стояли під Бахмутом Родіон почав втрачати свідомість від отриманих контузій у Кримському від градів. Огранізм почав давати короткочасні відхилення.<br/><br/>Згодом у бахмутській лікарні зробивши знімок голови, у нього виявили дві пухлини в голові. "За рік мене комісували... Йти я не хотів."</p>
      <blockquote>"Коли ми були в Попасній нас врятували від смерті хлопці, які тримали Іловайськ, бо всі сили російські були сконцентровані там, а коли знаходилися в Кримському – Дебальцеве. Ми виживали ціною інших. На війні так… То хіба тепер мені лежати на ліжку, коли вони в землі…?"</blockquote>
      <figure>
        <img src="https://img.glavnoe.ua/Image2018/2019/11/08/0023.jpg"/>
      </figure>
      <p>Каже, що перша найстрашніша травма, яку прийшлося побачити – скалічення товариша, з яким жили в одному бліндажі.</p>
      <blockquote>"Сергій вижив, зараз в Києві. Отримав орден «За мужність» і саме він мене спонукав займатися спортом. Я ще не знав про них, але почав бігати по 100 метрів. Згодом дійшов до 10 кілометрів".</blockquote>
      <p>Бо поки зайнятий фізичними навантаженнями він забуває про війну.<br/><br/>Поділився, що коли був молодшим – займався боксом і гирями. Тому за кілька місяців у заміському будинку чоловік сконструював за власними кресленнями багатофункціональний тренажер.</p>
      <blockquote>"Пізніше дізнався про марафон для військових в Шотландії, а тоді почув про Вашингтон.<br/><br/>Інколи аби послухати музику я бігаю зайвий раз, слухаю AC/DC або Скрябіна.<br/><br/>Уже тоді Сітдіков був націлений на ветеранські змагання. А згодом дізнався про Invictus у 2017 взимку, теж завдяки Сергію".</blockquote>
      <figure>
        <img src="https://img.glavnoe.ua/Image2018/2019/11/08/0024.jpg"/>
      </figure>
      <p>Для нього ветеранські змагання – це умовно рівні умови й люди, з якими можна мовчати про одне. Зізнається, що на рівні зі здоровими спортсменами «тягатися» несила.</p>
      <blockquote>"Ми тоді у 2017-му постріляли з лука і я штовхнув ядро. Я взяв срібло в штовханні ядра на Нацвідборі".</blockquote>
      <p>Але в збірну не потрапив. Лікарі підтвердили у чоловіка дві пухлини в голові та одну в нирці. У 2016-му у чоловіка паралізувала всю праву сторону, а нещодавно почав втрачати зір.<br/><br/>Цього року Родіон дізнався, що смертельна загроза таїлася саме в нирці. Після операції дружина знову привела Сергія, а той каже: «Змінилися критерії, спробуймо?».</p>
      <blockquote>"Коли прийшов лікар я запитав, коли мені можна викурити цигарку, їсти вареники й займатися спортом. Він сказав, що вареники через тиждень, палити – ніколи, спортом – у листопаді".</blockquote>
      <p>Але перші тестові на відбір Ігор були в липні. І відмовлятися від них Родіон не планував.</p>
      <blockquote>"Навколо одна жалість, а я хотів, щоб мене не жаліли, а вбачати у мені потребу. Найбільші мої герої – це ветерани, у яких ампутовані кінцівки, бо вони не опустили руки.<br/><br/>Жалість – розслаблює, жалість робила з мене рослину. «Лежи, нічого не роби, я попіклуюся про тебе.<br/><br/>Я приїхав додому і почав підіймати свій домашній тренажер. Дружина забороняла, дуже сварилися, а тоді почала читати, як можна «м'яко» почати тренування".</blockquote>
      <p>17 жовтня він дізнався, що потрапив у склад збірної Ігор. Його результат у штовханні ядра виявився нескореним.</p>
      <blockquote>"Це не найбільше досягнення, бо крім цього – я зберіг родину, вижив після діагнозу онкології. Але якби не Invictus, то у мене не було б підтримки, у мене не було б цілі в житті, а ще: завдяки змаганням у мене покращилося самопочуття, схоже, що хвороба відступає.<br/><br/>(Щоправда, лікар ще не знає. На контрольному обстеженні скажу, що потрапив у збірну «випадково»", – сміється.</blockquote>
      <figure>
        <img src="https://img.glavnoe.ua/Image2018/2019/11/08/0025.jpg"/>
      </figure>
      <p>У Нідерландах цьогоріч він планує штовхнути ядро, зіграти у волейбол, пробігти та стрибнути. Ці категорії обрав, ураховуючи нинішні фізичні можливості.<br/><br/>(Хоча учасники можуть пробувати всі дисципліни, але тренери радять не більше двох дисциплін).<br/><br/>Він не прочитав жодної книги, не подивився жодного фільму про цю війну, бо для нього вона надто суворий вчитель в реальності.<br/><br/>Та головне, каже член збірної України Родіон Сітдіков: «Не закривати очі на її результати, не тікати від її правди..."</p>
      <blockquote>"Два бійці померли, поки я лікувався в тій самій клініці. Я вважаю вкрай несправедливо вижити на війні і померти від онкології вдома. Тепер знаю, як збільшити шанси на виживання. Рецепт моєї реабілітації: відсутність жалості до себе, ціль і мотивація, бути не безпорадним і не гірше інших, а ще допомагати нужденним.<br/><br/>Зараз я потрібен сину, дружині, збірній, а після виступу в Гаазі я буду власним прикладом змушуватиму жити таких, як я".</blockquote>
      <p>Після того, як вижив – чоловік відразу написав у Міністерство оборони ветеранів США та Хорватії.</p>
      <blockquote>"Ми не можемо дозволити собі їхні програми, але ми можемо обстежуватися, щопівроку.<br/><br/>У нас в Україні 450 щодня дізнаються про свій діагноз онкології, і 250 з них помирають".</blockquote>
      <p>Перші збори хлопців починаються 18 листопада. На олімпійській базі вони проведуть 3 тижні, так буде повторюватися в листопаді, лютому та квітні.<br/><br/>Це будуть постійні тренування, зустрічі з відомими менторами і народження ще однієї ветеранської спільноти, які триматимуть свою передову, у своєму світі Нескорених.</p>
      <figure>
        <iframe src="https://www.youtube.com/embed/WIMpnmEBKqM" width="640" height="360" data-service="Youtube" scrolling="no"/>
      </figure>
      <p>Автор: <a href="http://nguinunpeaceoperations.tilda.ws/rodionsitdikov?fbclid=IwAR1-XQGrtv6sMjMX_g8MPkJimvBAW6eOGTilUOq62Nbv0YTKU_7g3_dcths">Анастасія Салашна</a><br/>Фото та відео: Віктор Петриченко</p>
    </article>
  </body>
</html>