<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697309/%D8%AA%D8%AE%D8%B1%DB%8C%D8%A8-%D8%A8%D8%B1%D8%AE%DB%8C-%D8%AE%D8%A7%D9%86%D9%87%E2%80%8C%D9%87%D8%A7%DB%8C-%D8%B1%D9%88%D8%B3%D8%AA%D8%A7%DB%8C%DB%8C-%D8%A8%D8%B1-%D8%A7%D8%AB%D8%B1-%D8%B2%D9%84%D8%B2%D9%84%D9%87-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="تخریب برخی خانه‌های روستایی بر اثر زلزله در آذربایجان شرقی"/>
    <meta property="og:description" content="رییس اورژانس آذربایجان شرقی گفت: زلزله بامداد جمعه «ترک» در میانه برخی از خانه های ۳ روستای این شهرستان را تخریب کرد."/>
  </head>
  <body>
    <article>
      <h1>تخریب برخی خانه‌های روستایی بر اثر زلزله در آذربایجان شرقی</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034593_111.jpg"/>
      </figure>
      <p>رییس اورژانس آذربایجان شرقی گفت: زلزله بامداد جمعه «ترک» در میانه برخی از خانه های ۳ روستای این شهرستان را تخریب کرد.</p>
      <p>فرزاد رحمانی در گفت و گو با ایرنا افزود: کارشناسان اورژانس برای کمک به مصدومان احتمالی به منطقه اعزام شده اند اما تاکنون هیچ گزارشی مبنی بر خسارت جانی دریافت نشده است.</p>
      <p>وی افزود: تیم های اورژانس در آماده باش کامل هستند و در صورت نیاز اتوبس آمبولانس های مراکز تبریز، زنجان و اردبیل به منطقه اعزام می شوند.</p>
      <p>زلزله ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در استان آذربایجان شرقی را لرزاند که این زلزله در استان های آذربایجان غربی، گیلان، ‌زنجان و اردبیل نیز احساس شده است.</p>
      <p>به گزارش مرکز لرزه نگاری دانشگاه تهران، این زلزله در عمق ۲ کیلومتری زمین به وقوع پیوست.</p>
      <p>کانون این زلزله در موقعیت ۴۷.۶۴ عرض شمالی و ۳۷.۷۶ طول شرقی ثبت شده است.</p>
      <p>تَرْک یکی از شهرهای استان آذربایجان شرقی در شمال غرب ایران است. این شهر مرکز دهستان کندوان و بخش کندوان شهرستان میانه می‌باشد.</p>
    </article>
  </body>
</html>