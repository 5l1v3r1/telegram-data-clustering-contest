<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817046.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T11:36:00+00:00"/>
    <meta property="og:title" content="شروع اسکان اضطراری در روستای زلزله زده ورنکش میانه"/>
    <meta property="og:description" content="رئیس سازمان امداد و نجات هلال احمر با اعلام اینکه از بامداد امروز ۳۰ تیم عملیاتی در مناطق زلزله‌زده آذربایجان‌شرقی مشغول امدادرسانی به هم‌وطنان هستند، از شروع اسکان اضطراری در روستای ورنکش خبرداد."/>
  </head>
  <body>
    <article>
      <h1>شروع اسکان اضطراری در روستای زلزله زده ورنکش میانه</h1>
      <address>
        <time datetime="2019-11-08T11:36:00+00:00">08 Nov 2019, 11:36</time>
      </address>
      <p>رئیس سازمان امداد و نجات هلال احمر با اعلام اینکه از بامداد امروز ۳۰ تیم عملیاتی در مناطق زلزله‌زده آذربایجان‌شرقی مشغول امدادرسانی به هم‌وطنان هستند، از شروع اسکان اضطراری در روستای ورنکش خبرداد.</p>
      <p>به گزارش پایگاه اطلاع‌رسانی جمعیت هلال احمر؛ مرتضی سلیمی گفت: دو بالگرد هم در منطقه آماده هستند.</p>
      <p>وی با اشاره به اینکه تاکنون ۶۵ روستا ارزیابی شده است،  اعلام کرد: ۷ روستا بیشترین خسارت را داشته‌اند.</p>
      <p>وی گفت: مطابق ارزیابی‌ها بیشترین تخریب در ورنکش با ۳۰ واحد تخریبی گزارش شده است.  </p>
      <p>رئیس سازمان امداد و نجات هلال احمر همچنین با اشاره به اینکه تغذیه اضطراری همزمان با اسکان اضطراری شروع می‌شود، افزود: اقلام زیستی شامل چادر، ‌پتو، ‌ چراغ والور با توجه به سرمای منطقه، سبدهای غذایی ۷۲ ساعته به منطقه اعزام شده و میان آسیب دیدگان توزیع می‌شود.  </p>
      <p>زلزله بامداد امروز در آذربایجان شرقی ۵ کشته در روستای ورنکش و یک کشته در روستا ورزقان ترک به جا گذاشت و در حدود ۴۰۰ واحد مسکونی در روستاهای استان خسارت دیده است.</p>
    </article>
  </body>
</html>