<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/grigor-dimitrov-e-bez-trenxor-i-to-ne-otskoro-1404234.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T11:15:00+00:00"/>
    <meta property="og:title" content="Григор Димитров е без треньор, и то не отскоро"/>
    <meta property="og:description" content="Най-добрият български тенисист Григор Димитров се е разделил със своя треньор Радек Щепанек На пресконференция днес звездата призна, че е без треньор, въпреки че продължава да се съветва с легендата Андре Агаси"/>
  </head>
  <body>
    <article>
      <h1>Григор Димитров е без треньор, и то не отскоро</h1>
      <address><time datetime="2019-11-08T11:15:00+00:00">08 Nov 2019, 11:15</time> by <a rel="author">Sportlive.bg</a></address>
      <p>Най-добрият български тенисист <b><a href="https://www.sportlive.bg/tags/4119">Григор Димитров</a></b> се е разделил със своя треньор Радек Щепанек. На пресконференция днес звездата призна, че е без треньор, въпреки че продължава да се съветва с легендата Андре Агаси. Димитров призна, че няма да бърза с избора на нов треньор.</p>
      <p><i>"Не съм в паника да намеря треньор. Винаги си мисля, че когато нямам някой до себе си, е трудно да тренирам. В последните месеци обаче сам съм правил неща, които иначе не бях правил. Нужно е да имаш свобода, да намериш себе си. Какви ли не разговори имах със себе си по време на мач. Постигнах едни от най-добрите си резултати през сезона на турнири, в които бях без треньор. Интересно беше, но все пак няма как без треньор, ако искаш да стигаш по-напред. Но няма и да бързам"</i>, заяви тенис звездата.</p>
      <p>"<i>С Андре винаги сме поддържали контакт. Той винаги е там, ако се нуждая да говоря с него. Цяла енциклопедия е. Когато говорим по телефона, трябва да имаш час и половина свободен. Специален човек е"</i>, допълни той, а на въпроса какви качества трябва да притежава новият му наставник коментира: "<i>Относително е. Ще е добре да има химия между нас. Всеки може да играе тенис на нашето ниво. Понякога мачът се решава от две-три точки и треньорът има роля"</i>. <b><i><a href="https://www.sportlive.bg/sport/tenis/Shtepanek-Grigor-e-poslushen-ima-umeniqta-na-top-tenisist-i-pak-shte-byde-takyv-757098.html">Вижте в този материал едно от редките изказвания на Щепанек за Димитров. </a></i></b></p>
      <related>
        <h4>Още по темата</h4>
        <a href="https://www.sportlive.bg/sport/tenis/Grigor-Shte-byda-igraesht-kapitan-na-Bylgariq-na-Atp-Cup-1404215.html"/>
        <a href="https://www.sportlive.bg/sport/tenis/Priznanie-ot-Dzhokovich-kym-Grisho-Mozhe-bi-beshe-po-dobriqt-igrach-no--1391174.html"/>
        <a href="https://www.sportlive.bg/sport/tenis/Grigor-Dimitrov-sreshtu-Dzhokovich-ili-kogato-statistikata-ne-obqsnqva-macha-(SNIMKA)-1391161.html"/>
        <a href="https://www.sportlive.bg/sport/tenis/Grigor-zapisa-svoq-edva-shesti-polufinal-v-Mastyrs-turnir-1391126.html"/>
        <a href="https://www.sportlive.bg/sport/tenis/Grigor-Dimitrov-otnovo-v-top-20-na-sveta-Nadal-zadmina-Dzhokovich-1391585.html"/>
      </related>
    </article>
  </body>
</html>