<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elefant-taposott-halalra-egy-osztrak-turistat-namibiaban/186170"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T11:59:00+00:00"/>
    <meta property="og:title" content="Elefánt taposott halálra egy osztrák turistát Namíbiában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elefánt taposott halálra egy osztrák turistát Namíbiában</mark>
      </h1>
      <address><time datetime="2019-11-08T11:59:00+00:00">08 Nov 2019, 11:59</time> by <a rel="author">MTI</a></address>
      <p>Az 59 éves felső-ausztriai férfi a feleségével és négy másik személlyel egyénileg turistáskodott a délnyugat-afrikai országban, ahol a tragédia történt.</p>
      <p>A csoport Namíbia északnyugati részén, a Huab-folyó közelében, egy táborozásra nem kijelölt helyen vert sátrat, és egy elefánt rájuk támadt - közölte az osztrák külügyminisztérium.</p>
      <p>A csak alkalmanként vizet szállító Huab-folyó térsége a különleges sivatagi elefántok miatt népszerű célpont a turisták körében. A ritka fajból már csak két populáció létezik, az egyik Namíbiában.</p>
      <p>A sivatagi elefántok naponta akár 70 kilométert is megtesznek, és négy napig is elvannak víz nélkül.</p>
    </article>
  </body>
</html>