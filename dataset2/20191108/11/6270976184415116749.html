<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/ukrayina-ne-bude-vidmovlyatysya-vid-peremogy-v-arbitrazhah-naftogaz/"/>
    <meta property="og:site_name" content="Рубрика"/>
    <meta property="article:published_time" content="2019-11-08T11:06:18+00:00"/>
    <meta property="og:title" content="Україна не буде відмовлятися від перемоги в арбітражах, -&quot;Нафтогаз&quot;"/>
    <meta property="og:description" content="Контракт на транзит російського газу через ГТС України мають укласти “з чистого аркуша”, але це не означає, що “Нафтогаз” відмовиться від своїх вимог до “Газпрому” за рішеннями арбітражів. Про це написав у Facebook виконавчий директор “Нафтогазу” Юрій Вітренко. За його словами, новий контракт укладається не “Нафтогазом”, а відокремленим від “Нафтогазу” оператором газотранспортної системи. “Це і […]"/>
  </head>
  <body>
    <article>
      <h1>Україна не буде відмовлятися від перемоги в арбітражах, -"Нафтогаз"</h1>
      <address><time datetime="2019-11-08T11:06:18+00:00">08 Nov 2019, 11:06</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/yurij-vitrenko-620x420.jpg"/>
      </figure>
      <p>Юрій Вітренко<br/><b><b>Контракт на транзит російського газу через ГТС України мають укласти “з чистого аркуша”, але це не означає, що “Нафтогаз” відмовиться від своїх вимог до “Газпрому” за рішеннями арбітражів.</b></b></p>
      <p>Про це написав у Facebook виконавчий директор “Нафтогазу” <a href="https://www.facebook.com/yuriy.vitrenko">Юрій Вітренко.</a></p>
      <p>За його словами, новий контракт укладається не “Нафтогазом”, а відокремленим від “Нафтогазу” оператором газотранспортної системи.</p>
      <p>“Це і є наслідком “анбандлінгу”, про який всі говорять”, – підкреслив він.</p>
      <p>“Тобто якщо Газпром та політичне керівництво Росії дійсно хочуть почати відносини щодо транзиту з чистого аркушу паперу, то контракт з відокремленим оператором – це саме такий варіант”, – зазначив Вітренко.</p>
      <p>Водночас він наголосив – це не означає, що “Нафтогаз” відмовився від своїх вимог за рішеннями арбітражів щодо транзиту газу.</p>
      <p>“Але початок з “чистого аркушу паперу” не означає, що “старі аркуши паперу” щезають. “Рукописи не горять”, як писав український класик.</p>
      <p>Нехай ці “старі аркуши паперу” розглядають суди”, – заявив Вітренко.</p>
      <p>Раніше: <a href="https://rubryka.com/2019/11/06/gazprom-nazvav-dvi-umovy-dlya-kontraktu-z-ukrayinoyu/">“Газпром” назвав дві умови для контракту з Україною.</a></p>
    </article>
  </body>
</html>