<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76362-Do-vesmiru-poputovali-flase-vina-astronauti-sa-ale-opijat-nebudu-Chcu-zistit-ako-rychlo-bude-alkohol-starnut"/>
    <meta property="og:site_name" content="REFRESHER"/>
    <meta property="article:published_time" content="2019-11-08T11:08:00+00:00"/>
    <meta property="og:title" content="Do vesmíru poputovali fľaše vína, astronauti sa ale opíjať nebudú. Chcú zistiť, ako rýchlo bude alkohol starnúť"/>
    <meta property="og:description" content="Alkohol doletel na základňu, no nie je na konzumáciu."/>
  </head>
  <body>
    <article>
      <h1>Do vesmíru poputovali fľaše vína, astronauti sa ale opíjať nebudú. Chcú zistiť, ako rýchlo bude alkohol starnúť</h1>
      <address><time datetime="2019-11-08T11:08:00+00:00">08 Nov 2019, 11:08</time> by <a rel="author">Vladimír Mičuda</a></address>
      <p>
        <b>Alkohol doletel na základňu, no nie je na konzumáciu.</b>
      </p>
      <p>Ľudstvo sa posledné desaťročia snaží prebádať vesmír a zistiť o ňom čo najviac. Už vieme, ako vyzerá čierna diera, našli sme akýsi sliz z odvrátenej strany mesiaca a čo-to sme sa dozvedeli o Plute či Marse. Snažíme sa neustále spoznávať nie len našu Zem, ale aj to, čo je od nej vzdialené milióny kilometrov.</p>
      <p>No a ku spoznávaniu patria aj pokusy, nie je to len o pozorovaní či bádaní. Európsky startup Space Cargo Unlimited sa snaží zistiť,<b> ako bude pôsobiť vesmír na fľaše vína.</b> Presne 12 ich teda poslalo na Medzinárodnú vesmírnu stanicu (ISS), píše <a href="https://qz.com/1656636/a-french-start-up-is-sending-wine-to-space/">Quartz</a>.</p>
      <related>
        <a href="https://refresher.sk/70386-Do-otvoreneho-kozmu-vstupil-prvy-vyhradne-zensky-tim-Jeho-ulohou-bude-vymenit-regulator-napatia"/>
      </related>
      <p>Vzorky boli „odoslané“ raketou Northrop Grumman Antares, ktorá bola súčasťou lode Cygnus. V pondelok ráno sa úspešne pripojila k ISS.</p>
      <p>Víno teda nie je na konzumáciu, ale na čisto vedecké účely. Fľaše budú na ISS uskladnené presne 12 mesiacov a potom sa porovnajú s totožným vínom na Zemi. Aj fľaše na Zemi a aj tie vo vesmíre sú uskladnené pri teplote približne 18 stupňov Celzia.</p>
      <p>No a čo od experimentu vedci očakávajú? Zmenu chuti, odlišné chemické zloženie spôsobené nižšou gravitáciou a, samozrejme,<b> zvýšená radiácia.</b> Cieľom štúdie je získať užitočné informácie, ktoré by sa mohli využiť pri uskladňovaní vín či pri ich výrobe. </p>
      <figure>
        <img src="https://i.refresher.sk/public/vladimir-micuda/ostatne/COMMUBIOS-CANISTER_Mission-WISE.jpg"/>
        <figcaption>
          <cite>Space Cargo Unlimited</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67082-Odvazlivec-ktory-sa-mal-stat-prvym-africkym-astronautom-tragicky-zahynul-na-motorke"/>
        <a href="https://refresher.sk/43899-Wine-night-noc-zmyslovej-radosti-po-prvykrat-uz-tuto-sobotu"/>
        <a href="https://refresher.sk/44600-Slovensko-ma-vo-vesmire-svoju-prvu-druzicu-SkCUBE-do-kozmu-vyniesla-indicka-raketa-podielat-sa-bude-na-vesmirnej-misii"/>
        <a href="https://refresher.sk/76358-Takto-vyzera-slovenska-dedina-roka-Rozpravkova-priroda-tradicny-salas-a-ukazkovy-progres"/>
        <a href="https://refresher.sk/76346-Fotograf-natrafil-na-zvlastne-ladove-vajicka-vo-Finsku-Takyto-netradicny-pohlad-sa-naskytne-len-malokomu"/>
        <a href="https://refresher.sk/76331-Krakov-je-najoblubenejsou-europskou-destinaciou-uz-treti-rok-za-sebou-Bratislava-sa-na-zoznam-TOP-destinacii-nedostala"/>
        <a href="https://refresher.sk/76310-Vilnius-je-bod-G-Europy-Kontroverzna-kampan-pomohla-zvysit-pocet-turistov-pri-propagacii-atrakcii-pouziva-dvojzmyselne-narazky"/>
        <a href="https://refresher.sk/76303-Nacionalisti-chcu-pred-imigrantmi-pit-alkohol-a-jest-bravcove-maso-Odkazuju-im-ze-nie-su-vitani"/>
      </related>
    </article>
  </body>
</html>