<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/politica/2019/11/08/news/di_maio_franceschini_governo_giallo-rosso-240586737/"/>
    <meta property="og:site_name" content="Repubblica.it"/>
    <meta property="article:published_time" content="2019-11-08T11:27:00+00:00"/>
    <meta property="og:title" content="Governo, Di Maio a Renzi: &quot;Del doman non v'è certezza? Basta messagi subliminali: dica le cose chiaramente&quot;"/>
    <meta property="og:description" content="Il leader dei 5S durante un forum organizzato dall'Ansa: &quot;Così i cittadini perdono fiducia nei confronti dello Stato&quot;. Franceschini:"/>
  </head>
  <body>
    <article>
      <h1>Governo, Di Maio a Renzi: "Del doman non v'è certezza? Basta messagi subliminali: dica le cose chiaramente"</h1>
      <h2>Il leader dei 5S durante un forum organizzato dall'Ansa: "Così i cittadini perdono fiducia nei confronti dello Stato". Franceschini: "Comportiamoci da squadra". Salvini: "Lunga vita a Italia Viva: ostacola Conte e il Pd"</h2>
      <address>
        <time datetime="2019-11-08T11:27:00+00:00">08 Nov 2019, 11:27</time>
      </address>
      <p><b>ROMA -</b> Un nuovo patto. Tra M5S e Pd. Da mettere a punto in modo stringente dopo l'approvazione della legge di bilancio. Per <a href="https://www.repubblica.it/politica/2019/11/08/news/errani_emilia_governo-240565479/?ref=search">rilanciare l'azione del governo giallo-rosso</a>. Così il ministro degli Esteri e capo politico dei 5 Stelle, <b>Luigi Di Maio</b>, ospite in un forum organizzato dall'Ansa: "Una cosa è certa: finita la legge di bilancio dobbiamo metterci di nuovo al tavolo con il Pd per creare un patto di governo più stringente con gli obiettivi che vogliamo raggiungere per gli italiani". E mentre il leader 5S prova a saldare l'alleanza con il Pd, contemporaneamente lancia segnali d'insofferenza verso Matteo Renzi. Commentando l'intervista che il leader di Italia Viva ha rilasciato a Repubblica - in cui Renzi riferendosi a Conte ha commentato: "Oggi lo aiutiamo ma del doman non v'è certezza - Di Maio dice: "Penso ai cittadini che aprono il giornale e leggono queste cose: uno magari ha il problema del figlio che non ha lavoro e deve leggere messaggi subliminali e citazioni. Dite le cose chiaramente, parlate chiaramente all'opinione pubblica".<br/><br/>Sul fronte dem, interviene il ministro della cultura <b>Dario Franceschini</b>: "Non sono rassegnato a un governo a fine corsa, stando in una squadra bisogna comportarsi come una squadra, bisogna passarsi la palla a vicenda, non ci si devono fare dispetti e sgambetti, in questa maniera si vince". Sulla tenuta dell'esecutivo, interviene anche <b>Romano Prodi</b>. "Gli elementi di incertezza sul governo sono estremamente gravi e sulla bocca di tutti. Non ho la minima idea se chi c'è adesso porterà alla caduta del governo". Lo ho detto l'ex premier a InBlu Radio, il network delle radio cattoliche della Cei. "Ci sono degli elementi che spingerebbero entrambi i componenti della maggioranza ad avere di fronte tre anni di governo. Certamente dovranno prendere decisioni molto forti, importanti e concordate insieme se vogliono durare".<br/><br/>Interviene anche l'ex ministro degli Interni <b>Matteo Salvini</b>. Che durante un incontro con la stampa a Firenze, dichiara: "Italia Viva per il momento sta mettendo i bastoni fra le ruote a Conte e Zingaretti: auguro lunga vita a Italia Viva". Lo ha detto Matteo Salvini, segretario della Lega, incontrando la stampa a Firenze".<br/><br/> </p>
      <related>
        <h4>Articoli correlati</h4>
        <a href="https://www.repubblica.it/politica/2019/10/29/news/di_maio_conte_rettifica-239789581/?ref=drac-3"/>
      </related>
    </article>
  </body>
</html>