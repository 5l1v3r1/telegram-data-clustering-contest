<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-love-affair-of-doctor-husband-became-unacceptable-dhen-dr-wife-burnt-his-girlfriend-and-her-son-in-bharatpur-2838448.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T11:32:56+00:00"/>
    <meta property="og:title" content="डॉक्टर पति का लव अफेयर नहीं हुआ बर्दाश्त, डॉ पत्नी ने प्रेमिका और उसके बेटे को जिंदा जलाया"/>
    <meta property="og:description" content="राजस्थान के भरतपुर में हाईप्रोफाइल लव ट्राएंगल में मां बेटे को जिंदा जलाने की हैरान करने देने वाली घटना सामने आई है। आरोप है कि डॉ पति का जिस महिली से अफेयर था उसके घर डॉक्टर की पत्नी पहुंची और घर..."/>
  </head>
  <body>
    <article>
      <h1>डॉक्टर पति का लव अफेयर नहीं हुआ बर्दाश्त, डॉ पत्नी ने प्रेमिका और उसके बेटे को जिंदा जलाया</h1>
      <address><time datetime="2019-11-08T11:32:56+00:00">08 Nov 2019, 11:32</time> by <a rel="author">हिन्दुस्तान टीम,नई दिल्ली</a></address>
      <p>राजस्थान के भरतपुर में हाईप्रोफाइल लव ट्राएंगल में मां बेटे को जिंदा जलाने की हैरान करने देने वाली घटना सामने आई है। आरोप है कि डॉ पति का जिस महिली से अफेयर था उसके घर डॉक्टर की पत्नी पहुंची और घर में आग लगा दी। इससे यहां मौजूद महिला और उसका बेटा जिंदा जल गए। महिला के भाई ने उसे बचाने की कोशिश की और वह भी झुलस गया। घटना अंजाम देने वाली महिला डॉक्टर की पत्नी है और खुद भी पेश से डॉक्टर है।</p>
      <p><b>क्या है पूरा मामला?</b><br/>घटना भरतपुर की पॉश कॉलोनी सूर्या सिटी की है। महिला यहां डॉक्टर सुदीप गुप्ता के क्लीनिक में काम करती थी तभी डॉक्टर से उसका अफेयर हो गया। इस बारे में जब डॉक्टर की पत्नी सीमा गुप्ता को पता चला तो उसने महिला दीपा गुर्जर को क्लीनिक से निकलवा दिया। लेकिन इस सब के बावजूद डॉक्टर सुदीप और दीपा का मिलना जुलना जारी रहा । यहां तक कि डॉ सुदीप ने दूसरे इलाके में दीपा को रहने के लिए एक घर भी दिला दिया। इससे डॉक्टर की पत्नी डॉक्टर सीमा गुप्ता का गुस्सा  सातवें आसमान पर पहुंच गया।</p>
      <p><b>साथ में स्पिरिट लेकर महिला के घर पहुंची डॉक्टर सीमा-</b><br/>गुरुवार 10 नवंबर को डॉ सीमा गुप्ता अपनी सास के साथ अपने पति की प्रेमिका के घर पहुंची और उसे चेतावनी देने लगी। इसी बात पर दोनों झगड़ा शुरू हो गया तभी डॉ सीमा ने उसके घर में स्पिरिट फैला दिया और आग लगाकर बाहर से गेट बंद कर दिया। इस दौरान घर की आग भयानक रूप धारण कर लिया जिसमें डॉक्टर की प्रेमिका और उसका 6 साल का बच्चा जिंदा जल गए। थोड़ी देर बाद मौके पर दीपा का भाई पहुंचा और आग बुझाने की कोशिश करने लगा जिसमें वह भी जलने से घायल हो गया। लेकिन महिला दीपा और उसके बेटे की दम घुटने से मौत हो गई।</p>
      <p>पुलिस ने की कार्रवाई - घटना की सूचना मिलने पर एसपी और दारोगा मौके पर पहुंचे। आगे बुझाने वाली मशीन को बुलाया गया और फिर आग पर काबू पाया गया। पुलिस ने महिला के शव को कब्जे में लेकर पोस्ट मार्टम के लिए भेज दिया है और आरोपी डॉक्टर दम्पति केा हिरासत में लेकर पूछताछ शुरू कर दी है। पीड़ित परिवार की ओर से अरोपी डॉ दम्पति के खिलाफ अभी तक किसी ने शिकायत नहीं दी।</p>
      <p>पुलिस ने स्थानीय मीडिया को बताया कि दीपा दो साल पहले डॉक्टर सीमा के क्लीनिक श्रीराम हास्पिटल में बतौर रिसेप्शनिस्ट काम करती थी। इस दौरान उसकी मुलाकात डॉ सीमा के पति डॉ सुदीप से हो गई। दोनों की दोस्ती हुई जो बाद में प्यार में बदल गई। इसी कारण से दीपा को नौकरी से भी निकाल दिया गया। लेकिन डॉक्टर और दीपा दोनों ने एक दूसरे से मिलना बंद नहीं किया। </p>
    </article>
  </body>
</html>