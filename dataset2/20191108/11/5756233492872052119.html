<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620448/%D8%AF%D8%B3%D8%AA%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%A8%D8%B1%D8%A7%DB%8C-%D8%A8%D8%B3%DB%8C%D8%AC-%D8%AA%D9%85%D8%A7%D9%85%DB%8C-%D8%A7%D9%85%DA%A9%D8%A7%D9%86%D8%A7%D8%AA-%D8%AC%D9%87%D8%AA-%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T11:18:00+00:00"/>
    <meta property="og:title" content="دستور روحانی برای بسیج تمامی امکانات جهت امدادرسانی به مناطق زلزله زده آذربایجان شرقی"/>
    <meta property="og:description" content="رئیس جمهوری پس از اخذ گزارش استاندار آذربایجان شرقی دستوراتی درباره امدادرسانی به مناطق زلزله زده صادر کرد."/>
  </head>
  <body>
    <article>
      <h1>دستور روحانی برای بسیج تمامی امکانات جهت امدادرسانی به مناطق زلزله زده آذربایجان شرقی</h1>
      <address>
        <time datetime="2019-11-08T11:18:00+00:00">08 Nov 2019, 11:18</time>
      </address>
      <p>
        <i>رئیس جمهوری پس از اخذ گزارش استاندار آذربایجان شرقی دستوراتی درباره امدادرسانی به مناطق زلزله زده صادر کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام و المسلمین حسن روحانی رئیس جمهوری در پی وقوع زلزله در ساعات ابتدایی روز جمعه در آذربایجان شرقی طی تماسی تلفنی با استاندار این استان در جریان ابعاد حادثه، میزان خسارات وارده و وضعیت مصدومان قرار گرفت .</p>
      <p>رئیس جمهور در این تماس تلفنی در خصوص امداد رسانی موثر و سریع به مناطق زلزله زده و آسیب دیدگان از این حادثه و رفع نیازهای فوری و ضروری زلزله زدگان دستورات لازم را صادر و بر آماده سازی همه امکانات از سوی دستگاههای مختلف در جهت تسریع در ارائه خدمات و امداد به حادثه دیدگان و مصدومان تاکید کرد.</p>
      <p>پورمحمدی استاندار آذربایجان شرقی هم گزارشی از آخرین وضعیت مناطق زلزله زده استان و خسارات و تلفات ناشی از آن را به رئیس جمهور گزارش کرد و با تاکید بر اینکه تمام امکانات ستاد مدیریت بحران استان برای امدادرسانی به مناطق زلزله زده بسیج شده است، از آغاز اسکان اضطراری زلزله زدگان خبر داد.</p>
    </article>
  </body>
</html>