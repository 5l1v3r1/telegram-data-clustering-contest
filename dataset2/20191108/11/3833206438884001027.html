<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Pleimeitka-stava-novata-rap-senzaciya-912210"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T11:12:00+00:00"/>
    <meta property="og:title" content="Плеймейтка става новата рап сензация"/>
    <meta property="og:description" content="Плеймейтката Гери Стаменова става новата рап сензация. Знойната брюнетка ударно превзема музикалните..."/>
  </head>
  <body>
    <article>
      <h1>Плеймейтка става новата рап сензация</h1>
      <address>
        <time datetime="2019-11-08T11:12:00+00:00">08 Nov 2019, 11:12</time>
      </address>
      <p>Плеймейтката Гери Стаменова става новата рап сензация. Знойната брюнетка ударно превзема музикалните сцени у нас, но вместо да се пробва в попфолка, реши да се изяви като рапърка.</p>
      <p>Бившата претендентка за титлата "Мис Плеймейт" 2016 вече има записани две песни. Подготвя и още проекти, които съвсем скоро ще видят бял свят.</p>
      <p>"От години се каня да пея. Имах огромно желание. Срещнах правилните хора, които ме вдъхновяват с текстовете си", казва Гери.</p>
      <p>Хубавицата се продуцира сама, но има големи амбиции за сцената. И се надява един ден да запише дует с някоя голяма звезда, пише "<a href="https://www.bgdnes.bg/">България днес</a>".</p>
      <p>"Много искам да направя песен с Криско", откровена е Гери. "С това ще избия рибата. И всички ще ме знаят", казва още начинаещата изпълнителка.</p>
      <p>Гери е добре позната на светската аудитория не само заради "Мис Плеймейт", но и с ролите си в киното. Тя участва и във филм на режисьора Ники Станчев, а след това получи и една от главните роли в киното.</p>
      <p>"Всичко става с много работа. Конкурсът "Мис Плеймейт" ми помогна, но аз съм направила много, за да достигна до тук", категорична е красавицата.</p>
    </article>
  </body>
</html>