<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42710_Do-muzeyu-peredali-davnoruskoho-kamyanoho-idola-znaydenoho-na-Khmelnichchini-25-rokiv-tomu-VIDEO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-08T11:37:00+00:00"/>
    <meta property="og:title" content="До музею передали давньоруського кам`яного ідола, знайденого на Хмельниччині 25 років тому (ВІДЕО)"/>
    <meta property="og:description" content="До Кам`янець-Подільського державного історичного музею-заповідника перевезено новий експонат - ідол фалічної форми з села Сокілець (Дун"/>
  </head>
  <body>
    <article>
      <h1>До музею передали давньоруського кам`яного ідола, знайденого на Хмельниччині 25 років тому (ВІДЕО)</h1>
      <address>
        <time datetime="2019-11-08T11:37:00+00:00">08 Nov 2019, 11:37</time>
      </address>
      <p>
        <b>До Кам`янець-Подільського державного історичного музею-заповідника перевезено новий експонат - ідол фалічної форми з села Сокілець (Дунаєвецький р-н Хмельницька обл.).</b>
      </p>
      <p>Про це 7 листопада повідомлено на Facebook-сторінці установи.</p>
      <related>
        <h4>Читайте також:</h4>
        <a href="http://press-centr.com/ua/news/31035_U-zamku-v-Kamyantsi-Podilskomu-znayshli-starovinni-pokhovannya-FOTO"/>
      </related>
      <p>Експонат знайдено Володимиром Захарьєвим у 1994 році підчас дослідження давньоруського храму. Він розбитий на дві частини, датується ІІ пол. ХІІ ст. - І пол. ХІІІ ст.</p>
      <p>Перший фрагмент ідола було виявлено у с. Сокілець Дунаєвецького р-ну, в урочищі Батарея, на плато правого берега р. Ушиці влітку 1993 р. Володимиром Зазар’євим на території давньоруського могильника. Це вапняковий, квадратного перетину, надламаний блок довжиною близько одного метра. орієнтований віссю південь-північ,він не перекривав жодної могили.</p>
      <related>
        <h4>Читайте також:</h4>
        <a href="http://press-centr.com/ua/news/27403_Vernisazh-u-Lvovi-rozkopayut-v-poshukakh-frahmentiv-staro-tserkvi"/>
      </related>
      <p>А 1994 р. землекопи цілком випадково виявили за 25 метрів північніше від могильника ще один схожий за перерізом, але закруглений з одного боку фрагмент. Їх поєднання дало дослідникам можливість отримати стилізованого фалоподібного ідола довжиною 1,45 м і товщиною 0,4х0,5 м.</p>
      <p>Того ж 1994 р. у засипці одного з поховань знайдено хлібцеподібний камінь діаметром 0,29 м, нижнячастина якого мала виїмку і сліди зарубок. Захар’єв припускає, що ідол та хлібцеподібний камінь становлять один ритуальний комплекс.</p>
      <related>
        <h4>Читайте також:</h4>
        <a href="http://press-centr.com/ua/news/26189_V-raytsentri-Zdolbuniv-shcho-na-Rivnenshchini-rozkopuyut-tsvintar-nimetskikh-viyskovopolonenikh"/>
      </related>
      <p>Тоді ж було відкрито дерев’яну церкву закладену поверх підплитових поховань, з яких спеціально знято плити. Вівтар, як вважає пан Захар’єв, розмістили на місцезнаходженні ідола, якого розтрощили і розкидали.</p>
      <p>
        <i>Фото Кам`янець-Подільський державний історичний музей-заповідник</i>
      </p>
      <p> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKPDIMZ%2Fvideos%2F574123966692612%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>