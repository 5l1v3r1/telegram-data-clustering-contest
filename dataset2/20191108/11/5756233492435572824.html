<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620440/%D8%AA%D9%85%D8%A7%D9%85-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D8%A7%D8%B5%D9%84%DB%8C-%D8%A7%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87-%D8%A8%D8%A7%D8%B2-%D8%A7%D8%B3%D8%AA%D8%A7%D8%B9%D9%85%D8%A7%D9%84-%D9%85%D8%AD%D8%AF%D9%88%D8%AF%DB%8C%D8%AA-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%D9%87%D8%B1%D8%A7%D8%B2-%D9%88-%DA%86%D8%A7%D9%84%D9%88%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T11:00:00+00:00"/>
    <meta property="og:title" content="تمام محورهای مواصلاتی اصلی استان‌های زلزله‌زده باز است/اعمال محدودیت ترافیکی در هراز و چالوس"/>
    <meta property="og:description" content="رییس مرکز اطلاعات و کنترل ترافیک پلیس راهور ناجا گفت: خوشبختانه تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد."/>
  </head>
  <body>
    <article>
      <h1>تمام محورهای مواصلاتی اصلی استان‌های زلزله‌زده باز است/اعمال محدودیت ترافیکی در هراز و چالوس</h1>
      <address>
        <time datetime="2019-11-08T11:00:00+00:00">08 Nov 2019, 11:00</time>
      </address>
      <p>
        <i>رییس مرکز اطلاعات و کنترل ترافیک پلیس راهور ناجا گفت: خوشبختانه تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ نادر رحمانی با اشاره به وقوع زلزله در بامداد روز جاری در برخی استان‌های شمالی کشور، اظهار کرد: خوشبختانه تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد.</p>
      <p>وی در ادامه گفت: طبق گزارشات واصله ترافیک در محور شمال به جنوب کرج_چالوس و همچنین در محدوده مرزن‌آباد سنگین تا نیمه سنگین است. همچنین ترافیک در محور هراز در محدوده نارنجستان و تونل شماره یک نیز سنگین است.</p>
      <p>وی درباره مداخلات جوی در محورهای مواصلاتی کشور نیز اظهار کرد: در حال حاضر تنها در محور شیراز_ نورآباد بارش باران مشاهده می‌شود و از سایر محورهای اصلی مداخلات جوی خاصی گزارش نشده است.</p>
      <p>رحمانی افزود: به جهت کنترل بار ترافیکی ناشی از بازگشت مردم به شهرهایشان پس از تعطیلات، تردد هرگونه وسیله نقلیه در محور کرج به چالوس از ساعت 13 بعدازظهر روز جاری و همچنین محور رودهن به آمل از ساعت 12 ظهر ممنوع می‌باشد.</p>
      <p>وی در پایان از مردم خواست پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند.</p>
    </article>
  </body>
</html>