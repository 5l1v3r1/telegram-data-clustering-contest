<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/08/veget-erhet-a-hungaroring-magyarorszagi-hegemoniaja"/>
    <meta property="og:site_name" content="infostart"/>
    <meta property="article:published_time" content="2019-11-08T11:08:00+00:00"/>
    <meta property="og:title" content="Véget érhet a Hungaroring magyarországi hegemóniája"/>
    <meta property="og:description" content="Már tervezgetnek Nyíregyházán egy több funkciós autó-motorsport központot a Nemzeti Sportközpontok megbízásából."/>
  </head>
  <body>
    <article>
      <h1>Véget érhet a Hungaroring magyarországi hegemóniája</h1>
      <address><time datetime="2019-11-08T11:08:00+00:00">08 Nov 2019, 11:08</time> by <a rel="author">Infostart</a></address>
      <h3>Már tervezgetnek Nyíregyházán egy több funkciós autó-motorsport központot a Nemzeti Sportközpontok megbízásából.</h3>
      <p>Magyarországi versenytársa lehet a Hungaroringnak, Nyíregyházán terveztet az MNSK egy multifunkciós technikaisport-központot 215 millió forintért két céggel, a Truck Race Promotionnel és a Katona Mérnöki Szolgáltatóval egy nyílt tender alapján - írja a <a href="https://www.napi.hu/magyar_vallalatok/nyiregyhaza-hungaroring-sport-auto-motor-palya.694757.html?fbclid=IwAR3_EusQBP8auzHD58E2QFzYF8u7XBMrDJFQ7DkX8AWCzyrwq3XRbwdSm2c">Napi.hu</a>.</p>
      <p>Az ajánlatkérő Nemzeti Sportközpontok (MNSK) azzal indokolja a beruházás szükségességét, hogy a mogyoródi Hungaroring már nem elég, az ország keleti felébe is kell egy hasonló, minden igényt kielégítő, XXI. századi központ.</p>
      <p>Az elvárások:</p>
      <ul>
        <li>a Nemzetközi Automobilszövetség szerint minősített Grade 6R versenypálya, de további feladat az FIA Grade 2 minősítésnek való megfelelés lehetőségének a vizsgálata</li>
        <li>nemzetközi gokartpálya és vezetéstechnikai központ,<br/>offroad és salakmotorközpont.</li>
      </ul>
      <p>A létesítményben lesz hotel, étterem és konferencia-központ is.</p>
      <p>
        <i>Nyitókép: MTI / Balogh Zoltán</i>
      </p>
    </article>
  </body>
</html>