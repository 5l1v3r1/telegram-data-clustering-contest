<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Premi-Omnium-Millor-novella-Any_0_2340366061.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T11:21:56+00:00"/>
    <meta property="og:title" content="12 obres opten al Premi Òmnium a la Millor Novel·la de l'Any"/>
    <meta property="og:description" content="Martí Domínguez, Irene Solà, Jaume C. Pons Alorda i Toni Sala competeixen pel guardó literari"/>
  </head>
  <body>
    <article>
      <h1>12 obres opten al Premi Òmnium a la Millor Novel·la de l'Any</h1>
      <h2>Martí Domínguez, Irene Solà, Jaume C. Pons Alorda i Toni Sala competeixen pel guardó literari</h2>
      <address>
        <time datetime="2019-11-08T11:21:56+00:00">08 Nov 2019, 11:21</time>
      </address>
      <p>Dotze novel·les publicades entre el novembre del 2018 i l'octubre del 2019 han estat seleccionades com a candidates a guanyar el Premi Òmnium a la Millor Novel·la de l’Any:</p>
      <p><i>Banderes dels altres, </i>de<i>  </i>J. N. Santaeulàlia (Edicions Proa);<i> Canto jo i la muntanya balla</i>, d'Irene Solà (Llibres Anagrama); <i>Ciutat de Mal</i>, de Jaume C. Pons Alorda (Angle Editorial); <i>L’esperit del temps,</i> Martí Domínguez (Edicions Proa); <i>La memòria de l’aigua</i>, de Montse Barderi (Columna Edicions); <i>La veritable història d’una mentida</i>, de Ramon Erra (Univers); <i>Les millors vacances de la meva vida, </i>de Neus Canyelles (Editorial Empúries); <i>Lítica</i>, de Lucia Pietrelli (Males Herbes); <i>Míster Folch</i>, d'Adrià Pujol Cruells (Editorial Empúries); <i>Persecució, </i>de Toni Sala (L’Altra Editorial); <i>Sis nits d’agost,</i> de Jordi Lara (Edicions de 1984), i <i> Zona zero,</i> de Núria Busquet (LaBreu Edicions).</p>
      <p>Es tracta de la tercera edició del guardó més ben dotat econòmicament a una obra publicada: 20.000 euros directes per al guardonat i 5.000 euros més destinats a promoció. Les obres han estat seleccionades per un comitè d’experts format per l’editor Bernat Puigtobella; el cap del servei de Biblioteques de la Generalitat de Catalunya, Josep Vives, i les llibreteres Mireia Perelló i Olga Federico. A partir d’aquesta llista, un jurat independent i de prestigi format per Rosa Cabré Monné, Maria Dasca Batalla, Carme Gregori Soldevila, Oriol Izquierdo Llopis i Xavier Pla Barbero donaran a conèixer els tres finalistes el pròxim 17 de desembre. El premi es lliurarà a finals de gener. El president d’Òmnium Cultural, Jordi Cuixart, condemnat a 9 anys de presó, ha insistit que l’entitat segueix fidel als seus objectius fundacionals i seguirà “treballant incansablement per la llengua i la cultura i per fer que les lletres catalanes tinguin un sistema literari comparable en exigència i ambició al de qualsevol altre lloc del món".</p>
    </article>
  </body>
</html>