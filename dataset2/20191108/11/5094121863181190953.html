<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/spicak-ma-unikatni-toalety-o-vse-se-postaraji-zizaly-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T11:23:00+00:00"/>
    <meta property="og:title" content="Bez chemikálií i jímky. Areál na Špičáku získal unikátní toalety"/>
    <meta property="og:description" content="Areál na Špičáku se může pochlubit unikátní novinkou. K rozhledně na vrcholu instaloval veřejné toalety, ale ne ledajaké - nepotřebují žádné chemikálie, jímku ani čističku odpadních vod. Jsou bezodpadové a zcela přírodní. O exkrementy se v nich totiž postarají speciální žížaly. Správci areálu o toalety usilovali už několik let, záměr ale narážel na povolení kvůli ochraně přírody.  "/>
  </head>
  <body>
    <article>
      <h1>Bez chemikálií i jímky. Areál na Špičáku získal unikátní toalety</h1>
      <address><time datetime="2019-11-08T11:23:00+00:00">08 Nov 2019, 11:23</time> by <a rel="author">Daniela Loudová</a></address>
      <p>Jde o ekologické záchody, které fungují na bázi vermikompostování. Systém využívá schopnosti žížal přeměňovat exkrementy na velmi kvalitní organické hnojivo. „Znamená to, že odpadový materiál z WC prostě žížaly sežerou a stráví. A zároveň se rozmnožují,“ vysvětlila Zuzana Candy z francouzské dodavatelské firmy.</p>
      <figure>
        <img src="https://g.denik.cz/63/8c/thumbnail-photo-0_denik-150-3x2.jpg"/>
      </figure>
      <aside>
        <a href="https://www.denik.cz/regiony/v-metropoli-se-rozmaha-parkovani-na-zeleni-ridici-blokuji-i-tramvaje-20191108.html">V Praze se rozmáhá parkování na zeleni. Řidiči blokují i tramvaje Přečíst článek ›</a>
      </aside>
      <p>Ve speciálním domku jsou dva záchody. Fekálie odcházejí pomocí pojízdného pásu do jiné oddělené technické místnosti, takže záchody ani nezapáchají. Kompostér potřebuje údržbu pouze jednou ročně, kdy se zbylý materiál musí odstranit. Jinak se kromě běžného úklidu přímo na toaletách nemusí dělat nic.</p>
      <figure>
        <img src="https://g.denik.cz/21/6f/spicak-ma-unikatni-toalety-o-vse-se-postaraji-zizaly_denik-630.jpg"/>
      </figure>
      <p>„My jsme dlouho nemohli najít technologii, která by vyhovovala ochraně přírody i nám a pak jsme objevili tohle. Začali jsme se zajímat, jak to funguje. A když to funguje v Alpách, proč by to nemohlo fungovat na Šumavě,“ řekl ředitel Skiareálu Špičák Vladimír Kasík.</p>
      <p>Toalety jsou postavené tak, aby zapadly do šumavské přírody.</p>
      <figure>
        <img src="https://g.denik.cz/57/37/ostrava-fno-fakultni-nemocnice-ostrava_denik-150-3x2.jpg"/>
      </figure>
      <aside>
        <a href="https://www.denik.cz/regiony/maminky-nemuseji-na-matriku-urad-prijde-za-nimi-do-nemocnice-20191130.html">Maminky v Ostravě už nemusí na matriku. Úřad přijde za nimi do nemocnice Přečíst článek ›</a>
      </aside>
    </article>
  </body>
</html>