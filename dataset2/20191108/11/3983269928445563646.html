<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/atletic-de-madrid-barca-als-quarts-de-final-de-la-champions-femenina/noticia/2961926/"/>
    <meta property="og:site_name" content="CCMA"/>
    <meta property="article:published_time" content="2019-11-08T11:58:21+00:00"/>
    <meta property="og:title" content="Atlètic de Madrid-Barça, als quarts de final de la Champions femenina"/>
    <meta property="og:description" content="El Barça se les haurà amb un rival força conegut als quarts de final i, en cas d'èxit, jugarà les semifinals contra el guanyador del Glasgow-Wolfsburg"/>
  </head>
  <body>
    <article>
      <h1>Atlètic de Madrid-Barça, als quarts de final de la Champions femenina</h1>
      <h2>El Barça se les haurà amb un rival força conegut als quarts de final i, en cas d'èxit, jugarà les semifinals contra el guanyador del Glasgow-Wolfsburg</h2>
      <address><time datetime="2019-11-08T11:58:21+00:00">08 Nov 2019, 11:58</time> by <a rel="author">esport3</a></address>
      <p>El Barça ja sap els obstacles que haurà de superar si vol repetir presència a la final de la Champions femenina. L'equip blaugrana jugarà <b>els quarts de final amb un rival força conegut: l'Atlètic de Madrid</b>. Tot i que l'únic precedent amb l'equip madrileny aquesta temporada <a href="https://www.ccma.cat/esport3/el-barca-goleja-latletic-de-madrid-6-1-el-gran-rival-i-se-situa-lider-de-la-lliga/noticia/2949381/">es va saldar amb una clara victòria al seu favor (6-1)</a>, les blaugranes no es refien d'un equip <b>capaç d'eliminar el Manchester City</b> en la ronda precedent.</p>
      <p>Les dates de referència per als quarts de final de la competició són el<b> 24 i 25 de març per al partit d'anada, a Madrid, i l'1 i 2 d'abril per a la tornada</b>.</p>
      <p>En cas de superar l'equip matalasser, <b>campió de les 3 últimes Lligues</b> espanyoles però actualment <b>quart classificat</b>, el Barça jugarà les semifinals contra les guanyadores de <b>l'eliminatòria entre el Glasgow i el Wolfsburg</b>. Com en la ronda precedent, l'equip blaugrana jugaria la tornada a casa. D'aquesta manera, el Barça evita anar pel mateix cantó del quadre que l'Olympique de Lió, campió de les tres últimes edicions de la Champions. </p>
      <p> </p>
      <figure>
        <iframe data-src="https://twitter.com/UWCL/status/1192786125682819072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>