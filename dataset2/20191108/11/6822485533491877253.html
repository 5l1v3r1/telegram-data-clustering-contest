<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817052.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T11:49:00+00:00"/>
    <meta property="og:title" content="عراقچی وارد روسیه شد"/>
    <meta property="og:description" content="معاون سیاسی وزیر امور خارجه به منظور شرکت در کنفرانس بین‌المللی عدم اشاعه با عنوان (انرژی هسته‌ای- خلع سلاح و عدم اشاعه) وارد مسکو شد."/>
  </head>
  <body>
    <article>
      <h1>عراقچی وارد روسیه شد</h1>
      <address>
        <time datetime="2019-11-08T11:49:00+00:00">08 Nov 2019, 11:49</time>
      </address>
      <p>معاون سیاسی وزیر امور خارجه به منظور شرکت در کنفرانس بین‌المللی عدم اشاعه با عنوان (انرژی هسته‌ای- خلع سلاح و عدم اشاعه) وارد مسکو شد.</p>
      <p>«سیدعباس عراقچی» به نمایندگی از ایران در این کنفرانس و در پنل اختصاصی با موضوع توافق هسته‌ای ایران، آخرین وضعیت برجام را تشریح خواهد کرد.</p>
      <p>کنفرانس بین‌المللی عدم اشاعه (‌انرژی هسته‌ای- خلع سلاح و عدم اشاعه) یکی از بزرگترین کنفرانس‌ها با موضوع هسته‌ای است که از امروز به مدت سه روز با حضور ۴۰ کشور و ۲۵۰ شخصیت بین‌المللی در مسکو برگزار خواهد شد.<br/>در این کنفرانس که نمایندگانی از سازمان‌های بین‌المللی IAEA،CTBTO، UNODA نیز حضور خواهند داشت موضوعاتی مانند کنترل تسلیحات بین روسیه و آمریکا، جنبه‌های مختلف برنامه جامع اقدام مشترک (برجام) – تنش‌های خاورمیانه - عدم پیشرفت در خلع سلاح هسته‌ای کره شمالی و سایر موضوعات مرتبط مورد بحث و تبادل نظر قرار خواهد گرفت.</p>
      <p>در این پنل «سرگئی ریابکوف» معاون وزیر خارجه روسیه، «هلگا اشمید» دبیرکل سرویس اقدام خارجی اتحادیه اروپا و «فو کونگ» مدیر کل دپارتمان کنترل تسلیحات و خلع سلاح وزارت خارجه چین نیز سخنرانی می‌کنند.</p>
    </article>
  </body>
</html>