<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/na-tvoyemu-boci-2-sezon-koli-vijde-prodovzhennya-populyarnogo-serialu_n169235"/>
    <meta property="og:site_name" content="Радіо Максимум"/>
    <meta property="article:published_time" content="2019-11-08T11:50:00+00:00"/>
    <meta property="og:title" content="Коли вийде продовження &quot;На твоєму боці&quot; (2 сезон)"/>
    <meta property="og:description" content="1 сезон серіалу 'На твоєму боці' завершився. 7 листопада 2019 нам показали фінальні серії захопливої драми, тож шанувальники стрічки в очікуванні продовження телеісторії. Дізнайтеся, коли буде 2 сезон!"/>
  </head>
  <body>
    <article>
      <h1>Коли вийде продовження "На твоєму боці" (2 сезон)</h1>
      <address><time datetime="2019-11-08T11:50:00+00:00">08 Nov 2019, 11:50</time> by <a rel="author">Русінкевич Тетяна</a></address>
      <p>
        <b>1 сезон серіалу "На твоєму боці" завершився. 7 листопада 2019 нам показали фінальні серії захопливої драми, тож шанувальники стрічки в очікуванні продовження телеісторії. Дізнайтеся, коли буде 2 сезон!</b>
      </p>
      <p><b>"На твоєму боці" </b>є адаптацією популярного турецького серіалу "Ціна пристрасті". Прем'єра стрічки в Україні відбулась 21 жовтня і впродовж 24 серій глядачі із завмиранням серця спостерігали за перипетіями в долі головних героїв. 1 сезон завершився на тривожній ноті, тож розв'язку серіалу ми дізнаємось лише в продовженні.</p>
      <related>
        <h4>Це цікаво:</h4>
        <a href="https://maximum.fm/na-tvoyemu-boci-23-24-seriya-divitis-onlajn-final-serialu-2019_n169232"/>
      </related>
      <p>За сюжетом серіалу, успішна лікарка-нейрохірург <b>Анастасія Стрілецька</b> (акторка Дана Абизова) випадково стає "небезпечним свідком" умисного вбивства. Одного разу Настя виїжджає на ДТП, у якій нібито постраждав один з клієнтів лікарні. Та замість місця аварії "швидка" привозить їх на склади фармацевтичної фабрики, де жінка й потрапляє у біду. Щоб залишитися живою, Настя змушена виконати прохання бандитів і повністю змінитися.</p>
      <figure>
        <img src="https://maximum.fm/uploads/640w_DIR/media_news/2019/11/5dc53000ac8d0376678661.jpg"/>
        <figcaption>Максим і Настя</figcaption>
      </figure>
      <p>Та, як-то кажуть, немає лиха без добра. У небезпечних перипетіях лікарка зустрічає своє кохання – <b>Максима</b> (актор Сергій Калантай). Заради любові бандит теж готовий змінюватись, але минуле так просто не відпускає його. "У центрі серіалу "На твоєму боці" – величезний сімейний клан і кілька сімей проти нього, за нього чи поперек. Але найцікавіше – зміни. Тут кардинально змінюються персонажі, а особливо головний герой, і все це відбувається під впливом лірики кохання", – пояснює один з режисерів картини Андрій Черних.</p>
      <figure>
        <img src="https://maximum.fm/uploads/640w_DIR/media_news/2019/11/5dc539b0b7514526046028.png"/>
        <figcaption>Максим попав у в'язницю</figcaption>
      </figure>
      <p>Здавалося б, головні герої нарешті стали щасливими. Однак їхнє одруження затьмарює новий несподіваний поворот: Максим заради порятунку дитини Микити і Галі знову скоїв злочин. Настя, дізнавшись про це, хоче розірвати з ним стосунки та подати на розлучення. Та коли їй стають відомі всі подробиці – вона прибігає попрощатись із коханим, якого везуть у тюрму. Чи будуть герої знову разом – ми дізнаємось у другому сезоні, який теж складатиметься із 24 серій.</p>
      <p>За словами авторів серіалу, українська версія картини "На твоєму боці" була адаптована в середині літа 2019. Всього за три місяці творча група підготувала до ефіру усі 24 серії. Натомість зйомки продовження драми тривають і досі, тож 2 сезон серіалу вийде не раніше, ніж <b>навесні 2020 року</b>. Точна дата виходу серій стане відома пізніше – ми обов'язково вам її повідомимо.</p>
      <figure>
        <img src="https://maximum.fm/uploads/640w_DIR/media_news/2019/11/5dc539c4112cc905106240.jpeg"/>
        <figcaption>Настя</figcaption>
      </figure>
      <related>
        <h4>Це цікаво:</h4>
        <a href="https://maximum.fm/pershi-lastivki-data-vihodu-ta-grafik-serij-novogo-serialu-pro-shkolu_n168269"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/najpopulyarnishi-virshi-ukrayinskih-poetiv-yaki-znayut-u-vsomu-sviti_n169157"/>
        <a href="https://maximum.fm/pogoda-v-ukrayini-8-listopada-tochnij-prognoz-po-mistah_n169218"/>
        <a href="https://maximum.fm/zelenskij-zapisav-nove-video-za-kermom-tesla-skladno-buti-prezidentom_n169242"/>
      </related>
    </article>
  </body>
</html>