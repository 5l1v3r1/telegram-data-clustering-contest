<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/08/attenti-al-nome-dei-vostri-gruppi-chat-whatsapp-bannarvi-sempre-241045/"/>
    <meta property="og:site_name" content="MobileWorld"/>
    <meta property="article:published_time" content="2019-11-08T11:27:01+00:00"/>
    <meta property="og:title" content="Attenti al nome dei vostri gruppi chat: WhatsApp potrebbe bannarvi per sempre"/>
    <meta property="og:description" content="Nelle ultime ore sono trapelate in rete diverse segnalazioni di un nuovo tipo di provvedimenti attuato da WhatsApp, una sorta di pugno duro contro i partec"/>
  </head>
  <body>
    <article>
      <h1>Attenti al nome dei vostri gruppi chat: WhatsApp potrebbe bannarvi per sempre</h1>
      <address><time datetime="2019-11-08T11:27:01+00:00">08 Nov 2019, 11:27</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p>Nelle ultime ore sono trapelate in rete <b>diverse segnalazioni</b> di un nuovo tipo di <b>provvedimenti</b> attuato da <a href="https://www.mobileworld.it/tag/whatsapp/">WhatsApp</a>, una sorta di <b>pugno duro</b> contro i partecipanti a gruppi chat dal nome <b>sospetto</b>.</p>
      <p>Nello specifico, sono emerse online diverse segnalazioni di utenti che sono stati <b>bannati</b> da WhatsApp apparentemente senza motivo: analizzando la questione è emerso un <b><i>pattern</i> comune</b> tra gli utenti bannati, i quali sarebbero accomunati dalla partecipazione a <b>gruppi chat dal nome sospetto</b>. Ad esempio, questo <a href="https://www.reddit.com/r/whatsapp/comments/dt20l4/banned_from_whatsapp_for_chld_prn_joke/">utente su Reddit</a> riporta di aver ricevuto il ban dopo che un suo amico ha cambiato il <b>nome</b> del gruppo chat in “<i>ch*ld p*rn</i>“, per gioco.</p>
      <p>Gli utenti bannati hanno anche <b>contattato</b> WhatsApp in merito, ricevendo una risposta automatica che comunicava la <b>violazione dei termini generali</b> del servizio. Alcuni degli utenti in questione hanno ricevuto il <b>ban permanente</b> e dunque sono stati costretti a creare un nuovo account, <b>perdendo</b> di conseguenza la cronologia chat.</p>
      <p>Appare chiaro che WhatsApp monitora eventuali attività <b>illegali</b> sui suoi servizi <b>analizzando anche i nomi dei gruppi</b>, non potendo accedere ai contenuti chat ed alle chiamate. Pertanto, vi suggeriamo di <b>porre particolare attenzione</b> al nome dei gruppi ai quali partecipate per la sicurezza del vostro account.</p>
      <figure>
        <iframe data-src="https://twitter.com/Lautiseptiembre/status/1192535039977959424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fonte: <a href="https://wabetainfo.com/reports-say-that-whatsapp-is-banning-groups-having-a-suspicious-name/">WABetaInfo</a></p>
    </article>
  </body>
</html>