<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bb9fa479fc919921/valize-pline-cu-produse-cosmetice-depistate-la-aeroport-urmau-a-fi-comercializate-ilegal-in-republica-moldova.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T11:08:47+00:00"/>
    <meta property="og:title" content="Valize pline cu produse cosmetice, depistate la Aeroport; Urmau a fi comercializate ilegal în Republica Moldova"/>
    <meta property="og:description" content="Funcționarii vamali de la Aeroportul Internațional Chișinău au contracarat o tentativă de introducere ilegală în țară a unui lot de produse cosmetice în cantități comerciale, nedeclarate organului vamal conform procedurii legale. Pe acest caz este documentat un cetățean lituanian în vârstă de 37 de ani, care a selectat coridorul verde în vederea eschivării de la achitarea plăților vamale."/>
  </head>
  <body>
    <article>
      <h1>Valize pline cu produse cosmetice, depistate la Aeroport; Urmau a fi comercializate ilegal în Republica Moldova</h1>
      <address><time datetime="2019-11-08T11:08:47+00:00">08 Nov 2019, 11:08</time> by <a rel="author">Jurnal.md</a></address>
      <p>
        <b>Funcționarii vamali de la Aeroportul Internațional Chișinău au contracarat o tentativă de introducere ilegală în țară a unui lot de produse cosmetice în cantități comerciale, nedeclarate organului vamal conform procedurii legale. Pe acest caz este documentat un cetățean lituanian în vârstă de 37 de ani, care a selectat coridorul verde în vederea eschivării de la achitarea plăților vamale.</b>
      </p>
      <p>Produsele cosmetice au fost depistate la sectorul sosire pasageri, în cadrul scanării bagajelor de cală ale călătorilor cursei Moscova – Chișinău, astfel fiind stabilită prezența unor obiecte suspecte în valizele unui pasager.</p>
      <p>Ca urmare a controlului fizic efectuat, vameșii au ridicat produse cosmetice în cantități comerciale, circa 900 de bucăți, fără acte de proveniență, care, potrivit informațiilor preliminare, urmau a fi comercializate ilegal în Republica Moldova.</p>
      <p>Marfa a fost reținută în vederea confiscării, iar cercetările pe acest caz continuă în scopul stabilirii tuturor circumstanțelor.</p>
    </article>
  </body>
</html>