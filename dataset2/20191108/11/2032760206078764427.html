<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89032"/>
    <meta property="og:site_name" content="Denník politika"/>
    <meta property="article:published_time" content="2019-11-08T11:35:09+00:00"/>
    <meta property="og:title" content="Foto: Kukláči zadržali dvojicu podozrivú z drogovej trestnej činnosti, skončili v cele"/>
    <meta property="og:description" content="8.11.2019 (Webnoviny.sk) – Dvojicu podozrivú z drogovej trestnej činnosti zadržali vo štvrtok kukláči v okrese Krupina. Policajti pri prehliadkach našli podozrivý materiál, ako aj rôzne komponenty, ktoré budú pravdepodobne súvisieť s drogovou trestnou činnosťou."/>
  </head>
  <body>
    <article>
      <h1>Foto: Kukláči zadržali dvojicu podozrivú z drogovej trestnej činnosti, skončili v cele</h1>
      <address><time datetime="2019-11-08T11:35:09+00:00">08 Nov 2019, 11:35</time> by <a rel="author">Webnoviny</a></address>
      <p>8.11.2019 (Webnoviny.sk) – Dvojicu podozrivú z drogovej trestnej činnosti zadržali vo štvrtok kukláči v okrese Krupina. Policajti pri prehliadkach našli podozrivý materiál, ako aj rôzne komponenty, ktoré budú pravdepodobne súvisieť s drogovou trestnou činnosťou.</p>
      <p>Ako informovala banskobystrická krajská polícia, zaistili zelenú sušinu, bielu kryštalickú látku, ale aj sklenené banky, skúmavky a materiál, ktoré sú známe ako pomôcky pri výrobe pervitínu. Podozrenia však musí potvrdiť kriminalistická expertíza. Dvadsaťosemročný muž a o tri roky mladšia žena sú v policajnej cele.</p>
      <p>Viac k témam: <a href="https://www.webnoviny.sk/tag/drogy/"><u>drogy</u></a>, <a href="https://www.webnoviny.sk/tag/kuklaci/"><u>kukláči</u></a>, <a href="https://www.webnoviny.sk/tag/pervitin/"><u>pervitín</u></a><br/>Zdroj: Webnoviny.sk – <a href="https://www.webnoviny.sk/foto-kuklaci-zadrzali-dvojicu-podozrivu-z-drogovej-trestnej-cinnosti-skoncili-v-cele/"><u>Foto: Kukláči zadržali dvojicu podozrivú z drogovej trestnej činnosti, skončili v cele</u></a> © SITA Všetky práva vyhradené.</p>
    </article>
  </body>
</html>