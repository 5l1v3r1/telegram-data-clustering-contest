<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/08/paolo-cevoli-lancia-la-colletta-alimentare-2019/153228/"/>
    <meta property="og:site_name" content="VITA"/>
    <meta property="article:published_time" content="2019-11-08T11:24:00+00:00"/>
    <meta property="og:title" content="Paolo Cevoli lancia la Colletta alimentare 2019"/>
    <meta property="og:description" content="L’attore protagonista dello spot dell’iniziativa che, sabato 30 novembre, vedrà 145mila volontari invitare a fare la spesa anche per chi non è in grado di farla. Attivo anche un numero solidale per sostenere le attività del Banco Alimentare"/>
  </head>
  <body>
    <article>
      <h1>Paolo Cevoli lancia la Colletta alimentare 2019</h1>
      <address><time datetime="2019-11-08T11:24:00+00:00">08 Nov 2019, 11:24</time> by <a rel="author" href="http://www.vita.it/it/author/antonietta-nembri/15/" target="_blank">Antonietta Nembri</a></address>
      <p>
        <b>L’attore protagonista dello spot dell’iniziativa che, sabato 30 novembre, vedrà 145mila volontari invitare a fare la spesa anche per chi non è in grado di farla. Attivo anche un numero solidale per sostenere le attività del Banco Alimentare</b>
      </p>
      <p>Da oltre 22 anni è l’evento di solidarietà più partecipato ed è l’appuntamento che anche quest’anno si terrà nell’ultimo sabato di novembre. Stiamo parlano della <a href="https://www.collettaalimentare.it/">XXIII Giornata nazionale della Colletta alimentare</a> in programma sabato 30 novembre in 13mila supermercati italiani.<br/>Un invito semplice, diretto e immediato a sostenere l’attività di Banco Alimentare arriva dall’attore <b>Paolo Cevoli</b> con un breve video</p>
      <figure>
        <iframe src="https://www.youtube.com/embed/5A6a9kZlkvU" width="640" height="360" data-service="Youtube" scrolling="no"/>
      </figure>
      <p>«Sono le nostre azioni a definire chi siamo» è in sintesi il messaggio di Cevoli che ricorda come «Siamo quello che facciamo, niente di più» e quindi come ciascuno potrà dire chi è «durante la Coletta», ma anche che<b> è possibile sostenere con un sms del valore di 2 euro l’azione di Banco Alimentare al numero 45582</b> (attivo fino al 10 dicembre).</p>
      <p>Saranno <b>145mila i volontari</b> che in occasione della giornata nazionale della Colletta inviteranno a donare alimenti a lunga conservazione, che nei mesi successivi saranno <b>distribuiti a</b> <b>7.569 strutture caritative</b> (mense per i poveri, comunità per minori, banchi di solidarietà, centri d’accoglienza, ecc.) che aiutano più di <b>1.500.000 persone bisognose in Italia, </b>di cui quasi<b> 345mila minori.</b></p>
      <p>Gli alimenti consigliati sono quelli di cui necessitano maggiormente le strutture caritative che si rivolgono al Banco Alimentare ovvero: <b>alimenti per l’infanzia – tonno e carne in scatola – riso – olio – legumi – sughi e pelati – biscotti.</b></p>
      <p>La XXIII Colletta Alimentare 2019 è l’ultimo degli appuntamenti che stanno caratterizzando questo mese in cui domenica 17 si celebrerà la terza <b>Giornata mondiale dei Poveri</b> (<a href="http://www.vita.it/it/article/2019/06/13/papa-francesco-i-poveri-ci-salvano-perche-sono-il-volto-di-cristo/151891/">vedi news</a>)</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/07/cosi-la-poverta-incide-sul-rendimento-scolastico/153213/"/>
        <a href="http://www.vita.it/it/article/2019/10/11/bellanova-convochero-il-tavolo-di-contrasto-agli-sprechi-alimentari/152943/"/>
        <a href="http://www.vita.it/it/article/2019/05/31/la-prima-volta-del-banco-alimentare-in-piazza-la-fame-non-va-in-vacanz/151759/"/>
        <a href="http://www.vita.it/it/article/2018/11/27/colletta18-donati-167-mln-di-pasti/149908/"/>
      </related>
    </article>
  </body>
</html>