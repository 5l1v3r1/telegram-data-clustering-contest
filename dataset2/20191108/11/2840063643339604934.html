<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/08/ibra-milan-arriva-smentita_iwD4PF5AC5VFUvx5f1oOXL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-08T11:16:00+00:00"/>
    <meta property="og:title" content="Ibra al Milan, arriva la smentita"/>
    <meta property="og:description" content="fare chiarezza è Dan Courtemanche, vice presidente esecutivo del reparto comunicazione della Major League Soccer"/>
  </head>
  <body>
    <article>
      <h1>Ibra al Milan, arriva la smentita</h1>
      <address>
        <time datetime="2019-11-08T11:16:00+00:00">08 Nov 2019, 11:16</time>
      </address>
      <p>E' durata l'arco di una notte la suggestione di poter rivedere in rossonero <a href="https://www.adnkronos.com/Search/Link/keyword/Ibrahimovic">Zlatan Ibrahimovic</a>. A mettere in allerta i tifosi del Milan una intervista del commissioner della Major League Soccer, Don Garber, a Espn la cui traduzione riportava questa frase: "Zlatan è un uomo di 38 anni, che ora è stato ingaggiato dal Milan, uno dei top club del mondo".</p>
      <p>A fare chiarezza è Dan Courtemanche, vice presidente esecutivo del reparto comunicazione della Major League Soccer. "A dispetto di quanto erroneamente riportato da vari media, il commissioner della Mls Don Garber non ha dichiarato che il Milan ha acquistato Ibrahimovic".</p>
    </article>
  </body>
</html>