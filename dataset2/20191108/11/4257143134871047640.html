<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/tudomany/2019/11/08/tortenelmi-leletekre-bukkantak-egyiptomban"/>
    <meta property="og:site_name" content="infostart"/>
    <meta property="article:published_time" content="2019-11-08T11:00:00+00:00"/>
    <meta property="og:title" content="Történelmi leletekre bukkantak Egyiptomban"/>
    <meta property="og:description" content="A predinasztikus korból és a görög-római időkből származó, többszintes katakombát fedeztek fel az északkelet-egyiptomi Iszmailija kormányzóságban - jelentette be az észak-afrikai ország régiségügyi minisztériuma."/>
  </head>
  <body>
    <article>
      <h1>Történelmi leletekre bukkantak Egyiptomban</h1>
      <address><time datetime="2019-11-08T11:00:00+00:00">08 Nov 2019, 11:00</time> by <a rel="author">Infostart / MTI</a></address>
      <h3>A predinasztikus korból és a görög-római időkből származó, többszintes katakombát fedeztek fel az északkelet-egyiptomi Iszmailija kormányzóságban - jelentette be az észak-afrikai ország régiségügyi minisztériuma.</h3>
      <p>A katakomba felső részét vályogtéglából épített, görög-római tömegsírok és egyéni sírhelyek foglalják el, az alsóbb szinteken a predinasztikus korból való sírok találhatóak - közölte a szaktárca.</p>
      <blockquote>A halottakat guggoló pózban temették el.</blockquote>
      <p>Az emberi maradványok mellett számos agyagedényt is találtak a katakombában.</p>
      <p>Az egyiptomi régészek 20 év kihagyása után folytatták az ásatásokat Iszmailija régészeti lelőhelyein.</p>
      <figure>
        <iframe data-src="https://twitter.com/EgyptTodayMag/status/1192668065982341120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>