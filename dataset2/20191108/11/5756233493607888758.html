<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620447/%DB%B9-%D8%A7%D8%B3%D8%AA%D8%A7%D9%86-%D8%A8%D8%A7%D8%B1%D8%A7%D9%86%DB%8C-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T11:14:00+00:00"/>
    <meta property="og:title" content="۹ استان بارانی می‌شود"/>
    <meta property="og:description" content="سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها افزایش می‌یابد."/>
  </head>
  <body>
    <article>
      <h1>۹ استان بارانی می‌شود</h1>
      <address>
        <time datetime="2019-11-08T11:14:00+00:00">08 Nov 2019, 11:14</time>
      </address>
      <p>
        <i>سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها افزایش می‌یابد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس نقشه‌های همدیدی و آینده نگری سازمان هواشناسی کشور طی هفته آینده در اکثر مناطق نیمه شمالی کشور جوی آرام و پایدار حاکم خواهد بود.</p>
      <p>امروز در استان‌های کهگیلویه و بویراحمد، چهارمحال و بختیاری، برخی مناطق استان‌های فارس، اصفهان،‌ یزد، جنوب خوزستان، بوشهر، غرب کرمان،‌ هرمزگان و شنبه در جنوب و شرق فارس، جنوب و غرب یزد، بوشهر، هرمزگان، کرمان و جزایر خلیج فارس رشد ابر، رگبار پراکنده گاهی همراه با رعد و برق پیش بینی شده است.</p>
      <p>سازمان هواشناسی همین وضعیت را برای روز یکشنبه در جزایر مرکزی و شرقی خلیج فارس، جنوب کرمان، فارس، بوشهر و هرمزگان پیش بینی کرده است. شدت این بارش‌ها اوایل شب جمعه تا اواخر شنبه در استان‌های هرمزگان، جنوب کرمان و فارس است.</p>
      <p>روز دوشنبه اکثر مناطق کشور آسمان صاف خواهند داشت و در سیستان و بلوچستان و کرمان وزش باد شدید پیش بینی می‌شود.</p>
      <p>سازمان هواشناسی اعلام کرده با توجه به پایداری هوا در طول هفته آینده برای شهرهای صنعتی و پر جمعیت واقع در نیمه شمالی کشور افزایش غلظت آلاینده‌ها، غبار محلی و کاهش کیفیت هوا پیش بینی می‌شود.</p>
      <p>شنبه و یکشنبه شرق خلیج فارس و تنگه هرمز مواج خواهد بود، ضمن این‌که از روز یکشنبه هفته آینده تا روز سه شنبه در جنوب شرق کشور کاهش ۳ تا ۵ درجه‌ای دما پیش بینی شده است.</p>
    </article>
  </body>
</html>