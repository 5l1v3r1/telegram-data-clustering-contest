<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/kamion-v-prostejove-projel-arealem-autosalonu-skoda-8-6-milionu/1818722?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T11:42:00+00:00"/>
    <meta property="og:title" content="Kamion v Prostějově projel areálem autosalonu, škoda 8,6 milionu"/>
    <meta property="og:description" content="Prostějov - V Prostějově dnes časně ráno havaroval při sjezdu z dálnice D46 kamion. Vjel při tom do areálu autosalonu a narazil postupně do 27 zaparkovaných vozů. Při nehodě nebyl nikdo zraněn, škoda je však velká. Na poškozených autech dosáhla sedmi milionů korun, další milion korun je škoda na nákladním autě a 600.000 korun na zařízení areálu autosalonu. ČTK to dnes sdělil prostějovský policejní mluvčí František Kořínek. Na vině byl zřejmě mikrospánek řidiče."/>
  </head>
  <body>
    <article>
      <h1>Kamion v Prostějově projel areálem autosalonu, škoda 8,6 milionu</h1>
      <address><time datetime="2019-11-08T11:42:00+00:00">08 Nov 2019, 11:42</time> by <a rel="author" href="http://www.ctk.cz/" target="_blank">ČTK</a></address>
      <p>Prostějov - V Prostějově dnes časně ráno havaroval při sjezdu z dálnice D46 kamion. Vjel při tom do areálu autosalonu a narazil postupně do 27 zaparkovaných vozů. Při nehodě nebyl nikdo zraněn, škoda je však velká. Na poškozených autech dosáhla sedmi milionů korun, další milion korun je škoda na nákladním autě a 600.000 korun na zařízení areálu autosalonu. ČTK to dnes sdělil prostějovský policejní mluvčí František Kořínek. Na vině byl zřejmě mikrospánek řidiče.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1573219397_P201911080651901.jpg"/>
        </figure>
        <figure>
          <img src="https://i3.cn.cz/6/1573219607_P201911080655301.jpg"/>
        </figure>
        <figure>
          <img src="https://i3.cn.cz/6/1573219740_P201911080657901.jpg"/>
        </figure>
      </slideshow>
      <figure>
        <img src="https://i3.cn.cz/3/1573219397_P201911080651901.jpg"/>
      </figure>
      <p>Nehoda se stala ve 4:30 na sjezdu z dálnice D46 Prostějov - střed ve směru od Vyškova. Čtyřicetiletý řidič nákladního automobilu Mercedes - Benz podle svého vyjádření zřejmě kvůli mikrospánku nezvládl řízení a po sjetí z dálnice vyjel vpravo z vozovky. "Tam postupně narazil do dopravní značky, oplocení areálu prodejce nových vozů a 27 zaparkovaných automobilů. Po projetí celým areálem opět prorazil oplocení a zastavil vně areálu," uvedl policejní mluvčí.</p>
      <p>Alkohol i jiné návykové látky policisté u řidiče na místě vyloučili. Přesné příčiny nehody stejně jako míru zavinění bude policie nadále vyšetřovat.</p>
    </article>
  </body>
</html>