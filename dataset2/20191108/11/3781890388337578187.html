<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740672"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T11:00:00+00:00"/>
    <meta property="og:title" content="'วัชระ'ร้อง'สุชาติ'สอบ'บิ๊กขี้หลี' ส่งไลน์แทะโลมขรก.สาว"/>
    <meta property="og:description" content="“วัชระ” ร้องอีก ยื่นหนังสือ “รองประธานสภา” ปมสอบ'บิ๊กขี้หลี'คุกคามทางเพศข้าราชการหญิงสภาฯ"/>
  </head>
  <body>
    <article>
      <h1>'วัชระ'ร้อง'สุชาติ'สอบ'บิ๊กขี้หลี' ส่งไลน์แทะโลมขรก.สาว</h1>
      <address>
        <time datetime="2019-11-08T11:00:00+00:00">08 Nov 2019, 11:00</time>
      </address>
      <p>
        <b>“วัชระ” ร้องอีก ยื่นหนังสือ “รองประธานสภา” ปมสอบ"บิ๊กขี้หลี"คุกคามทางเพศข้าราชการหญิงสภาฯ</b>
      </p>
      <p>เมื่อวันที่ 8 พ.ย. ที่รัฐสภา นายวัชระ เพชรทอง อดีต ส.ส.บัญชีรายชื่อ พรรคประชาธิปัตย์ ยื่นหนังสือถึง นายสุชาติ ตันเจริญ รองประธานสภาผู้แทนราษฎร คนที่ 1 สืบเนื่องจากตนเคยยื่นหนังสือต่อนายชวน  หลีกภัย ประธานสภาผู้แทนราษฎร กรณี นายสรศักดิ์ เพียรเวช เลขาธิการสภาผู้แทนราษฎร ส่งข้อความแอปพลิเคชั่นไลน์คุกคามข้าราชการหญิง และกระทำการฝ่าฝืนประมวล จริยธรรมข้าราชการรัฐสภาสามัญ ซึ่งประธานสภาผู้แทนราษฎร ได้ตั้งคณะกรรมการสอบสวนกรณีดังกล่าวแล้ว ปรากฎว่าคณะกรรมการสืบสวนฯ มีผลประโยชน์ทับซ้อนกำลังจะเลื่อนลำดับขั้นถึง 2 คน<br/><br/>อีกทั้งกรรมการบางคนยังเป็นลูกน้องของ นายสรศักดิ์ ซึ่งมีส่วนรับผิดชอบกรณีการก่อสร้างอาคารรัฐสภาแห่งใหม่ ตนจึงยื่นหนังสือคัดค้านต่อประธานสภาผู้แทนราษฎร เมื่อวันที่ 16 ต.ค.ที่ผ่านมา เพื่อให้ทบทวนการแต่งตั้งคณะกรรมการสอบสวนฯดังกล่าว และในวันนี้ ตนมายื่นหนังสือเพิ่มเติมต่อนายสุชาติ เนื่องจากทำหน้าที่ควบคุมดูแลฝ่ายไอทีของการก่อสร้างอาคารรัฐสภาแห่งใหม่ พร้อมทั้งยื่นเอกสารหลักฐานที่เป็นข้อความการพูดคุยผ่านแอปพลิเคชั่นไลน์เพิ่มเติมด้วย</p>
      <figure>
        <img src="https://www.dailynews.co.th/admin/upload/20191108/news_rDebBrCONv171852_533.jpg?v=20191109123?v=4867"/>
      </figure>
      <p> </p>
    </article>
  </body>
</html>