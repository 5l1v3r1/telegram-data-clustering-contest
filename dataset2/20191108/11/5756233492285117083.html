<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620450/%D8%AA%D8%A7%D8%AB%DB%8C%D8%B1-%D8%B3%DB%8C%DA%AF%D8%A7%D8%B1%D9%87%D8%A7%DB%8C-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9%DB%8C-%D8%A8%D8%B1-%D8%B3%D9%84%D8%A7%D9%85%D8%AA-%D9%82%D9%84%D8%A8"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T11:40:00+00:00"/>
    <meta property="og:title" content="تاثیر سیگارهای الکترونیکی بر سلامت قلب"/>
    <meta property="og:description" content="محققان آمریکایی هشدار دادند سیگارهای الکترونیکی سلامت قلب را تحت تاثیر قرار می‌دهد."/>
  </head>
  <body>
    <article>
      <h1>تاثیر سیگارهای الکترونیکی بر سلامت قلب</h1>
      <address>
        <time datetime="2019-11-08T11:40:00+00:00">08 Nov 2019, 11:40</time>
      </address>
      <p>
        <i>محققان آمریکایی هشدار دادند سیگارهای الکترونیکی سلامت قلب را تحت تاثیر قرار می‌دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محققان با بیان اینکه سیگارهای الکترونیکی به سلامت قلب ضرر می‌رساند، اظهار داشتند: یافته‌های بدست آمده باور به اینکه این سیگارها بی‌خطر هستند را رد می‌کند.</p>
      <p>نتایج بررسی‌ها حاکی از آن است ذرات ریز موجود در هوای آلوده که وارد جریان خون می‌شوند به طور مستقیم بر قلب تاثیر می‌گذارند که به گفته محققان این ادعا در مورد سیگارهای الکترونیکی نیز صحیح است.</p>
      <p>محققان آمریکایی اظهار داشتند: هنوز تحقیقات کافی در مورد تاثیرات سیگارهای الکترونیکی بر سلامت انجام نگرفته‌است. بسیاری از افراد بر این باورند که این محصول برای سلامت بی‌خطر است این درحالیست که دلایل بسیاری وجود دارد که لازم است بر اساس آن‌ها نسبت به مضرات سیگارهای الکترونیکی برای سلامت قلب نگران بود.</p>
      <p>بر اساس یافته‌های جدید محققان آمریکایی، سیگارهای الکترونیکی حاوی ترکیب‌هایی از قبیل نیکوتین، فلزات و طعم دهنده‌هاست که به بروز مشکلات قلبی کمک می‌کنند.</p>
      <p>ذرات ریز موجود در جریان خون فشار خون، ضربان قلب را افزایش داده و به تنگی عروق و التهاب منجر می‌شود که تمامی آن‌ها با بیماری‌ قلبی مرتبط هستند.</p>
      <p>به گزارش روزنامه ایندیپندنت، سازمان بهداشت جهانی (WHO) اعلام کرده‌است تعداد مصرف کنندگان سیگارهای الکترونیکی از هفت میلیون نفر در سال 2011 به 41 میلیون نفر در سال 2018 افزایش پیدا کرده و پیش‌بینی‌ها حاکی از آن است این تعداد در سال 2021 به بیش از 55 میلیون نفر می‌رسد.</p>
    </article>
  </body>
</html>