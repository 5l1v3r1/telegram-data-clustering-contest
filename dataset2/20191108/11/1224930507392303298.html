<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/radiodiktant-nacionalnoyi-yednosti-2019-onlajn-translyaciya-do-dnya-pisemnosti_n169256"/>
    <meta property="og:site_name" content="Радіо Максимум"/>
    <meta property="article:published_time" content="2019-11-08T11:20:00+00:00"/>
    <meta property="og:title" content="ТЕКСТ РАДІОДИКТАНТУ"/>
    <meta property="og:description" content="Всеукраїнський радіодиктант національної єдності стартує 8 листопада об 11:20. Перевірте свої знання з української мови і ви!"/>
  </head>
  <body>
    <article>
      <h1>ТЕКСТ РАДІОДИКТАНТУ</h1>
      <address><time datetime="2019-11-08T11:20:00+00:00">08 Nov 2019, 11:20</time> by <a rel="author">Русінкевич Тетяна</a></address>
      <p>
        <b>Всеукраїнський радіодиктант національної єдності стартує 8 листопада об 11:20. Перевірте свої знання з української мови і ви!</b>
      </p>
      <p>Радіодиктант читає автор підручників з української мови <b>Олександр Авраменко. </b>Слухати онлайн трансляцію можна на Українському радіо та на каналі UA:Перший:</p>
      <figure>
        <iframe src="https://www.youtube.com/embed/XJ_o31XvlnE" width="640" height="360" data-service="Youtube" scrolling="no"/>
      </figure>
      <p>Долучитись до акції з нагоди Дня української писемності і мови, який ми відзначаємо 9 листопада, може кожен охочий у будь-якій точці планети. Важливо, що <b>диктант можна писати тільки від руки. </b>Також прикметно, що у тексті будуть вжиті слова, написання яких змінилося за <b>новою редакцією правопису</b>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkrainianradioua%2Fvideos%2F2858006484212560%2F&amp;width=500&amp;show_text=false&amp;height=281&amp;appId" width="500" height="281" data-service="Facebook" scrolling="no"/>
      </figure>
      <p>Упродовж <b>15 хвилин </b>після завершення диктанту учасники, які хочуть перевірити себе, повинні сфотографувати або відсканувати написаний текст та надіслати на електронну пошту:<b> rd@nrcu.gov.ua</b> чи у приватні повідомлення Українському радіо у <a href="https://www.facebook.com/Ukrainianradioua/?__tn__=kCH-R&amp;eid=ARDahjWqQdoy0qEEgRd4svFUxO4clt5rEyqdnUzOd06B4qfsxW6oldoipxVUnN_bLFiTqdVJ6vbn4oOX&amp;hc_ref=ARRZCWWMkfffWvjphhQBgXaY2xpercjWogf4pJAIhQyRf5Kc_NcPhsZcJrd9oRdWuss&amp;fref=nf&amp;__xts__[0]=68.ARBwqs4Phr1QRFnkf-8bpP7aEd70EHHbTNyZtv_zpG1x4VtIOkVoVkFtv3BQivT_PkTAu26TJHnQbszfRu4qxF2tJTGp9WhEQg--RcGuHGBG5PVKyZaWzFf1iGanP-FeDFm3dAinUTLqc8vstXrkslQZA_-Ylt8Ily_aRg0AuHD0_zo6VdePVggDHm9Yj9VzL9Whv-oX1XqbYsn2v6j2okoQ3go-9WIpGhfK4e8uzi3lzn0pkzobl1SHhDzMUAdQDarIhRN6mOH8EptgnfEmbJsfEPivq_E53AJmuObPNah27TwexXBj1fUTiXE4iLzMt5Nr1krmqnodXgFpHUvbXE3mdpKQM7hAph5V">Facebook</a>. Не забудьте вказати також свої контактні дані. Усі, хто напише диктант без помилок, отримають<b> заохочувальний приз</b>.</p>
      <h3>Від бересту – до "цифри"</h3>
      <p>Сивочолий чернець Нестор, схилившись над столом, пише історію свого народу. Цей епізод, увічнений у мармурі, – красномовне свідчення того, що люди здавна прагнули зберегти інформацію для своїх нащадків.</p>
      <p>Колись історію свого життя наші пращури писали на камені, глині, бересті, потім – на папері, а ще пізніше світ завоювали машинні носії інформації: циліндри Едісона, грамофонні платівки, магнітні стрічки й диски. До речі, прообраз сучасного диска понад пів століття тому розробив В’ячеслав Петров – аспірант Київського інституту кібернетики.</p>
      <p>Нині ж – ера цифрових технологій, що допомагають миттєво надсилати листи за тисячі кілометрів, а через вебкамеру бачитися й спілкуватися з рідними наживо. Власне, цей винахід дає змогу Українському радіо передавати сигнал в різні куточки планети, гуртуючи нас навколо диктанту в День української писемности та мови.</p>
      <p>Хоч оцифровування й полегшує нам спілкування, проте живе слово має свою чарівну силу. Справді, дохристиянські пісні "На Івана, на Купала", "Ой весно, весно, днем красна" й тисячі інших дійшли до нас не в глині, бересті чи "цифрі", а через живе слово, що передавали наші предки з уст в уста, єднаючи нас в українську родину.</p>
      <p>
        <i>Автор диктанту – Олександр Авраменко</i>
      </p>
      <related>
        <h4>Говори українською красиво!</h4>
        <a href="https://maximum.fm/govori-ukrayinskoyu-krasivo-10-koloritnih-sliv-yaki-zbagatyat-tvoyu-movu_n166046"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/test-na-den-pisemnosti-i-movi-yak-dobre-ti-znayesh-ukrayinsku_n169309"/>
        <a href="https://maximum.fm/yak-zrobiti-chaj-z-imbirom-maksimalno-korisnim_n169271"/>
        <a href="https://maximum.fm/vona-ocinit-yak-zrobiti-maksimalno-priyemnij-erotichnij-masazh_n169301"/>
      </related>
    </article>
  </body>
</html>