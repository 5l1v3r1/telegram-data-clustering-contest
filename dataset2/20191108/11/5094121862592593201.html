<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/gumovani-pruhu-pro-kola-zrusenou-obousmerku-na-mendlove-namesti-nahradi-stezka-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T11:16:00+00:00"/>
    <meta property="og:title" content="Gumování pruhů pro kola. Zrušenou obousměrku na Mendlově náměstí nahradí stezka"/>
    <meta property="og:description" content="Brno – Těžší cestu mají po městě brněnští cyklisté. O rušení cykloobousměrek už Brněnský deník Rovnost informoval. Podle spolku Brno na kole nyní z ulic zmizelo celkem tři sta metrů opatření."/>
  </head>
  <body>
    <article>
      <h1>Gumování pruhů pro kola. Zrušenou obousměrku na Mendlově náměstí nahradí stezka</h1>
      <address><time datetime="2019-11-08T11:16:00+00:00">08 Nov 2019, 11:16</time> by <a rel="author">Pavla Hloušková</a></address>
      <p>Lidé rušení kritizují na sociální síti. „Nechápu rušení cyklopruhu na Mendlově náměstí. Cyklopruh jsem využíval cestou do práce,“ napsal třeba David Skotnica.</p>
      <figure>
        <img src="https://g.denik.cz/69/d5/curling_brno_denik-150-3x2.jpg"/>
      </figure>
      <aside>
        <a href="https://brnensky.denik.cz/z-regionu/sportovci-dostanou-vice-penez-pomuzou-s-provoznimi-vydaji-i-cestami-za-zapasy-20191107.html">Sportovci dostanou více peněz. Pomůžou s provozními výdaji i cestami za zápasy Přečíst článek ›</a>
      </aside>
      <p>Podle zástupců spolku nahradí zrušenou obousměrku na náměstí stezka za stojícími auty. „Řešení jsme sami navrhovali, město na to dřív nereagovalo. Zbytek tras nikdo neřeší, proto dál připravujeme žalobu na město,“ uvedl předseda spolku Michal Šindelář.</p>
      <figure>
        <img src="https://g.denik.cz/50/c9/cyklostezka-cyklopruh-clone_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/cykliste-zazaluji-brno-za-ruseni-obousmerek-20191016.html">Cyklisté zažalují Brno za rušení obousměrek Přečíst článek ›</a>
      </aside>
      <p>Podle radního pro dopravu Petra Kratochvíla však není možné cesty zachovat. „Na Mendlově náměstí už existuje řešení. Radnická ulice je jednosměrka na Zelný trh a zpět se dá jet Mečovou ulicí,“ řekl.</p>
    </article>
  </body>
</html>