<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/mvr-ministrt-sshcho-skastri-prezidenta-za-geshev-406171.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T11:06:47+00:00"/>
    <meta property="og:title" content="МВР министърът също скастри президента за Гешев"/>
    <meta property="og:description" content="Той определи като нормална подкрепата за Иван Гешев от служби във вътрешното ведомство"/>
  </head>
  <body>
    <article>
      <h1>МВР министърът също скастри президента за Гешев</h1>
      <address><time datetime="2019-11-08T11:06:47+00:00">08 Nov 2019, 11:06</time> by <a rel="author">Редактори, сн. БНР/БТА</a></address>
      <p>Министърът на вътрешните работи Младен Маринов определи като естествена подкрепата на отделни служби в МВР за избрания за главен прокурор Иван Гешев. Маринов смята, че това е нормално, тъй като полицията и прокуратурата работят заедно.</p>
      <p>"По отношение на подкрепата, която структури на МВР изразиха към господин Иван Гешев, мисля, че няма нищо по-естествено от това хората, които работят ежедневно с прокуратурата и конкретно с Иван Гешев, да го подкрепят и мисля, че това не е престъпление, дори не е и противоправно. Така че всеки, който е преценил, че иска да изрази своята подкрепа, както и тези, които изразяват своя протест, имат право да го направят", цитира думите му БНР.</p>
      <p>По повод казаното от президента Румен Радев, че позициите на подкрепилите Гешев служби в МВР са публикувани на сайта на Висшия съдебен съвет, Младен Маринов обясни: "Аз не мога да се меся в дейността на ВСС по отношение на това кой и къде ще го публикува. Аз говоря за подкрепата, която са дали структурите на МВР, и мисля, че тя е продиктувана именно от това, че те ежедневно работят с тези хора и най-добре са убедени в качествата на господин Гешев".</p>
    </article>
  </body>
</html>