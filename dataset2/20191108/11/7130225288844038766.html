<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/bahsislere-itiraz-eden-garsonlarini-isten-cikarmis-abd-federal-mahkemesi-nden-nusret-gokce-ye-250-bin-dolar-ceza-889101"/>
    <meta property="og:site_name" content="Onedio"/>
    <meta property="article:published_time" content="2019-11-08T11:39:41+00:00"/>
    <meta property="og:title" content="Bahşişlere İtiraz Eden Garsonlarını İşten Çıkarmış: ABD Federal Mahkemesi'nden Nusret Gökçe’ye 250 Bin Dolar Ceza"/>
    <meta property="og:description" content="Birçok ünlü ismi ağırlayan ve dünyanın farklı ülkelerinde şube açarak, tuz dökme stiliyle 'Salt Bae' lakabıyla şöhret olan Nusret Gökçe, ABD'de çalışa..."/>
  </head>
  <body>
    <article>
      <h1>Bahşişlere İtiraz Eden Garsonlarını İşten Çıkarmış: ABD Federal Mahkemesi'nden Nusret Gökçe’ye 250 Bin Dolar Ceza</h1>
      <address><time datetime="2019-11-08T11:39:41+00:00">08 Nov 2019, 11:39</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Birçok ünlü ismi ağırlayan ve dünyanın farklı ülkelerinde şube açarak, tuz dökme stiliyle 'Salt Bae' lakabıyla şöhret olan Nusret Gökçe, <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a>'de çalışanlarıyla davalık oldu ve ABD federal mahkemesi tarafından 250 bin dolar para cezasına çarptırıldı.</h4>
      <figure>
        <img src="https://img-s1.onedio.com/id-5dc551172679f90a174e61fa/rev-0/w-500/s-b6883f3ef7db5ccd0a584f783465f2689678d755.jpg"/>
      </figure>
      <p>Milliyet yazarı Ali Eyüboğlu, '<a href="http://www.milliyet.com.tr/cadde/ali-eyuboglu/japonyada-baslayan-dostluk-ve-dayanisma-6073620">Japonya'da başlayan dostluk ve dayanışma' başlığıyla yayımlanan yazısında</a> "New York, Manhattan’da yer alan restoranındaki garsonları işten çıkaran Nusret Gökçe’nin ceza aldığını yazdı.</p>
      <h3>"Tazminattan doğacak tüm vergileri de Nusret ödeyecek"</h3>
      <figure>
        <img src="https://img-s2.onedio.com/id-5dc55104728e01501472041b/rev-0/w-500/s-2f3d0f4d72906f38ccb4a1f9454a65cd28b68fd9.jpg"/>
        <figcaption>Eyüboğlu şöyle devam etti:<br/>"Mahkeme; Gökçe’nin, çalışanlara dağıtılması gereken bahşişlerden pay almasına itiraz eden Süleyman Kucur, Onur Uscula, Yunus Delimehmet ve Batuhan Yunkus’u haksız yere işten çıkardığına hükmetti. Mahkeme, garsonların alacakları toplu tazminattan doğacak tüm vergileri de Nusret’in ödemesine karar verdi.</figcaption>
      </figure>
      <h3>Garsonların dosyalarındaki 'işten çıkarıldı' ibaresi kaldırıldı</h3>
      <figure>
        <img src="https://img-s2.onedio.com/id-5dc551aecc83e9bc166abd93/rev-0/w-500/s-53a3a1367ac4d6a04c1604ae20d3e864cbfb451b.jpg"/>
        <figcaption>Mahkeme ayrıca, garsonların referans dosyalarına düştüğü 'İşten çıkarıldı' ibarelerini de kaldırdı.<br/>19 Ekim 2019’da Manhattan Nusret’in duvarına asılan kararda, Federal Yasa’nın çalışanlara sendikalaşma, adlarına pazarlık için temsilci seçme, haklarını koruma uğruna diğer çalışanlarla hareket etme gibi haklarının olduğu hatırlatıldı."</figcaption>
      </figure>
    </article>
  </body>
</html>