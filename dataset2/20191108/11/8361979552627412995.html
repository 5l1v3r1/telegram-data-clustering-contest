<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/tyutyunovi-kompaniji-jti-ukrajina-vidnovit-virobnictvo-na-fabrici-v-kremenchuci-novini-ukrajini-50052394.html"/>
    <meta property="og:site_name" content="НВ"/>
    <meta property="article:published_time" content="2019-11-08T11:40:00+00:00"/>
    <meta property="og:title" content="Ще один тютюновий гігант відновлює виробництво в Україні після зустрічі із Зеленським"/>
    <meta property="og:description" content="Тютюнова фабрика в Кременчуці, що входить до JTI Україна, відновить виробництво з 11 листопада"/>
  </head>
  <body>
    <article>
      <h1>Ще один тютюновий гігант відновлює виробництво в Україні після зустрічі із Зеленським</h1>
      <h2>Тютюнова фабрика в Кременчуці, що входить до JTI Україна, відновить виробництво з 11 листопада</h2>
      <address>
        <time datetime="2019-11-08T11:40:00+00:00">08 Nov 2019, 11:40</time>
      </address>
      <p>Компанія JTI Україна, що входить до міжнародної групи компаній JTI, заявила про відновлення виробництва на тютюновій фабриці у Кременчуці слідом за <a href="https://nv.ua/ukr/biz/markets/british-american-tobacco-tyutyunoviy-gigant-vidnovit-virobnictvo-v-ukrajini-novini-ukrajini-50052272.html">аналогічною заявою Бритіш Американ Тобакко Україна</a>. Про це повідомляє <a href="https://interfax.com.ua/">Інтерфакс-Україна</a>.</p>
      <p>«Після продуктивної зустрічі з президентом України ми вирішили повністю відновити виробництво сигарет на фабриці у Кременчуці. З понеділка, 11 листопада, фабрика JTI Україна відновить виробництво на всіх лініях», — заявив директор з корпоративних питань і комунікацій JTI Україна Гінтаутас Діргела 8 листопада.</p>
      <p>Зустріч Володимира Зеленського і ряду міністрів з представниками тютюнової галузі відбулася 7 листопада.</p>
      <p>Як повідомлялося, на початку жовтня компанії Філіп Морріс, Джей Ті Інтернешнл Компані, Бритіш Американ Тобакко та Імперіал Тобакко заявили, що <a href="https://nv.ua/ukr/biz/markets/british-american-tobacco-tyutyunoviy-gigant-vidnovit-virobnictvo-v-ukrajini-novini-ukrajini-50052272.html">розглядають можливість скорочення виробництва і подальшого закриття фабрик на території України</a> через прийняття Верховною Радою законопроекту № 1049.</p>
      <p><a href="https://nv.ua/ukr/biz/markets/cini-na-sigareti-mozhut-rizko-zrosti-vzhe-v-listopadi-novini-ukrajini-50047020.html">Ухвалений 4 жовтня у другому читанні законопроект № 1049</a> про введення єдиного рахунку для сплати податків і зборів, єдиного внеску на загальнообов’язкове державне соціальне страхування встановлює фіксовану маржу для оптових і роздрібних торговців тютюновими виробами на рівні 7% і 13% від максимальної роздрібної ціни за пачку.</p>
      <p>Виробники тютюнових виробів заявили, що ці поправки роблять тютюнове виробництво в Україні нерентабельним, оскільки підвищення обов’язкової націнки дистриб’юторів, оптовиків і роздробу змушує виробників підняти ціни на сигарети, що призведе до критичного зменшення реалізації та дасть зелене світло тіньовиках.</p>
      <p><a href="https://nv.ua/ukr/tags/evropejskaja-biznes-assotsiats.html">Європейська Бізнес Асоціація</a> 23 жовтня звернулася до президента України з проханням не підписувати закон № 1049, так як це може мати значний негативний вплив на бізнес, економіку України і її інвестиційну привабливість.</p>
    </article>
  </body>
</html>