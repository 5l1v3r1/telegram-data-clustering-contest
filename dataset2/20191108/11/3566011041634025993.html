<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545597.html/%D9%88%D8%B6%D8%B9%DB%8C%D8%AA-%D8%B1%D8%A7%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D9%87%D8%A7%DB%8C-%D8%B2%D9%84%D8%B2%D9%84%D9%87-%D8%B2%D8%AF%D9%87---%D8%AA%D9%85%D8%A7%D9%85-%D9%85%D8%AD%D9%88%D8%B1%D9%87%D8%A7-%D8%A8%D8%A7%D8%B2-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T11:28:00+00:00"/>
    <meta property="og:title" content="وضعیت راه های استان های زلزله زده / تمام محورها باز هستند"/>
    <meta property="og:description" content="رئیس مرکز اطلاعات و کنترل ترافیک پلیس راهور ناجا گفت: خوشبختانه تاکنون گزارشی ازبسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند وامکان تردد وجود دارد."/>
  </head>
  <body>
    <article>
      <h1>وضعیت راه های استان های زلزله زده / تمام محورها باز هستند</h1>
      <address>
        <time datetime="2019-11-08T11:28:00+00:00">08 Nov 2019, 11:28</time>
      </address>
      <p>رئیس مرکز اطلاعات و کنترل ترافیک پلیس راهور ناجا گفت: خوشبختانه تاکنون گزارشی ازبسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند وامکان تردد وجود دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ نادر رحمانی با اشاره به وقوع زلزله در بامداد روز جاری در برخی استان‌های شمالی کشور، اظهار کرد: خوشبختانه تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد.</p>
      <p>وی در ادامه گفت: طبق گزارشات واصله ترافیک در محور شمال به جنوب کرج_چالوس و همچنین در محدوده مرزن‌آباد سنگین تا نیمه سنگین است. همچنین ترافیک در محور هراز در محدوده نارنجستان و تونل شماره یک نیز سنگین است.   رئیس مرکز اطلاعات و کنترل ترافیک پلیس راهور ناجادرباره مداخلات جوی در محورهای مواصلاتی کشور نیز اظهار کرد: در حال حاضر تنها در محور شیراز_ نورآباد بارش باران مشاهده می‌شود و از سایر محورهای اصلی مداخلات جوی خاصی گزارش نشده است.   رحمانی افزود: به جهت کنترل بار ترافیکی ناشی از بازگشت مردم به شهرهایشان پس از تعطیلات، تردد هرگونه وسیله نقلیه در محور کرج به چالوس از ساعت 13 بعدازظهر روز جاری و همچنین محور رودهن به آمل از ساعت 12 ظهر ممنوع می‌باشد.   وی در پایان از مردم خواست پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند.   منبع: مهر</p>
    </article>
  </body>
</html>