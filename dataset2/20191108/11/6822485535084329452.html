<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817043.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T11:33:00+00:00"/>
    <meta property="og:title" content="جلسه مدیریت بحران زلزله آذربایجان‌شرقی"/>
    <meta property="og:description" content="جلسه مدیریت بحران زلزله آذربایجان‌شرقی با حضور وزیر صنعت، معدن و تجارت برگزار شد."/>
  </head>
  <body>
    <article>
      <h1>جلسه مدیریت بحران زلزله آذربایجان‌شرقی</h1>
      <address>
        <time datetime="2019-11-08T11:33:00+00:00">08 Nov 2019, 11:33</time>
      </address>
      <p>جلسه مدیریت بحران زلزله آذربایجان‌شرقی با حضور وزیر صنعت، معدن و تجارت برگزار شد.</p>
      <p>رضا رحمانی روز جمعه در این جلسه با بیان اینکه به عنوان نماینده عالی دولت در مناطق زلزله زده حضور می یابد، گفت: رییس جمهور و معاون اول پیگیر این حادثه بودند و گزارش تکمیلی را خواستارند.<br/>وزیر صمت در جلسه ستاد بحران دستور داد همه امکانات استان و وزارتخانه برای کمک به حادثه دیدگان زمین لرزه ۵.۹ ریشتری میانه و بخش کندوان این شهرستان بسیج شود.<br/>رحمانی بعد از اتمام جلسه بحران راهی شهرستان میانه می شود.</p>
      <p>وزیر صنعت، معدن و تجارت، که قرار بود امروز جمعه برای یک سفر کاری یک روزه میهمان مردم تبریز باشد، برای حضور در مناطق زلزله‌زده شهرستان میانه، برنامه های خود را لغو کرد. زلزله ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در آذربایجان شرقی را لرزاند. این زلزله در عمق ۸ کیلومتری زمین به وقوع پیوست. کانون این زلزله در موقعیت ۴۷.۶۴ عرض شمالی و ۳۷.۷۶ طول شرقی ثبت شده است.</p>
      <p>زلزله بامداد امروز در آذربایجان شرقی ۵ کشته در روستای ورنکش و یک کشته در روستا ورزقان ترک به جا گذاشت و در حدود ۴۰۰ واحد مسکونی در روستاهای میانه خسارت دیده است.</p>
    </article>
  </body>
</html>