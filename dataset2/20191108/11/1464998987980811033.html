<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/k-muraleedharan-meet-sonia-gandhi-vattiyoorkavu-election"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-08T11:27:00+00:00"/>
    <meta property="og:title" content="വട്ടിയൂർക്കാവിലെ തോൽവി: കെ മുരളീധരൻ സോണിയ ഗാന്ധിയെ കണ്ടു"/>
    <meta property="og:description" content="ന്യൂഡൽഹി: വട്ടിയൂർക്കാവിലെ ഉപതെരഞ്ഞെടുപ്പ് തോൽവിയിൽ പ്രതിഷേധമറിയിച്ച്  കെ മുരളീധരൻ  കോൺഗ്രസ് അധ്യക്ഷ സോണിയ ഗാന്ധിയെ കണ്ടു. സംഘടനാപരമായ പാളിച്ച വട്ടിയൂർക്കാവിലുണ്ടായതായി സോണിയയെ മുരളീധരൻ അറിയിച്ചു. എൻഎസ്‍സിന്‍റെ പരസ്യപിന്തുണ ന്യൂനപക്ഷങ്ങളെ അകറ്റുന്നതിന് കാരണമായെന്നും ഇത് തോൽവിക്ക്..."/>
  </head>
  <body>
    <article>
      <h1>വട്ടിയൂർക്കാവിലെ തോൽവി: കെ മുരളീധരൻ സോണിയ ഗാന്ധിയെ കണ്ടു</h1>
      <address><time datetime="2019-11-08T11:27:00+00:00">08 Nov 2019, 11:27</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡൽഹി: വട്ടിയൂർക്കാവിലെ ഉപതെരഞ്ഞെടുപ്പ് തോൽവിയിൽ പ്രതിഷേധമറിയിച്ച്  കെ മുരളീധരൻ  കോൺഗ്രസ് അധ്യക്ഷ സോണിയ ഗാന്ധിയെ കണ്ടു. സംഘടനാപരമായ പാളിച്ച വട്ടിയൂർക്കാവിലുണ്ടായതായി സോണിയയെ മുരളീധരൻ അറിയിച്ചു. എൻഎസ്‍സിന്‍റെ പരസ്യപിന്തുണ ന്യൂനപക്ഷങ്ങളെ അകറ്റുന്നതിന് കാരണമായെന്നും ഇത് തോൽവിക്ക് കാരണമായെന്നും മുരളി സോണിയ ഗാന്ധിയെ ധരിപ്പിച്ചു. </p>
      <p>മുരളീധരൻ വട്ടിയൂർക്കാവിൽ സ്ഥാനാർത്ഥിയായി നിർദ്ദേശിച്ച പീതാംബരകുറുപ്പിന് പകരം മോഹൻ കുമാറിനെയാണ് ഇവിടെ യു‍ഡിഎഫ് സ്ഥാനാർത്ഥിയാക്കിയത്. ഒടുവിൽ 14465 വോട്ടിൻ്റെ ഭൂരിപക്ഷത്തിൽ എൽഡിഎഫ് സ്ഥാനാർഥി വി കെ പ്രശാന്ത് വിജയിയിച്ചു. അപ്പോൾ തന്നെ മുരളീധരൻ സംഘടനാ സംവിധാനത്തിൽ പാളിച്ചയുണ്ടായെന്ന ആരോപണവുമായി രംഗത്തെത്തിയിരുന്നു.</p>
      <p>കെപിസിസി പുനസംഘടനയില്‍ എല്ലാവര്‍ക്കും പ്രാതിനിധ്യം ഉറപ്പ് വരുത്തണമെന്നും, യൂത്ത് കോണ്‍ഗ്രസ് പുനസംഘടനയില്‍ തെരഞ്ഞെടുപ്പ് ഒഴിവാക്കണമെന്നും മുരളീധരന്‍ കൂടിക്കാഴ്ചയില്‍ ആവശ്യപ്പെട്ടതായും സൂചനയുണ്ട്.<br/> </p>
    </article>
  </body>
</html>