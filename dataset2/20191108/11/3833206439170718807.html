<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Seksapilnata-sestra-Chokova-s-priznanie-za-golyam-proval-v-lichen-plan-912220"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T11:40:00+00:00"/>
    <meta property="og:title" content="Сексапилната сестра Чокова с признание за голям провал в личен план"/>
    <meta property="og:description" content="Актрисата Елена Карабойчева, която играе ролята на чаровната сестра Чокова в &quot;Откраднат живот&quot;, се р..."/>
  </head>
  <body>
    <article>
      <h1>Сексапилната сестра Чокова с признание за голям провал в личен план</h1>
      <address>
        <time datetime="2019-11-08T11:40:00+00:00">08 Nov 2019, 11:40</time>
      </address>
      <p>Актрисата Елена Карабойчева, която играе ролята на чаровната сестра Чокова в "Откраднат живот", се разведе след 20-годишен семеен живот. Двамата се разделили още преди 4 години, но Елена призна чак сега пред "Галерия". "Не се справихме... Не се грижехме достатъчно за отношенията си, изгубихме се. Децата ни много тежко го преживяха. Сега виждат често татко си, той е прекрасен баща", доверява брюнетката. Тя също е запазила нормални отбошения с бившия си съпруг. </p>
      <p>Не иска да разкрива дали в живота й има нов мъж, но по всичко личи, че е щастлива. Такава я правят и трите й деца. Голямата й дъщеря е на 24 години и учи стайлинг на модата в Рим. Малката е на 22 и следва международни икономически отношения в УНСС. Деветгодишният й син пък е в трети клас, интересува се много от компютърни игри, иска да създава такива, също и от роботика. И трите й деца се раждат в края на осмия и началото на деветия месец като тежат по 2300 грама. А тя излиза от болницата с килограмите от преди бременността. През ноември стана на 45 и може да мине за сестра на дъщерите си. </p>
      <p>Поддържа перфектна форма, макар да не спортува постоянно. Хапва по-малко и избягва тестените храни. Но и не спира да работи. С пълна пара снима "Откраднат живот", а с кино започва да се занимава съвсем случайно. Нейна приятелка има рекламна агенция и преди седем години й предлага да се снима в реклама на прах за пране. След това се изявява в малки роли в "Столичани в повече", "Под прикритие", "Връзки" и в предаването "Истински истории". Като млада неведнъж я канили за модел, но момичетата й били малки и отказвала. </p>
      <p>В детските си години минала през художествена гимнастика и народни танци. Откакто се снима в "Откраднат живот", живее в София, но често се прибира в родния Пазарджик, при родителите си.</p>
    </article>
  </body>
</html>