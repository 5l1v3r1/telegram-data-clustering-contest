<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817051.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T11:48:00+00:00"/>
    <meta property="og:title" content="ترافیک سنگین و نیمه‌سنگین در محورهای هراز و چالوس"/>
    <meta property="og:description" content="مرکز مدیریت راه‌های کشور اعلام کرد: محور هراز امروز جمعه ۱۷ آبان ماه در مسیر (شمال به جنوب) حدفاصل پارک جنگلی تا سه راهی چلاو دارای ترافیک‌سنگین و محور چالوس مسیر (شمال به جنوب) حدفاصل محدودهای هزارچم و تکاور دارای ترافیک نیمه‌سنگین است."/>
  </head>
  <body>
    <article>
      <h1>ترافیک سنگین و نیمه‌سنگین در محورهای هراز و چالوس</h1>
      <address>
        <time datetime="2019-11-08T11:48:00+00:00">08 Nov 2019, 11:48</time>
      </address>
      <p>مرکز مدیریت راه‌های کشور اعلام کرد: محور هراز امروز جمعه ۱۷ آبان ماه در مسیر (شمال به جنوب) حدفاصل پارک جنگلی تا سه راهی چلاو دارای ترافیک‌سنگین و محور چالوس مسیر (شمال به جنوب) حدفاصل محدودهای هزارچم و تکاور دارای ترافیک نیمه‌سنگین است.</p>
      <p>بر اساس این گزارش از آخرین وضعیت محورهای شمالی کشور، محور فیروزکوه و آزادراه قزوین - رشت مسیر(رفت وبرگشت) دارای تردد روان است.</p>
      <p>مرکز مدیریت راه‌های کشور با اعلام اینکه محورهای شمالی فاقد هرگونه مداخلات جوی هستند، از ترافیک نیمه سنگین در ‌آزاد راه قزوین-کرج محدوده مهرشهر خبر داد.</p>
      <p>تردد در تمامی محورهای اصلی کشور به جز محورهای شریانی مسدود قدیم پلدختر- خرم آباد و شهداد - نهبندان باز است.</p>
      <p>همچنین مسیر کمربندی دهلران به دلیل نبود ایمنی کافی مسدود و تردد از داخل شهر دهلران انجام می‌شود.</p>
      <p>براساس این گزارش، تردد در محورهای غیرشریانی همچون شمشک - دیزین، اولنگ - شاهرود، شهداد - اندوهجرد بعلت نبود ایمنی کافی تا اطلاع بعدی مسدود است.</p>
      <p>هموطنان برای مشاهده آخرین وضعیت و پرداخت هزینه عوارض آزادراهی خودروی خود می‌توانند به وب سایت آنیرو به نشانی aaniro.ir مراجعه کنند.  </p>
    </article>
  </body>
</html>