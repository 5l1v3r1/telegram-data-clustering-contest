<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-kojima-orgoglioso/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T23:13:00+00:00"/>
    <meta property="og:title" content="Death Stranding, Kojima è orgoglioso del multiplayer del titolo"/>
    <meta property="og:description" content="Death Stranding non è uscito neanche da 24h ed è già entrato nel cuore dei giocatori, specialmente per il suo comparto multiplayer."/>
  </head>
  <body>
    <article>
      <h1>Death Stranding, Kojima è orgoglioso del multiplayer del titolo</h1>
      <address><time datetime="2019-11-08T23:13:00+00:00">08 Nov 2019, 23:13</time> by <a rel="author">Alessandro Niro</a></address>
      <p>Siamo arrivati ieri al lancio ufficiale di <b>Death Stranding</b>. La tanto attesa opera di <b>Hideo Kojima</b> che ha creato un hype palpabile con mano negli ultimi tre anni ed è entrato irrimediabilmente nel cuore dei giocatori, ha finalmente preso vita tra gli scaffali dei negozi.</p>
      <p>Dopo la nostra <a href="https://www.tomshw.it/videogioco/death-stranding-guida-completa/">guida dedicata</a> in continuo aggiornamento, e al <a href="https://www.tomshw.it/videogioco/death-stranding-italiani-sensibilita/">complimento del maestro Kojima agli italiani</a> durante un’intervista di Tgcom 24, il game director è stato intervistato da PlayStation Access con una domanda tanto interessante quanto curiosa: <b>qual è l’elemento del gioco di cui oggi è più orgoglioso</b>? La risposta di Kojima non si è lasciata attendere: “<i>Se si guada al mondo oggi, siamo connessi ad Internet ventiquattr’ore al giorno. E quella tecnologia avrebbe dovuto essere lì per renderci felici. Tuttavia, quello che si vede oggi sono persone che in maniera anonima si scontrano o discriminano l’una con l’altra. Alcune persone si stanno stufando dei social media o di Internet nel suo complesso. Ma – prosegue – quando giochi a Death Stranding, le tue connessioni con le altre persone sono completamente positive</i>“.</p>
      <p>Leggi anche: <a href="https://www.tomshw.it/videogioco/pokemon-spada-scudo-toby-fox/">Pokémon Spada e Scudo: la colonna sonora di Toby Fox</a></p>
      <figure>
        <img src="https://www.tomshw.it/images/images/2019/08/death-stranding-47529.jpg"/>
      </figure>
      <p>Kojima non era certo che questa positività avrebbe funzionato ma, vedendo i <b>feedback del pubblico</b>, ne è rimasto molto orgoglioso. Una positività che ha toccato, a quanto pare, anche il mondo reale, grazie ad un gruppo di persone che su Reddit hanno regalato copie di <b>Death Stranding</b> a giocatore che non potevano permetterselo. Un vero atto di umanità, gentilezza e connessione. Proprio come Kojima sperava.</p>
      <p>Ricordiamo prima di lasciarvi, che <b>Death Stranding</b> è l’esclusiva PS4 uscita ieri 8 novembre e può contare sulla partecipazione di moltissimi grandi nomi del mondo del cinema: Mads Mikkelsen, Norman Reedus, Guillermo del Toro, Lindsay Wagner, Léa Seydoux, Margaret Qualley; solo per citarne alcuni.</p>
      <blockquote>Sei interessato all’opera del maestro Hideo Kojima e vuoi avere a tutti i costi tra le mani Death Stranding? <a href="https://toms.it/ao5RF">Acquistalo ora</a> su Amazon!</blockquote>
    </article>
  </body>
</html>