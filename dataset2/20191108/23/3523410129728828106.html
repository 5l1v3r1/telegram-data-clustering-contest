<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638903/%D8%B7%D8%B1%D8%AD-%DA%A9%D8%A7%D9%87%D8%B4-%D9%85%D8%AC%D8%A7%D8%B2%D8%A7%D8%AA-%D8%AD%D8%A8%D8%B3-%D9%85%D9%86%D8%AC%D8%B1-%D8%A8%D9%87-%D8%A7%D8%AD%D9%82%D8%A7%D9%82-%D8%AD%D9%82%D9%88%D9%82-%D8%B9%D8%A7%D9%85%D9%87-%D9%86%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T23:36:00+00:00"/>
    <meta property="og:title" content="طرح کاهش مجازات حبس منجر به احقاق حقوق عامه نمی‌شود"/>
    <meta property="og:description" content="اردلان گفت: طرح کاهش مجازات حبس نمی‌تواند سیاست‌های کلی نظام و بحث احقاق حقوق عامه را در برداشته باشد."/>
  </head>
  <body>
    <article>
      <h1>
        <a href="https://www.bultannews.com/fa/news/638903/%D8%B7%D8%B1%D8%AD-%DA%A9%D8%A7%D9%87%D8%B4-%D9%85%D8%AC%D8%A7%D8%B2%D8%A7%D8%AA-%D8%AD%D8%A8%D8%B3-%D9%85%D9%86%D8%AC%D8%B1-%D8%A8%D9%87-%D8%A7%D8%AD%D9%82%D8%A7%D9%82-%D8%AD%D9%82%D9%88%D9%82-%D8%B9%D8%A7%D9%85%D9%87-%D9%86%D9%85%DB%8C%E2%80%8C%D8%B4%D9%88%D8%AF">طرح کاهش مجازات حبس منجر به احقاق حقوق عامه نمی‌شود</a>
      </h1>
      <h2>اردلان گفت: طرح کاهش مجازات حبس نمی‌تواند سیاست‌های کلی نظام و بحث احقاق حقوق عامه را در برداشته باشد.</h2>
      <address><time datetime="2019-11-08T23:36:00+00:00">08 Nov 2019, 23:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرزام اردلان رئیس کمیسیون حمایت مرکز وکلا، کارشناسان رسمی و مشاوران خانواده با بیان اینکه طرح کاهش مجازات حبس دارای ابهامات زیادی است، اظهار کرد: ابهام این طرح از آن جهت بارز است که اصلا مشخص نیست تعدیل مجازات چگونه قرار است صورت گیرد و کدام جرایم را شامل می‌شود.</p>
      <p>او در ادامه بیان کرد: اگرچه سیاست‌های قوه قضاییه در راستای زندان زدایی است، اما قرار بر این نیست که متهمان مشمول مجازات کمتری شوند و قرار نیست اگر کسی بر اساس ماده ۲ قانون مجازات اسلامی فعل و انفعالتی داشته باشد که منجر به یکی از عناوین مجرمانه باشد قانونگذار بخواهد برای آن هم موارد تعدیلی در نظر بگیرد.</p>
      <p>اردلان گفت: طرح کاهش مجازات حبس تقریبا چنین حالتی دارد؛ ما اگر قرار است که یک عدالت قضایی و یک برخورد قاطع با مفاسد اقتصادی و دیگر مفسدان داشته باشیم نیاز به قوانین قوی‌تر و محکم‌تر و مدون داریم نه اینکه مواردی را هم که داریم بخواهیم تعدیل کنیم.</p>
      <p>رئیس کمیسیون حمایت مرکز وکلا، کارشناسان رسمی و مشاوران خانواده تصریح کرد: به نظر می‌رسد طرح مذکور نیاز به کارشناسی بیشتر دارد و با همین دلایل که فقط قصد داریم مجازات‌ها را کاهش دهیم زیبنده نظام جمهوری اسلامی نیست و باید کار‌های کارشناسی اساسی انجام دهیم و لازم است کسانی که جرم شناس هستند در این زمینه اظهارنظر‌های قاطع داشته باشند.</p>
      <p>وی تاکید کرد: آنچه که از این طرح استنباط می‌شود آن است که به اعتقاد ما این طرح نمی‌تواند سیاست‌های کلی نظام و بحث احقاق حقوق عامه را در برداشته باشد.</p>
    </article>
  </body>
</html>