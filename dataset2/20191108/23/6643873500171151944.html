<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/opxmrV/american-airlines-vil-sette-tilbake-boeing-737-max-8-i-trafikk-5-mars"/>
    <meta property="og:site_name" content="Bergens Tidende"/>
    <meta property="article:published_time" content="2019-11-08T23:35:18+00:00"/>
    <meta property="og:title" content="American Airlines vil sette tilbake Boeing 737 MAX 8 i trafikk 5. mars neste år"/>
    <meta property="og:description" content="Det amerikanske flyselskapet American Airlines opplyser fredag at de vil sette flytypen Boeing 737 MAX 8 tilbake i trafikk fra 5. mars neste år."/>
  </head>
  <body>
    <article>
      <h1>American Airlines vil sette tilbake Boeing 737 MAX 8 i trafikk 5. mars neste år</h1>
      <h2>Det amerikanske flyselskapet American Airlines opplyser fredag at de vil sette flytypen Boeing 737 MAX 8 tilbake i trafikk fra 5. mars neste år.</h2>
      <address><time datetime="2019-11-08T23:35:18+00:00">08 Nov 2019, 23:35</time> by <a rel="author">Julianne Bråten Mossing - NTB</a></address>
      <p>Det er selskapet selv som opplyser dette på <a href="http://news.aa.com/news/news-details/2019/The-Latest-Information-About-737-MAX-Operations/default.aspx">sine nettsider</a> fredag ettermiddag lokal tid i Forth Worth i Texas, hvor selskapet har sitt hovedkvarter. Forutsetningen er at selskapet får klarsignal fra den amerikanske luftfartsmyndigheten FAA og flyprodusenten Boeing.</p>
      <p>I mars styrtet et fly av typen i Etiopia. En bergenser <a href="https://www.bt.no/nyheter/lokalt/i/jP6K1A/karoline-aadland-28-fra-bergen-savnet-etter-flystyrten">omkom </a>i ulykken. I tillegg styrtet samme flytype i Indonesia i oktober i fjor. Ulykkene krevde til sammen 346 menneskeliv, og flere hundre Boeing 737 MAX 8-fly ble tatt ut av trafikk siden.</p>
      <p>Etter en gjennomgang av ulykken i Etiopia, mente flyselskapet at pilotene ikke kunne forhindre ulykken. Selskapet <a href="https://www.bt.no/utenriks/i/RRjpbx/rapport-pilotene-var-ikke-skyld-i-flyulykken-i-etiopia">la skylden</a> på Boeing.</p>
      <p>Den amerikanske havarikommisjonens <a href="https://www.bt.no/utenriks/i/jdX4yz/rapport-om-max-ulykkene-boeing-feilberegnet-pilotenes-reaksjoner">rapport </a>fastlo at Boeing må rette mer oppmerksomhet mot hvordan piloter reagerer i krisesituasjoner</p>
      <p>– Basert på den nyeste veiledningen, forventer American at gjenopptakelsen av planlagt kommersiell tjeneste på Americans flåte av Boeing 737 MAX-fly vil skje 5. mars 2020. Når flyet er sertifisert, forventer American å kjøre demonstrasjonsflyginger, eller flyreiser for amerikanske teammedlemmer og bare inviterte gjester, før 5. mars, skriver selskapet i en pressemelding.</p>
      <p>American Airlines er et av verdens største flyselskaper.</p>
      <related>
        <h4>Les også</h4>
        <a href="https://www.bt.no/nyheter/okonomi/i/lAaznM/boeing-sjefen-grillet-om-max-flyene-i-kongressen"/>
        <a href="https://www.bt.no/utenriks/i/jdX4yz/rapport-om-max-ulykkene-boeing-feilberegnet-pilotenes-reaksjoner"/>
        <a href="https://www.bt.no/utenriks/i/awaEMd/norske-etterlatte-positive-til-boeing-utbetalinger-etter-737-max-ulykk"/>
        <a href="https://www.bt.no/nyheter/okonomi/i/VbL5y4/sas-sjekker-58-boeing-737-fly"/>
        <a href="https://www.bt.no/innenriks/i/4qX1do/norwegian-legger-ned-alle-usa-ruter-med-boeing-737-max"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/jdx7Kz/her-fraktes-hopperen-bort-etter-ulykke-paa-voss"/>
        <a href="https://www.bt.no/nyheter/lokalt/i/K3XRP6/rema-butikk-stengt-etter-rottefunn"/>
        <a href="https://www.bt.no/btmeninger/debatt/i/P9Xev0/nei-til-sykkelveier"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/okonomi/i/AdBBdA/kong-oscars-gate-ble-beskrevet-som-folketom-naa-har-barndomskompisene"/>
        <a href="https://www.bt.no/sport/i/6jegoQ/gjorde-jobben-i-vinterkulden-aasane-klare-for-opprykksfinale"/>
      </related>
    </article>
  </body>
</html>