<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134447-thomaso-ir-calatheso-vedama-pao-namuose-palauze-valensijos-ekipa.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T23:41:00+00:00"/>
    <meta property="og:title" content="Thomaso ir Calatheso vedama „Pao“ namuose palaužė Valensijos ekipą"/>
    <meta property="og:description" content="Atėnų „Panathinaikos“ (4-3) iškovojo ketvirtąją pergalę Eurolygoje. Argirio Pedoulakio auklėtiniai namuose 91:80 (26:18, 19:17, 23:29, 23:16) pranoko Valensijos „Basket“ (1-6) ekipą ir paliko ją su vienu laimėjimu. „Pao“ užtikrinčiau sužaidė ketvirtojo kėlinio paskutines minutes, kai Wesley Johnsonas pataikė tritaškį, Jimmeris Fredettas realizavo 4 baudų metimus ir graikų klubas susikūrė 11 taškų pranašumą (89:78), kurio Valensijos ..."/>
  </head>
  <body>
    <article>
      <h1>Thomaso ir Calatheso vedama „Pao“ namuose palaužė Valensijos ekipą</h1>
      <address>
        <time datetime="2019-11-08T23:41:00+00:00">08 Nov 2019, 23:41</time>
      </address>
      <p>Nuotr.: Basketnews.lt/D.Lukšta</p>
      <figure>
        <a href="https://www.basketnews.lt/paveikslelis-180823-any1000x1000.jpg">
          <img src="https://www.basketnews.lt/paveikslelis-180823-any630x500.jpg"/>
        </a>
      </figure>
      <p>Nuotr. Basketnews.lt/D.Lukšta</p>
      <p>Atėnų „Panathinaikos“ (4-3) iškovojo ketvirtąją pergalę Eurolygoje. Argirio Pedoulakio auklėtiniai namuose <b>91:80</b> (26:18, 19:17, 23:29, 23:16) pranoko Valensijos „Basket“ (1-6) ekipą ir paliko ją su vienu laimėjimu.</p>
      <p>„Pao“ užtikrinčiau sužaidė ketvirtojo kėlinio paskutines minutes, kai Wesley Johnsonas pataikė tritaškį, Jimmeris Fredettas realizavo 4 baudų metimus ir graikų klubas susikūrė 11 taškų pranašumą (89:78), kurio Valensijos krepšininkai per likusį laiką likviduoti nesugebėjo.</p>
      <p>Nugalėtojų gretose naudingiausias buvo DeShaunas Thomasas, kuris per 32 aikštelėje praleistas minutes pelnė 19 taškų (6/6 dvit., 2/3 tri., 1/2 baud. met.), atkovojo 5 kamuolius, atliko vieną rezultatyvų perdavimą, du kamuolius perėmė, dukart suklydo bei iš viso surinko 23 naudingumo balus.</p>
      <p>Puikias rungtynes sužaidė ir Nickas Calathesas, kuriam iki trigubo dublio pritrūko vos vieno rezultatyvaus perdavimo. „Pao“ atakų organizatoriaus sąskaitoje – 13 taškų, 12 atkovotų kamuolių, 9 rezultatyvūs perdavimai, dvi klaidos ir iš viso surinkti 20 naudingumo balų.</p>
      <p>Valensijos ekipos neišgelbėjo įspūdingas rungtynes sužaidęs Jordanas Lloydas, kuris pelnė 27 taškus, atkovojo 5 kamuolius, atliko 8 rezultatyvius perdavimus ir iš viso surinko net 41 naudingumo balą.</p>
      <p>
        <i>„Panathinaikos“: DeShaunas Thomasas 19 (6/6 dvit., 5 atk. kam.), Tyrese'as Rice'as 14, Nickas Calathesas 13 (12 atk. kam., 9 rez. perd.,), Jimmeris Fredette'as 12, Wesley Johnsonas 11 (5 atk. kam.), Ioannis Papapetrou 8.</i>
      </p>
      <p>
        <i>„Basket“: Jordanas Lloydas 27 (5 atk. kam., 8 rez. perd., 41 naud. bal.), Bojanas Dubljevičius 11 (5 atk. kam.), Quino Colomas 10, Guillemas Vivesas 7.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201141-crop100x150.jpg"/>
      </figure>
      <p><a href="https://www.basketnews.lt/zaidejai/14694-deshaun-thomas.html">Deshaun Thomas</a> Taškai: 19 Naudingumas: 23 Tritaškiai: 67% 2/3 Atkovoti kamuoliai: 5</p>
    </article>
  </body>
</html>