<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/08/yuk-avtotransportlarida-xalqaro-yuk-tashish-turini-aniqlash-mezonlari-belgilandi/"/>
    <meta property="og:site_name" content="Daryo"/>
    <meta property="article:published_time" content="2019-11-08T23:33:00+00:00"/>
    <meta property="og:title" content="Yuk avtotransportlarida xalqaro yuk tashish turini aniqlash mezonlari belgilandi"/>
    <meta property="og:description" content="Tegishli hujjat Adliya vazirligida davlat ro‘yxatidan o‘tkazildi"/>
  </head>
  <body>
    <article>
      <h1>Yuk avtotransportlarida xalqaro yuk tashish turini aniqlash mezonlari belgilandi</h1>
      <address>
        <time datetime="2019-11-08T23:33:00+00:00">08 Nov 2019, 23:33</time>
      </address>
      <p>“Avtomobilda amalga oshirilayotgan xalqaro yuk tashish turini belgilash mezonlari va tartibini tasdiqlash to‘g‘risida”gi qaror Adliya vazirligida davlat ro‘yxatidan o‘tkazildi, deb <a href="https://t.me/huquqiyaxborot/5839">xabar beradi</a> “Huquqiy axborot”.</p>
      <figure>
        <img src="https://s.daryo.uz/wp-content/uploads/2019/11/1509553889_avtokaravan_0201-680x413.jpg"/>
        <figcaption>Foto: Tengrinews</figcaption>
      </figure>
      <p>Qarorga muvofiq, yuklarni yuk avtotransport vositalarida xalqaro tashishning quyidagi turlari farqlanadi:</p>
      <ul>
        <li>ikki tomonlama tashishlar;</li>
        <li>tranzit tarzidagi tashishlar;</li>
        <li>uchinchi davlat hududiga yoki uchinchi davlat hududidan tashishlar.</li>
      </ul>
      <p>Shuningdek, ushbu qaror bilan yuklarni tashishning aynan qaysi tashish turiga kirishini aniqlash mezonlari belgilandi.</p>
      <p>Qarorga ko‘ra, xalqaro yuk tashish turini belgilash tartibi Avtomobilda yuk va yo‘lovchilarni xalqaro tashishga ruxsatnomalarni ayirboshlash kvotasini belgilash, taqsimlash, berish va foydalanish tartibi to‘g‘risidagi<a href="http://lex.uz/docs/3588136#3588894"> nizom</a>ga asosan amalga oshiriladi.</p>
    </article>
  </body>
</html>