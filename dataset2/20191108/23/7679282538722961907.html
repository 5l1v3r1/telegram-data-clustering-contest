<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ayodhya-verdict-message-from-ayodhya-whichever-decision-comes-brotherhood-will-remain-2839699.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T23:41:44+00:00"/>
    <meta property="og:title" content="Ayodhya Verdict:अयोध्या से आया संदेश: फैसला जो भी आए, भाईचारा बना रहेगा"/>
    <meta property="og:description" content="तमाम आशंकाओं और चर्चाओं के बीच शुक्रवार को अयोध्या ने पूरे देश को यह संदेश दिया कि कुछ भी हो हम हर हाल में एक रहेंगे। हिन्दुस्तान की ओर से शहर के प्रबुद्ध नागरिकों और पक्षकारों के साथ संवाद में यह..."/>
  </head>
  <body>
    <article>
      <h1>Ayodhya Verdict:अयोध्या से आया संदेश: फैसला जो भी आए, भाईचारा बना रहेगा</h1>
      <address><time datetime="2019-11-08T23:41:44+00:00">08 Nov 2019, 23:41</time> by <a rel="author">लाइव हिन्दुस्तान,नई दिल्ली।</a></address>
      <p>तमाम आशंकाओं और चर्चाओं के बीच शुक्रवार को अयोध्या ने पूरे देश को यह संदेश दिया कि कुछ भी हो हम हर हाल में एक रहेंगे। हिन्दुस्तान की ओर से शहर के प्रबुद्ध नागरिकों और पक्षकारों के साथ संवाद में यह निष्कर्ष निकलकर आया।</p>
      <p>इस संवाद में अयोध्या विवाद के हिन्दू पक्षकार के रूप में महंत सुरेश दास, महंत दिनेन्द्र दास और बाबरी मस्जिद के पक्षकार मोहम्मद उमर भी मौजूद थे। अयोध्या विवाद में मध्यस्थ रह चुके बिहार धर्मादा बोर्ड के पूर्व अध्यक्ष और पूर्व आईपीएस किशोर कुणाल ने संवाद में भाग लिया।</p>
      <p>वक्ताओं ने संदेश दिया कि अयोध्या विवाद पर सुप्रीम कोर्ट का फैसला चाहे जो भी हो आप वह हर किसी को पूरी तरह से स्वीकार होगा। संवाद के माध्यम से वक्ताओं ने अपील की कि फैसला आने के बाद सभी पहले की तरह आपस में मिलजुल कर रहें।</p>
      <p>राष्ट्रीय सिख संगत क जिलाध्यक्ष यशवीर सिंह ने गुरुनानक जी का संदेश उद्धृत करते हुए कहा कि मिलजुल कर रहो और बांटकर खाओ तो ऐसे में बैर क्यों रखना है।</p>
    </article>
  </body>
</html>