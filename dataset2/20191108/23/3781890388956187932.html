<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740710"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T23:15:00+00:00"/>
    <meta property="og:title" content="ไทยตอนบนเย็นลง2-4องศา 'ใต้'มีฝนฟ้าคะนองร้อยละ60"/>
    <meta property="og:description" content="'อุตุ' เผยทั่วไทยอากาศเย็นลง ส่วน'ภาคเหนือ-ใต้'มีฝนฟ้าคะนองบางแห่ง ขอให้ประชาชนระมัดระวังจากฝนที่ตกหนัก ขณะที่กรุงเทพและปริมณฑล อุณหภูมิลด 1-2 องศา"/>
  </head>
  <body>
    <article>
      <h1>ไทยตอนบนเย็นลง2-4องศา 'ใต้'มีฝนฟ้าคะนองร้อยละ60</h1>
      <address>
        <time datetime="2019-11-08T23:15:00+00:00">08 Nov 2019, 23:15</time>
      </address>
      <p>
        <b>"อุตุ" เผยทั่วไทยอากาศเย็นลง ส่วน"ภาคเหนือ-ใต้"มีฝนฟ้าคะนองบางแห่ง ขอให้ประชาชนระมัดระวังจากฝนที่ตกหนัก ขณะที่กรุงเทพและปริมณฑล อุณหภูมิลด 1-2 องศา</b>
      </p>
      <p>เมื่อวันที่ 9 พ.ย. พยากรณ์อากาศ 24 ชั่วโมงข้างหน้า ประเทศไทยตอนบนอากาศเย็นในตอนเช้ากับมีลมแรง อุณหภูมิจะลดลง 2-4 องศาเซลเซียส โดยในภาคเหนือมีฝนฟ้าคะนองบางแห่ง สำหรับภาคใต้มีฝนตกต่อเนื่องและมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนที่ตกหนักไว้ด้วย<br/><br/>อนึ่ง ในช่วงวันที่ 13-15 พ.ย. 2562 บริเวณความกดอากาศสูงกำลังค่อนข้างแรงอีกระลอกจากประเทศจีนจะแผ่เสริมลงมาปกคลุมประเทศไทยตอนบน ซึ่งจะทำให้ประเทศไทยตอนบนมีฝนฟ้าคะนองในระยะแรก หลังจากนั้นอุณหภูมิจะลดลง โดยมีอากาศเย็นลงและมีลมแรง<br/><br/>สำหรับพายุระดับ 5 (ไต้ฝุ่น) “นากรี” บริเวณทะเลจีนใต้ตอนกลาง มีศูนย์กลางอยู่ที่ ละติจูด 12.5 องศาเหนือ ลองจิจูด 114.5 องศาตะวันออก กำลังเคลื่อนตัวทางตะวันตก ด้วยความเร็ว 15 กิโลเมตรต่อชั่วโมง มีความเร็วลมสูงสุดใกล้ศูนย์กลางประมาณ 120 กิโลเมตรต่อชั่วโมง คาดว่าจะเคลื่อนเข้าใกล้ชายฝั่งประเทศเวียดนามตอนกลางในช่วงวันที่ 10-11 พ.ย. 2562 โดยพายุนี้จะมีผลกระทบต่อประเทศไทยในช่วงวันที่ 11-13 พ.ย. 2562 ซึ่งจะทำให้บริเวณภาคตะวันออกเฉียงเหนือและภาคเหนือมีฝนตกเล็กน้อยถึงปานกลางบางพื้นที่</p>
      <figure>
        <img src="https://www.dailynews.co.th/admin/upload/20191108/news_RmdxPogiDM225924_533.jpg?v=20191109116?v=3807"/>
      </figure>
      <p>ลักษณะสำคัญทางอุตุนิยมวิทยา บริเวณความกดอากาศสูงจากประเทศจีนปกคลุมประเทศไทยตอนบน ลักษณะเช่นนี้ทำให้ประเทศไทยตอนบนมีฝนบางแห่งกับมีลมแรง โดยภาคเหนือและภาคตะวันออกเฉียงเหนือมีอากาศเย็นและอุณหภูมิจะลดลง สำหรับมรสุมตะวันออกเฉียงเหนือพัดปกคลุมอ่าวไทยและภาคใต้ ทำให้ภาคใต้ยังคงมีฝนต่อเนื่องและมีฝนตกหนักบางแห่ง<br/><br/>พยากรณ์อากาศสำหรับประเทศไทย<br/><br/>ภาคเหนือ อุณหภูมิจะลดลง 1-3 องศาเซลเซียส อากาศเย็นในตอนเช้ากับมีลมแรง โดยมีฝนเล็กน้อยบางแห่ง อุณหภูมิต่ำสุด 19-21 องศาเซลเซียส อุณหภูมิสูงสุด 29-34 องศาเซลเซียส บริเวณยอดดอยอากาศหนาว อุณหภูมิต่ำสุด 8-12 องศาเซลเซียส ลมตะวันออกเฉียงเหนือ ความเร็ว 15-30 กม./ชม.<br/><br/>ภาคตะวันออกเฉียงเหนือ อุณหภูมิจะลดลง 2-3 องศาเซลเซียส อากาศเย็นในตอนเช้ากับมีลมแรง อุณหภูมิต่ำสุด 17-20 องศาเซลเซียส อุณหภูมิสูงสุด 31-33 องศาเซลเซียส บริเวณยอดภูอากาศหนาว อุณหภูมิต่ำสุด 10-13 องศาเซลเซียส ลมตะวันออกเฉียงเหนือ ความเร็ว 15-30 กม./ชม.<br/><br/>ภาคกลาง อุณหภูมิจะลดลง 1-2 องศาเซลเซียส กับมีลมแรง ตอนบนของภาคมีอากาศเย็นในตอนเช้า อุณหภูมิต่ำสุด 21-23 องศาเซลเซียส อุณหภูมิสูงสุด 33-34 องศาเซลเซียส ลมตะวันออกเฉียงเหนือ ความเร็ว 15-25 กม./ชม.<br/><br/>ภาคตะวันออก  เมฆบางส่วน กับมีลมแรง อุณหภูมิจะลดลง 1-2 องศาเซลเซียส อุณหภูมิต่ำสุด 21-24 องศาเซลเซียส อุณหภูมิสูงสุด 33-34 องศาเซลเซียส ลมตะวันออกเฉียงเหนือ ความเร็ว 15-30 กม./ชม. ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร</p>
      <figure>
        <img src="https://www.dailynews.co.th/admin/upload/20191108/news_WWQQZyAWkD055534_533.jpg?v=20191109116?v=7599"/>
      </figure>
      <p>ภาคใต้ (ฝั่งตะวันออก) มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 22-25 องศาเซลเซียส อุณหภูมิสูงสุด 31-34 องศาเซลเซียส ตั้งแต่จังหวัดสุราษฎร์ธานีขึ้นมา ลมตะวันออกเฉียงเหนือ ความเร็ว 15-30 กม/ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/><br/>ภาคใต้ (ฝั่งตะวันตก) มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดระนอง พังงา ภูเก็ต กระบี่ ตรัง และสตูล อุณหภูมิต่ำสุด 22-25 องศาเซลเซียส<br/>อุณหภูมิสูงสุด 31-33 องศาเซลเซียส ลมตะวันตกเฉียงเหนือ ความเร็ว 15-30 กม/ชม ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร<br/><br/>กรุงเทพมหานครและปริมณฑล เมฆบางส่วนกับมีลมแรง อุณหภูมิจะลดลง 1-2 องศาเซลเซียส อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-25 กม./ชม.</p>
    </article>
  </body>
</html>