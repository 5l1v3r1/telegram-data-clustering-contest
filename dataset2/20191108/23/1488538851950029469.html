<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://criatures.ara.cat/ara-kids/carmanyola-ecologica_0_2340965890.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T23:00:00+00:00"/>
    <meta property="og:title" content="La carmanyola ecològica"/>
    <meta property="og:description" content="Utilitzar una carmanyola per portar l’esmorzar és una manera de reduir residus com el plàstic o el paper. Però encara podem fer un pas més, substituint la carmanyola de plàstic per alternatives que són encara més eco. Avui te n’expliquem algunes"/>
  </head>
  <body>
    <article>
      <h1>La carmanyola ecològica</h1>
      <h2>Utilitzar una carmanyola per portar l’esmorzar és una manera de reduir residus com el plàstic o el paper. Però encara podem fer un pas més, substituint la carmanyola de plàstic per alternatives que són encara més eco. Avui te n’expliquem algunes</h2>
      <address><time datetime="2019-11-08T23:00:00+00:00">08 Nov 2019, 23:00</time> by <a rel="author">Cristina Serret</a></address>
      <h3>L’entrepà més enrotllat</h3>
      <p>Els embolcalls de roba plastificada per a l’entrepà són una bona opció. N’hi ha de totes les mides i són fàcils de netejar, amb un drap humit o directament a la rentadora. A més, un cop t’has cruspit l’esmorzar els pots desar a la motxilla còmodament, perquè ocupen molt poc espai.</p>
      <h3>I els coberts?</h3>
      <p>¿Sabies que l’any 2021 estaran prohibits a tota la Unió Europea els estris de plàstic d’un sol ús, com els coberts o les palletes? No cal que t’esperis. Escull sempre coberts de metall o de fusta, i palletes de plàstic rígid, reutilitzables.</p>
      <h3>An environmentallyfriendly makeover</h3>
      <p>Bamboo lunch boxes are made from bamboo fibre, a 100% environmentally-friendly material</p>
      <h3>L’aigua, en ampolles reutilitzables</h3>
      <p>Rebaixar el consum d’ampolles d’aigua de plàstic és crucial. Si hi vols col·laborar, utilitza sempre una cantimplora per anar a l’escola. I, com passa amb les carmanyoles, recorda que hi ha envasos d’acer inoxidable o de vidre. Una altra alternativa és beure aigua de l’aixeta de l’escola, de manera que només necessitis tenir un got a classe.</p>
      <h3>La fruita, a la bossa</h3>
      <p>Si ets dels que esmorzen bé abans de sortir de casa i a mig matí només menges una mica de fruita, sempre te la pots emportar dins d’una bosseta de roba.</p>
      <h3>Will you take up the challenge?</h3>
      <p>Ask your parents to swap paper napkins for reusable cloth napkins</p>
      <h3>Carmanyoles sense plàstic</h3>
      <p>Les carmanyoles són el recipient més còmode per portar el menjar. Però pots evitar el plàstic escollint recipients elaborats amb vidre, acer inoxidable o fins i tot bambú.</p>
      <h3>Vocabulary</h3>
      <p>Makeover: renovació</p>
      <p>Lunch boxes: carmanyoles</p>
      <p>Challenge: repte</p>
      <p>Parents: pares</p>
      <p>To swap: canviar</p>
      <p>Napkins: tovallons</p>
      <p>Cloth: roba</p>
    </article>
  </body>
</html>