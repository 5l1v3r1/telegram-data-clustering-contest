<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638900/%DA%A9%D8%A7%D9%87%D8%B4-%D8%B5%D8%A7%D8%AF%D8%B1%D8%A7%D8%AA-lpg-%D8%A7%DB%8C%D8%B1%D8%A7%D9%86-%D8%A8%D9%87-%DA%86%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T23:21:00+00:00"/>
    <meta property="og:title" content="کاهش صادرات LPG ایران به چین"/>
    <meta property="og:description" content="منابع آگاه اعلام کردند صادرات LPG ایران به چین در ماه نوامبر نسبت به ماه ژوئن کاهش قابل توجهی داشته که دلیل آن تحریم‌های آمریکا و ...."/>
  </head>
  <body>
    <article>
      <h1>
        <a href="https://www.bultannews.com/fa/news/638900/%DA%A9%D8%A7%D9%87%D8%B4-%D8%B5%D8%A7%D8%AF%D8%B1%D8%A7%D8%AA-lpg-%D8%A7%DB%8C%D8%B1%D8%A7%D9%86-%D8%A8%D9%87-%DA%86%DB%8C%D9%86">کاهش صادرات LPG ایران به چین</a>
      </h1>
      <h2>منابع آگاه اعلام کردند صادرات LPG ایران به چین در ماه نوامبر نسبت به ماه ژوئن کاهش قابل توجهی داشته که دلیل آن تحریم‌های آمریکا و ....</h2>
      <address><time datetime="2019-11-08T23:21:00+00:00">08 Nov 2019, 23:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، منابع آگاه اعلام کردند که<b> تحریم‌های آمریکا</b> و اجرای عملیات نگهداری و تعمیرات در تاسیساتی گازی ایران باعث شده است که صادرات گاز مایع (LPG) کشورمان به چین در ماه نوامبر کاهش قابل توجهی داشته باشد.</p>
      <p>بر همین اساس ایران در ماه ژوئن 12 محموله گاز LPG به چین ارسال کرده است که در ماه نوامبر به اعتقاد برخی کارشناسان به 7 تا 10 محموله کاهش یافته است.</p>
      <p>منابع دیگر نیز تعداد محموله‌های LPG ارسالی از ایران به چین را 6 یا 7 محموله در ماه نوامبر ارزیابی کرده و یک منبع آگاه نیز می‌گوید تعداد این محموله‌ها از 9 تجاوز نمی‌کند.</p>
      <p>منابع آگاه می‌گویند ایران در ماه اکتبر نیز 10 محموله LPG به چین صادر کرد که حجم هر یک از این محموله‌ها 44 هزار تن است.</p>
      <p>در کنار تحریم‌های آمریکا، این منابع می‌گویند مشکلات فنی و تعطیل شدن برخی تاسیسات ایران برای اجرای عملیات تعمیرات و نگهداری از دلایل کاهش صادرات LPG ایران بوده است.</p>
      <p>عملیات نگهداری و تعمیرات در سه ماهه کنونی و در ماه‌های نخست 2020 در تاسیسات گازی ایران در بندرعباس، تهران، بندر امام خمینی(ره)، اصفهان و لاوان اجرا شده و خواهد شد.</p>
      <p>اعمال تعرفه بر واردات LPG از آمریکا توسط دولت چین باعث شده است که مشتریان LPG در این کشور به سمت LPG خاورمیانه و به خصوص ایران روی بیاورند؛ چراکه ایران LPG خود را با تخفیف عرضه می‌کند. LPG آمریکا نیز به جای چین به ژاپن، کره جنوبی، تایوان،‌ اندونزی و اخیرا نیز به هند صادر می‌شود.</p>
    </article>
  </body>
</html>