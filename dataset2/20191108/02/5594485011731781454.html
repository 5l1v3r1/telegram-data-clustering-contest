<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/levski/lyubopiten-variant-za-atakata-na-levski-blits-razkriva-koy-go-drpa-km-gerena_442709.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-08T02:53:00+00:00"/>
    <meta property="og:title" content="Любопитен вариант за атаката на Левски, БЛИЦ разкрива кой го дърпа към &quot;Герена&quot;"/>
    <meta property="og:description" content="Футболистът може да излезе без пари на &quot;сините&quot;"/>
  </head>
  <body>
    <article>
      <h1>Любопитен вариант за атаката на Левски, БЛИЦ разкрива кой го дърпа към "Герена"</h1>
      <h2>Футболистът може да излезе без пари на "сините"</h2>
      <address>
        <time datetime="2019-11-08T02:53:00+00:00">08 Nov 2019, 02:53</time>
      </address>
      <figure>
        <img src="https://static.blitz.bg/documents/thumbnails/sport/780/201911/15731743092.jpg"/>
      </figure>
      <p>Голмайсторът на закъсалия Дунав (Русе) Ахмед Ахмедов може да се озове в Левски през зимната пауза. <a href="https://blitz.bg/sport/dunav/golmaystort-na-dunav-predlozhen-na-nad-5-otbora-v-chuzhbina_442580.html"><b>Както БЛИЦ вече съобщи, нападателят, известен с прякора Мечо, е предложен на няколко отбори зад граница</b></a>. У нас е желан от Арда, Черно море, ЦСКА 1948 и други, а на дневен ред е и възможността да заиграе на "Герена".</p>
      <p>Спортният директор Ивайло Петков го уреждал за Левски, научи БЛИЦ СПОРТ. Той му беше шеф в Дунав, а сега двамата може да се съберат и на "Герена".</p>
      <p>Ситуацията в Дунав се усложнява с всеки изминал ден поради липсата на финансови средства. Безпаричието кара футболистите да се оглеждат за нови отбори, в които да продължат.</p>
      <p>Ахмедов имал да получава една заплата в русенския клуб, а при втора такава има право да разтрогне договора си. При това положение той ще излезе без пари на Левски.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - най-голямото разнообразие от пазари! (18+)</b></a></p>
      <p>Треньорът Петър Хубчев разполага в атака с Найджъл Робърта и Дени Алар, а скоро ще се завърне и Станислав Костов, който се възстановява от операция. Ахмедов бил готов да се конкурира с тях и е амбициран да се бори за място на "Герена".</p>
      <p>От началото на първенството той реализира 6 гола в 14 мача на Дунав, в които участва. 24-годишният нападател, родом от бургаското село Планиница, игра в Черноморец, Нефтохимик, катко и за Поморие във Втора лига преди да премине при "драконите" през 2018 г.</p>
      <p>
        <a href="https://www.blitz.bg/sport/bg-futbol/efbet-liga-sezon-20192020_434964.html">
          <b>Следете с БЛИЦ: efbet Лига - сезон 2019/2020</b>
        </a>
        <br/>
        <b>
          <a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a>
        </b>
      </p>
      <figure>
        <img src="http://static.blitz.bg/documents/editor/1573174424c50e48.jpg"/>
      </figure>
      <p> </p>
    </article>
  </body>
</html>