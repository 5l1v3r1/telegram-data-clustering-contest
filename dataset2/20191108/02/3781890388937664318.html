<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740522"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T02:00:00+00:00"/>
    <meta property="og:title" content="GQเปิดตัวGQWhite™  ลุยตลาดเชิ้ตขาวในไทย"/>
    <meta property="og:description" content="จีคิว (GQ) เปิดตัว GQWhite™ ที่สุดแห่งเสื้อ พร้อม 12 ฟีเจอร์ ที่จะทำให้คุณดูดีทุกโอกาส หวังครองตลาดเชิ้ตขาวในไทย"/>
  </head>
  <body>
    <article>
      <h1>GQเปิดตัวGQWhite™  ลุยตลาดเชิ้ตขาวในไทย</h1>
      <address>
        <time datetime="2019-11-08T02:00:00+00:00">08 Nov 2019, 02:00</time>
      </address>
      <p>
        <b>จีคิว (GQ) เปิดตัว GQWhite™ ที่สุดแห่งเสื้อ พร้อม 12 ฟีเจอร์ ที่จะทำให้คุณดูดีทุกโอกาส หวังครองตลาดเชิ้ตขาวในไทย</b>
      </p>
      <p>จีคิว (GQ) วางจำหน่ายคอลเลชั่น GQWhite™ ที่สุดแห่งเสื้อ ตอบโจทย์ไลฟ์สไตล์ของผู้ชายยุคใหม่ รวม 12 ฟีเจอร์สุดสมาร์ท ที่ไม่เคยมีมาก่อนในประวัติศาสตร์เสื้อเชิ้ตขาว ทำให้จีคิว ก้าวขึ้นสู่ผู้นำตลาดเสื้อเชิ้ตขาวในประเทศไทยและต่างประเทศ  <br/><br/>โดยนายวีรธิป ธนาภิสิทธิกุล CEO ของแบรนด์จีคิว พูดถึงที่มาของ GQWhite™ กับ 12 ฟีเจอร์ฉลาดล้ำว่า “ผมเป็นผู้ชายที่ชอบใส่เสื้อเชิ้ตขาวเป็นประจำ ก็เจอ Pain Points แบบที่ผู้ชายทุกคนเจอ จีคิวเป็นแบรนด์เสื้อผ้าผู้ชายที่อยู่ในตลาดมานาน เรารู้ Insight จริงของลูกค้า จึงตัดสินใจลงทุนในนวัตกรรมเพื่อแก้ไขข้อจำกัดของเสื้อขาว เราทุ่มงบกว่า 200 ล้านบาท กับคอลเลคชั่น GQWhite™ จนได้ที่สุดของเสื้อ จัดเต็ม 12 ฟีเจอร์ คือ     1. กันเปื้อนล้างออกง่าย 2. เรียบเนี้ยบยับยาก 3. ไม่ต้องรีด 4. ปกคอไม่เหลือง 5. กระดุมขยายได้ 6. ไม่ทิ้งคราบเหงื่อ 7. กระดุมแข็งแรง 10 เท่า 8. ปกคอขยายได้ 9. ระบายอากาศได้ดี 10. มีไซส์ให้เลือกมากที่สุด     11. เสื้อทุกตัวมี QR Code ไม่ซ้ำกัน 12. ดีไซน์บรรจุภัณฑ์พร้อมเป็นของขวัญ ทั้งหมดนี้รวมมาไว้ในเสื้อเชิ้ตตัวเดียวซึ่งยังไม่มีแบรนด์ไหนทำมาก่อน โดยเราผลิตและวางขาย GQWhite™ ล็อตแรกในช่วงปลายเดือนตุลาคม จำนวนทั้งสิ้น 300,000 ตัว โดยคาดว่า GQWhite™ จะทำรายได้ถึง 400 ล้านบาท ซึ่งจะทำให้จีคิวเป็นอีกหนึ่ง Key Player ของผู้ผลิตและจำหน่ายเสื้อเชิ้ตขาวแบรนด์ไทย จากความสำเร็จที่เราประเมินบวกกับ 12 ฟีเจอร์ของ GQWhite™ ผมมั่นใจว่า จีคิวจะขึ้นเป็นเจ้าตลาดเสื้อเชิ้ตขาวได้แน่นอน” นายวีรธิป กล่าว</p>
      <figure>
        <img src="https://www.dailynews.co.th/admin/upload/20191107/news_fwjscioEwV140358_533.jpg?v=20191109057?v=5159"/>
      </figure>
      <p>ทั้งนี้สำหรับ GQWhite™ ยังมี 5 นวัตกรรมที่เป็นไฮไลท์ของคอลเลคชั่นนี้ คือ <br/>-GQ GUARD ด้วยสารเคลือบ Hydrophobic Filament บนเส้นใยผ้า ทำให้ป้องกันคราบเปื้อนบนเนื้อผ้าได้อย่างดีเยี่ยม ไม่ต้องกลัวเลอะ แค่ใช้น้ำล้างสะอาดทันทีก็สามารถขจัดคราบได้สะอาดหมดจด ที่มากไปกว่านั้น สารเคลือบไม่ใช่เทคโนโลยี Nano จึงทำให้ใส่สบายไม่ร้อน<br/>-GQ SMART ไม่ต้องรีดหลังซัก เพียงแขวนไว้ปล่อยให้คืนตัวเนื้อผ้าก็จะกลับมาเรียบ ทั้งยังยับยากมั่นใจได้ตลอดวัน<br/>-GQ COLLAR เคลือบสารพิเศษบนเนื้อผ้าบริเวณคอเสื้อ ช่วยป้องกันคราบเหลืองจากเหงื่อไคลและถ้ามีคราบก็สามารถล้างออกง่าย<br/>-GQ SizeTM มีไซส์ให้เลือกถึง 10 ไซส์ ตั้งแต่ ความกว้างของไหล่ 39 – 48 เซนติเมตร ทำให้ได้เสื้อเชิ้ตที่พอดีตัว เหมือนเสื้อ Tailor made<br/>-GQ STRETCH เพิ่มความสบายขณะสวมใส่ด้วยกระดุมคอเสื้อสามารถขยายได้ 1 เซนติเมตร และกระดุมบุฟเฟ่ต์ คือ กระดุมเม็ดที่ 6 และ 7 บริเวณหน้าท้องถูกดีไซน์ให้ขยายได้ถึง 3 มิลลิเมตร หมดปัญหาเสื้อคับตอนนั่งหรือหลังมื้ออาหารพิเศษ.</p>
      <figure>
        <img src="https://www.dailynews.co.th/admin/upload/20191107/news_LpLlCIvyKN140359_533.jpg?v=20191109057?v=6602"/>
      </figure>
    </article>
  </body>
</html>