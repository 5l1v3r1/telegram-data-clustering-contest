<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/statistici-zverejni-vysledky-cestovniho-ruchu-za-treti-ctvrleti/1818547?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T02:11:00+00:00"/>
    <meta property="og:title" content="Statistici zveřejní výsledky cestovního ruchu za třetí čtvrletí"/>
    <meta property="og:description" content="Praha - Český statistický úřad (ČSÚ) dnes zveřejní výsledky cestovního ruchu za třetí čtvrtletí. V letošním druhém čtvrtletí využilo služeb ubytovacích zařízení v Česku 5,8 milionu lidí, meziročně o 4,9 procenta více. Hosté v nich strávili i více nocí. Podle statistiků roste návštěvnost českých hotelů, penzionů či kempů nepřetržitě šestým rokem a dynamika růstu počtu domácích a zahraničních hostů se vyrovnala."/>
  </head>
  <body>
    <article>
      <h1>Statistici zveřejní výsledky cestovního ruchu za třetí čtvrletí</h1>
      <address><time datetime="2019-11-08T02:11:00+00:00">08 Nov 2019, 02:11</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Český statistický úřad (ČSÚ) dnes zveřejní výsledky cestovního ruchu za třetí čtvrtletí. V letošním druhém čtvrtletí využilo služeb ubytovacích zařízení v Česku 5,8 milionu lidí, meziročně o 4,9 procenta více. Hosté v nich strávili i více nocí. Podle statistiků roste návštěvnost českých hotelů, penzionů či kempů nepřetržitě šestým rokem a dynamika růstu počtu domácích a zahraničních hostů se vyrovnala.</p>
      <p>Tradičně nejvíce turistů přijelo z Německa, na 570.000, mezi zahraničními hosty dál tvořili zhruba pětinu. Druhou nejpočetnější skupinou byli Slováci, poté Poláci a přibylo i návštěvníků z Číny.</p>
      <p>Budoucností turismu v České republice jsou podle odborníků lokální místa, která nenavštěvují davy lidí. K trendům už nepatří globální sítě mezinárodních hotelů, ale menší penziony a statky s individuálním přístupem jejich majitelů. Propagace Prahy, kde turisté podle statistik stále nejčastěji přenocují, by měla ustoupit do pozadí, míní odborníci.</p>
    </article>
  </body>
</html>