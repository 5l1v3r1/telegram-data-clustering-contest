<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134434-geriausiu-salies-krepsininku-ir-krepsininkiu-rinkimuose-jocytes-dominavimas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T15:38:00+00:00"/>
    <meta property="og:title" content="Geriausių šalies krepšininkų ir krepšininkių rinkimuose – Jocytės dominavimas"/>
    <meta property="og:description" content="Spalio pabaigoje startavę 2019 metų geriausių Lietuvos krepšininkių ir krepšininkų rinkimai įgavo pagreitį. Šiuo metu savo balsą jau atidavė beveik 30 000 krepšinio sirgalių, o absoliučia lydere pagal surinktus balsus yra Justė Veronika Jocytė, kuri lenkia net NBA rungtyniaujančius lietuvius. Antrą kartą organizuojamame „Krepšinio namų apdovanojimų“ vakare, kurį pristato degalinių tinklas „EMSI“, gruodžio 3 dieną bus pagerbti ne tik geriausi ..."/>
  </head>
  <body>
    <article>
      <h1>Geriausių šalies krepšininkų ir krepšininkių rinkimuose – Jocytės dominavimas</h1>
      <address>
        <time datetime="2019-11-08T15:38:00+00:00">08 Nov 2019, 15:38</time>
      </address>
      <p>Nuotr.: G.Šiuparys</p>
      <figure>
        <a href="https://www.basketnews.lt/paveikslelis-205158-any1000x1000.jpg">
          <img src="https://www.basketnews.lt/paveikslelis-205158-any630x500.jpg"/>
        </a>
      </figure>
      <p>Nuotr. G.Šiuparys</p>
      <p>Spalio pabaigoje startavę 2019 metų geriausių Lietuvos krepšininkių ir krepšininkų rinkimai įgavo pagreitį. Šiuo metu savo balsą jau atidavė beveik 30 000 krepšinio sirgalių, o absoliučia lydere pagal surinktus balsus yra Justė Veronika Jocytė, kuri lenkia net NBA rungtyniaujančius lietuvius.</p>
      <p>Antrą kartą organizuojamame „Krepšinio namų apdovanojimų“ vakare, kurį pristato degalinių tinklas „EMSI“, gruodžio 3 dieną bus pagerbti ne tik geriausi suaugusių kategorijos krepšininkai ir krepšininkės, bet ir įvairių amžiaus kategorijų sportininkai. Taip pat bus išrinktas geriausias šių metų krepšinio žurnalistas, metų Lietuvos rinktinė bei pagerbti kiti šalies krepšiniui nusipelnę asmenys.</p>
      <p>Įpusėjus rinkimams apžvelgsime kiekvienos kategorijos lyderius, tačiau nominantus vardinsime atsitiktine tvarka.</p>
      <p>U20 amžiaus kategorijoje lyderių trejetą sudaro Arnas Velička, Rokas Jokubaitis ir Deividas Sirvydis, o merginų kategorijoje pirmauja Klaudija Serkevičiūtė, Gabija Šėgždaitė ir Livija Sakevičiūtė.</p>
      <p>U18 vaikinų kategorijoje į trejetuką šiuo metu patenka Augustas Marčiulionis, Marekas Blaževičius ir Ąžuolas Tubelis, o merginų – Brigita Sinickaitė, Justina Miknaitė ir Simona Visockaitė.</p>
      <p>Jauniausioje amžiaus grupėje (U16) vaikinų trejetą sudaro Titas Sargiūnas, Paulius Murauskas ir Radvilas Kneižys, o merginų grupėje – Audronė Zdanevičiūtė, Justė Veronika Jocytė ir Gerda Raulušaitytė.</p>
      <p>Saugusiųjų kategorijoje į lyderių trejetą patenka Jonas Valančiūnas, Marius Grigonis ir Domantas Sabonis, o moterų grupėje – Kamilė Nacickaitė, Santa Baltkojienė ir Gintarė Petronytė. Prie vyrų ir moterų rezultatų dar bus pridėti degalinių tinklo „EMSI“ klientų balsai, kurie bus susumuoti pasibaigus balsavimui.</p>
      <p>Šiais metais taip pat renkamas ir geriausias krepšinio žurnalistas, o šioje kategorijoje į trejetą šiuo metu patenka Donatas Urbonas, Jonas Miklovas ir Rytis Kazlauskas.</p>
      <p>Balsuoti už geriausiai 2019-aisiais rungtyniavusius Lietuvos krepšininkus sirgaliai galės iki lapkričio 22 dienos imtinai. Tai padaryti jie gali <a href="http://apdovanojimai.krepsinionamai.lt/">čia</a>. </p>
      <p>Geriausieji bus pagerbti gruodžio 3 dieną vyksiančiame „Krepšinio namų apdovanojimų“ vakare „Žalgirio“ arenos amfiteatre.</p>
      <p>Geriausių Lietuvos metų krepšininkų ir krepšininkių rinkimai rengiami dvyliktą kartą. 2008-aisiais geriausiu buvo išrinktas Ramūnas Šiškauskas (vyko bendri moterų ir vyrų rinkimai), 2009-aisiais – Gintarė Petronytė ir Linas Kleiza, 2010-aisiais – S.Linkevičienė ir L.Kleiza, 2011-aisiais R.Valentienė ir J. Valančiūnas, 2012-aisiais – S. Linkevičienė ir J.Valančiūnas, 2013-aisiais – L. Pikčiutė ir M. Kalnietis, 2014-aisiais – G. Petronytė ir J. Valančiūnas, 2015-aisiais – G. Petronytė ir J.Mačiulis.</p>
      <p>2016-ųjų metų laureatais tapo pirmą kartą geriausiais šalyje krepšininkais išrinkti Mindaugas Kuzminskas ir Kamilė Nacickaitė.  Dar po metų, 2017-aisais vėl triumfavo K.Nacickaitė ir J.Valančiūnas, o 2018-aisiais geriausiais išrinkti Domantas Sabonis ir Kamilė Nacickaitė.</p>
      <p>Už pasirinktus krepšininkus ir krepšininkes sirgaliai iš vieno įrenginio galės balsuoti po vieną kartą per 24 valandas. Taip pat savo balsus už geriausius krepšininkus bus galima atiduoti ir „EMSI” degalinėse. Sirgaliai, kurie balsavimo metu internete ir degalinėse užpildys žaidimo anketą, galės laimėti 100 bilietų į Europos čempionato atrankos rungtynes Lietuva – Čekija (vasario 24 dieną). Sirgaliai taip pat galės laimėti krepšinio kamuolius su Arvydo Sabonio parašu, „EMSI“ krepšinio kalendorius ir sirgalių marškinėlius.</p>
      <h3>
        <a href="https://www.basketnews.lt/zaidejai/23652-juste-veronika-jocyte.html">Justė Veronika Jocytė</a>
      </h3>
      <figure>
        <img src="https://www.basketnews.lt/paveikslelis-202370-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/2484-klaipedos-neptunas.html">Klaipėdos Neptūnas</a><br/><a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a></li>
        <li>Pozicija: SF, SG</li>
        <li>Amžius: 13</li>
        <li>Ūgis: 184 cm</li>
        <li>Gimimo vieta: Palanga, Lietuva</li>
      </ul>
      <h3>
        <a href="https://www.basketnews.lt/zaidejai/23652-juste-veronika-jocyte.html">Justė Veronika Jocytė</a>
      </h3>
      <figure>
        <img src="https://www.basketnews.lt/paveikslelis-200233-any150x150.jpg"/>
      </figure>
      <figure>
        <img src="https://www.basketnews.lt/paveikslelis-202370-crop100x150.jpg"/>
      </figure>
      <ul>
        <li>MIN: 24.93</li>
        <li>PTS: 13.33 (57.5%)</li>
        <li>REB: 5</li>
        <li>AS: 3.67</li>
        <li>ST: 1</li>
        <li>BS: 0.67</li>
        <li>TO: 1</li>
        <li>GM: 3</li>
      </ul>
    </article>
  </body>
</html>