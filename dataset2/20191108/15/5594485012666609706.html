<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/nakazanie/izvnredna-novina-ot-sda-za-ukrivatelya-na-mito-ochite-bencho-benchev_news708165.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T15:25:00+00:00"/>
    <meta property="og:title" content="Извънредна новина от съда за укривателя на Митьо Очите Бенчо Бенчев"/>
    <meta property="og:description" content="Прокурорът по делото Зорница Щърбева определи като неоснователни мотивите на защитата"/>
  </head>
  <body>
    <article>
      <h1>Извънредна новина от съда за укривателя на Митьо Очите Бенчо Бенчев</h1>
      <h2>Прокурорът по делото Зорница Щърбева определи като неоснователни мотивите на защитата</h2>
      <address>
        <time datetime="2019-11-08T15:25:00+00:00">08 Nov 2019, 15:25</time>
      </address>
      <p>https://blitz.bg/kriminalni/nakazanie/izvnredna-novina-ot-sda-za-ukrivatelya-na-mito-ochite-bencho-benchev_news708165.html Blitz.bg</p>
      <figure>
        <img src="https://static.blitz.bg/documents/thumbnails/730/201808/1533742514-1.jpg"/>
        <figcaption>Бенчо Бенчев</figcaption>
      </figure>
      <p><b>Бургаският районен съд даде ход на делото срещу общинския съветник Бенчо Бенчев, като отхвърли искането на защитата му за прекратяване на производството заради процесуални нарушения. Срещу Бенчо Бенчев са повдигнати 3 обвинения за укриването на несебърския бос Димитър Желязков известен като Митьо Очите, както и за незаконно притежание на огнестрелно оръжие и боеприпаси. </b><br/><br/>Защитата  на Бенчо Бенчев ще обжалва решението на съда, с което беше отхвърлено искането им делото да бъде прекратено и върнато на прокуратурата. Адвокат Пламен Найденов обясни причините: "Липсва компетентен орган, който е следвало да разследва. Има две наказателни производства в едно дело - едното, което не е приключило, а другото е внесено с обвинителния акт. При много други дълбоки неясноти в обвинителният акт".<br/><br/>Преди началото на съдебното заседание Бенчо Бенчев каза, че е невинен, а след края му заяви, че е възмутен: "Невинен съм. Ще ме осъдят за нищо. Явно изпълняват някакъв сценарий. Това не е право, това е антиправо".<br/><br/>Прокурорът по делото Зорница Щърбева определи като неоснователни мотивите на защитата: "Събрани са достатъчно доказателства за виновността на Бенчо Георгиев Бенчев и за трите престъпления."<br/><br/>На последните местни избори Бенчев беше избран отново за общински съветник. Това е неговият четвърти мандат.</p>
    </article>
  </body>
</html>