<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620481/%D9%87%D8%B1%D8%A7%D8%B2-%D8%A7%D8%B2-%DA%86%D9%87-%D8%B3%D8%A7%D8%B9%D8%AA%DB%8C-%DB%8C%DA%A9%E2%80%8C%D8%B7%D8%B1%D9%81%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T15:17:00+00:00"/>
    <meta property="og:title" content="هراز از چه ساعتی یک‌طرفه می‌شود؟"/>
    <meta property="og:description" content="فرمانده پلیس راه ویژه شرق استان تهران گفت: از دقایقی پیش محور هراز از رودهن به سمت آمل مسدود و از ساعت ۱۶ تردد وسایل نقلیه از آب اسک به سمت رودهن یکطرفه خواهد شد و این طرفه بودن تردد تا ساعت ۲ بامداد روز شنبه ادامه خواهد داشت."/>
  </head>
  <body>
    <article>
      <h1>هراز از چه ساعتی یک‌طرفه می‌شود؟</h1>
      <address>
        <time datetime="2019-11-08T15:17:00+00:00">08 Nov 2019, 15:17</time>
      </address>
      <p>
        <i>فرمانده پلیس راه ویژه شرق استان تهران گفت: از دقایقی پیش محور هراز از رودهن به سمت آمل مسدود و از ساعت ۱۶ تردد وسایل نقلیه از آب اسک به سمت رودهن یکطرفه خواهد شد و این طرفه بودن تردد تا ساعت ۲ بامداد روز شنبه ادامه خواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سیاوش محبی فرمانده پلیس راه ویژه شرق استان تهران دقایقی پیش در خصوص وضعیت ترافیکی محورهای هراز، فیروزکوه، امام رضا (ع) و بزرگراه حرم به حرم، اظهار کرد: هم اکنون تردد انواع وسایل نقلیه از شمال به جنوب محور هراز سنگین و پر حجم گزارش شده اما طی ساعات آینده بر حجم بار ترافیکی این محور به سمت تهران افزوده می شود.</p>
      <p>وی گفت: از دقایقی پیش محور هراز از رودهن به سمت آمل مسدود و از ساعت ۱۶ تردد وسایل نقلیه از آب اسک به سمت رودهن یکطرفه خواهد شد و این طرفه بودن تردد تا ساعت ۲ بامداد روز شنبه ادامه خواهد داشت و هم وطنان می توانند از مسیرهای جایگزین فیروزکوه و کندوان برای رسیدن به شمال کشور استفاده کنند.</p>
      <p>محبی افزود: عبور و مرور وسایل نقلیه در دو لاین رفت و برگشت محور فیروزکوه سنگین و پر حجم است و پیش‌بینی می‌شود طی ساعات آینده بر بار ترافیکی این محور نیز افزوده شود.</p>
      <p>فرمانده پلیس راه ویژه شرق استان تهران با بیان اینکه حادثه خاصی در محورهای مواصلاتی شرق استان تهران رخ نداده، بیان کرد: عبور و مرور انواع وسایل نقلیه از محور امام رضا (ع) و بزرگراه حرم به حرم سنگین اما روان گزارش شده و مشکل خاصی برای تردد وسایل نقلیه از این محور وجود ندارد.</p>
      <p>محبی تاکید کرد: هموطنان قبل از شروع مسافرت از وضعیت راه ها مطلع و سپس اقدام به آغاز سفر کنند تا با ترافیک‌های سنگین مواجه نشوند، همچنین با رعایت مدیریت زمان سفر، عدم ارتکاب تخلفات حادثه‌ساز، رعایت کامل مقررات راهنمایی و رانندگی و... سفر ایمن و بدون خطر را برای خود و دیگر هموطنانمان را رقم بزنند.</p>
    </article>
  </body>
</html>