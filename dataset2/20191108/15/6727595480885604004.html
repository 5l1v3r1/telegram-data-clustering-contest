<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-said-horse-trade-allegation-against-bjp-is-to-tarnish-the-bjp-s-image675.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T15:26:00+00:00"/>
    <meta property="og:title" content="ദേവേന്ദ്ര ഫഡ്‌നാവിസ് തന്നെയായിരിക്കും മുഖ്യമന്ത്രി; കോണ്‍ഗ്രസ് ഉയര്‍ത്തുന്ന കുതിരക്കച്ചവടാരോപണം ബി.ജെ.പിയെ താറടിക്കാനാണെന്നും മുതിര്‍ന്ന നേതാവ്"/>
    <meta property="og:description" content="Devendra Fadnavis Maharashtra National News India മഹാരാഷ്ട്ര: ബി.ജെ.പിക്കെതിരെ കോണ്‍ഗ്രസ് ഉയര്‍ത്തുന്ന കുതിരക്കച്ചവടാരോപണം പാര്‍ട്ടിയുടെ പ്രതിച്ഛായയെ താറടിച്ചു കാണിക്കാനാ"/>
  </head>
  <body>
    <article>
      <h1>ദേവേന്ദ്ര ഫഡ്‌നാവിസ് തന്നെയായിരിക്കും മുഖ്യമന്ത്രി; കോണ്‍ഗ്രസ് ഉയര്‍ത്തുന്ന കുതിരക്കച്ചവടാരോപണം ബി.ജെ.പിയെ താറടിക്കാനാണെന്നും മുതിര്‍ന്ന നേതാവ്</h1>
      <address><time datetime="2019-11-08T15:26:00+00:00">08 Nov 2019, 15:26</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്ര: ബി.ജെ.പിക്കെതിരെ കോണ്‍ഗ്രസ് ഉയര്‍ത്തുന്ന കുതിരക്കച്ചവടാരോപണം പാര്‍ട്ടിയുടെ പ്രതിച്ഛായയെ താറടിച്ചു കാണിക്കാനാണെന്നു മുതിര്‍ന്ന ബി.ജെ.പി നേതാവ് സുധിര്‍ മുന്‍ഗാന്തിവാര്‍.</p>
      <p>കോണ്‍ഗ്രസിലെ ആരെയെങ്കിലും ബി.ജെ.പി പണം നല്‍കാമെന്നു പറഞ്ഞ് പ്രലോഭിപ്പിച്ചിട്ടുണ്ടെങ്കില്‍ അതിന്റെ കോള്‍ റെക്കോര്‍ഡ് പുറത്തുവിടണമെന്നും സുധിര്‍ പറഞ്ഞു. അത്തരം വാദങ്ങളെല്ലാം അടിസ്ഥാന രഹിതമാണെന്നും സുധീര്‍ അവകാശപ്പെട്ടു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/bjp-pushing-maharashtra-towards-president-s-rule-says-ncp-314.html?utm_source=doolnews&amp;utm_medium=related"/>
      </related>
      <p>ദേവേന്ദ്ര ഫഡ്‌നാവിസ് തന്നെയായിരിക്കും മുഖ്യമന്ത്രിയെന്ന കാര്യത്തില്‍ തര്‍ക്കമില്ലെന്നും അദ്ദേഹം വ്യക്തമാക്കി. കുതിരക്കച്ചവടം ബി.ജെ.പിയുടെ സംസ്‌കാരമല്ലെന്ന് മറ്റൊരു മുതിര്‍ന്ന നേതാവ് കേശവ് ഉപാധ്യായയും പ്രതികരിച്ചിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ശിവസേനയുടെ എം.എല്‍.എമാര്‍ക്ക് 50 കോടി രൂപയാണ് ബി.ജെ.പി വാഗ്ദാനം ചെയ്തിരിക്കുന്നത്. കോണ്‍ഗ്രസ് എം.എല്‍.എമാര്‍ക്ക് 25 മുതല്‍ 50 കോടി വരെയും.</p>
      <related>
        <a href="https://www.doolnews.com/congress-leader-nitin-raut-too-confirmed-reports-of-bjp-approaching-congress-mlas-264.html?utm_source=doolnews&amp;utm_medium=related"/>
      </related>
      <p>കോണ്‍ഗ്രസ് എം.എല്‍.എമാര്‍ക്ക് നിരന്തരം ഫോണ്‍ കോളുകള്‍ വരുന്നതായി കോണ്‍ഗ്രസ് നേതാവും മഹാരാഷ്ട്ര നിയമസഭയിലെ പ്രതിപക്ഷ നേതാവുമായ വിജയ് വഡെട്ടിവാര്‍ പറഞ്ഞിരുന്നു.</p>
      <p>ഈ കോളുകള്‍ റെക്കോര്‍ഡ് ചെയ്യുന്നുണ്ടെന്നും ജനങ്ങളോട് അറിയിക്കുമെന്നും വാഡെട്ടിവാര്‍ പറഞ്ഞതിനു പിന്നാലെയാണ് കുതിരക്കച്ചവടം നടത്തിയില്ലെന്ന അവകാശ വാദം ബിജെപി ഉന്നയിച്ചത്.</p>
      <figure>
        <iframe src="https://www.youtube.com/embed/xncZGmlx1bY" width="560" height="315" data-service="Youtube" scrolling="no"/>
      </figure>
    </article>
  </body>
</html>