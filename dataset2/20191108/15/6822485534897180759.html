<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817095.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T15:51:00+00:00"/>
    <meta property="og:title" content="تلاش می‌کنیم تا قبل از رسیدن زمستان خانه‌های تخریب شده را بسازیم"/>
    <meta property="og:description" content="فرمانده سپاه عاشورا ضمن ابراز همدردی با داغدیدگان زلزله میانه، گفت: تلاش می‌کنیم تا قبل از رسیدن زمستان خانه‌های تخریب شده را بسازیم."/>
  </head>
  <body>
    <article>
      <h1>تلاش می‌کنیم تا قبل از رسیدن زمستان خانه‌های تخریب شده را بسازیم</h1>
      <address>
        <time datetime="2019-11-08T15:51:00+00:00">08 Nov 2019, 15:51</time>
      </address>
      <p>فرمانده سپاه عاشورا ضمن ابراز همدردی با داغدیدگان زلزله میانه، گفت: تلاش می‌کنیم تا قبل از رسیدن زمستان خانه‌های تخریب شده را بسازیم.</p>
      <p>سردارعابدین خرم در حاشیه بازدید از روستای زلزله زده ورنکش شهرستان میانه، در گفت‌وگو با ایسنا، اظهار کرد: این اتفاق متاثرکننده، برای بخشی از مردم در منطقه ترکمانچای اتفاق افتاده و عمده کانون زمین لرزه نیز در روستای ورنکش میانه بوده و سپاه عاشورا نیز تمامی امکانات خود را در این رابطه بسیج کرده است.</p>
      <p>وی با بیان این‌که میزان تخریب در روستای ورنکش بالا بوده و تیم‌های ارزیابی در حال بررسی و ارزیابی وضعیت هستند، گفت: بعد از ارزیابی کامل در قالب گروه‌های جهادی، نیازهای اولیه شامل "آواربرداری" را به سرعت انجام شده و سپس گروه‌های جهادی مستقر می‌شوند تا هرآنچه تخریب شده را ان‌شاءالله ظرف یک ماه آینده بسازند و مردم در خانه هایشان مستقر شوند.</p>
      <p>سردار خرم با تاکید بر این‌که همت و اهتمام داریم که گروهای جهادی بصورت جدی و سریع کار خود را در منطقه آغاز کنند، گفت: تا اتمام بازسازی خانه‌های تخریب شده، از روستای ورنکش نخواهیم رفت.</p>
      <p>وی با بیان این‌که کمر همت خواهیم بست تا قبل از فرارسیدن زمستان و شدت گرفتن سرما بحث سازندگی مناطق تخریب شده را انجام دهیم، تاکید کرد: میزان تخریب در روستای ورنکش بالا بوده و کمی هم این منطقه جهت انتقال امکانات در دوردست قرار دارد اما تمامی تلاش خود را به کار خواهیم گرفت تا امکانات را سریعا منتقل کرده و تا شدت نگرفتن سرما عملیات ساخت و ساز را در این منطقه تمام کنیم.</p>
    </article>
  </body>
</html>