<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545657.html/%D8%B3%D8%B1%D8%AE%D9%88%D8%B4-%D8%A8%D8%A7-%D9%86%D9%85%D8%A7%DB%8C%D9%86%D8%AF%D9%87-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%B1%D9%88%D8%A8%D8%B1%D9%88--%D9%86%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T15:11:00+00:00"/>
    <meta property="og:title" content="سرخوش با نماینده رژیم صهیونیستی روبرو‌ نشد"/>
    <meta property="og:description" content="نماینده ایران در رقابت‌های اسنوکر قهرمانی جهان حاضر به رویارویی با نماینده رژیم صهیونیستی نشد."/>
  </head>
  <body>
    <article>
      <h1>سرخوش با نماینده رژیم صهیونیستی روبرو‌ نشد</h1>
      <address>
        <time datetime="2019-11-08T15:11:00+00:00">08 Nov 2019, 15:11</time>
      </address>
      <p>نماینده ایران در رقابت‌های اسنوکر قهرمانی جهان حاضر به رویارویی با نماینده رژیم صهیونیستی نشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رقابت های اسنوکر قهرمانی جهان در مرحله یک  شانزدهم و یک هشتم پایانی انجام شد و طی آن علی روشنی کیا در بخش آقایان و محمود محمدی در بخش پیشکسوتان از راه یابی به مرحله بعد بازماندند و سیاوش مزینی تنها نماینده باقی مانده کشورمان پس از صعود به مرحله یک هشتم پایانی علیرغم تلاش هایش با نتیجه 5 بر 3 شکست را در مقابل حریف فیلیپینی پذیرفت و از دور این مسابقات کنار رفت.</p>
      <p>در این مسابقات امیر سرخوش یکی از نمایندگان ایران هم مقابل حریفی از رژیم صهیونیستی حاضر به رقابت نشد و از دور رقابت‌ها کنار رفت.   تیم ملی اسنوکر کشورمان در بخش بانوان با ترکیب ارمغان حسنی، مریم ابراهیمی، سارا و پری بهاروندی، در بخش آقایان متشکل از امیر سرخوش، علی روشنی کیا، سیاوش مزینی و میلاد کاشانی و در بخش پیشکسوتان با ترکیب مجتبی سرافرازی، وحید شیرازی، محمدعلی علی پور و محمود محمدی آقاجری در این رقابت ها شرکت کرد. گفتنی است بمنظور قضاوت در رقابت های اسنوکر قهرمانی جهان منصور مقدم، حسین بیابانی و افشین دهقانی داوران بین المللی کشورمان نیز حضور دارند.   رقابت های اسنوکر قهرمانی جهان هفتم تا هجدهم آبان ماه به میزبانی کشور ترکیه در حال برگزاری است.   انتهای پیام/</p>
    </article>
  </body>
</html>