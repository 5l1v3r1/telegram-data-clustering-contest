<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/v-kopru-snemajo-juzni-veter"/>
    <meta property="og:site_name" content="Primorske novice"/>
    <meta property="article:published_time" content="2019-11-08T15:47:53+00:00"/>
    <meta property="og:title" content="V Kopru snemajo Južni veter"/>
    <meta property="og:description" content="Danes je del Župančičeve ulice v Kopru zasedla srbska filmska ekipa, ki snema televizijsko serijo z naslovom Južni veter v režiji Miloša Avramovića. V osrednjih vlogah poleg številnih mladih srbskih filmskih talentov nastopajo tudi Dragan Bjelogrlić, Žarko Laušević in Miki Manojlović."/>
  </head>
  <body>
    <article>
      <h1>V Kopru snemajo Južni veter</h1>
      <address><time datetime="2019-11-08T15:47:53+00:00">08 Nov 2019, 15:47</time> by <a rel="author">Spletno uredništvo</a></address>
      <p>
        <b>Danes je del Župančičeve ulice v Kopru zasedla srbska filmska ekipa, ki snema televizijsko serijo z naslovom Južni veter v režiji Miloša Avramovića. V osrednjih vlogah poleg številnih mladih srbskih filmskih talentov nastopajo tudi Dragan Bjelogrlić, Žarko Laušević in Miki Manojlović.</b>
      </p>
      <figure>
        <img src="https://static.primorske.si/foto/highres/gnweb/718953_257-film2.jpg"/>
        <figcaption>Južni veter govori o beograjski avtomobilski mafiji.  Foto: Biljana Pavlović</figcaption>
      </figure>
      <p><b>KOPER</b> &gt; Po izjemnem uspehu celovečerca Južni veter, ki govori o beograjskem kriminalnem podzemlju in si ga je v manj kot mesecu dni ogledalo več kot pol milijona gledalcev, so se producenti odločili zgodbo razširiti v desetdelno televizijsko nadaljevanko, ki bo na sporedu srbske nacionalne televizije. Snemati so začeli v začetku aprila, na različnih lokacijah, in sicer v Beogradu ter nekaterih drugih lokacijah v Srbiji, Italiji, Črni Gori, danes pa se filmska ekipa mudi v Kopru.</p>
      <p>Po besedah režiserja, producenta in soscenarista Avramovića, ki jih je dal za srbske medije, je, da naredijo korak naprej od celovečerca, ki je nastal v skromnih finančnih razmerah. “Zadali smo si visok cilj in se želimo približati ameriškim kriminalnim serijam.” Dodal je še, da se zavedajo, da je prišlo do eksplozije tega žanra, ampak oni se ne ukvarjajo s policijo in tajnimi službami. “Osredotočeni smo na majhnega človeka na robu družbe, ki se zaradi svojega obstanka nahaja v medprostoru med dobrim in zlim.”</p>
      <figure>
        <iframe src="https://www.youtube.com/embed/VD6d7_xEAq4" width="560" height="315" data-service="Youtube" scrolling="no"/>
      </figure>
      <figure>
        <img src="https://static.primorske.si/foto/highres/gnweb/718953_257-film.jpg"/>
        <figcaption>Filmska ekipa na delu. Foto: Biljana Pavlović</figcaption>
      </figure>
    </article>
  </body>
</html>