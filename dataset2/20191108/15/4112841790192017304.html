<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76376-Student-z-Hongkongu-pocas-protestov-zomrel-na-nasledky-padu-z-budovy-Demonstranti-vinia-policiu"/>
    <meta property="og:site_name" content="REFRESHER"/>
    <meta property="article:published_time" content="2019-11-08T15:29:00+00:00"/>
    <meta property="og:title" content="Študent z Hongkongu počas protestov zomrel na následky pádu z budovy. Demonštranti vinia políciu"/>
    <meta property="og:description" content="Nie je však vôbec isté, či sa zosnulý Hongkongčan protestov vôbec zúčastnil."/>
  </head>
  <body>
    <article>
      <h1>Študent z Hongkongu počas protestov zomrel na následky pádu z budovy. Demonštranti vinia políciu</h1>
      <address><time datetime="2019-11-08T15:29:00+00:00">08 Nov 2019, 15:29</time> by <a rel="author">Jakub Paulík</a></address>
      <p>
        <b>Nie je však vôbec isté, či sa zosnulý Hongkongčan protestov vôbec zúčastnil.</b>
      </p>
      <p>22-ročný Alex Chow začiatkom týždňa v blízkosti miesta potýčky demonštrantov s políciou v Hongkongu spadol z budovy parkovacieho domu. <b>Zraneniam nakoniec v piatok podľahol</b>, píše<a href="https://edition.cnn.com/2019/11/07/asia/hong-kong-protester-death-intl-hnk/index.html?utm_content=2019-11-08T11%3A00%3A29&amp;utm_term=link&amp;utm_source=fbCNN&amp;utm_medium=social&amp;fbclid=IwAR3R1buKG0XLfNXmhycZQkHAM9KdbjRr6bvKZWGYeX8h_A8uD-4yuCtXqjU"><b> CNN</b></a>. Udalosť u demonštrantov vyvolala vlnu nevôle. Mnohí z nich z jeho úmrtia začali obviňovať príslušníkov polície, ktorí boli nasadení na potlačenie protestujúcich.</p>
      <p>V podobe rýchlej odozvy sa mestskou štvrťou pohyboval dav skladajúci sa z približne 1 000 prodemokratických demonštrantov. Tí počas svojho bojkotu vykrikovali heslá na <b>rozpustenie polície</b>, no taktiež vyzývali Hongkongčanov <b>k pomste</b>, informuje <a href="https://www.theguardian.com/world/2019/nov/08/hong-kong-protests-student-who-fell-from-parking-lot-during-demonstrations-dies"><b>The Guardian</b></a>.</p>
      <p>
        <i>Fotografia 22-ročného Alexa Chowa, ktorý zomrel na následky pádu z budovy</i>
      </p>
      <figure>
        <img src="https://i.refresher.sk/public/jakub-p/Hong_Kong_Protests436099660540.jpg"/>
        <figcaption>
          <cite>TASR/AP Photo/Kin Cheung</cite>
        </figcaption>
      </figure>
      <p><b>Príčina</b> tragického pádu 22-ročného mladíka <b>nebola zatiaľ oficiálne určená</b>. Podľa CNN navyše neexistuje náznak toho, že sa zosnulý študent zúčastnil neďalekej demonštrácie. Polícia zodpovednosť za smrť študenta poprela a vo svojom prehlásení uviedla, že jej príslušníci nebránili záchrannej službe v tom, aby mladému študentovi pomohla.</p>
      <p>Obvinenia demonštrantov označujú za falošné. Protesty v Hongkongu začali 9. júna 2019, keď demonštranti požadovali stiahnutie zákona o extradícii. Ich hlas bol 23. októbra nakoniec vypočutý, ale naďalej pokračujú v protestoch za ďalšie demokratické reformy. Od začiatku protestov sa do nemocnice kvôli zraneniam z protestov dostalo viac než 1 500 ľudí a <b>vyše 3 300 Hongkongčanov bolo zatknutých</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
      </related>
    </article>
  </body>
</html>