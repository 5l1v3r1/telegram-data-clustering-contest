<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/nasa-vpershe-za-40-rokiv-vidkrilo-kapsulu-z-misyachnim-gruntom-328956_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T15:41:00+00:00"/>
    <meta property="og:title" content="NASA вперше за 40 років відкрило капсулу з місячним ґрунтом"/>
    <meta property="og:description" content="Зразок місячного грунту був отриманий у ході місії Аполлон."/>
  </head>
  <body>
    <article>
      <h1>NASA вперше за 40 років відкрило капсулу з місячним ґрунтом</h1>
      <h2>Зразок місячного грунту був отриманий у ході місії "Аполлон".</h2>
      <address>
        <time datetime="2019-11-08T15:41:00+00:00">08 Nov 2019, 15:41</time>
      </address>
      <p><a href="https://dt.ua/TECHNOLOGIES/geni-tihohodok-dopomozhut-astronavtam-kolonizuvati-mars-328942_.html"><b>Вчені</b></a> NASA вперше за більш ніж 40 років відкрили капсулу з місячним ґрунтом, який було доставлена на Землю в ході місії "Аполлон-17". Як повідомляється на <a href="https://www.nasa.gov/feature/nasa-opens-previously-unopened-apollo-sample-ahead-of-artemis-missions">сайті агентства</a>, це дозволить їм розробити техніки аналізу зразків, які будуть зібрані в ході майбутньої місії "Артеміда".</p>
      <p>Місячний ґрунт був зібраний астронавтами Джином Кернаном і Джеком Шміттом, які увігнали в місячну поверхню трубку діаметром чотири сантиметри. У січні NASA відкриє ще одну капсулу. Це потрібно для того, щоб вивчити ґрунт за допомогою інструментів, які були недоступні під час місій "Аполлон".</p>
      <p>"Аналіз цих зразків максимізує користь, яку наукове співтовариство отримало від "Аполлона" і дозволить новим ученим і кураторам удосконалити методи і допомогти підготувати майбутніх дослідників для місячних місій, які будуть відправлені в 2020-х роках", - заявила одна з учених Сара Нобл.</p>
      <p>З часів запуску "Аполлонів" зразки ґрунту лежали в лабораторії, щоб зберегти їх для майбутніх поколінь. Більшість з образів було вивчено або є об'єктами досліджень в даний час. Разом з тим, NASA прийняло рішення залишити деякі зразки недоторканими для того, щоб розробка більш досконалих інструментів допомогла їх більш детального вивчення. Незаймані капсули були зібрані під час 15,16 і 17 місій "Аполлон"</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Вагенінгенського університету в Нідерландах засіяли 10 різними сільськогосподарськими культурами зразки "місячного" і "марсіанського" ґрунту, які були розроблені в NASA. В результаті <b><a href="https://dt.ua/TECHNOLOGIES/vchenim-vdalosya-virostiti-kulturni-roslini-na-misyachnomu-i-marsianskomu-grunti-326427_.html">дослідникам вдалося не тільки виростити рослини, але і отримати їх насіння.</a></b></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>