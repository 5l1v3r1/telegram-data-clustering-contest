<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/plata-za-internet-v-ukrajini-mozhe-virosti-do-50-yevro-novini-ukrajini-50052433.html"/>
    <meta property="og:site_name" content="НВ"/>
    <meta property="article:published_time" content="2019-11-08T15:26:00+00:00"/>
    <meta property="og:title" content="Плата за Інтернет в Україні може вирости до 50 євро — ІнАУ"/>
    <meta property="og:description" content="В Інтернет асоціації України побоюються державного регулювання інтернету, яке може привести до підвищення вартості абонплати."/>
  </head>
  <body>
    <article>
      <h1>Плата за Інтернет в Україні може вирости до 50 євро — ІнАУ</h1>
      <h2>В Інтернет асоціації України побоюються державного регулювання інтернету, яке може привести до підвищення вартості абонплати.</h2>
      <address>
        <time datetime="2019-11-08T15:26:00+00:00">08 Nov 2019, 15:26</time>
      </address>
      <p>В Інтернет асоціації України вважають, що державне регулювання інтернету призведе до значного зростання цін.</p>
      <p>Про це повідомляє <a href="https://internetua.com/evropeiskii-cennik-plata-za-internet-v-ukraine-mojet-dostics-50-evro">InternetUA</a> з посиланням на представників асоціації.</p>
      <p>«Ніколи не було так тривожно за Інтернет в країні, як після того, як держава вирішила допомогти в його розвитку», — повідомив глава асоціації Анатолій П’ятников.</p>
      <p>В асоціації вважають, що державне регулювання може призвести до знищення ринку і підвищення цін на інтернет.</p>
      <p>«Коли залишиться, як в Європі, 3−4 оператора, тоді цінник і виросте. В результаті споживачеві варто готуватися до вартості послуги в 40−50 євро (<i>на місяць — НВ Бізнес</i>)», — стверджують в ІнАУ.</p>
      <p>Стурбованість ІнАУ викликана законопроектами «Про електронні комунікації» (№ 2264) та «Про розвиток інфраструктури для цифрової трансформації економіки і суспільства» (№ 2320), які знаходяться на розгляді в парламенті.</p>
      <p>Автори одного з законопроектів пропонують вважати постачальником будь-якого, хто надає послуги, які хоча б частково складаються з зберігання і передачі інформації в будь-якій мережі. Таким чином, провайдери цих послуг можуть потрапляти під державне регулювання.</p>
      <p>Нагадаємо, нещодавно <a href="https://nv.ua/ukr/biz/tech/youtube-v-ukrajini-budut-regulyuvati-novini-ukrajini-50052186.html">Нацрада з телебачення</a> і радіомовлення заявляла про плани регулювати YouTube та інші сервіси, які надають відео за передплатою.</p>
      <p>Читайте також:<br/><a href="https://nv.ua/ukr/biz/markets/chotiri-mobilnih-operatori-pidpisali-memorandum-pro-shcho-domovilis-novini-ukrajini-50050391.html">&amp;nbspЧотири мобільних оператори підписали меморандум про покриття всієї України інтернетом</a></p>
    </article>
  </body>
</html>