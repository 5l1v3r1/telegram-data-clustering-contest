<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/acest-model-va-primi-o-versiune-electrica-fanii-nu-se-asteptau-niciodata/"/>
    <meta property="og:site_name" content="AutoExpert"/>
    <meta property="article:published_time" content="2019-11-08T15:30:59+00:00"/>
    <meta property="og:title" content="Acest model va primi o versiune electrică. Fanii nu se așteptau niciodată!"/>
    <meta property="og:description" content="Se întâmplă ceea ce fanii modelului nu ar fi ghicit niciodată. Mercedes-Benz Clasa G va fi disponibil și în versiune electrică."/>
  </head>
  <body>
    <article>
      <h1>Acest model va primi o versiune electrică. Fanii nu se așteptau niciodată!</h1>
      <address><time datetime="2019-11-08T15:30:59+00:00">08 Nov 2019, 15:30</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2018/10/Test-drive-%E2%80%93-Mercedes-Benz-Clasa-G-500-_022-830x467.jpg"/>
      </figure>
      <p>
        <b>Se întâmplă ceea ce fanii modelului nu ar fi ghicit niciodată. Mercedes-Benz Clasa G va fi disponibil și în versiune electrică. Off-roader-ul se alătură astfel gamei de automobile cu emisii zero lansată de companie și, cel mai probabil, va primi literele EQ.</b>
      </p>
      <p>Viitorul Mercedes-Benz Clasa G cu motor electric a fost confirmat de CEO-ul de la Daimler, Ola Kallenius. Șeful diviziei de Transformare Digitală, Sascha Pallenburg, a readus subiectul în atenție cu o postare pe Twitter: “Va exista o versiune EV cu emisii zero a modelului Mercedes-Benz Clasa G. Au existat și discuții referitoare la eliminarea acestui model din portofoliul nostru, dar, așa cum văd lucrurile acum, cred că Clasa G ar fi ultimul Mercedes care ar trebui eliminat”, l-a citat Pallenburg pe Kallenius.</p>
      <p>
        <a href="https://missauto.ro/test-drive-mercedes-benz-g-500-bruta-cu-bune-maniere/">Test drive Mercedes-Benz G 500 – Bruta cu bune maniere</a>
      </p>
      <p>CEO-ul companiei a confirmat deja o investiție care se ridică la 10 miliarde de euro, în dezvoltarea mașinilor electrice, toate regăsindu-se sub noul sub-brand EQ. Primul membru electric al familiei EQ, EQC, a fost dezvăluit în această vară.</p>
      <p>“Până în 2022, vom lansa pe piață peste zece modele electrice”, a anunțat Ola Kallenius, iar acum știm că Clasa G se află printre acestea.</p>
      <p>Viitorul G electric va fi prima versiune cu emisii zero a modelului, dezvoltată de Mercedes-Benz, dar nu prima construită vreodată. Starul de la Hollywood Arnold Schwarzenegger este proprietarul unui G-Class cu motor electric, care dezvoltă 490 de cai putere. mașina lui Arnold ajunge de la 0 la 100 km/h în 5,6 secunde și atinge o viteză maximă de 183 km/h. O baterie cu o capacitate de 80 kWh și cu funcție de încărcare rapidă îi asigură o autonomie de peste 300 de kilometri.</p>
      <p>Foto: Adrian COBZAȘU</p>
    </article>
  </body>
</html>