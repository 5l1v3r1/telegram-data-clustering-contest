<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/pespot-brez-prekinitev"/>
    <meta property="og:site_name" content="Primorske novice"/>
    <meta property="article:published_time" content="2019-11-08T15:53:08+00:00"/>
    <meta property="og:title" content="Pešpot brez prekinitev"/>
    <meta property="og:description" content="V Hotelih Bernardin hitijo z zadnjimi pripravami na prenovo hotela Histrion in notranjih bazenov."/>
  </head>
  <body>
    <article>
      <h1>Pešpot brez prekinitev</h1>
      <address><time datetime="2019-11-08T15:53:08+00:00">08 Nov 2019, 15:53</time> by <a rel="author">Sonja Ribolica</a></address>
      <p>
        <b>V Hotelih Bernardin hitijo z zadnjimi pripravami na prenovo hotela Histrion in notranjih bazenov.</b>
      </p>
      <figure>
        <img src="https://static.primorske.si/foto/highres/istra/718954_img_20191108_122548.jpg"/>
        <figcaption>Hotel Histrion bodo prenovili do konca aprila, prenova bazenov pa bo vzela še dva meseca več. Foto: Alenka Penjak</figcaption>
      </figure>
      <p><b>BERNARDIN</b> &gt; Za območje, ki se bo spremenilo v gradbišče, je predvidena (delna) zapora in zato bo tam veljala začasna prometna ureditev. Uredili bodo delno zaporo 240 metrov javne pešpoti, kolesarske poti in urgentne poti na Bernardinu ter s tem zagotovili neprekinjeno pešpot in kolesarsko povezavo med Piranom in Portorožem. Zaradi varnosti gradbišča in nemotenega izvajanja del bodo postavili modificirano popolno zaporo. Območje gradbišča bo od ostalih površin za pešce in kolesarje ločeno s tablami, pokončnimi zaporami ali gradbiščnimi mrežami, ki bodo postavljene zraven vozišča. Kolesarje in pešce bodo preusmerili na desno stran vozišča in stavb, tako da bodo nemoteno prehajali ob območju gradbišča. Zarisali bodo tudi nove talne označbe, dodali začasne prometne znake in uredili klančine za kolesarje.</p>
      <slideshow>
        <figure>
          <img src="https://static.primorske.si/foto/highres/istra/718954_img_20191108_122213.jpg"/>
          <figcaption>Delna zapora trgovske ulice bo veljala do junija prihodnje leto. Foto: Alenka Penjak</figcaption>
        </figure>
        <figure>
          <img src="https://static.primorske.si/foto/highres/istra/718954_img_20191108_122407.jpg"/>
          <figcaption>Kolesarje in pešce bodo preusmerili na desno stran vozišča in stavb, tako da bodo nemoteno prehajali ob območju gradbišča. Foto: Alenka Penjak</figcaption>
        </figure>
        <figure>
          <img src="https://static.primorske.si/foto/highres/istra/718954_img_20191108_122533.jpg"/>
          <figcaption>Pohištvo iz sob Histriona se poslavlja. Foto: Alenka Penjak</figcaption>
        </figure>
      </slideshow>
    </article>
  </body>
</html>