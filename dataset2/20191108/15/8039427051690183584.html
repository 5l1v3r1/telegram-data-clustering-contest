<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949716"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T15:14:19+00:00"/>
    <meta property="og:title" content="‘‘నారాయణ ఇంగ్లీష్ అనగానే రోడ్డెక్కారు.. ఇప్పుడేమైంది’’"/>
    <meta property="og:description" content="ADVT"/>
  </head>
  <body>
    <article>
      <h1>‘‘నారాయణ ఇంగ్లీష్ అనగానే రోడ్డెక్కారు.. ఇప్పుడేమైంది’’</h1>
      <address>
        <time datetime="2019-11-08T15:14:19+00:00">08 Nov 2019, 15:14</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> ప్రాథమిక విద్య మాతృభాషలో కొనసాగాలని కేంద్రం చెబుతున్నా.. ఇంగ్లీషులో ఉండాలని‌ ఏపీ ప్రభుత్వం నిర్ణయించడం సరి కాదని టీడీపీ ఎమ్మెల్సీ అశోక్‌బాబు వ్యాఖ్యానించారు. విజయవాడలో మాట్లాడిన ఆయన.. అధికార భాషా సంఘం అధ్యక్షుడు యార్లగడ్డ లక్ష్మీప్రసాద్‌పై మండిపడ్డారు. ‘‘పేద వర్గాలు తిండి లేక అల్లాడుతుంటే.. వారు భాష గురించి మాట్లడతారా?’’ అంటూ యార్లగడ్డ చేసిన వ్యాఖ్యలను ఖండించారు. ఆయన ఇంత దిగజారి మాట్లాడతారనుకోలేదన్నారు. తెలుగు పండితులు, భాషాభిమానులు ప్రభుత్వం తీరును తప్పుబడుతున్నారని.. మీడియా కూడా ఈ అంశానికి ప్రాధాన్యత ఇచ్చి మాతృభాషను పరిరక్షించుకోవాలన్నారు. తెలుగు అకాడమీ ఛైర్మన్ లక్ష్మీపార్వతి వెంటనే స్పందించాలన్నారు. గతంలో నారాయణ ఇంగ్లీషు మీడియం అంటే... రోడ్డెక్కిన వారంతా ఇప్పుడు ఏమైపోయారని ప్రశ్నించారు. జీఓను రద్దు చేసేంత వరకు రాజకీయాలకు అతీతంగా అందరూ పోరాడాలని పిలుపునిచ్చారు. తెలుగు భాష కోసం అందరినీ కలుపుకుని ఉద్యమిస్తామన్నారు. ఇసుక కొరతపై ఈనెల 14న చంద్రబాబు చేపట్టిన దీక్షకు అందరూ మద్దతు ఇవ్వాలని విజ్ఞప్తి చేశారు.</p>
    </article>
  </body>
</html>