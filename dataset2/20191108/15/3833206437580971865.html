<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Aleks-Raeva-povede-neravna-bitka-s-kilogramite-912282"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T15:41:00+00:00"/>
    <meta property="og:title" content="Алекс Раева поведе неравна битка с килограмите"/>
    <meta property="og:description" content="Алекс Раева поведе неравна битка с килограмите след раждането. Певицата роди преди три месеца, но вс..."/>
  </head>
  <body>
    <article>
      <h1>Алекс Раева поведе неравна битка с килограмите</h1>
      <address>
        <time datetime="2019-11-08T15:41:00+00:00">08 Nov 2019, 15:41</time>
      </address>
      <p>Алекс Раева поведе неравна битка с килограмите след раждането. Певицата роди преди три месеца, но все още не успява да свали и грам. Заради това и отказва да се появява на публични места и е скъсала със светския живот. </p>
      <p>Преди няколко седмици обаче Алекс се качи на сцената, за да изнесе първия си концерт след появата на дъщеричката си Лия. Външният вид на певицата изненада феновете й. </p>
      <p>Раева беше заложила на черна рокля със свободна кройка, която обаче вместо да прикрие излишните й килограми, ги подчертаваше още повече. Появиха се дори коментари, че дрехата изглежда като роба, каквито носи Наталия Симеонова, за да прикрие едрите си форми. Алекс не е напълняла много в лице, но големият проблем е коремът й. Наедряла е доста от кръста нагоре, както и в бедрата и задните части. Заради това тя предпочита широки рокли, които да не я очертават. </p>
      <p>Въпреки, че се опитва да не го показва, Раева изпитва притеснения заради килограмите си, тъй като много от родилките успяват да се разделят с корема още първия месец след раждането. Повечето пресни майки набързо забравят и за отока в краката, който при Алекс все още е на дневен ред. Тревогите на Раева са свързани с това, че няма да успее да върне предишната си форма, тъй като роди доста късно - почти на 39, а на тази възраст метаболизмът е доста по-бавен. </p>
      <p>Освен това тя неведнъж е признавала, че е склонна към напълняване и поддържането на добра форма й коства много жертви и пот във фитнеса. "От 12 години тренирам всеки божи ден. Ако спра за две седмици, напълнявам с 5-6 килограма. Това е моят малък ад. Мария Игнатова една гира не е вдигнала от 10 години насам, а има дори мускули", изплака неволите си преди време Раева. За да поддържа тялото си стегнато, певицата дори си беше направила фитнес студио вкъщи. </p>
      <p>Това даваше резултат, но след като разбра, че е бременна, Алекс трябваше да намали темпото и да промени режима. Това разбира се, доведе до сериозно качване на килограми. Тя не за пръв път се бори с наднорменото тегло. </p>
      <p>Пред 10 години тя драстично напълня с повече от 15 кг, след като напусна Слави и въртеше любов с бизнесмена Камен Атов. Уж щастливата им връзка се превърна в малък ад за нея, включващ и физическо, и психическо насилие. Нелеката ситуация, в която изпадна, все пак й помогна да отслабне драстично с над 17 килограма. </p>
      <p>"Рецептата е тормоз, низ от предателства, включващи дори физическо посегателство. Сложила си бях главата в краката му и чаках да ми стъпи на врата. Сега си давам сметка, че се е опитвал да ме смачка, да ме пречупи, да ме унижи.", призна тя след раздялата им.</p>
      <p>След него Алекс имаше дълга връзка с диджей Дончо, с когото изненадващо се разделиха тихо и без излишни драми. В крайна сметка певицата се установи с благоевградския бизнесмен Любомир Палаханов, който също е по-голям от нея. И в началото на август му роди дъщеря, пише "Галерия".</p>
    </article>
  </body>
</html>