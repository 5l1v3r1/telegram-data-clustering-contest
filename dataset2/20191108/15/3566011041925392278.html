<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545661.html/%D9%85%D9%86%D8%B9-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%DB%8C%D8%B9%D9%86%DB%8C-%D8%A8%D8%B3%D8%AA%D9%86-%D8%B1%D8%A7%D9%87-%D9%86%D9%81%D9%88%D8%B0-%D9%85%D8%AC%D8%AF%D8%AF--%D9%87%D9%81%D8%AA%D9%87-%D9%88%D8%AD%D8%AF%D8%AA-%D9%81%D8%B1%D8%B5%D8%AA%DB%8C-%D8%A8%D8%B1%D8%A7%DB%8C-%D8%A7%D8%AA%D8%AD%D8%A7%D8%AF-%D9%85%D8%B3%D9%84%D9%85%D8%A7%D9%86%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T15:23:00+00:00"/>
    <meta property="og:title" content="منع مذاکره با آمریکا یعنی بستن راه نفوذ مجدد/ هفته وحدت فرصتی برای اتحاد مسلمانان است"/>
    <meta property="og:description" content="امام جمعه گالیکش گفت: منع مذاکره با آمریکا یعنی بستن راه نفوذ مجدد، اثبات اقتدار ایران و فروریختن ابهت پوشالی آمریکا است."/>
  </head>
  <body>
    <article>
      <h1>منع مذاکره با آمریکا یعنی بستن راه نفوذ مجدد/ هفته وحدت فرصتی برای اتحاد مسلمانان است</h1>
      <h2>ائمه جمعه استان گلستان:</h2>
      <address>
        <time datetime="2019-11-08T15:23:00+00:00">08 Nov 2019, 15:23</time>
      </address>
      <p>امام جمعه گالیکش گفت: منع مذاکره با آمریکا یعنی بستن راه نفوذ مجدد، اثبات اقتدار ایران و فروریختن ابهت پوشالی آمریکا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://golestanema.com/">گلستان ما</a>، حجت‌الاسلام سید محمد دلبری ضمن توصیه خود و نمازگزاران جمعه گالیکش به رعایت تقوا الهی و ترک گناه و محرمات با اشاره به اینکه وحدت مسلمین راهبرد یاهکار است گفت: یکشنبه ۱۹ آبان‌ماه و دوازدهم ربیع‌الاول است و بنا بر نظر علمای اهل نست میلاد پیامبر گرامی اسلام و آغاز هفته وحدت است. روز جمعه آینده ۱۷ ربیع‌الاول روز میلاد آن حضرت به روایت علمای شیعه است.</p>
      <p>وی تصریح کرد: مردم اهل نست و شیعه گلستان وحدت واقعی را به رخ جهانیان کشیده‌اند و همه با هم در مقابل دشمن واحد ایستاده‌اند.</p>
      <p>خطیب جمعه گالیکش گفت: نامگذاری بین این دو مناسبت به عنوان هفته وحدت از ابتکارات حضرت امام (ره) است که خیلی از شیطنتهای دشمنان را خنثی کرده و تبدیل به یک گفتمان قالب در جهان اسلام شده است.</p>
      <p>حجت‌الاسلام دلبری گفت: از مقام معظم رهبری می‌توان به عنوان رهبر مسلح تقریبی جهان اسلام نام ببریم، ایشان از ابتدای انقلاب در مسیر وحدت بوده است در حدی که پس از ارتحال حضرت امام (ره) هم در این مسیر حرکت کردند و تاسیس مجمع تقریب مداهب اسلام و متاوای راهبردی در این رابطه، پیشتازی ایران اسلامی در حرکتهای آزادیخواهانه جنبشهای همچون حماس و ... و پایداری بر سر این آرمانها بهترین گواه این مطلب است.</p>
      <p>به گفته امام جمعه گالیکش، منع مذاکره با آمریکا یعنی بستن راه نفوذ مجدد، اثبات اقتدار ایران و فروریختن ابهت پوشالی آمریکا است.</p>
      <p>وی افزود: آمریکا و همدستانش به دنبال آن هستند که نفت و منافع ما را به غارت ببرند. نباید پیشرفت و کشور با معطل برجام و مذاکرات کرد. مدتی کشور را معطل جواب گرفتن از رییس جمهور آمریکا کردند و حالا که نمی‌توانیم منتظر فرانسویان باشیم، کارها را شروع کنید و کشور را معطل نکنید.</p>
      <p>خطیب جمعه گالیکش گفت: دولت گام چهارم کاهش تعهدات برجام برداشته و در مسیر فعالتر شدن مباحث هسته‌ای کشور قدم برداشتند و مرکز غنی سازی شهید علی محمدی (فردو) را فعال کردند.</p>
      <p>حجت‌الاسلام دلبری بیان داشت: هزینه فایده و نتیجه سازش است. برخی افراد عقلانیت را در این میدانند و میگویند که چالش با قدرتها هزینه دارد و بیاییم سازش کنیم. بله چالش هزینه دارد اما هزینه سازش بیش از آن است.</p>
      <p>به گفته خطیب جمعه گالیکش، چالش اگر عقلایی باشد و با منطق منطبق باشد و با اعتماد نفس همراه باشد هزینه‌اش به مراتب کمتر از سازش است.</p>
      <p>وی باواشاره به چرایی طرح هزینه‌های چالش و سازش افزود: عده‌ای با ا رسانه‌های خود گفتمان کاذب ایجاد کردند می‌خواستند به مردم بگویند اگر سازش کنیم زندگی بهتری خواهیم داشت. جنگ هراسی، تحریم هراسی، بزرگنمایی دشمن و کوچکشان دادن قدرت درونی ملت همراه با بن‌بست نمایی مقاومت و چالش و تعارض پیشرفت با مقاومت را می‌خواهند به مردم نشان دهند.</p>
      <p>حجت‌الاسلام دلبری افزود: اگر مقاومت از سه پشتوانه عقل، و حس و تجربه برخوردار باشد بسیار خوب است. مذاکره و توافق اگر مصداق نرمش قهرمانانه باشد پذیرفتی است. در منطق کنونی بهترین روش، روش ایستادگی و مقاومت است.</p>
      <p>
        <b>درون خود را پاک کنید تا تفرقه بین شما بین شما ایجاد نشود</b>
      </p>
      <p>حجت‌الاسلام قربانعلی برقرار ظهر امروز در خطبه‌های نماز جمعه گرگان با اشاره به فرمایش امام علی(ع) درباره وحدت اظهار داشت: اگر متدین هستید باید با یکدیگر وحدت داشته باشید، اگر درون خود را پاک کنید تفرقه در بین شما ایجاد نمی‎شود.</p>
      <p>وی یکی از آثار تقوا را ترس الهی بیان کرد و تصریح کرد: نتیجه این عمل  تبعیت و پیروی از خداوند متعال است و انسان متقی نه تنها از حرام که از اعمال شبهه‌ناک هم دوری می‌کند.</p>
      <p>برقرار تاکید کرد: یکی از آثار تقوا عزتمندی انسان‎ها است که در یک معنا عزیز، نفوذناپذیر تعبیر شده و این بدان معنی است که شیطان و شیطان‎صفتان نمی‎توانند در انسان باتقوا نفوذ کرده و او را از مسیر حق جدا کنند.</p>
      <p>امام جمعه موقت گرگان با اشاره به قیام امام خمینی(ره) علیه شاه اظهار داشت: امام خمینی(ره)  فردی با تقوا بود و زمانی که کسی جرأت نداشت اسم شاه را به زبان بیاورد به شاه گفت کاری نکن که مردم شما را از این مملکت بیرون بیندازند.</p>
      <p>برقرار با بیان اینکه انسان در سایه تقوا عزتمند می‎شود، افزود: حضرت امیرالمومنین(ع) فرمودند به خدا قسم اگر تمام هستی را به من بدهند و از من بخواهند معصیت و نافرمانی خداوند را کنم هرگز چنین ظلمی را نخواهم کرد.</p>
      <p>وی با اشاره به  18 آبان روز ملی کیفیت خاطرنشان کرد: چه کسانی جنس‎های قلابی تحویل مردم می‎دهند، آیا کسانی که ایمان و تقوا دارند، می‎توانند چنین کاری کنند؟</p>
      <p>امام جمعه موقت گرگان با اشاره به ولادت حضرت رسول اکرم(ص) و آغاز هفته وحدت تاکید کرد: امام علی(ع) فرمودند اگر متدین هستید باید با یکدیگر وحدت داشته باشید، اگر درون خود را پاک کنید تفرقه در بین شما ایجاد نمی‎شود.</p>
      <p>انتهای پیام/</p>
    </article>
  </body>
</html>