<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/08/ex-ilva-intesa-sanpaolo-sospende-rate-di-mutui-e-prestiti-ai-lavorator/153234/"/>
    <meta property="og:site_name" content="VITA"/>
    <meta property="article:published_time" content="2019-11-08T15:03:00+00:00"/>
    <meta property="og:title" content="Ex Ilva, Intesa Sanpaolo sospende rate di mutui e prestiti ai lavoratori"/>
    <meta property="og:description" content="Il gruppo a fianco dei lavoratori, perché, spiega il Ceo Carlo Messina «vuole dimostrare la propria vicinanza ai dipendenti ex Ilva e delle aziende fornitrici e alle loro famiglie in questo momento di seria difficoltà. L’attenzione alle dinamiche e alle esigenze sociali dei territori è per noi uno dei capisaldi del nostro modo di fare banca»"/>
  </head>
  <body>
    <article>
      <h1>Ex Ilva, Intesa Sanpaolo sospende rate di mutui e prestiti ai lavoratori</h1>
      <address><time datetime="2019-11-08T15:03:00+00:00">08 Nov 2019, 15:03</time> by <a rel="author">Redazione</a></address>
      <p>
        <b>Il gruppo a fianco dei lavoratori, perché, spiega il Ceo Carlo Messina «vuole dimostrare la propria vicinanza ai dipendenti ex Ilva e delle aziende fornitrici e alle loro famiglie in questo momento di seria difficoltà. L’attenzione alle dinamiche e alle esigenze sociali dei territori è per noi uno dei capisaldi del nostro modo di fare banca»</b>
      </p>
      <p><b>Intesa Sanpaolo,</b> per supportare i dipendenti della società ex Ilva, ha deciso di dare la <b>possibilità a coloro che tra i lavoratori del gruppo e dei fornitori sono suoi clienti, di sospendere le rate di mutui e prestiti personali per un periodo fino a 12 mesi,</b> raccogliendo così la proposta della Fabi.</p>
      <p>La domanda di sospensione andrà presentata dai dipendenti interessati nella propria filiale Intesa Sanpaolo, che provvederà a finalizzarla. Per informazioni sulle caratteristiche e modalità di attivazione della misura, che si rivolge appunto a quelle situazioni di difficoltà che sono specificatamente derivanti dalla difficile situazione dell’azienda, sono a disposizione tutte le filiali del Gruppo sul territorio.</p>
      <p>«Intesa Sanpaolo <b>vuole dimostrare la propria vicinanza ai dipendenti ex Ilva e delle aziende fornitrici e alle loro famiglie in questo momento di seria difficoltà»</b>, spiega <b>Carlo Messina, </b>consigliere delegato e Ceo di Intesa Sanpaolo. «Abbiamo ritenuto che la sospensione di mutui e prestiti fosse un <b>intervento di concreto sostegno per le persone e le comunità locali nell’attuale situazione.</b> L’attenzione alle dinamiche e alle esigenze sociali dei territori è per noi uno dei capisaldi del nostro modo di fare banca»</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/06/larcivescovo-di-taranto-dal-governo-serve-un-interlocutore-responsabil/153201/"/>
        <a href="http://www.vita.it/it/article/2019/11/05/caos-ilva-marescotti-peacelink-si-riparta-dalla-coesione-sociale/153187/"/>
        <a href="http://www.vita.it/it/article/2019/11/04/le-vere-ragioni-per-cui-arcelormittal-lascia/153176/"/>
        <a href="http://www.vita.it/it/article/2019/09/25/marescotti-lilva-e-un-climate-monster-e-la-prima-fonte-di-co2-in-itali/152747/"/>
      </related>
    </article>
  </body>
</html>