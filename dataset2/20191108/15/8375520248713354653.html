<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-stolichnomu-vokzali-vidkrijetsya-interaktivna-vistavka-ukraine-wow-638746.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T15:57:04+00:00"/>
    <meta property="og:title" content="На столичному вокзалі відкриється інтерактивна виставка Ukraine WOW"/>
    <meta property="og:description" content="Кожен охочий зможе помандрувати Україною, не виходячи з Центрального залізничного вокзалу"/>
  </head>
  <body>
    <article>
      <h1>На столичному вокзалі відкриється інтерактивна виставка Ukraine WOW</h1>
      <address>
        <time datetime="2019-11-08T15:57:04+00:00">08 Nov 2019, 15:57</time>
      </address>
      <h4>Кожен охочий зможе помандрувати Україною, не виходячи з Центрального залізничного вокзалу</h4>
      <p>13 листопада на центральному залізничному вокзалі в Києві відкриється інтерактивна виставка Ukraine WOW. Виставка відкриється в новому виставкому просторі, який знаходиться біля 14-ї колії та платформи «Київ-Бориспіль Експрес». Про це повідомляють організатори.</p>
      <p>Для відвідування виставка буде відкрита з 14 листопада по 29 грудня з 11:00 по 20:00</p>
      <p>Пролетіти над Батьківщиною-матір’ю, подивитися в телескоп Миколаївської астрономічної обсерваторії, побачити оригінали робіт Малевича та Архипенка, дізнатися, як народжується бурштин і як виглядали перші срібні гривні Київської Русі, та багато іншого.</p>
      <p>Тут кожен охочий мандруватиме Україною, не виходячи з Центрального залізничного вокзалу.</p>
      <p>Проєктом Ukraine WOW «Укрзалізниця» відкриває новий виставковий простір, приміщення колишнього багажного відділення, яке не експлуатувалося з 2000-х років. Тепер це новий майданчик площею понад 3000 кв. м для виставок, конференцій, показів мод. І все це — прямо в серці української столиці.</p>
      <p>Виставка Ukraine WOW покликана розповісти про все найкраще, що є в Україні, та надихнути українців більше подорожувати.</p>
      <p>Над створенням Ukraine WOW працює агенція Gres Todorchuk. Кураторами проєкту стали Ксенія Малих та Євгеній Стасіневич. Дизайн Ukraine WOW розробила агенція Banda, автори бренду України — Ukraine NOW. Мультимедійні інсталяції готує команда Photinus.</p>
      <p>Серед численних партнерів Ukraine WOW: Ukrainer, Depositphotos, «Книга-мандрівка. Україна», Expolight, музеї та приватні інституції.</p>
      <p>Інформаційний партнер виставки – <a href="https://glavcom.ua/">«Главком».</a></p>
      <related>
        <a href="https://glavcom.ua/kyiv/news/darnickiy-vokzal-u-kijevi-vzhe-nihto-ne-zbirajetsya-dobudovuvati-635839.html"/>
        <a href="https://glavcom.ua/kyiv/news/na-centralnomu-zaliznichnomu-vokzali-revolyuciya-znosyat-kioski-z-shaurmoyu-633623.html"/>
        <a href="https://glavcom.ua/news/sim-zaliznichnih-vokzaliv-planuyut-peredati-u-koncesiyu-632707.html"/>
      </related>
    </article>
  </body>
</html>