<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545574.html/%D8%B2%D9%85%DB%8C%D9%86-%D9%81%D9%88%D8%AA%D8%A8%D8%A7%D9%84-%DA%86%D9%85%D9%86-%D9%85%D8%B5%D9%86%D9%88%D8%B9%DB%8C-%DA%A9%D9%84%D8%A7%D9%84%D9%87-%D9%88-%D8%A2%D8%B2%D8%A7%D8%AF%D8%B4%D9%87%D8%B1-%D8%AA%D8%A7%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D8%AA%DA%A9%D9%85%DB%8C%D9%84-%D9%85%DB%8C--%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T15:26:00+00:00"/>
    <meta property="og:title" content="زمین فوتبال چمن مصنوعی کلاله و آزادشهر تاپایان سال تکمیل می‌‌شود"/>
    <meta property="og:description" content="با بازدید مدیرعامل شرکت توسعه و نگهداری اماکن ورزشی کشور از زمین فوتبال چمن مصنوعی کلاله و آزادشهر، کریمی قول تکمیل این پروژه ها را تا دهه فجر و پایان سال داد."/>
  </head>
  <body>
    <article>
      <h1>زمین فوتبال چمن مصنوعی کلاله و آزادشهر تاپایان سال تکمیل می‌‌شود</h1>
      <h2>مدیرعامل شرکت توسعه و نگهداری اماکن ورزشی کشور:</h2>
      <address>
        <time datetime="2019-11-08T15:26:00+00:00">08 Nov 2019, 15:26</time>
      </address>
      <p>با بازدید مدیرعامل شرکت توسعه و نگهداری اماکن ورزشی کشور از زمین فوتبال چمن مصنوعی کلاله و آزادشهر، کریمی قول تکمیل این پروژه ها را تا دهه فجر و پایان سال داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از<a href="http://kalalekhabar.ir/2014-03-02-21-42-36/%D8%A7%D8%AE%D8%A8%D8%A7%D8%B1-%D9%88%DB%8C%DA%98%D9%87/17577-%D8%B2%D9%85%DB%8C%D9%86-%D9%81%D9%88%D8%AA%D8%A8%D8%A7%D9%84-%DA%86%D9%85%D9%86-%D9%85%D8%B5%D9%86%D9%88%D8%B9%DB%8C-%DA%A9%D9%84%D8%A7%D9%84%D9%87-%D9%88-%D8%A2%D8%B2%D8%A7%D8%AF%D8%B4%D9%87%D8%B1-%D8%AA%D8%A7%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D8%AA%DA%A9%D9%85%DB%8C%D9%84-%D9%85%DB%8C-%D8%B4%D9%88%D8%AF"> کلاله خبر</a>، حسن کریمی که به همراه علیرضا ابراهیمی نماینده آرادشهر در مجلس شورای اسلامی و امیر غراوی معاون عمرانی استاندار گلستان عصر روز پنج شنبه از زمین فوتبال شهرستان آزادشهر بازدید می کرد؛ در گفتگو با خبرنگاران گفت: تعهدات شرکت توسعه و نگهداری اماکن ورزشی کشور برای ساخت این مکان ورزشی، زمین چمن، پیست دو و میدانی و فنس‌کشی دور محوطه آن بود که تا این لحظه این تعهدات پایان یافته و به مجموعه شهرستان تحویل داده شده‌است.</p>
      <p>وی افزود: براساس تقاضای مسئولان استانی، شهرستانی و نماینده شهرستان، برای تامین روشنایی زمین چمن مصنوعی و استفاده فوتبال‌دوستان از این فضا در شب تصمیم گرفته شد اعتباری بالغ بر پنج میلیارد ریال برای تجهیز این مجموعه به سامانه روشنایی در نظر گرفته شود که بزودی با تخصیص این اعتبار شاهد بهرهمندی محوطه از نور در شب خواهیم بود.</p>
      <p>
        <b>زمین فوتبال چمن مصنوعی کلاله تا پایان سال تکمیل می شود</b>
      </p>
      <p>مدیرعامل شرکت توسعه و نگهداری اماکن ورزشی کشور در ادامه بازدیدهای خود از زمین فوتبال کلاله که با همراهی شهرام کوسه غراوی نماینده شرق گلستان انجام شد؛ قول تکمیل زمین فوتبال چمن مصنوعی کلاله را تا پایان دی ماه سال جاری داد.</p>
      <p>براساس توافقات انجام شده با کریمی،سکوی تماشاگران، پیست دو و میدانی، رختکن و سرویس های  بهداشتی این مجموعه نیز، تاپایان سال ٩٨ به اتمام می رسد.</p>
      <p>این پروژه که اعتبار اجرای آن نزدیک به دو و نیم میلیارد تومان است؛ پس از تکمیل روشنایی توسط اداره کل ورزش و جوانان و استانداری گاستان، تحویل مسئولین ورزشی شهرستان کلاله می شود.</p>
      <p>انتهای پیام/</p>
      <p> </p>
    </article>
  </body>
</html>