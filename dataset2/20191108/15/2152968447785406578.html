<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/televizia/2019/11/08/bulgaria-on-air-pokazva-nerazkazani-istorii-ot-10-noemvri-1989-godina.429000"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T15:30:00+00:00"/>
    <meta property="og:title" content="Bulgaria ON AIR показва неразказани истории от 10 ноември 1989 година"/>
    <meta property="og:description" content="Документалният филм на Миглена Георгиева ще се излъчи в неделя от 19:30 часа | Dnes.bg"/>
  </head>
  <body>
    <article>
      <h1>Bulgaria ON AIR показва неразказани истории от 10 ноември 1989 година</h1>
      <h2>Документалният филм на Миглена Георгиева ще се излъчи в неделя от 19:30 часа</h2>
      <address><time datetime="2019-11-08T15:30:00+00:00">08 Nov 2019, 15:30</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>10 ноември 1989 година е една от  знаковите дати в българската история. На заседание на Политбюро Тодор Живков е принуден да подаде оставка след 35-годишно управление. В навечерието на 30-тата годишнина от това събитие, сложило край на една епоха, националната политематична телевизия <a href="https://www.bgonair.bg/">Bulgaria ON AIR</a> ще предложи на зрителите един по-различен прочит на събитията от 1989 година.</p>
      <p>Документалният филм „10 ноември – неразказани истории“ на журналиста <b>Миглена Георгиева</b>, която е водещ на <a href="https://www.bgonair.bg/c/183-istoriite-on-air">Историите ON AIR</a>, ще се излъчи тази неделя от 19:30 часа и ще разкрие малко известни факти от знаменитата дата с помощта на историци, дисиденти и участници в пленума, свалил Живков от власт.</p>
      <p>В едночасовия филм зрителите ще видят как идването на власт на Михаил Горбачов се отразява на социалистическите страни от Източния блок и как се създават дисидентските движения. Участниците в пленума на 10 ноември 1989 година</p>
      <p><b>Пламен Вачков и Любомир Шопо</b>в ще коментират какво е налагало смяната на Тодор Живков и наистина ли генералният секретар на БКП е знаел, че ще бъде свален от поста си в партията, но ще продължи да бъде председател на Държавния съвет.</p>
      <p>Във филма „10 ноември – неразказани истории“ спомените си от преди 30 години ще разкажат дисидентите <b>Ивайло Трифонов и Петко Симеонов, Константин Тренчев</b>, съосновател на СДС и КТ „Подкрепа“. За историческите аспекти на 10 ноември 1989 година ще говорят <b>Михаил Груев</b>, председател на Държавна агенция „Архиви“, и доц. <b>Даниел Вачков</b>, директор на Института за исторически изследвания към БАН.</p>
      <p>Това е поредният документален филм на журналиста Миглена Георгиева, посветен на значимо събитие от българската история. Зрителите на Bulgaria ON AIR я познават от филмите й „Хроники на Свободата“, „Хроники на Съединението“ и „Хроники на Независимостта“, както и от журналистическата поредицата Историите ON AIR.</p>
      <p>Не пропускайте новия филм на Миглена Георгиева „10 ноември – неразказани истории“ <b>на 10 ноември от 19:30 часа по Bulgaria ON AIR</b>. Очаквайте и втора част от филма.</p>
    </article>
  </body>
</html>