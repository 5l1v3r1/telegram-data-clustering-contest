<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/derzhbanki-mozhut-obiytisya-bez-dokapitalizaciyi-rozhkova-328958_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T15:49:00+00:00"/>
    <meta property="og:title" content="Держбанки можуть обійтися без докапіталізації – Рожкова"/>
    <meta property="og:description" content="НБУ веде переговори з Мінфіном щодо зменшення частки перерахування прибутку держбанків в бюджет."/>
  </head>
  <body>
    <article>
      <h1>Держбанки можуть обійтися без докапіталізації – Рожкова</h1>
      <h2>НБУ веде переговори з Мінфіном щодо зменшення частки перерахування прибутку держбанків в бюджет.</h2>
      <address>
        <time datetime="2019-11-08T15:49:00+00:00">08 Nov 2019, 15:49</time>
      </address>
      <p>Державні банки <b><a href="https://dt.ua/ECONOMICS/deputati-proponuyut-zvilniti-banki-vid-dokapitalizaciyi-do-500-mln-grn-328800_.html">за підсумками стрес-тестування</a></b>, яке провів Національний банк України (НБУ), можуть обійтися без докапіталізації. Про це повідомила перша заступниця голови НБУ Катерина Рожкова на прес-брифінгу за результатами оцінки стійкості банків.</p>
      <p>"Якщо говорити про державні банки, які потребують докапіталізації у цьому році, як і в минулому році, ми, моделюючи їх результати на наступні три роки, бачимо, що без докапіталізації можна обійтися", - сказала вона.</p>
      <p>За її оцінкою, по-перше, необхідно більш активно працювати з проблемними активами, по-друге - залишити прибуток цих банків у банках для того, щоб вони могли за рахунок прибутку сформувати буфер капіталу. "У минулому році 90% прибутку було перераховано в бюджет. А іншого джерела для формування капіталу у банку немає", - додала перший заступник глави НБУ.</p>
      <p>За словами Рожкової, <b>НБУ веде переговори з Міністерством фінансів про зменшення частки перерахування прибутку держбанків в бюджет.</b></p>
      <p>У жовтні 2018 року вісім із 24 банків, які приймати участь в оцінці якості активів і стрес-тестуванні <b><a href="https://dt.ua/ECONOMICS/visim-bankiv-z-24-potrebuyut-dokapitalizaciyi-pidsumki-stres-testuvannya-nbu-290118_.html">НБУ, вимагали докапіталізації на загальну суму 6,1 млрд грн.</a></b></p>
      <p>Проте вже в січні 2019 року за підсумками стрес-тестування банків Нацбанку тільки один банк повинен докапіталізуватися, щоб виконати вимоги щодо капіталу.</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>