<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425434/o-diethnhs-marathwnios-ths-rodoy-sthn-ekthesh-toy-aythentikoy-marathwnioy-ths-athhnas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T15:45:01+00:00"/>
    <meta property="og:title" content="Ο Διεθνής Μαραθώνιος της Ρόδου στην έκθεση του Αυθεντικού Μαραθωνίου της Αθήνας!"/>
    <meta property="og:description" content="Για μία ακόμη χρονιά, ο Διεθνής Μαραθώνιος της Ρόδου δίνει το «παρών» στην έκθεση του 37ου Αυθεντικού Μαραθωνίου ERGO Marathon Expo 2019, που φιλοξενείται στο Κλειστό Γήπεδο Tae Kwon Do του Παλαιού Φαλήρου."/>
  </head>
  <body>
    <article>
      <h1>Ο Διεθνής Μαραθώνιος της Ρόδου στην έκθεση του Αυθεντικού Μαραθωνίου της Αθήνας!</h1>
      <address>
        <time datetime="2019-11-08T15:45:01+00:00">08 Nov 2019, 15:45</time>
      </address>
      <p>
        <b>Για μία ακόμη χρονιά, ο Διεθνής Μαραθώνιος της Ρόδου δίνει το «παρών» στην έκθεση του 37ου Αυθεντικού Μαραθωνίου ERGO Marathon Expo 2019, που φιλοξενείται στο Κλειστό Γήπεδο Tae Kwon Do του Παλαιού Φαλήρου.</b>
      </p>
      <p>Ο 7ος Μαραθώνιος της Ρόδου που θα γίνει στις 03 Μαΐου 2020, φιλοξενείται στο περίπτερο αριθμό 46 της Περιφέρειας Νοτίου Αιγαίου κι εκεί, όλοι οι ενδιαφερόμενοι μπορούν βρουν χρήσιμες πληροφορίες για το μεγαλύτερο αθλητικό γεγονός του Νοτιοανατολικού Αιγαίου, που πλέον έχει αναδειχθεί σε θεσμό για το δρομικό κίνημα της Ελλάδας και του εξωτερικού.</p>
      <p>Στο περίπτερο της Περιφέρειας Νοτίου Αιγαίου βρίσκεται συνεχώς και η Πρόεδρος της Οργανωτικής Επιτροπής του Μαραθωνίου Ρόδου, κα. Μαριέτα Παπαβασιλείου, που καλεί τους επισκέπτες της ERGO Marathon Expo να γνωρίσουν τον αγώνα.</p>
      <figure>
        <img src="https://www.rodiaki.gr/medias/2019/11/08/fe44d3dd1adf669d28642101df517287.jpg"/>
      </figure>
      <p>«Με μεγάλη χαρά περιμένουμε όλους τους δρομείς και τους επισκέπτες να έρθουν</p>
      <p>και να γνωρίσουν τον αγώνα μας, καθώς και να πάρουν μία μικρή γεύση της δωδεκανησιακής φιλοξενίας. Και φυσικά, τους περιμένουμε στις 03 Μαΐου στην πανέμορφη Ρόδο για να γνωρίσουν από κοντά τις ομορφιές του νησιού, αλλά και για να τρέξουν σε έναν πραγματικά ξεχωριστό αγώνα, μαζί με δρομείς απ’ όλο τον κόσμο».</p>
      <p>-Οι εγγραφές για τον 7ο Μαραθώνιο της Ρόδου έχουν ήδη ανοίξει για τα αγωνίσματα Μαραθώνιος, Ημιμαραθώνιος, Αγώνας 10 χλμ, Αγώνας 5χλμ στην ηλεκτρονική σελίδα του αγώνα https://www.rhodesmarathon.gr/</p>
      <figure>
        <img src="https://www.rodiaki.gr/medias/2019/11/08/fc5a689ba19480a735e2ef7c3f33735a.jpg"/>
      </figure>
      <p>Ο Μαραθώνιος της Ρόδου διοργανώνεται από την Περιφέρεια Νοτίου Αιγαίου, την Ε.Α.Σ Σ.Ε.Γ.Α.Σ Δωδεκανήσου, τον ΔΟΠΑΡ του Δήμου Ρόδου και γίνεται με τη στήριξη της Ένωσης Ξενοδόχων Ρόδου. Έχει την αιγίδα του Ελληνικού Οργανισμού Τουρισμού και συμπεριλαμβάνεται και στο επίσημο καλεντάρι της AIMS.</p>
    </article>
  </body>
</html>