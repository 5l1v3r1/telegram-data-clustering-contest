<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/erdogan-abd-ziyareti-oncesi-acikladi-mektubu-trump-a-takdim-edecegim-889140"/>
    <meta property="og:site_name" content="Onedio"/>
    <meta property="article:published_time" content="2019-11-08T15:22:04+00:00"/>
    <meta property="og:title" content="Erdoğan ABD Ziyareti Öncesi Açıkladı: 'Mektubu Trump'a Takdim Edeceğim'"/>
    <meta property="og:description" content="Cumhurbaşkanı Recep Tayyip Erdoğan, 13 Kasım'da gerçekleştireceği ABD ziyaretine ilişkin olarak açıklamalarda bulundu. Erdoğan, ABD Başkanı Donald Tru..."/>
  </head>
  <body>
    <article>
      <h1>Erdoğan ABD Ziyareti Öncesi Açıkladı: 'Mektubu Trump'a Takdim Edeceğim'</h1>
      <address><time datetime="2019-11-08T15:22:04+00:00">08 Nov 2019, 15:22</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4>Cumhurbaşkanı <a href="https://onedio.com/etiket/recep-tayyip-erdogan/50187b65295c0432640034e7">Recep Tayyip Erdoğan</a>, 13 Kasım'da gerçekleştireceği <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> ziyaretine ilişkin olarak açıklamalarda bulundu. Erdoğan, ABD Başkanı <a href="https://onedio.com/etiket/donald-trump/582305689c7990e921f3cf23">Donald Trump</a>'ın kendisine yazdığı mektubu iade edeceğini belirtti.</h4>
      <figure>
        <img src="https://img-s1.onedio.com/id-5dc58023ecf44ff8246a26b4/rev-0/w-500/s-d7138b4914a7510b1966c1256c386dee11f84f0e.jpg"/>
      </figure>
      <p>Cumhurbaşkanı <a href="https://onedio.com/etiket/recep-tayyip-erdogan/50187b65295c0432640034e7">Recep Tayyip Erdoğan</a>, Türkiye-<a href="https://onedio.com/etiket/macaristan/5040fc1a62704586c6cbd5f2">Macaristan</a> Yüksek Düzeyli Stratejik İşbirliği Konseyi'nin dördüncü toplantısına katılmak üzere gittiği Macaristan dönüşü uçakta gazetecilerle bir araya geldi. </p>
      <p>İlk olarak Macaristan ziyaretini değerlendiren Erdoğan, "<a href="https://onedio.com/etiket/budapeste/57eb907b621e47bf12060550">Budapeşte</a>'de gerçekleştirdiğimiz Yüksek Düzeyli Stratejik İşbirliği Konseyi Toplantısı'nda Macaristan'la siyasi, ekonomik, kültürel ilişkilerimizi ve <a href="https://onedio.com/etiket/suriye/50187d3fcc161f8ec134216c">Suriye</a> başta olmak üzere bölgesel konuları ele aldık. 2018'de 2,5 milyar dolar civarında seyreden ticaret hacmimizi 6 milyar dolara ulaştırma konusunda irade beyanında bulunduk" dedi.</p>
      <h3>'Macaristan AB ülkeleri içerisinde bizi en iyi anlayan ülke'</h3>
      <figure>
        <img src="https://img-s2.onedio.com/id-5dc580dbaae498d1243f486f/rev-0/w-500/s-a5119415910f7d29cad0a45eb351a6b20b228c9a.jpg"/>
      </figure>
      <p><a href="https://onedio.com/etiket/macaristan/5040fc1a62704586c6cbd5f2">Macaristan</a> ziyaretinde ülkeler arası 10 anlaşma yapıldığını söyleyen Erdoğan şöyle devam etti:</p>
      <p>"Sayın Cumhurbaşkanı Janos Ader ve <a href="https://onedio.com/etiket/basbakan/57adf5ee26b5cdaa2236dadb">Başbakan</a> Viktor Orban ile baş başa ve heyetlerarası görüşmeler gerçekleştirdik. Toplam 10 anlaşma imzaladık. Bu anlaşmalar stratejik ortaklığımızın ahdi zeminini güçlendirecek ve bize yeni fırsat kapıları açacaktır. Macaristan <a href="https://onedio.com/etiket/avrupa-birligi/50546ca10228f60917601ac2">AB</a> ülkeleri içerisinde bizi en iyi anlayan ve birçok konuda her zaman yanımızda olan bir ülke. Bunu <a href="https://onedio.com/etiket/15-temmuz/57a8547184ebcceb46bb75d9">15 Temmuz</a> ve Barış Pınarı Harekatı'nda da gösterdi. Sayın Başbakan Orban, birçok uluslararası toplantıda net tavrını ortaya koydu. Macaristan Türkiye'nin AB'nin güvenliği ve bölgenin istikrarı için oynadığı kilit rolün farkında olan bir ülke ve <a href="https://onedio.com/etiket/nato/5040fc2462704586c6cbd5f4">NATO</a>'da da bizim stratejik ortağımız. Maalesef Avrupa'da ufuk daralmasına, stratejik aklın devre dışı kaldığına ve Türkiye'ye karşı ön yargılı tavırların sergilendiğine şahit oluyoruz. Bunun en son örneğini Barış Pınarı Harekatı'na yönelik tepkilerde açık bir şekilde gördük. Biz haklı davamızı her platformda anlatmaya devam edeceğiz. Ayrıca 15 Türk, 15 Macar işadamıyla yaptığımız toplantıda gerek ikili gerekse üçüncü ülkelerle yapılabilecek yatırımları gözden geçirdik. Bu temaslarımızda, Macaristan'ın Barış Pınarı Harekatı'na verdiği destekten duyduğumuz memnuniyeti de ifade ettik. Pek çok ülke haklı olduğumuzu biliyor, bazıları ise oyunları bozulduğu için rahatsız oluyor."</p>
      <h3>'Bu mektubu ben Sayın Trump'a takdim edeceğim'</h3>
      <figure>
        <img src="https://img-s1.onedio.com/id-5dc58270f1d75d916ff9c43c/rev-0/w-500/s-3959a62224cd6d9926c09dec21245f567307598c.jpg"/>
      </figure>
      <p>Erdoğan'ın <a href="https://onedio.com/etiket/macaristan/5040fc1a62704586c6cbd5f2">Macaristan</a> dönüşü 13 Kasım'da gerçekleştireceği <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> ziyaretine ilişkin açıklamalarda da bulundu. Ziyarette Trump'la yapacağı görüşmede Mazlum Kobani'nin de konu başlığı olacağını aktaran Erdoğan, Trump'ın kendisine yazdığı mektubu taktim edeceğini aktardı. Erdoğan, Trump ile yapacağı görüşme hakkında şu ifadeleri kullandı:</p>
      <p>"Bunları biz Sayın Trump'a daha önce de söyledik. <a href="https://onedio.com/etiket/teror/50187b65295c0432640034e6">Terör</a> örgütünün Mazlum Kobani diye ad taktığı Ferhat Abdi Şahin isimli terörist PKK terör örgütünün elebaşlarından bir tanesi. Biz önceki akşamki görüşmemizde Sayın Trump'a dedik ki "Ne yazık ki siz böyle bir kişiyle bir araya geliyorsunuz. Böyle bir kişi ile bir araya gelişinizi biz kınıyoruz." Elimizde malum mektup var. Bu mektubu ben Sayın Trump'a takdim edeceğim. Siz bana bu mektubu bu adamın arabulucu olmasını düşünerek gönderdiniz. Benim size söylediklerim belli. Dedim ki "Ben böyle bir teröristi veya terör örgütünü muhatap almam." F Bunun üzerine kendisi "Pence'i göndereceğim" dedi. Ardından Pence'i, Pompeo ve O'Brien da yanında olmak üzere bize gönderdi. Bir gün öncesinde arkadaşlarımız O'Brienile görüşmeler yaptılar. Sonra da ikinci gün Pence ve Pompeo geldi. Ben Pence ile ikili görüşme yaptım. İkili görüşmeden sonra heyetler arası görüşmemize girdik ve120 saat kararını orada mutabakat metni içerisinekoyduk. Neler olacak, neler yapılacak hepsini o metinin içerisinde kamuoyuna açıkladık. Şu anda da bu yürürlükte."</p>
      <h3>'Güney sınırımızı birilerinin hatırına feda edemeyiz'</h3>
      <figure>
        <img src="https://img-s1.onedio.com/id-5dc583d1cd771ea770e29ffa/rev-0/w-500/s-f421f1275b91800fc7fb258db2b97b9e0d3cabac.jpg"/>
      </figure>
      <p>"Ferhat Abdi Şahin denilen adamın birçok <a href="https://onedio.com/etiket/teror/50187b65295c0432640034e6">terör</a> saldırılarında rol aldığını biliyoruz. Bu kişi 2005 yılında <a href="https://onedio.com/etiket/izmir/501c4904cc161f8ec13422a9">İzmir</a> Çeşme'deki bombalı saldırıda, 2005 yılında <a href="https://onedio.com/etiket/aydin/506b54190228f60917601c71">Aydın</a>-Kuşadası'ndaki bombalı saldırıda, 2006 yılındaki <a href="https://onedio.com/etiket/antalya/5020766acc161f8ec13422d9">Antalya</a>-Kalekapısı'ndaki bombalı saldırıda, 2008 yılında <a href="https://onedio.com/etiket/istanbul/501c48f7cc161f8ec13422a8">İstanbul</a>-Güngören'deki bombalı saldırıda, <a href="https://onedio.com/etiket/mersin/5076bf600228f60917601cea">Mersin</a>-<a href="https://onedio.com/etiket/adana/50272cc3cc161f8ec1342332">Adana</a> yolundaki <a href="https://onedio.com/etiket/intihar/5078d58eb815ea38422581af">intihar</a> saldırısında, aynı yıl <a href="https://onedio.com/etiket/hakkari/50272cdecc161f8ec1342333">Hakkari</a> Şemdinli'deki karakol saldırısında var. 2009 yılında <a href="https://onedio.com/etiket/tokat/5c0d1729cd5ced042ced67c9">Tokat</a>-Reşadiye saldırısında, 2010 yılında Hakkari-Şemdinli üs bölgesine saldırıda, aynı yıl İstanbul-Taksim'deki intihar saldırısında var. 2011 yılındaki <a href="https://onedio.com/etiket/diyarbakir/5040dd7c62704586c6cbd5e4">Diyarbakır</a>-Silvan, Hakkari-Çukurca ve <a href="https://onedio.com/etiket/ankara/501c490fcc161f8ec13422aa">Ankara</a> saldırılarında da var. 2012 yılındaki <a href="https://onedio.com/etiket/gaziantep/5c0d16a70161166d25a58349">Gaziantep</a> saldırısında var. Adamın olmadığı yer yok. Sayın Başkan'a mektupla birlikte bu bilgileri takdim edeceğiz. Buna karşı bizim tavrımızın neden böyle olduğunu ve konu ile ilgili atmamız gereken adımlarımızın bitmediğini aktaracağız. Biz bunların başlarına da ödül koyduk. Cemil Bayık, Duran Kalkan, Murat Karayılan vs. Biz terör devleti kurmaya yönelik oyunu bozduk. Güney sınırımızı birilerinin hatırına feda edemeyiz."</p>
    </article>
  </body>
</html>