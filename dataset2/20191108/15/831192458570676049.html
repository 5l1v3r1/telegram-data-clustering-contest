<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-sto-loytraki-sto-nosokomeio-espeysmena-12chronos-apo-to-paichnidi-toy-pnigmoy-i-epikindyni-moda-poy-skotonei/"/>
    <meta property="og:site_name" content="europost.gr"/>
    <meta property="article:published_time" content="2019-11-08T15:15:36+00:00"/>
    <meta property="og:title" content="Σοκ στο Λουτράκι: Στο νοσοκομείο εσπευσμένα, 12χρονος από το «παιχνίδι του πνιγμού»! Η επικίνδυνη «μόδα» που σκοτώνει!"/>
    <meta property="og:description" content="Σοβαρό κίνδυνο για τη ζωή του διέτρεξε ένα 12χρονο αγόρι, το οποίο μεταφέρθηκε στο νοσοκομείο Παίδων Αθηνών, μετά από «παιχνίδι αναπνοής» που έπαιζε με φίλους του σε Γυμνάσιο στο Λουτράκι, όπως εξετάζεται. Με ασθενοφόρο του ΕΚΑΒ"/>
  </head>
  <body>
    <article>
      <h1>Σοκ στο Λουτράκι: Στο νοσοκομείο εσπευσμένα, 12χρονος από το «παιχνίδι του πνιγμού»! Η επικίνδυνη «μόδα» που σκοτώνει!</h1>
      <address>
        <time datetime="2019-11-08T15:15:36+00:00">08 Nov 2019, 15:15</time>
      </address>
      <p>Σοβαρό κίνδυνο για τη ζωή του διέτρεξε ένα 12χρονο αγόρι, το οποίο μεταφέρθηκε στο νοσοκομείο Παίδων Αθηνών, μετά από «παιχνίδι αναπνοής» που έπαιζε με φίλους του σε Γυμνάσιο στο Λουτράκι, όπως εξετάζεται.</p>
      <p>Με ασθενοφόρο του ΕΚΑΒ μεταφέρθηκε αρχικά στο Νοσοκομείο Κορίνθου όπου οι γιατροί έδωσαν τις πρώτες βοήθειες και τον μετέφεραν εσπευσμένα στο νοσοκομείο Παίδων Αθηνών, όπου νοσηλεύεται και η ζωή του δεν διατρέχει κίνδυνο.</p>
      <p>Το «παιχνίδι του πνιγμού»: Η επικίνδυνη «μόδα» που σκοτώνει</p>
      <p>Τους τελευταίους μήνες μια άκρως επικίνδυνη «μόδα» έχει κάνει την επανεμφάνισή της στο διαδίκτυο.</p>
      <p>Εκατοντάδες άνθρωποι, κυρίως νεαρής ηλικίας, ανεβάζουν στο διαδίκτυο βίντεο που έχουν τραβήξει οι ίδιοι και στα οποία φαίνεται να πνίγουν/στραγγαλίζουν τους ίδιους τους εαυτούς τους ή ο ένας τον άλλο, προκειμένου να νιώσουν για μερικά δευτερόλεπτα μια αίσθηση «ευφορίας», προτού λιποθυμήσουν.</p>
      <p>Το ονομάζουν «παιχνίδι του πνιγμού» (The Choking Game) και σύμφωνα με πληροφορίες την τελευταία 10ετία σχεδόν 900 άτομα έχουν πεθάνει από αυτό, με την συντριπτική πλειοψηφία να είναι άτομα από τις ΗΠΑ.</p>
      <p>Σύμφωνα με το αμερικανικό Κέντρο Ελέγχου και Πρόληψης Νοσημάτων (ΚΕΠΝ) στα πρώτα τρία λεπτά στραγγαλισμού βασικές λειτουργίες του εγκεφάλου, όπως η μνήμη, η ισορροπία και το κεντρικό νευρικό σύστημα παραλύουν. Λίγα δευτερόλεπτα πιο μετά το άτομο πεθαίνει.</p>
      <p>Για όσους επιζούν, η παρατεταμένη στέρηση του οξυγόνου στον εγκέφαλο είναι γνωστό ότι προκαλεί κώμα, επιληπτικές κρίσεις, διασείσεις, και αιμορραγίες στα μάτια.</p>
      <p>Σύμφωνα με το αμερικανικό ΚΕΠΝ το 87% των ατόμων που επιδίδονται σε αυτό το επικίνδυνο και εν δυνάμει θανατηφόρο «παιχνίδι» είναι άντρες έφηβοι.</p>
      <p>Πηγή: korinthostv</p>
      <h3>Σχετικά</h3>
    </article>
  </body>
</html>