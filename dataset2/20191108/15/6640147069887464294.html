<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/shadowgun-war-games-video-stream/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T15:26:00+00:00"/>
    <meta property="og:title" content="Shadowgun War Games: ecco immagini, video di gameplay e la data del prossimo stream"/>
    <meta property="og:description" content="Shadowgun War Games è uno hero shooter per dispositivi mobile: ecco teaser, immagini e la data del prossimo stream nel quale vedremo un gameplay esteso."/>
  </head>
  <body>
    <article>
      <h1>Shadowgun War Games: ecco immagini, video di gameplay e la data del prossimo stream</h1>
      <address><time datetime="2019-11-08T15:26:00+00:00">08 Nov 2019, 15:26</time> by <a rel="author">Nicola Armondi</a></address>
      <p>MADFINGER Games ha annunciato che il suo prossimo gioco, Shadowgun War Games, sarà ospite di un’importante stream nel quale verrà svelata la demo gameplay di questo sparatutto. <b>La data da segnarsi sul calendario è il 15 novembre 2019</b>, precisamente alle 16.00. Potete trovare il canale Twitch dello sviluppatore <a href="https://twitch.tv/madfingergames">a questo indirizzo</a>. Sarà il CEO in persona a illustrare le novità.</p>
      <p>Shadowgun War Games è uno<b> sparatutto online immaginato fin dal principio per la scena competitiva</b>. Si tratta di un FPS cinque contro cinque nel quale interpretiamo un eroe, come nei classici Team Fortress 2 e Overwatch. Il gioco è previsto per iOS e Android e promette una grafica di altissimo livello con un frame rate granitico. Potete vedere un trailer qui sotto.</p>
      <figure>
        <iframe src="https://www.youtube.com/embed/4Ty0i9-J1sE" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/shadowgun-war-games-61668.768x432.jpg"/>
        </figure>
        <figure>
          <img src="https://www.tomshw.it/images/images/2019/11/shadowgun-war-games-61667.768x432.jpg"/>
        </figure>
        <figure>
          <img src="https://www.tomshw.it/images/images/2019/11/shadowgun-war-games-61666.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/overwatch-2-launcher-primo-capitolo/">Overwatch 2 condividerà lo stesso Launcher del primo capitolo?</a></p>
      <p><b>All’interno di Shadowgun War Games ritroveremo gli eroi di Shadowgun Legends</b>, ognuno dotato di armi e abilità uniche. La chiave del gioco è cooperare con la propria squadra così da sfruttare in sinergia le capacità di ogni personaggio. Il video di gameplay che sarà mostrato su Twitch ci permetterà di scoprire nuovi dettagli.</p>
      <p>In questo momento è inoltre ancora possibile iscriversi per la beta chiusa: potete trovare tutti i dettagli su di essa all’interno del sito ufficiale dello sviluppatore, precisamente <a href="https://www.madfingergames.com/shadowgun/wargames">a questo indirizzo</a>. <b>Diteci, cosa ne pensate di Shadowgun War Games?</b> Vi incuriosisce, oppure non siete tipi da giochi mobile?</p>
    </article>
  </body>
</html>