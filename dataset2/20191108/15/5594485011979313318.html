<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/izvnredno-ot-sda-v-sliven-shche-broyat-povtorno-byuletinite_news708164.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T15:36:00+00:00"/>
    <meta property="og:title" content="Извънредно от съда! В Сливен ще броят повторно бюлетините"/>
    <meta property="og:description" content="До 10 часа на 11 ноември партиите и коалициите трябва да представят пред съда списък с вещи лица, които ще извършат повторното преброяване на бюлетините"/>
  </head>
  <body>
    <article>
      <h1>Извънредно от съда! В Сливен ще броят повторно бюлетините</h1>
      <h2>До 10 часа на 11 ноември партиите и коалициите трябва да представят пред съда списък с вещи лица, които ще извършат повторното преброяване на бюлетините</h2>
      <address>
        <time datetime="2019-11-08T15:36:00+00:00">08 Nov 2019, 15:36</time>
      </address>
      <p>https://blitz.bg/obshtestvo/regioni/izvnredno-ot-sda-v-sliven-shche-broyat-povtorno-byuletinite_news708164.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572771138-20191103102504-img-1012.jpg"/>
        <figcaption>Снимка: Георфи КОЛЕВ, БЛИЦ</figcaption>
      </figure>
      <p><b>Повторно преброяване на бюлетините за избор на общински съветници ще има в Сливен. Това постанови днес Административният съд в града. </b><br/><br/>До 10 часа на 11 ноември партиите и коалициите трябва да представят пред съда списък с вещи лица, които ще извършат повторното преброяване на бюлетините.<br/><br/>Единственото условие е те да не са били членове на СИК на изборите на 27 октомври. Свои представители при преброяването ще има и Общинската избирателна комисия в Сливен.<br/><br/>Административният съд в Сливен даде ход на делото по жалба на двайсет и седем представители на местни партии и коалиции в Сливен, които обжалват изборите за общински съветници. Част от тях обжалват протоколите само от определени секции, а местните коалиции "НФСБ БЗНС", Християндемократическата партия и сдружение "Свети Георги Победоносец" и БАСТА - цялостните резултати от изборите за общински съветници.<br/><br/>Следващото заседание по делото ще се гледа на 21 октомври от  13.30 часа.</p>
    </article>
  </body>
</html>