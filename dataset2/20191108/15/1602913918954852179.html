<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/premierul-ludovic-orban-a-discutat-cu-guvernatorul-isarescu-despre-inghetarea-salariilor-pentru-a-mentine-in-limite-deficitul-bugetar-18557202"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T15:33:59+00:00"/>
    <meta property="og:title" content="Premierul Ludovic Orban a discutat cu guvernatorul Isărescu despre îngheţarea salariilor pentru a menţine în limite deficitul bugetar"/>
    <meta property="og:description" content="Premierul Ludovic Orban a declarat, întrebat dacă a vorbit cu guvernatorul BNR Mugur Isărescu despre posibilitatea îngheţării salariilor, că discuţiile au vizat menţinerea în limite rezonabile a deficitului bugetar."/>
  </head>
  <body>
    <article>
      <h1>Premierul Ludovic Orban a discutat cu guvernatorul Isărescu despre îngheţarea salariilor pentru a menţine în limite deficitul bugetar</h1>
      <address><time datetime="2019-11-08T15:33:59+00:00">08 Nov 2019, 15:33</time> by <a rel="author" href="https://www.zf.ro/autor/teodor-bobei" target="_blank">Teodor Bobei</a></address>
      <p>Premierul Ludovic Orban a declarat, întrebat dacă a vorbit cu guvernatorul BNR Mugur Isărescu despre posibilitatea îngheţării salariilor, că discuţiile au vizat menţinerea în limite rezonabile a deficitului bugetar.</p>
      <p>Întrebat, după întâlnirea de vineri cu guvernatorul BNR Mugur Isărescu, despre posibilitatea îngheţării salariilor, Ludovic Orban a răspuns: "Evident că discuţia pe care am avut-o este o discuţie legată de a menţine în limite cât mai rezonabile deficitul bugetar".</p>
      <p>Acesta a adăugat că discuţiile au mai vizat găsirea unor soluţii fiscale, care se răgăsesc şi în programul de guvernare al PNL.</p>
      <p>"Soluţiile fiscale le vedeţi în programul de Guvernare, în ceea ce priveşte Ordonanţa 114, de reglementările din domeniul energetic, din comunicaţii, din sectorul financiar bancar, reglemenRegleentările care afectează pilonul doi de pensii şi alte reglementări", a explicat Ludovic Orban.</p>
      <p>Premierul a mai spus că vrea îmbunătăţirea colectării, precizând că nu este posibil să avem un nivel aşa mic de colectare, comparativ cu alte state europene.</p>
      <p>"Cu siguranţă avem câteva obiective simple. În primul rând îmbunăţirea colectării. Nu e admisibil ca în România să colectăm 27 şi ceva la sută din PIB. Uitaţi-vă la toate celalte ţări europene în care practic veniturile bugetului sunt de la minim 31-32% din PIB. Avem cea mai mare evaziune fiscală, mai ales pe TVA. Şi îmbunătăţirea colectării reprezintă un obiectiv realizabil", a mai declarat Orban.</p>
      <p>Lucian Croitoru, consilier al guvernatorului BNR Mugur Isărescu, a afirmat, vineri, că ar putea fi luată în calcul îngheţarea salariilor pentru menţinerea deficitului bugetar. În replică, guvernatorul Băncii Naţionale i-a spus să ia astfel de măsuri atunci când va fi el ministru.</p>
    </article>
  </body>
</html>