<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/V-Kanada-otkazaha-na-francuzoika-imigrantski-statut-ne-znaela-frenski-912274"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T15:20:00+00:00"/>
    <meta property="og:title" content="В Канада отказаха на французойка имигрантски статут, не знаела френски"/>
    <meta property="og:description" content="Канадската провинция Квебек отказа имигрантски статут на французойка, тъй като тя не успяла да демон..."/>
  </head>
  <body>
    <article>
      <h1>В Канада отказаха на французойка имигрантски статут, не знаела френски</h1>
      <address>
        <time datetime="2019-11-08T15:20:00+00:00">08 Nov 2019, 15:20</time>
      </address>
      <p>Канадската провинция Квебек отказа имигрантски статут на французойка, тъй като тя не успяла да демонстрира адекватни знания по френски език, предаде Би Би Си.</p>
      <p>Властите са отхвърлили молбата на Емили Дюбоа явно поради факта, че част от доктората ѝ е на английски.</p>
      <p>Дюбоа е дошла в Квебек от Франция през 2012 г. и е завършила докторантура във френскоезичен университет в специалност "Биология“. Тя заяви, че била изумена, когато получила писмото с отказа.</p>
      <p>Квебек е предимно френскоговоряща провинция и Дюбоа (31 г.) подала молба за статут според местната програма за чуждестранни студенти, която изисква сериозни познания по френски език.</p>
      <p>"Когато някой е французин, роден е във Франция, посещавал е френскоезичен университет и е учил на френски, е пълна безсмислица да му откажеш статут", каза Дюбоа.</p>
      <p>Въпреки че е минала тест по френски по-рано тази година, тя получила писмо с отказ, в което се казва, че образованието ѝ не е било изцяло на френски, включително докторатът ѝ.</p>
    </article>
  </body>
</html>