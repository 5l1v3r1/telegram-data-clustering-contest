<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya/khlyab-vino-i-malko-shokolad-406201.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T15:06:00+00:00"/>
    <meta property="og:title" content="Хляб, вино и... малко шоколад"/>
    <meta property="og:description" content="Дегустацията на тази комбинация като философия на нашия живот"/>
  </head>
  <body>
    <article>
      <h1>Хляб, вино и... малко шоколад</h1>
      <address><time datetime="2019-11-08T15:06:00+00:00">08 Nov 2019, 15:06</time> by <a rel="author">Владислав Колев</a></address>
      <p>Каква може да бъде субстанцията на добрия тонус и настроение? Успешен експеримент на този въпрос беше проведен на форума "Хляб, вино, малко шоколад - сила,страст и екстаз в едно". Той беше организиран от Председателя на НБС на хлебарите и сладкарите у нас Мариана Кукушева, заедно със сдружението на винарите и неговия председател Маргарита Христова.</p>
      <p>"Какво е да изминеш естествения път от зрънцето, до хляба и виното. Това е философията на нашия живот", каза г-жа Кукушева. Този диалектически път до удоволствието бе изпробван при съчетанието на определени вина с определен хляб, както и шоколад. Това беше и целта на мероприятието в Интер експо център.</p>
      <p>Сред специалните гости на дегустацията бе и проф. Донка Байкова - изтъкнат специалист по хранене и диетика. "Аз не мога да разбера вироглавите опити на хората да гладуват. Няма движение без бензин. Има баланс, познаване на тънкостите на храненето", каза проф. Байкова.</p>
      <p>По време на дегустацията бяха пробвани разкошни български бели и червени вина, които са от италиански сорт и с българско грозде. Червеното вино пък бе с 12-месечно отлежаване във френски бъчви. Имаше различни комбинации - с бяло и черно хлебче, както и с бял, млечен и черен шоколад.</p>
      <p>Крайният резултат бе отличен и донесе  настроение на гостите. И със сигурност обогати вкусовото въображение.      </p>
      <p> </p>
    </article>
  </body>
</html>