<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/V-Plovdiv-diskutiraha-vuzmozhnostite-koito-se-davat-v-uchilishte-na-mladite-hora-912275"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T15:06:00+00:00"/>
    <meta property="og:title" content="В Пловдив дискутираха възможностите, които се дават в училище на младите хора"/>
    <meta property="og:description" content="На 07.11.2019 г. от 17:30 часа в  Пловдив се проведе пресконференция и кръгла маса на тема &quot;Младежко..."/>
  </head>
  <body>
    <article>
      <h1>В Пловдив дискутираха възможностите, които се дават в училище на младите хора</h1>
      <address>
        <time datetime="2019-11-08T15:06:00+00:00">08 Nov 2019, 15:06</time>
      </address>
      <p>На 07.11.2019 г. от 17:30 часа в  Пловдив се проведе пресконференция и кръгла маса на тема "Младежко предприемачество“ по проект "Предприемачеството – бъдеще за младите хора" на сдружение "Национална асоциация за развитие и подкрепа“. В кръглата маса взеха участие ученици, студенти, представители на местната власт и други заинтересовани страни.</p>
      <p>По време на събитието се дискутираха възможностите, които се дават в училище на младите хора, начините за финансиране и постигане на бизнес идеи, както и се дадоха множество примери за добри практики в сферата. Присъстващите бяха запознати в детайли с една от основните дейности по проекта – сертифицирано обучение за 25 желаещи младежи на възраст между 15 и 29 г. по Младежки предприемачество.</p>
      <p>Проект "Предприемачеството – бъдеще за младите хора" е финансиран по Национална програма за младежта (2016-2020), Министерство на младежта и спорта и цели повишаване информираността и компетенциите на младежи между 15 и 29 годишна възраст за това какво представлява младежкото предприемачество, какви са възможностите за стартиране на самостоятелен бизнес, каква е ползата от това сам да планираш бъдещето си и да разчиташ изцяло на собствените си средства. Реализирането на дейностите по проекта ще спомогнат за това младежите да придобият увереност, че могат сами да инициират осъществяването на бизнес плановете си и по този начин ще се допринесе за намаляване безработицата сред тях.</p>
    </article>
  </body>
</html>