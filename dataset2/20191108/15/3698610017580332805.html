<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/za-rezultatami-stres-testuvannya-nbu-vsi-banki-stiyki-328953_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T15:21:00+00:00"/>
    <meta property="og:title" content="За результатами стрес-тестування НБУ всі банки стійкі"/>
    <meta property="og:description" content="Приватбанк, з урахуванням прибутку, найбільш стійкий до криз – Рожкова."/>
  </head>
  <body>
    <article>
      <h1>За результатами стрес-тестування НБУ всі банки стійкі</h1>
      <h2>Приватбанк, з урахуванням прибутку, найбільш стійкий до криз – Рожкова.</h2>
      <address>
        <time datetime="2019-11-08T15:21:00+00:00">08 Nov 2019, 15:21</time>
      </address>
      <p>За результатами <b><a href="https://dt.ua/ECONOMICS/visim-bankiv-z-24-potrebuyut-dokapitalizaciyi-pidsumki-stres-testuvannya-nbu-290118_.html">стрес-тестування НБУ</a></b>, банківський сектор стійкий в поточних макроекономічних умовах. Про це заявила перший заступник глави правління Нацбанку Катерина Рожкова на прес-брифінгу про результати оцінки стійкості банків.</p>
      <p>Результати стрес-тестування свідчать, що банківський сектор є стійким при поточних макроекономічних умовах, тобто в реальній ситуації.</p>
      <p>"Прибуток, який сьогодні заробляють банки, дозволяє формувати необхідний запас. Аналіз безпосередньо якості активів, який проводили аудитори, не показав суттєвих проблем, тобто мова йде про те, що всі банки адекватно відображають кредитний ризок, адекватно оцінюють фінансовий стан позичальників, застав<b>. Лише один банк з 47, які проходили оцінку якості активів, мав певні недоліки</b> <b>та за результатами перевірки повинен був довідобразити у своєму балансі резерви за кредитними ризиками, але станом на сьогодні ситуація вже нормальна, все добре</b>", - заявила Рожкова.</p>
      <p>За її словами, результати стрес-тестування дуже хороші для банків з іноземним капіталом.</p>
      <p>"Що стосується результатів стрес-тестування Приватбанку. Та бізнес-модель, яка була затверджена і реалізується, є життєздатною, <b>банк має найбільший прибуток серед українських банків</b> та є стійким до майбутніх криз", - підкреслила перший заступник голови правління НБУ.</p>
      <p>У жовтні 2018 року вісім із 24 банків, які приймати участь в оцінці якості активів і стрес-тестуванні <b><a href="https://dt.ua/ECONOMICS/visim-bankiv-z-24-potrebuyut-dokapitalizaciyi-pidsumki-stres-testuvannya-nbu-290118_.html">НБУ, вимагали докапіталізації на загальну суму 6,1 млрд грн.</a></b></p>
      <p>Проте вже в січні 2019 року за підсумками стрес-тестування банків Нацбанку тільки один банк повинен докапіталізуватися, щоб виконати вимоги щодо капіталу.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>