<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/08/228277/novice/posavje/Breziska_kamera_v_zivo/"/>
    <meta property="og:site_name" content="Dolenjski list"/>
    <meta property="article:published_time" content="2019-11-08T15:30:00+00:00"/>
    <meta property="og:title" content="Brežiška kamera v živo"/>
    <meta property="og:description" content="Zavod za podjetništvo, turizem in mladino (ZPTM) je po vzoru drugih večjih mest in turističnih znamenitosti na drogu pri cerkvici sv."/>
  </head>
  <body>
    <article>
      <h1>Brežiška kamera v živo</h1>
      <address><time datetime="2019-11-08T15:30:00+00:00">08 Nov 2019, 15:30</time> by <a rel="author">M. Ž.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/7/hidroelektrarna_iz_sv_vida.jpg"/>
          <figcaption>Pogled na hidroelekrarno iz cerkvice Sv. Vida<cite>Foto: Petra Molan</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_4859___kopija.jpg"/>
          <figcaption>in pogled iz doline na cerkvico SV. Vida.<cite>Foto: M. L.</cite></figcaption>
        </figure>
      </slideshow>
      <p><b>Brežice</b> - Zavod za podjetništvo, turizem in mladino (ZPTM) je po vzoru drugih večjih mest in turističnih znamenitosti na drogu pri cerkvici sv. Vida nad Čatežem ob Savi postavil prvo kamero v živo. Na posnetku se vidijo Krško-brežiško polje, brežiško jezero, ki je drugo največje akumulacijsko jezero v Sloveniji, in hidroelektrarna Brežice, so sporočili iz ZPTM.</p>
      <p>»Na povezavi https://www.discoverbrezice.com/brezice-kamera-v-zivo lahko spremljate vremensko napoved, trenutne vremenske razmere in dogajanje v Brežicah. V prihodnje bomo z namenom promocije in digitalizacije ponudbe nadaljevali projekt postavitve dodatnih kamer tudi na drugih turistično zanimivih lokacijah,« so še dodali.</p>
      <p>Projekt je podprla družba Hidroelektrarne na spodnji Savi.</p>
    </article>
  </body>
</html>