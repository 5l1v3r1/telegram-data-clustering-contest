<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/netflix-si-aggiudica-the-unsound/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T15:30:00+00:00"/>
    <meta property="og:title" content="Netflix si aggiudica The Unsound: nuovo horror in arrivo!"/>
    <meta property="og:description" content="Stando a Deadline, Netflix ha acquisito ufficialmente i diritti di The Unsound, opera graphic novel a tema horror di Cullen Bunn."/>
  </head>
  <body>
    <article>
      <h1>Netflix si aggiudica The Unsound: nuovo horror in arrivo!</h1>
      <address><time datetime="2019-11-08T15:30:00+00:00">08 Nov 2019, 15:30</time> by <a rel="author">Francesco Caputo</a></address>
      <p><b>Netflix sta perseguendo la sua strategia nel richiamare a sé tantissime opere</b> (videoludiche e non) <b>per trasformarle in autentiche serie televisive</b>. Stando a quanto affermano i nostri colleghi di Deadline, <b>il colosso statunitense ha acquisito i diritti di The Unsound</b>, graphic novel di Cullen Bunn basato su BOOM!.</p>
      <p>Leggi anche: <a href="https://www.tomshw.it/videogioco/netflix-game-streaming-ceo/">Netflix al lavoro sul game streaming? Ecco la risposta del CEO</a></p>
      <p>Di conseguenza, un nuovo progetto è entrato ufficialmente in produzione – o dovrebbe, per lo meno, iniziare a breve -, che vedrà in regia <b>David Sandberg</b>, lo stesso di <a href="http://www.tomshw.it/culturapop/shazam-recensione-del-film-dc-con-zachary-levi/"><b>Shazam!</b></a>. Per chi non lo sapesse, Sandberg è un nome certamente noto nel panorama cinematografico per i suoi film horror <b>Annabelle: Creation</b> e <b>Lights Out – Terrore nel buio</b>.</p>
      <p>Inoltre, secondo la fonte, la sceneggiatura di <b>The Unsound sarà interamente scritta da Skylar James</b>, mentre i produttori esecutivi saranno invece <b>Adam Yoelin </b>e <b>James</b>.</p>
      <p>“<i>In The Unsound, una psichiatra ritorna nel manicomio dove una volta lavorava sua madre, ora ricoverata nella struttura, sperando di reprimere un’ondata sanguinosa di orrore. Mentre scende nella tana del coniglio e scopre dure verità sul proprio passato, inizia a comprendere che l’ospedale cela segreti, e forse lei e sua madre hanno più cose in comune di quanto si rendesse conto</i>“.</p>
      <figure>
        <img src="https://www.tomshw.it/images/images/2019/11/the-unsound-61664.768x432.jpg"/>
      </figure>
      <blockquote>A breve debutterà su Netflix la serie televisiva di The Witcher. Se siete desiderosi di lanciarvi nel mondo di quest’opera, potete acquistare l’edizione per Nintendo Switch del gioco, al <a href="https://toms.it/yGCe9">seguente indirizzo</a>.</blockquote>
    </article>
  </body>
</html>