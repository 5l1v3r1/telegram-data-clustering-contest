<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-v-yasno-rozpovily-pro-pidvyshhennya-yakosti-obslugovuvannya-3-5-mln-korystuvachiv-elektroenergiyeyu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T15:40:19+00:00"/>
    <meta property="og:title" content="В YASNO розповіли про підвищення якості обслуговування електроенергією"/>
    <meta property="og:description" content="Сервіс YASNO – це дистанційне обслуговування та консультації з користування електроенергією. Наразі додаток вже запущено в Києві та Дніпропетровській області, на черзі Донеччина."/>
  </head>
  <body>
    <article>
      <h1>В YASNO розповіли про підвищення якості обслуговування електроенергією</h1>
      <address>
        <time datetime="2019-11-08T15:40:19+00:00">08 Nov 2019, 15:40</time>
      </address>
      <p>Сервіс YASNO – це дистанційне обслуговування та консультації з користування електроенергією. Наразі додаток вже запущено в Києві та Дніпропетровській області, на черзі Донеччина.</p>
      <p>Постачальник електроенергії та енергоефективних рішень <b>YASNO</b> тестує передавання показників лічильників за допомогою голосових роботів, які розпізнають мову. Вже <b>понад 7 тис. користувачів</b> випробували цей сервіс у Донецькій області.</p>
      <p>Заплатити за електроенергію менше ніж за одну хвилину можна через зручні онлайн-сервіси, а в Києві і Дніпропетровській області – ще й через мобільний додаток. Найближчим часом мобільний додаток з’явиться і <b>для жителів Донеччини</b>.</p>
      <p>Для сфери комунальних послуг це новий підхід. Про це розповів директор з продажу та обслуговування клієнтів YASNO<b> Євген Бушма</b>.</p>
      <blockquote>– На цьому зупинятися ми не збираємося і ставимо собі за мету поліпшити показники обслуговування наших клієнтів. Зараз час очікування з’єднання з оператором кол-центру становить не більше трьох хвилин.<br/>Ми плануємо обслуговувати не менше 90% дзвінків клієнтів. Для цього ми посилили роботу кол-центрів, особливо в найбільш завантажені періоди часу. За допомогою системи електронної черги в оновлених енергоофісах YASNO час очікування для обслуговування становить не більше 15 хвилин.<br/>А все онлайн-звернення ми плануємо обслуговувати протягом одного робочого дня, – додав Бушма.</blockquote>
      <p>На сьогодні мобільний додаток вже запущено в Києві та Дніпропетровській області, на черзі Донецька область. До середини 2020 року в трьох регіонах працюватимуть 65 сучасних енергоофісів, повсюди встановлять термінали самообслуговування.</p>
      <p>
        <b>Читайте: </b>
        <a href="https://fakty.com.ua/ua/ukraine/20191105-plachkov-nazvav-dva-rishennya-problemy-energopostachannya-luganshhyny/">Плачков назвав два рішення проблеми енергопостачання Луганщини</a>
      </p>
      <p>Зараз компанія в процесі розробки <b>чат-ботів для Viber і Telegram</b>, які будуть консультувати споживачів з найпопулярніших питань.</p>
      <p><b>YASNO</b> – нове ім’я постачальника електроенергії та енергоефективних рішень для 3,5 млн українських сімей і юридичних клієнтів у Києві, Дніпропетровській і Донецькій областях.</p>
      <p>Компанія забезпечує швидкий і зручний сервіс, дистанційне обслуговування і консультації, інноваційні товари та послуги для зменшення витрат на електроенергію і підвищення комфорту.</p>
      <p>Нагадаємо, директор енергетичних програм Центру Разумкова Володимир Омельченко розповів про можливі <a href="https://fakty.com.ua/ua/ukraine/20191101-import-elektroenergiyi-z-rf-zbilshuye-ryzyk-energetychnoyi-kryzy-ekspert/">негативні наслідки відновлення імпорту електроенергії</a> з Російської Федерації.</p>
    </article>
  </body>
</html>