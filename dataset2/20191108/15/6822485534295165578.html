<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817094.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T15:40:00+00:00"/>
    <meta property="og:title" content="توضیحات استاندار خوزستان درباره ساقط شدن پهپاد در ماهشهر"/>
    <meta property="og:description" content="استاندار خوزستان گفت: پدافند قرارگاه جنوب غرب ارتش جمهوری اسلامی ایران مستقر در ماهشهر با شلیک موشک این پهپاد ناشناس را ساقط کرده که لاشه آن در نیزارهای اطراف ماهشهر سقوط کرد. "/>
  </head>
  <body>
    <article>
      <h1>توضیحات استاندار خوزستان درباره ساقط شدن پهپاد در ماهشهر</h1>
      <address>
        <time datetime="2019-11-08T15:40:00+00:00">08 Nov 2019, 15:40</time>
      </address>
      <p>استاندار خوزستان گفت: پدافند قرارگاه جنوب غرب ارتش جمهوری اسلامی ایران مستقر در ماهشهر با شلیک موشک این پهپاد ناشناس را ساقط کرده که لاشه آن در نیزارهای اطراف ماهشهر سقوط کرد. </p>
      <p>به گزارش خبرگزاری تسنیم از اهواز، غلامرضا شریعتی امروز درباره خبر منتشر شده ساقط شدن یک فروند پهپاد در ماهشهر اظهار داشت:  در نخستین ساعات اولیه بامداد جمعه یک فروند پهپاد ناشناس وارد حریم شهرستان ماهشهر شد که بلا فاصله پدافند ارتش جمهوری اسلامی وارد عمل شد.</p>
      <p>وی افزود: پدافند قرارگاه جنوب غرب ارتش جمهوری اسلامی ایران مستقر در ماهشهر با شلیک موشک این پهپاد ناشناس را ساقط کرده که لاشه آن در نیزارهای اطراف ماهشهر سقوط کرد.</p>
      <p>استاندار خوزستان تاکید کرد: لاشه این پهپاد توسط نیروهای نظامی و امنیتی  از لای نیزارها  بیرون کشده شده و کارشناسان تحقیقات از آن را آغاز کرده اند.</p>
      <p>وی خاطرنشان کرد: پهپاد یاد شده به طور قطع مربوط به کشورهای خارجی است و نتایج  بررسی‌های کارشناسان نیز پس از مشخص شدن در اختیار مردم قرار می گیرد. آنچه مشخص است این پهپاد بدون هماهنگی وارد فضای ماهشهر شده به همین دلیل پدافند شهرستان اقدام به ساقط کردن آن کرده است.</p>
    </article>
  </body>
</html>