<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/08/in-centro-torna-il-barattolo/1322718/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-08T15:30:42+00:00"/>
    <meta property="og:title" content="In centro torna Il “Barattolo”"/>
    <meta property="og:description" content="MACERATA - Un'altra domenica con le bancarelle tipiche"/>
  </head>
  <body>
    <article>
      <h1>In centro torna Il “Barattolo”</h1>
      <h2>MACERATA - Un'altra domenica con le bancarelle tipiche</h2>
      <address><time datetime="2019-11-08T15:30:42+00:00">08 Nov 2019, 15:30</time> by <a rel="author">Elisabetta Pugliese</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F08%2Fin-centro-torna-il-barattolo%2F1322718%2F">Condividi17</a><a href="https://twitter.com/intent/tweet?text=In+centro+torna+Il+%22Barattolo%22&amp;url=https%3A%2F%2Fwww.cronachemaceratesi.it%2F2019%2F11%2F08%2Fin-centro-torna-il-barattolo%2F1322718%2F">Tweet</a>Email17 Condivisioni</p>
      <p> </p>
      <p><b>Domenica 10 novembre torna in centro storico “Il Barattolo”</b>, il mercatino di artigianato artistico, piccolo antiquariato, hobbistica, collezionismo e prodotti tipici enogastronomici. In concomitanza dell’arrivo della fredda stagione invernale, al mercato sarà possibile acquistare soffici e caldi capi in lana, rigorosamente confezionati a mano; per gli amanti del vintage, invece, “Il Barattolo” offrirà il meglio degli accessori e dell’abbigliamento in voga negli anni ’70 e ’80.</p>
      <p>Saranno presenti numerose bancarelle di libri, cd, dvd e vinili e per le prossime festività natalizie presepi artistici, addobbi per la casa e per l’albero e mille originalissime idee regalo realizzate a mano. Per gli amanti del bello e dell’antico, invece, porcellane, argenti inglesi, ma anche bigiotteria americana, collezionismo in tutte le sue declinazioni, piccoli mobili e complementi d’arredo, orologi da polso e da tavolo, quadri, giocattoli di latta e di legno, e tante altre curiosità. Per i palati più esigenti, inoltre, in piazza della Libertà, ci sarà un ricco assortimento di prodotti tipici enogastronomici a km 0.</p>
    </article>
  </body>
</html>