<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-krajini-vakuum-vladi-i-fsbeshniki-babchenko-rozkriv-prichinu-vtechi-z-ukrajini-638734.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T15:04:43+00:00"/>
    <meta property="og:title" content="В країні вакуум влади і фсбешники. Бабченко розкрив причину втечі з України"/>
    <meta property="og:description" content="Бабченко зауважив, що «з того варіанту подій, який зараз розвивається в Україні», він не бачить оптимістичного виходу"/>
  </head>
  <body>
    <article>
      <h1>В країні вакуум влади і фсбешники. Бабченко розкрив причину втечі з України</h1>
      <address>
        <time datetime="2019-11-08T15:04:43+00:00">08 Nov 2019, 15:04</time>
      </address>
      <h4>Бабченко зауважив, що «з того варіанту подій, який зараз розвивається в Україні», він не бачить оптимістичного виходу</h4>
      <p>Російський журналіст Аркадій Бабченко повідомив, що основною причиною його переїзду з України до Ізраїлю була загроза життю і безпеці сім'ї.</p>
      <p>Про це він розповів в інтерв'ю білоруському телеканалу «<a href="https://belsat.eu/ru/news/intervyu-arkadiya-babchenko/">Белсат</a>».</p>
      <p>«Це питання фізичної загрози і безпеки сім'ї в першу чергу. Я просто впевнений, що користуючись тим, що в Україні тепер вакуум влади, управління країною порушено, її просто нашпиговують інсургентами, ефесбешниками і тому подібним. Це питання не навіть особисто моєї безпеки, а безпеки країни», - заявив Бабченко.</p>
      <p>Він зауважив, що «з того варіанту подій, який зараз розвивається в Україні», він не бачить оптимістичного виходу.</p>
      <p>«Брати участь в експериментах на кшталт «давайте під час війни виберемо головнокомандувачем комедіанта» я не хочу. Я постою за парканчиком, подивлюся з боку, чим це все закінчиться», - сказав Бабченко.</p>
      <p>Нагадаємо, раніше журналіст Євген Кисельов <a href="https://glavcom.ua/country/society/ubitiy-babchenko-vtik-z-ukrajini-637296.html">повідомив, що Бабченко виїхав з України.</a></p>
      <p>Як відомо, у резонансній справі про «замах у Києві на опозиційного російського журналіста Аркадія Бабченка» 1 жовтня 2018 року <a href="https://glavcom.ua/digest/arkadiy-babchenko-ya-hotiv-bi-pobachiti-v-sudi-dokazi-proti-mojih-vbivc-533048.html">набув сили вирок організатору «вбивства» - 50-річному Борису Герману</a>, співвласнику та комерційному директору збройного підприємства «Шмайсер».</p>
      <p>Раніше Бабченко, якого планували вбити у Києві, <a href="https://glavcom.ua/news/babchenko-oprilyudniv-paperi-yaki-nazvav-orijentuvannyam-fsb-na-sebe-506705.html">оприлюднив у соцмережі папери, які він назвав орієнтуванням ФСБ на своє вбивство</a>.</p>
      <related>
        <a href="https://glavcom.ua/news/babchenko-povidomiv-shcho-facebook-zabaniv-yogo-dovichno-586026.html"/>
        <a href="https://glavcom.ua/digest/arkadiy-babchenko-ya-hotiv-bi-pobachiti-v-sudi-dokazi-proti-mojih-vbivc-533048.html"/>
        <a href="https://glavcom.ua/news/sprava-babchenka-odnogo-z-pidozryuvanih-zvilnili-z-pid-varti-554631.html"/>
      </related>
    </article>
  </body>
</html>