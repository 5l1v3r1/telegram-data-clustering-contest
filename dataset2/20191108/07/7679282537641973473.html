<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-eng-vs-nz-england-tour-to-new-zealand-david-malan-fastest-t20i-hundred-for-england-2838177.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T07:16:59+00:00"/>
    <meta property="og:title" content="NZvENG: मलान की धमाकेदार सेंचुरी, इंग्लैंड की ओर से सबसे तेज टी20 इंटरनेशनल सेंचुरी जड़ने वाले बल्लेबाज बने"/>
    <meta property="og:description" content="इंग्लैंड की ओर से अपने करियर का 9वां टी20 इंटरनेशनल मैच खेल रहे डेविड मलान ने ताबड़तोड़ बल्लेबाजी करते हुए कई रिकॉर्ड्स अपने नाम कर लिए हैं। इंग्लैंड टीम इन दिनों न्यूजीलैंड के दौरे पर है और दोनों..."/>
  </head>
  <body>
    <article>
      <h1>NZvENG: मलान की धमाकेदार सेंचुरी, इंग्लैंड की ओर से सबसे तेज टी20 इंटरनेशनल सेंचुरी जड़ने वाले बल्लेबाज बने</h1>
      <address><time datetime="2019-11-08T07:16:59+00:00">08 Nov 2019, 07:16</time> by <a rel="author">लाइव हिन्दुस्तान टीम,नैपियर</a></address>
      <p>इंग्लैंड की ओर से अपने करियर का 9वां टी20 इंटरनेशनल मैच खेल रहे डेविड मलान ने ताबड़तोड़ बल्लेबाजी करते हुए कई रिकॉर्ड्स अपने नाम कर लिए हैं। इंग्लैंड टीम इन दिनों न्यूजीलैंड के दौरे पर है और दोनों टीमों के बीच फिलहाल पांच मैचों की ट्वंटी20 सीरीज खेली जा रही है। सीरीज के चौथे टी20 इंटरनेशनल मैच में इंग्लैंड की ओर से मलान ने ऐसी बल्लेबाजी की कि हर कोई बस देखता ही रह गया। मलान ने इस मैच में 51 गेंद पर नॉटआउट 103 रनों की पारी खेली।</p>
      <p>मलान ने इस मैच में इंग्लैंड की ओर से सबसे तेज टी20 इंटरनेशनल सेंचुरी का रिकॉर्ड अपने नाम कर लिया है। 18वें ओवर की आखिरी गेंद पर छक्के के साथ मलान ने सेंचुरी पूरी की। उन्होंने 48 गेंद पर सेंचुरी ठोकी। इससे पहले इंग्लैंड की ओर से सबसे तेज टी20 इंटरनेशनल सेंचुरी एलेक्स हेल्स के नाम दर्ज थी। ओवरऑल बात करें तो टी20 इंटरनेशनल में सबसे तेज सेंचुरी का रिकॉर्ड डेविड मिलर के नाम दर्ज है, जिन्होंने 35 गेंद पर सेंचुरी ठोकी थी। मलान ने अपनी पारी के दौरान 9 चौके और छह छक्के जड़े।</p>
      <h3>
        <a href="https://www.livehindustan.com/cricket/story-jonny-bairstow-back-in-england-test-side-as-cover-for-joe-denly-2838155.html">NZvENG Test Series: बैकअप के तौर पर इंग्लैंड टीम से जुड़े बेयरेस्टो</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-yuzvendra-chahal-aur-washinton-sundar-ne-milkar-bharat-ko-match-mein-wapasi-dilayi-2838118.html">IND vs BAN: चहल के साथ मिलकर इस तरह सुंदर ने मैच बांग्लादेश के कब्जे से निकाला</a>
      </h3>
      <p>मलान ने कप्तान इयोन मोर्गन के साथ मिलकर 182 रनों की साझेदारी निभाई, जो इंग्लैंड की ओर से टी20 इंटरनेशनल में किसी भी विकेट के लिए निभाई गई सबसे बड़ी साझेदारी भी है। मोर्गन ने 41 गेंद पर 91 रनों की पारी खेली। इन दोनों की बल्लेबाजी के दम पर इंग्लैंड ने 20 ओवर में तीन विकेट पर 241 रन बनाए।</p>
    </article>
  </body>
</html>