<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949591"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T07:40:18+00:00"/>
    <meta property="og:title" content="దేశానికే సనత్‌నగర్‌ ఆదర్శం: మంత్రి తలసాని"/>
    <meta property="og:description" content="ADVT"/>
  </head>
  <body>
    <article>
      <h1>దేశానికే సనత్‌నగర్‌ ఆదర్శం: మంత్రి తలసాని</h1>
      <address>
        <time datetime="2019-11-08T07:40:18+00:00">08 Nov 2019, 07:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>పౌరులంతా బాధ్యతాయుతంగా ప్రవర్తించాలి : దానకిషోర్‌</b>
        </li>
      </ul>
      <p><b>హైదరాబాద్ :</b><b> </b>సనత్‌నగర్‌ నియోజకవర్గం పైలెట్‌ ప్రాజెక్టు నిర్మాణంలో దేశానికే ఆదర్శంగా నిలుస్తోందని రాష్ట్ర మంత్రి తలసాని శ్రీనివా్‌సయాదవ్‌ అన్నారు. గురువారం సనత్‌నగర్‌ నియోజకవర్గం చుట్టు పక్కల ప్రాంతాల ప్రజల దాహార్తిని తీర్చేందుకు రూ.7.5కోట్ల వ్యయంతో నిర్మితమైన రిజర్వాయర్లను ఎమ్మెల్సీ రామచందర్‌రావు, జలమండలి ఎండీ దాన కిషోర్‌, కార్పొరేటర్‌ కొలను లక్ష్మీబాల్‌రెడ్డితో కలిసి ఆయన గురువారం ప్రారంభించారు. ఈ సందర్భంగా ఆయన మాట్లాడుతూ రాష్ట్రంలో విజయవంతంగా కొనసాగుతున్న డబుల్‌ బెడ్‌రూమ్‌లు, వైట్‌ ట్యాపింగ్‌ రోడ్లు వంటి నిర్మాణాలను సనత్‌నగర్‌ నుంచే ప్రారంభించడం జరిగిందని తెలిపారు. పౌరులంతా బాధ్యతాయుతంగా ప్రవర్తించాలని జలమండలి ఎండీ దానకిషోర్‌ పేర్కొన్నారు.</p>
      <p>నెదర్లాండ్‌ సాంకేతిక పరిజ్ఞానాన్ని మన దేశ అవసరాలకు అనుగుణంగా తీర్చిదిద్ది రూపొందించిన రోబోటిక్‌ యంత్రాల సహకారంతో ఫైలెట్‌ ప్రాజెక్టుగా డ్రైనేజీ మరమ్మత్తులు చేపట్టడం దేశంలోనే తొలిసారన్నారు. నియోజకవర్గంలో మొత్తం 11వేల మ్యాన్‌హోళ్లు, 318 కిలోమీటర్ల సివరేజీ లైన్‌లు 300 కిలోమీటర్ల మంచినీటి పైప్‌లైన్‌లు ఉన్నాయని వీటిని భూమిలో ఎక్కడెక్కడ ఉన్నాయో గుర్తించడం జరిగిందన్నారు. మంచినీరు లేదా డ్రైనేజీ సమస్యలు తలెత్తినప్పుడు కొన్ని సందర్భాల్లో పైప్‌లైన్‌లు ఎక్కడున్నాయన్న విషయాన్ని సిబ్బంది కనుగొనే పరిస్థితి లేదని ప్రస్తుతం అందుబాటులోకి వచ్చిన నూతన సాంకేతిక పరిజ్ఞానంతో తక్కువ సమయంలోనే మరమ్మతులు చేయవచ్చన్నారు. కార్యక్రమంలో అమీర్‌పేట కార్పొరేటర్‌ శేషుకుమారి, జలమండలి అధికారులు, టీఆర్‌ఎస్‌ నాయకులు, తదితరులు పాల్గొన్నారు.</p>
    </article>
  </body>
</html>