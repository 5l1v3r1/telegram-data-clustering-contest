<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/alvin_atterrato-6509959/news/2019-11-08/"/>
    <meta property="og:site_name" content="Agi"/>
    <meta property="article:published_time" content="2019-11-08T07:53:00+00:00"/>
    <meta property="og:title" content="L'aereo con a bordo Alvin è atterrato a Fiumicino"/>
    <meta property="og:description" content="Il piccolo ha già potuto riabbracciare papà Afrim e le due sorelle più grandi"/>
  </head>
  <body>
    <article>
      <h1>L'aereo con a bordo Alvin è atterrato a Fiumicino</h1>
      <h2>Il piccolo ha già potuto riabbracciare papà Afrim e le due sorelle più grandi</h2>
      <address><time datetime="2019-11-08T07:53:00+00:00">08 Nov 2019, 07:53</time> by <a rel="author">AGI - Agenzia Giornalistica Italia</a></address>
      <p>E' atterrato a Fiumicino l'aereo che ha riportato in Italia Alvin, il bambino di 11 anni <a href="https://www.agi.it/estero/ritrovato_bambino_madre_foreign_fighter-6503263/news/2019-11-07/">portato via nel 2014</a> dalla mamma decisa ad unirsi alle fila all'Isis. Il piccolo ha già potuto riabbracciare papà Afrim e le due sorelle più grandi.<br/>A restituirlo alla famiglia una missione di cooperazione internazionale che ha visto protagonisti lo Scip, il Ros, il consolato albanese, la Croce rossa italiana e la Mezzaluna rossa. </p>
      <p>Alvin Berisha è stato sequestrato e portato via dall'Italia dalla radicalizzatasi via web in Italia e partita per la Siria per unirsi ai combattenti dell'Isis. Le ricerche a livello internazionale hanno portato a localizzare il bambino nel campo profughi di Al Hol, controllato dai curdi, che ospita oltre 70.000 persone, in prevalenza compagne e figli di combattenti jihadisti in prigione.<br/><br/>Al confine il bambino è stato preso in carico da un dirigente della Polizia di Stato dello Scip che, insieme alla Cri, al Ros dei Carabinieri e ad una delegazione del governo albanese, l'ha portato, fino all'ambasciata italiana a Beirut dove è partito alla volta dell'Italia a bordo di un volo.</p>
      <related>
        <a href="https://www.agi.it/estero/ritrovato_bambino_madre_foreign_fighter-6503263/news/2019-11-07/"/>
      </related>
    </article>
  </body>
</html>