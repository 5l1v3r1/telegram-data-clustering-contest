<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/shoubiznes/raztseplenie-i-skandal-vv-fermata_news708064.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T07:19:00+00:00"/>
    <meta property="og:title" content="Разцепление и скандал във &quot;Фермата&quot;"/>
    <meta property="og:description" content="След разгорещен спор участниците гласуваха със „за“ и против“ на импровизиран референдум"/>
  </head>
  <body>
    <article>
      <h1>Разцепление и скандал във "Фермата"</h1>
      <h2>След разгорещен спор участниците гласуваха със „за“ и против“ на импровизиран референдум</h2>
      <address>
        <time datetime="2019-11-08T07:19:00+00:00">08 Nov 2019, 07:19</time>
      </address>
      <p>https://blitz.bg/layfstayl/shoubiznes/raztseplenie-i-skandal-vv-fermata_news708064.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573190307-thumb-910x0-kazarma.jpg"/>
      </figure>
      <p><b>Да бъде ли върната казармата в България или не? Спорният въпрос разцепи на две  „Фермата“, в която само част от мъжете са отбили военна служба, съобщава "<a href="https://www.monitor.bg/bg/a/view/referendum-za-kazarmata-vyv-fermata-180230">Монитор</a>". </b><br/><br/>След разгорещен спор участниците гласуваха със „за“ и против“ на импровизиран референдум и показаха нагласите си.<br/><br/>Против съм, това е загуба на време! Членството в НАТО ни гарантира много по-голяма сигурност, отколкото мобилизацията на 500 хилядна армия“, отсече софтуерният милионер Митко Караиванов.<br/><br/>Адашът му, младият бизнесмен Митко Калайджиев, също възропта срещу задължителната казарма.<br/><br/>„По-важно е как ще те възпитат в семейството ти, а не на 18 години, ако вече си деформиран индивид, да те затворят някъде за 6 месеца“, каза той.<br/><br/>„Ползата“ от задължителното военно обучение обобщи автомонтьорът Краси: „Бил съм девет месеца в казарма. Научих само, че ако на обяд ядеш боб, а вечер ориз, на другия ден ще ядеш боб с ориз.<br/><br/>На противоположния полюс застанаха мъжете, които познават отвътре силовите структури. „Лека полека ние губим ценностната си система, губим желанието да се борим за тази държава. Всяка държава, която просперира, има силна армия“, разпали се военният Станислав.<br/><br/>Подкрепиха го бившият полицай Венцислав и детската учителка и майка на две момчета Маргарита. Според тях казармата прави мъжете по-самостоятелни и ги учи да оцеляват.<br/><br/>След препирнята, участниците във „Фермата“ преминаха към гласуване. Със 7 на 6 гласа те решиха, че задължителната казарма трябва да бъде върната в България.<br/> </p>
    </article>
  </body>
</html>