<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/policie-vypatrala-ridice-formule-ktery-jel-po-dalnici-d4/1818597?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T07:27:00+00:00"/>
    <meta property="og:title" content="Policie vypátrala řidiče formule, který jel po dálnici D4"/>
    <meta property="og:description" content="Příbram - Policisté vypátrali řidiče formule, který jel 8. září po dálnici D4 mezi Příbramí a Dobříší. Podobná závodní auta na pozemní komunikace nesmějí. Pětačtyřicetiletému muži hrozí ve správním řízení pokuta od 5000 do 10.000 korun a zákaz činnosti od šesti měsíců do jednoho roku, řekla dnes ČTK mluvčí příbramské policie Monika Schindlová."/>
  </head>
  <body>
    <article>
      <h1>Policie vypátrala řidiče formule, který jel po dálnici D4</h1>
      <address><time datetime="2019-11-08T07:27:00+00:00">08 Nov 2019, 07:27</time> by <a rel="author" href="http://www.ctk.cz/" target="_blank">ČTK</a></address>
      <p>Příbram - Policisté vypátrali řidiče formule, který jel 8. září po dálnici D4 mezi Příbramí a Dobříší. Podobná závodní auta na pozemní komunikace nesmějí. Pětačtyřicetiletému muži hrozí ve správním řízení pokuta od 5000 do 10.000 korun a zákaz činnosti od šesti měsíců do jednoho roku, řekla dnes ČTK mluvčí příbramské policie Monika Schindlová.</p>
      <figure>
        <img src="https://i3.cn.cz/3/1568288512_P201909120547901.jpg"/>
      </figure>
      <p>Jízdu závodního automobilu typu formule zachytili ostatní motoristé na video. Policie žádala svědky, aby se jí přihlásili. Podle Schindlové k vypátrání řidiče vedlo více poznatků.</p>
      <p>Vyšetřování již bylo ukončeno a ve čtvrtek policisté věc předali správnímu orgánu pro podezření ze spáchání přestupku v dopravě. Řidič jel podle mluvčí ve vozidle, které není techniky způsobilé k provozu na pozemních komunikacích a ohrozil tím ostatní účastníky silničního provozu.</p>
    </article>
  </body>
</html>