<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/microsoft-cortanai-sonlandiriyor-mu_84929.html"/>
    <meta property="og:site_name" content="CHIP Online"/>
    <meta property="article:published_time" content="2019-11-08T07:00:00+00:00"/>
    <meta property="og:title" content="Microsoft, Cortana'yı Sonlandırıyor mu?"/>
    <meta property="og:description" content="Microsoft, Android kullanıcılarından büyük ilgi gören Launcher'ı hakkında herkesi şaşırtan bir karara imza atıyor!"/>
  </head>
  <body>
    <article>
      <h1>Microsoft, Cortana'yı Sonlandırıyor mu?</h1>
      <h2>Microsoft, Android kullanıcılarından büyük ilgi gören Launcher'ı hakkında herkesi şaşırtan bir karara imza atıyor!</h2>
      <address><time datetime="2019-11-08T07:00:00+00:00">08 Nov 2019, 07:00</time> by <a rel="author">CHIP Online</a></address>
      <p>Microsoft'un büyük umutlarla başlattığı dijital asistan servisi <b>Cortana</b>, şirketin beklediği ilgiyi o kadar karşılamamış olacak ki, <b>Microsoft</b> bu konuda geri adımlar atmaya başladı.  Bir yandan dijital asistanı için yatırım ve çalışmalarını sürdüren Microsoft'un, diğer yandan ise Cortana'nın etkin alanını daraltmayı düşündüğü söyleniyor.</p>
      <p><b>Windows Central</b> yazarlarından <a href="https://twitter.com/zacbowden/status/1191717214778474496">Zac Bowden</a>'ın resmi twitter hesabından yaptığı açıklamaya göre, Microsoft önümüzdeki birkaç ay içinde Android'deki Microsoft Launcher'dan Cortana'yı kaldıracak. "<i>Bu doğruysa, berbat bir haber!</i>" şeklinde bu konu hakkındaki yorumunu da dile getiren Bowden'a konuyla ilgili takipçileri de yorumlarıyla eşlik etmiş. Takipçlerin bir kısmı Cortana'nın daha iyi şekilde geri döneceğini söylerken, diğer bir kısmı ise, Microsoft'un yakında Cortana'nın fişini çekeceğini ve öldüreceğini düşünüyor.</p>
      <figure>
        <iframe data-src="https://twitter.com/zacbowden/status/1191717214778474496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bunlardan hangisi gerçekleşir şimdiden kestirmesi zor. Ancak Microsoft, her ne kadar Cortana'yı <b>Android</b> platformunda <a href="https://play.google.com/store/apps/details?id=com.microsoft.launcher">Microsoft Launcher</a>'dan kaldırsa da, yine Android platformunda halihazırda ayrı bir <a href="https://play.google.com/store/apps/details?id=com.microsoft.cortana">Cortana</a> uygulamasını da kullanıcılara sunduğunu belirtelim.</p>
    </article>
  </body>
</html>