<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/society/diavata-10-traymaties-se-symploki-prosfygon-sti-domi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T07:03:40+00:00"/>
    <meta property="og:title" content="Διαβατά : 10 τραυματίες σε συμπλοκή προσφύγων στη δομή"/>
    <meta property="og:description" content="Αιματηρό επεισόδιο με μαχαίρια μεταξύ μεταναστών σημειώθηκε στο Κέντρο Υποδοχής και Ταυτοποίησης των Διαβατών, στη Θεσσαλονίκη"/>
  </head>
  <body>
    <article>
      <h1>Διαβατά : 10 τραυματίες σε συμπλοκή προσφύγων στη δομή</h1>
      <h2>Αιματηρό επεισόδιο με μαχαίρια μεταξύ μεταναστών σημειώθηκε στο Κέντρο Υποδοχής και Ταυτοποίησης των Διαβατών, στη Θεσσαλονίκη</h2>
      <address><time datetime="2019-11-08T07:03:40+00:00">08 Nov 2019, 07:03</time> by <a rel="author">ΤοΒΗΜΑ Team</a></address>
      <p>Δέκα άτομα τραυματίστηκαν από το άγριο επεισόδιο που σημειώθηκε στα Διαβατά μεταξύ μεταναστών. Η συμπλοκή σημειώθηκε στο Κέντρο Υποδοχής και Ταυτοποίησης των Διαβατών, στη Θεσσαλονίκη.</p>
      <p>Σύμφωνα με την ιστοσελίδα thestival.gr, πρόκειται για Αφγανούς υπηκόους, οι οποίοι ενεπλάκησαν σε αιματηρό επεισόδιο που ξεκίνησε στις 11:00 της Πέμπτης. Σύμφωνα με αυτόπτες μάρτυρες, οι συμπλεκόμενοι χρησιμοποίησαν διάφορα αντικείμενα, ενώ όταν έφτασαν στο σημείο οι αστυνομικές δυνάμεις τα πνεύματα ηρέμησαν.</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη»</a>
      </p>
      <p>Οι τέσσερις τραυματίες μεταφέρθηκαν με ασθενοφόρα στο νοσοκομείο «Παπανικολάου» της Θεσσαλονίκης για την παροχή των πρώτων βοηθειών και η υγεία τους δεν διατρέχει κίνδυνο, σύμφωνα με το ΑΜΠΕ.</p>
      <p>Δεν έγινε κάποια προσαγωγή ή σύλληψη.</p>
      <p>Σύμφωνα με πληροφορίες, όλα ξεκίνησαν λόγω μιας παρέας που έκανε φασαρία και κάποιοι άλλοι μετανάστες ήθελαν να κοιμηθούν. Τα πράγματα γρήγορα ξέφυγαν με αποτέλεσμα να οδηγήσουν στον τραυματισμό αρκετών.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>