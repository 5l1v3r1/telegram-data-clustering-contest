<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondheim/2019/11/08/Kjedekollisjon-i-Okstadbakken-20346391.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T07:02:17+00:00"/>
    <meta property="og:title" content="Kjedekollisjon i Okstadbakken"/>
    <meta property="og:description" content="Varebil, personbil og vogntog involvert i ulykken."/>
  </head>
  <body>
    <article>
      <h1>Kjedekollisjon i Okstadbakken</h1>
      <address><time datetime="2019-11-08T07:02:17+00:00">08 Nov 2019, 07:02</time> by <a rel="author">Anne Berit Fagernes</a></address>
      <p>Varebil, personbil og vogntog involvert i ulykken.</p>
      <aside><a href="https://www.adressa.no/nyheter/trondheim/2019/11/08/javascript:void(0);">Del denne artikkelen på Facebook</a> <a href="https://www.adressa.no/nyheter/trondheim/2019/11/08/javascript:void(0);">Del denne artikkelen på Twitter</a> <a href="https://www.adressa.no/nyheter/trondheim/2019/11/08/javascript:void(0);">Del denne artikkelen på e-post</a></aside>
      <p>Like før 08.00 fredag morgen melder politiet om en kjedekollisjon på E6 i Okstadbakken. Ulykken skjedde i høyre felt i nordgående retning, like før Kroppanbrua.</p>
      <h3>Tre biler involvert</h3>
      <p>- Patruljen på stedet melder at en personbil, som skal ha bråbremset før avkjøringen til Selsbakk, har fått en varebil i hekken. Vogntoget som kom bak varebilen er også involvert i kjedekollisjonen. Patruljen har ikke registrert personskader, men dette blir sjekket av helsepersonell når de kommer til stedet, opplyser operasjonsleder Trond Hangaas ved Trøndelag politidistrikt.</p>
      <figure>
        <img src="https://www.adressa.no/incoming/article20346479.ece/heirgq/BINARY/w980/ok2.jpg"/>
        <figcaption>Kø på E6 Okstadbakken fredag 8. november etter kjedekollisjon  Foto: VEGARD EGGEN</figcaption>
      </figure>
      <h3>Treg trafikk</h3>
      <p>Vegrafikksentralen har satt ned fartsgrensen på strekningen, og ifølge operasjonsleder er det nå veldig saktegående trafikk forbi ulykkesstedet.</p>
      <p>- Både personbil og varebil har tatt seg bort fra ulykkesstedet til et felles møtepunkt. Det er bare vogntoget som står igjen, sier operasjonsleder.</p>
      <p>En entreprenør er rekvirert for å rydde veien.</p>
      <figure>
        <iframe data-src="https://twitter.com/PolitiTrondelag/status/1192697771150790656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>