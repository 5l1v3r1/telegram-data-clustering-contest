<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/moodys-lowered-indias-rating-citing-low-economic-growth/271768/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-08T07:52:45+00:00"/>
    <meta property="og:title" content="मूडीज ने कम आर्थिक वृद्धि का हवाला देकर भारत की रेटिंग घटाई, ‘स्थिर’ से बदलकर किया ‘नेगेटिव’"/>
    <meta property="og:description" content="मूडीज इंवेस्टर्स सर्विस ने 2019-20 में भारत के सकल घरेलू उत्पाद (जीडीपी) की वृद्धि दर का अनुमान 6.20 प्रतिशत से घटाकर 5.80 प्रतिशत कर दिया था।"/>
  </head>
  <body>
    <article>
      <h1>मूडीज ने कम आर्थिक वृद्धि का हवाला देकर भारत की रेटिंग घटाई, ‘स्थिर’ से बदलकर किया ‘नेगेटिव’</h1>
      <address><time datetime="2019-11-08T07:52:45+00:00">08 Nov 2019, 07:52</time> by <a rel="author">JKR Staff</a></address>
      <p>मूडीज इन्वेस्टर्स सर्विस ने भारत की रेटिंग पर अपना परिदृश्य बदलते हुए इसे ‘स्थिर’ से ‘नकारात्मक’ (नेगेटिव) कर दिया है। एजेंसी ने कहा कि पहले के मुकाबले आर्थिक वृद्धि के बहुत कम रहने की आशंका है। एजेंसी ने भारत के लिए बीएए2 विदेशी-मुद्रा एवं स्थानीय मुद्रा रेटिंग की पुष्टि की है।</p>
      <figure>
        <img src="http://www.jantakareporter.com/wp-content/uploads/2016/11/moodys-650_650x400_41470421124.jpg"/>
      </figure>
      <p>रेटिंग एजेंसी ने एक बयान में कहा, “परिदृश्य को नकारात्मक करने का मूडीज का फैसला आर्थिक वृद्धि के पहले के मुकाबले काफी कम रहने के बढ़ते जोखिम को दिखाता है। मूडीज के पूर्व अनुमान के मुकाबले वर्तमान की रेटिंग लंबे समय से चली आ रही आर्थिक एवं संस्थागत कमजोरी से निपटने में सरकार एवं नीति के प्रभाव को कम होते हुए दिखाती है। जिस कारण पहले ही उच्च स्तर पर पहुंचा कर्ज का बोझ धीरे-धीरे और बढ़ सकता है।”</p>
      <p>बता दें कि, इससे पहले अक्टूबर में मूडीज इंवेस्टर्स सर्विस ने 2019-20 में भारत के सकल घरेलू उत्पाद (जीडीपी) की वृद्धि दर का अनुमान 6.20 प्रतिशत से घटाकर 5.80 प्रतिशत कर दिया था। मूडीज का कहना है कि भारतीय अर्थव्यवस्था नरमी से काफी प्रभावित है और इसके कुछ कारक दीर्घकालिक असर वाले हैं।</p>
      <figure>
        <iframe src="https://www.youtube.com/embed/mMyyjyDDGSA" width="696" height="392" data-service="Youtube" scrolling="no"/>
      </figure>
      <p>रिजर्व बैंक ने भी हालिया मौद्रिक नीति समीक्षा बैठक के बाद जीडीपी वृद्धि दर का अनुमान घटाकर 6.10 प्रतिशत कर दिया। मूडीज ने एक रिपोर्ट में कहा कि नरमी का कारण निवेश में कमी है जो बाद में रोजगार सृजन में नरमी तथा ग्रामीण क्षेत्र में वित्तीय संकट के कारण उपभोग में भी प्रभावी हो गया। (इंपुट: भाषा के साथ)</p>
    </article>
  </body>
</html>