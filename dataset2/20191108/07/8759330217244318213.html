<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902893/thorup-is-tevreden-de-beste-45-minuten-die-kaa-gent-tot-nu-toe-speelde-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-08T07:14:00+00:00"/>
    <meta property="og:title" content="Thorup in de wolken: “De beste 45 minuten die KAA Gent tot nu toe speelde”"/>
    <meta property="og:description" content="KAA Gent spoelde een slechte eerste helft weg met een geweldige tweede helft. Uiteindelijk werd er met 1-3 gewonnen op het veld van Wolfsburg."/>
  </head>
  <body>
    <article>
      <h1>Thorup in de wolken: “De beste 45 minuten die KAA Gent tot nu toe speelde”</h1>
      <address>
        <time datetime="2019-11-08T07:14:00+00:00">08 Nov 2019, 07:14</time>
      </address>
      <p>
        <b>KAA Gent spoelde een slechte eerste helft weg met een geweldige tweede helft. Uiteindelijk werd er met 1-3 gewonnen op het veld van Wolfsburg.</b>
      </p>
      <p>"De eerste 45 minuten brachten helemaal niet wat ik gehoopt had”, begint Thorup tegenover Het Laatste Nieuws. “Ik zag niet het team dat ik voorbereid had op zo'n belangrijke match. Ik vroeg de spelers tijdens de rust wat ze wilden: binnen blijven of weer naar buiten gaan om het over een totaal andere boeg te gooien? We hadden nood aan alles: meer intensiteit, meer kwaliteit, meer duelkracht."</p>
      <p>"We hadden de laatste wedstrijden getoond dat alles mogelijk is als we maar met vertrouwen voetballen”, gaat Thorup verder. “Daarom wisten we dat we ook de loop van deze wedstrijd konden veranderen. Ik zag na de rust de beste 45 minuten die we tot nu speelden. Tot voor deze match sprak iedereen over Wolfsburg als de grote favoriet, die deze groep zeker zou winnen. AA Gent was dan weer een team dat uit niet kon winnen. De timing om het tegendeel te bewijzen was perfect."</p>
      <aside>Lees meer<br/><a href="https://www.voetbalprimeur.be/nieuws/902874/wolgnt.html?itm_source=www.voetbalprimeur.be&amp;itm_medium=highlighted-content">Gent maakt komaf met uitcomplex na schitterende comeback tegen Wolfsburg</a></aside>
    </article>
  </body>
</html>