<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wielka-brytania-boris-johnson-tylko-konserwatysci-zapobiegna-referendum-w-szkocji,983845.html"/>
    <meta property="og:site_name" content="TVN24"/>
    <meta property="article:published_time" content="2019-11-08T07:00:00+00:00"/>
    <meta property="og:title" content="Johnson w destylarni whisky i fabryce chipsów przekonywał Szkotów do brexitu"/>
    <meta property="og:description" content="Boris Johnson przekonywał w czwartek, że tylko głosowanie na jego Partię Konserwatywną zatrzyma drugie referendum niepodległościowe w Szkocji i zapobiegnie rozbiciu Wielkiej Brytanii, do czego dąży..."/>
  </head>
  <body>
    <article>
      <h1>Johnson w destylarni whisky i fabryce chipsów przekonywał Szkotów do brexitu</h1>
      <address><time datetime="2019-11-08T07:00:00+00:00">08 Nov 2019, 07:00</time> by <a rel="author">asty/adso</a></address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/b82a4af9-e0b2-49cb-8bc8-89499f572c55.jpeg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/0e5302ff-f0f7-441b-a546-35b6de2a69d0-480p.mp4"/>
          <figcaption>Johnson w fabryce chipsów. Przekonuje Szkotów do głosowania...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/b5b150e2-0206-4007-a46e-3c4abf633768-480p.mp4"/>
          <figcaption>Boris Johnson odwiedził jeden ze szpitali w Cambridge</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/be608e78-0167-45a0-bf2b-6333b3d14d37-480p.mp4"/>
          <figcaption>Boris Johnson podczas wizyty w Luksemburgu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/543696e8-77c1-49b4-b360-7aed4d4a1054-480p.mp4"/>
          <figcaption>Szkocki sąd wydał wyrok korzystny dla Borisa Johnsona</figcaption>
        </figure>
        <figcaption>Boris Johnson w fabryce chipsów<cite>Foto: Reuters | Video: Reuters</cite></figcaption>
      </slideshow>
      <h3>Boris Johnson przekonywał w czwartek, że tylko głosowanie na jego Partię Konserwatywną zatrzyma drugie referendum niepodległościowe w Szkocji i zapobiegnie rozbiciu Wielkiej Brytanii, do czego dąży Szkocja Partia Narodowa (SNP).</h3>
      <p>W czwartek, w pierwszym pełnym dniu kampanii konserwatystów przed wyznaczonymi na 12 grudnia przedterminowymi wyborami do Izby Gmin, Boris Johnson udał się do Szkocji, która w ostatnich latach była wyjątkowo trudnym terenem dla tej partii.</p>
      <related>
        <a href="https://www.tvn24.pl/wiadomosci-ze-swiata,2/johnson-o-corbynie-i-msciwosci-ktorej-nie-widziano-od-czasu-gdy-stalin-przesladowal-kulakow,983392.html"/>
      </related>
      <p>W wyborach w 2010 i 2015 roku w Szkocji konserwatyści zdobyli tylko po jednym z 59 okręgów, znacznie poprawili swój stan posiadania w 2017 roku, wygrywając w 13, ale biorąc pod uwagę, że wyraźna większość Szkotów popiera pozostanie w Unii Europejskiej, opowiadający się za brexitem Johnson nie jest tam postacią popularną.</p>
      <p>Z drugiej strony według sondaży nieco ponad połowa Szkotów jest przeciwna oderwaniu się od Zjednoczonego Królestwa i o tych wyborców brytyjski premier zabiega.</p>
      <p>Boris Johnson, który po południu odwiedził jedną z destylarni whisky koło Elgin, mówił, iż tylko szkoccy konserwatyści mogą "utrzymać razem nasze fantastyczne Zjednoczone Królestwo i zapobiec kolejnemu referendum w przyszłym roku".</p>
      <p>- Jesteśmy partią, która mówi: pójdźmy razem jako cała Wielka Brytania, załatwmy do końca sprawę brexitu, zamknijmy to, a następnie zbierzmy razem nasz wspaniały kraj, aby uwolnić potencjał, jaki ma Wielka Brytania – wzywał Boris Johnson.</p>
      <h3>"Corbyn i Sturgeon - współtowarzysze zniszczenia"</h3>
      <p>Szefowa autonomicznego rządu szkockiego i liderka SNP Nicola Sturgeon zapowiedziała, że tuż po wyborach prześle do rządu w Londynie formalny wniosek o zgodę na referendum niepodległościowe. Chce ona, by odbyło się ono w drugiej połowie przyszłego roku.</p>
      <related>
        <a href="https://www.tvn24.pl/wiadomosci-ze-swiata,2/w-tych-wyborach-beda-walczyc-ciezej-i-w-sposob-bardziej-brudny-niz-wczesniej,982129.html"/>
      </related>
      <p>Przeciwni referendum w Szkocji są nie tylko konserwatyści, ale też Partia Pracy i Liberalni Demokraci. Ale laburzyści nie odrzucają zgody na referendum w sposób tak kategoryczny, jak pozostałe dwie partie, stąd też Johnson zarzuca ich liderowi Jeremy'emu Corbynowi, że w zamian za ewentualne poparcie go jako premiera, zgodzi się na referendum. W czwartek nawet określił Corbyna i Sturgeon jako "współtowarzyszy zniszczenia".</p>
      <p>Odpowiadając na słowa Johnsona, Sturgeon wezwała brytyjskiego premiera, by przeprosił za "chaos, który on i jego partia sprowadziła".</p>
      <p>- Bez względu na to, co wydarzy się w tych wyborach, brexit w żadnym razie nie zostanie załatwiony, nawet jeśli umowa zostanie ostatecznie przegłosowana. Ta kwestia zdominuje politykę w Westminsterze, w ten czy inny sposób, przez wiele lat. Dlatego tak ważne jest, aby Szkocja uciekła przed brexitem, wybierając lepszą przyszłość poprzez niepodległość - oświadczyła Sturgeon.</p>
      <p>Choć poprzednie referendum w Szkocji odbyło się zaledwie pięć lat temu, SNP przekonuje, że w związku z planowanym wyjściem Wielkiej Brytanii z UE zasadniczo zmieniły się okoliczności, co uzasadnia nowy plebiscyt. W 2014 roku za pozostaniem Szkocji w składzie Zjednoczonego Królestwa opowiedziało się 55 proc. głosujących.</p>
      <related>
        <h4>Boris Johnson premierem</h4>
        <a href="https://www.tvn24.pl/wiadomosci-ze-swiata,2/brytyjski-parlament-rozwiazany,983259.html"/>
        <a href="https://www.tvn24.pl/wiadomosci-ze-swiata,2/chcialbym-aby-nigel-i-boris-polaczyli-sily-sadze-ze-istnieje-taka-mozliwosc,982678.html"/>
        <a href="https://www.tvn24.pl/wiadomosci-ze-swiata,2/trump-zadzwonil-do-programu-farage-a-boris-wlasciwym-facetem-na-te-czasy,982132.html"/>
        <a href="https://www.tvn24.pl/wiadomosci-ze-swiata,2/tusk-pisze-do-brytyjskich-przyjaciol-o-przedluzeniu-brexitu-to-moze-byc-ostatnie,981441.html"/>
        <a href="https://www.tvn24.pl/wiadomosci-ze-swiata,2/izba-gmin-przeciwna-wczesniejszym-wyborom,981185.html"/>
      </related>
      <related>
        <h4>Brytyjczycy wybrali brexit</h4>
        <a href="https://www.tvn24.pl/wiadomosci-ze-swiata,2/objalem-to-stanowisko-by-byc-arbitrem,983848.html"/>
        <a href="https://www.tvn24.pl/wiadomosci-ze-swiata,2/byly-spiker-izby-gmin-brexit-najwiekszym-bledem-wielkiej-brytanii-po-wojnie,983564.html"/>
        <a href="https://www.tvn24.pl/wiadomosci-ze-swiata,2/brytyjski-parlament-rozwiazany,983259.html"/>
        <a href="https://www.tvn24.pl/wiadomosci-ze-swiata,2/chcialbym-aby-nigel-i-boris-polaczyli-sily-sadze-ze-istnieje-taka-mozliwosc,982678.html"/>
        <a href="https://www.tvn24.pl/wiadomosci-ze-swiata,2/przyspieszone-wybory-na-wyspach-bez-nigela-farage-a,982616.html"/>
      </related>
    </article>
  </body>
</html>