<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/audi-q5-do-zasuvky-prijizdi-do-ceska-s-cenou-16-milionu-potesi-hlavne-vykonem"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T07:00:00+00:00"/>
    <meta property="og:title" content="Audi Q5 do zásuvky přijíždí do Česka. S cenou 1,6 milionu potěší hlavně výkonem"/>
    <meta property="og:description" content="Nová hybridní motorizace v nabídce Audi Q5 už dostává české cenovky. Nabídka hybridních SUV se tak u nás zase rozšiřuje."/>
  </head>
  <body>
    <article>
      <h1>Audi Q5 do zásuvky přijíždí do Česka. S cenou 1,6 milionu potěší hlavně výkonem</h1>
      <h2>Nová hybridní motorizace v nabídce Audi Q5 už dostává české cenovky. Nabídka hybridních SUV se tak u nás zase rozšiřuje.</h2>
      <address><time datetime="2019-11-08T07:00:00+00:00">08 Nov 2019, 07:00</time> by <a rel="author">Daniel Fuglevič</a></address>
      <p>V doplňování nabídky modelů o elektrifikované varianty pokračuje taktéž Audi, u kterého se v konfigurátoru již objevuje i nové Q5 ve verzi 55 TFSI e quattro, označující plug-in hybridní pohon. Nedostatkem výkonu SUV určitě netrpí, díky kombinaci motoru 2.0 TFSI a elektromotoru totiž nabízí <b>výkon 270 kW (367 koní)</b> a <b>točivý moment 500 N.m</b>.</p>
      <related>
        <a href="https://www.autorevue.cz/audi-r8-rwd-supersport-prijizdi-i-jako-zadokolka-je-levnejsi-a-nejde-o-specialni-verzi"/>
      </related>
      <p>Samozřejmostí je pohon všech kol quattro a sedmistupňová automatická převodovka S tronic. Hybridní Q5 pak akceleruje z nuly na 100 km/h za 5,3 vteřiny, maximálně dosáhne 239 km/h, přičemž čistě na elektřinu dokáže cestovat rychlostí až 135 km/h. S baterií o kapacitě 14,1 kWh má přitom zajistit dle WLTP dojezd 40 km. Kombinovanou spotřebu při využití obou jednotek udává Audi na 2,1 až 2,7 l/100 km.</p>
      <p>Na kolik tedy <b>Q5 55 TFSI e quattro</b> vyjde? Jeho cenovka začíná na částce<b> 1.599.900 Kč</b> a hybrid v nabídce zastává samostatnou výbavovou linii. V základu nabídne LED světlomety, třízónovou klimatizaci s funkcí nezávislého nastavení přes aplikaci v telefonu, infotainment se 7palcovým displejem, 18palcová litá kola, adaptivní podvozek DCC, multifunkční kožený volant, vnější elektricky ovládaná a vyhřívaná zrcátka, vnitřní bezrámové samostmívací zrcátko, světelný a dešťový senzor, posunovatelnou zadní lavici a taky čalounění v kombinaci látka/kůže.</p>
      <related>
        <a href="https://www.autorevue.cz/brutalni-audi-rs-q8-pokorilo-rekord-na-nurburgringu-okruh-doslova-preletelo"/>
      </related>
      <p>Klasicky u Audi pak zaškrtáte bohatý seznam volitelné výbavy, který nejspíš začíná u laků karoserie. Základní bílý a černý odstín jsou bez příplatku, další odstíny začínají na částce 30.600 Kč. K dispozici je u hybridu i sportovní paket S line (56.900 Kč), adaptivní vzduchový podvozek (55.800 Kč) a například adaptivní tempomat (37.800 Kč) seženete pouze v kombinaci s asistentem dálkových světel (4300 Kč), parkovacím asistentem (22.300 Kč), hrstkou bezpečnostních funkcí (7200 Kč), funkcí čtením značek (8600 Kč) a navigací MMI (42.900 Kč).</p>
      <table>
        <tr>
          <th colspan="2">Audi Q5 55 TFSI e quattro: Technická data a české ceny</th>
        </tr>
        <tr>
          <td>
            <b>Verze</b>
          </td>
          <td align="center">
            <b>55 TFSI e quattro</b>
          </td>
        </tr>
        <tr>
          <td>
            <b>Zdvihový objem [cm3]</b>
          </td>
          <td align="center">1984</td>
        </tr>
        <tr>
          <td>
            <b>Válce/ventily</b>
          </td>
          <td align="center">4/4</td>
        </tr>
        <tr>
          <td>
            <b>Největší výkon motoru [kW/min]</b>
          </td>
          <td align="center">185/5000-6000</td>
        </tr>
        <tr>
          <td>
            <b>Točivý moment motoru [N.m/min]</b>
          </td>
          <td align="center">370/1600-4500</td>
        </tr>
        <tr>
          <td>
            <b>Největší výkon elektromotoru [kW]</b>
          </td>
          <td align="center">105</td>
        </tr>
        <tr>
          <td>
            <b>Točivý moment elektromotoru [N.m]</b>
          </td>
          <td align="center">350</td>
        </tr>
        <tr>
          <td>
            <b>Akumulátor [typ/kapacita]</b>
          </td>
          <td align="center">Li-on/14,1 kWh</td>
        </tr>
        <tr>
          <td>
            <b>Převodovka</b>
          </td>
          <td align="center">7A</td>
        </tr>
        <tr>
          <td>
            <b>Max. rychlost [km/h]</b>
          </td>
          <td align="center">239</td>
        </tr>
        <tr>
          <td>
            <b>Max. rychlost - EV mód [km/h]</b>
          </td>
          <td align="center">135</td>
        </tr>
        <tr>
          <td>
            <b>Dojezd na elektřinu [km]</b>
          </td>
          <td align="center">40</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center">5,3</td>
        </tr>
        <tr>
          <td>
            <b>Spotřeba WLTP [l/100 km]</b>
          </td>
          <td align="center">2,1-2,7</td>
        </tr>
        <tr>
          <td>
            <b>Provozní hmotnost [kg]</b>
          </td>
          <td align="center"> 2105</td>
        </tr>
        <tr>
          <td>
            <b>Základní cena [Kč]</b>
          </td>
          <td align="center">
            <b>1.599.900</b>
          </td>
        </tr>
      </table>
      <related>
        <h4>Určitě si přečtěte</h4>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/vw-chce-nabidnout-plne-autonomni-rizeni-jiz-v-roce-2025-132012"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>