<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191108-nigeria-yaendelea-kukabiliwa-na-mashambulizi-ya-wanajihadi"/>
    <meta property="og:site_name" content="RFI"/>
    <meta property="article:published_time" content="2019-11-08T07:56:59+00:00"/>
    <meta property="og:title" content="Nigeria yaendelea kukabiliwa na mashambulizi ya wanajihadi"/>
    <meta property="og:description" content="Wanajeshi 10 wa Nigeria wameuawa na wengine zaidi ya 9 wamejeruhiwa katika shambulio la kushtukiza lililotekelezwa na wanajihadi wa kiislamu kaskazini mwa nchi hiyo, vyanzo vya kijeshi vimethibitisha."/>
  </head>
  <body>
    <article>
      <h1>Nigeria yaendelea kukabiliwa na mashambulizi ya wanajihadi</h1>
      <address><time datetime="2019-11-08T07:56:59+00:00">08 Nov 2019, 07:56</time> by <a rel="author">RFI</a></address>
      <p>
        <b>Wanajeshi 10 wa Nigeria wameuawa na wengine zaidi ya 9 wamejeruhiwa katika shambulio la kushtukiza lililotekelezwa na wanajihadi wa kiislamu kaskazini mwa nchi hiyo, vyanzo vya kijeshi vimethibitisha.</b>
      </p>
      <p>Kwa mujibu wa mashuhuda wa tukio hilo, msafara wa wanajeshi hao ulishambuliwa katika wilaya ya Damboa kwenye jimbo la Borno ambapo pia imearifiwa kuwa wanajeshi 12 hawajapatikana.</p>
      <p>Wapiganaji wenye uhusiano na kundi la Islamic State wamekiri kuhusika katika shambulio hilo, ambapo wamesema waliwaua wanajeshi zaidi ya 22.</p>
      <p>Tangu kuibuka kwa makundi ya kijihadi Kaskazini mwa nchi hiyo, watu zaidi ya elfu 35 wameuawa na wengine zaidi ya milioni 2 wamelazimika kukimbilia nchi jirani.</p>
      <p>Mashambulizi haya yametekelezwa wakati huu ambapo mataifa ya magharibi yakifanya operesheni za pamoja kujaribu kuyadhibiti makundi ya kiislamu ambayo yameendelea kutatiza usalama kwenye nchi zao.</p>
    </article>
  </body>
</html>