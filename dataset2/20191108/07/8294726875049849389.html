<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/rwb-tuning-primul-911-electric-174226.html"/>
    <meta property="og:site_name" content="Auto Bild"/>
    <meta property="article:published_time" content="2019-11-08T07:30:19+00:00"/>
    <meta property="og:title" content="Porsche 911 cu motor Tesla, modificat de RWB. Rar vezi ceva atât de frumos"/>
    <meta property="og:description" content="Renumitul atelier de tuning RWB îndrăznește să pășească în universul electricelor cu cel mai recent proiect al său. "/>
  </head>
  <body>
    <article>
      <h6 class="kicker">Un semn că timpurile se schimbă</h6>
      <h1>Porsche 911 cu motor Tesla, modificat de RWB. Rar vezi ceva atât de frumos</h1>
      <address><time datetime="2019-11-08T07:30:19+00:00">08 Nov 2019, 07:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/rwb-tuning-porsche-911-electric-6.jpg"/>
        </figure>
      </slideshow>
      <p>
        <b>Renumitul atelier de tuning RWB îndrăznește să pășească în universul electricelor cu cel mai recent proiect al său.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/porsche-911-rwb-unicat-149184.html">Un Porsche unicat este de vânzare: Iată ce înseamnă un 911 RWB!</a>
      </p>
      <p>
        <a href="https://www.auto-bild.ro/stiri/lego-porsche-911-si-bugatti-chiron-supuse-testelor-de-impact-motivul-este-unul-serios-video-173950.html">Test de impact cu Porsche 911 și Bugatti Chiron. Motivul este unul serios (VIDEO)</a>
      </p>
      <p>Controversa a stat dintotdeauna în spatele fiecărei lucrări RWB (Rauh-Welt Begriff), un atelier de tuning reprezentat de un singur om: Akira Nakai. În ciuda faptului că urmează etape-șablon, fiecare conversie care iese din mâinile sale este unică. Însă cea prezentată anul acesta la SEMA spune mai multe decât toate celelalte; este electrică.</p>
      <p>Akira Nakai are o dragoste infinită pentru Porsche, iar slăbiciunea sa o reprezintă modelele răcite cu aer. Au mai fost făcute excepții de-a lungul timpului, însă toate proiectele sale aveau un numitor comun: erau animate de motoare cu ardere internă.</p>
      <p>De data aceasta însă, Nakai a făcut pasul către electrificare, iar rezultatul nici că se putea să fie mai frumos. Modelul 911 din 1977 care a jucat aici rolul de donor a primit semnătura incontestabilă RWB: kit-ul exterior puternic evazat, creat prin decuparea manuală a aripilor și nituirea lor ulterioară. Acestea se așează, ca de fiecare dată, armonios peste jantele BBS RS de 17 inci. Vopseaua 1957 Ivory presară un dram de nostalgie Porsche peste acest 911.</p>
      <p>Din punct de vedere tehnic, 911 E-RWB (cum a fost botezat proiectul) folosește ansamblul propulsor de la Tesla Model S Performance, iar motorul cu 571 CP este alimentat de un set de acumulatori de 32 kWh răciți cu lichid. Resursele sunt trimise către puntea spate, unde sunt administrate eficient de diferențialul cu alunecare limitată disponibil pe Tesla Model S.</p>
      <p>Pachetul de performanță este completat de o suspensie Elephant inspirată de cele din motorsport (campionatul GT3) și un kit de frânare de la StopTech. Nu știm dacă E-RWB este doar un exercițiu izolat sau dacă vom mai vedea astfel de creații RWB; noi sperăm din toată inima că vor mai fi.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/muscle-car-al-viitorului-mustang-cu-900-cp-si-cutie-manuala-ce-ti-poti-dori-mai-mult-174238.html"/>
        <a href="https://www.auto-bild.ro/stiri/sema-2019-dodge-charger-speedkore-tuning-174074.html"/>
        <a href="https://www.auto-bild.ro/video/video-prezentare-porsche-taycan-4s-172803.html"/>
      </related>
    </article>
  </body>
</html>