<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Magistralata-ot-Nish-do-bulgarskata-granica-e-gotova-912104"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T07:51:00+00:00"/>
    <meta property="og:title" content="Магистралата от Ниш до българската граница е готова"/>
    <meta property="og:description" content="Магистралата от сръбския Ниш до българската граница е завършена. Екип на сръбската телевизия Ен 1 пр..."/>
  </head>
  <body>
    <article>
      <h1>Магистралата от Ниш до българската граница е готова</h1>
      <address>
        <time datetime="2019-11-08T07:51:00+00:00">08 Nov 2019, 07:51</time>
      </address>
      <p>Магистралата от сръбския Ниш до българската граница е завършена. Екип на сръбската телевизия Ен 1 премина през отсечката преди официалното откриване.</p>
      <p>Магистралата ще бъде открита официално в събота, 9 ноември, от президента Александър Вучич, предаде БТВ.</p>
      <p>Участъкът е част от Трансевропейския транспортен коридор 10. Първоначалните планове бяха той да бъде открит още в края на 2017 г., но работата бе забавяна многократно заради свлачища. Последното бе пред тунела "Банцарево", като забави откриването с още две седмици.Забавянето оскъпи значително проекта, пишат местните медии, но правителството все още не е съобщило крайната цена.</p>
      <p>Въвеждането в експлоатация на 22.5-километровия участък е от голямо значение за пътната безопасност, тъй като шофиращите по пътя от Ниш за Пирот и Димитровград (Цариброд) вече няма да се налага да преминават през Сичево дефиле.</p>
      <p>Очаква се след пускането на пътя в употреба да има още дребни довършителни работи.</p>
    </article>
  </body>
</html>