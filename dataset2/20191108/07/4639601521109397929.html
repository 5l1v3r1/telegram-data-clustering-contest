<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/finance/h-kypros-anakalei-ti-xrysi-viza/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T07:41:25+00:00"/>
    <meta property="og:title" content="H Κύπρος ανακαλεί τη «χρυσή βίζα»"/>
    <meta property="og:description" content="Η νέα τακτική για τη «χρυσή βίζα» στην Κύπρο και οι επικριτές της"/>
  </head>
  <body>
    <article>
      <h1>H Κύπρος ανακαλεί τη «χρυσή βίζα»</h1>
      <h2>Η νέα τακτική για τη «χρυσή βίζα» στην Κύπρο και οι επικριτές της</h2>
      <address><time datetime="2019-11-08T07:41:25+00:00">08 Nov 2019, 07:41</time> by <a rel="author">ΤοΒΗΜΑ Team</a></address>
      <p>Για τη νέα τακτική της Κύπρου για τη «χρυσή βίζα» και τους επικριτές της κάνει λόγο η γερμανική Süddeutsche Zeitung.</p>
      <p>Σε δημοσιεύμα της με τίτλο «Η Κύπρος ανακαλεί τη χρυσή βίζα» η εφημερίδα σημειώνει: «Όποιος θέλει να αποκτήσει τη γερμανική ιθαγένεια, θα πρέπει να ξεπεράσει πραγματικά πολλά εμπόδια. Ευτυχώς όμως η δαπάνη των 255 ευρώ είναι μάλλον χαμηλή. Στην Κύπρο τα πράγματα είναι διαφορετικά. Τα τυπικά εμπόδια είναι περιορισμένα, αλλά τα οικονομικά μεγαλύτερα. Μπορεί κάποιος να αποκτήσει το κυπριακό διαβατήριο, εάν έχει επενδύσει σε ένα ακίνητο ή μια επιχείρηση δυο εκατομμύρια ευρώ και δωρίζει 75.000 ευρώ στην έρευνα ή για κοινωνικές κατοικίες. Ένα διαβατήριο της ΕΕ με όλες τις ελευθερίες της ΕΕ κοστίζει 2,15 εκατομμύρια ευρώ. Διάφοροι φορολογικοί παράδεισοι έχουν παρόμοιους κανόνες και παρόμοια προγράμματα και αποκαλούνται ‘χρυσές βίζες’».</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>Και η εφημερίδα συνεχίζει: «Οι επικριτές αυτής της τακτικής προειδοποιούν πως μοιάζει με πρόσκληση σε κλέφτες και όσους ξεπλένουν μαύρο χρήμα. Η Κύπρος αντιδρά τώρα σε αυτή την κριτική. 26 άτομα θα χάσουν το κυπριακό τους διαβατήριο. Συνολικά θα πρέπει να επανεξεταστούν 4.000 διαβατήρια. Η Κύπρος επωφελήθηκε από αυτή την τακτική, η χώρα όμως θα πρέπει να προστατεύσει και την εικόνα της, δήλωσε ο υπουργός Εσωτερικών της Κύπρου».</p>
      <p>
        <a href="https://www.dw.com/el/%CE%B8%CE%B5%CE%BC%CE%B1%CF%84%CE%B1/s-10507">Πηγή DW</a>
      </p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>