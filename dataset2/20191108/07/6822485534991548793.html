<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817006.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T07:28:00+00:00"/>
    <meta property="og:title" content="نامه ایران به سازمان بین المللی دریانوردی در مورد ناامن بودن دریای سرخ"/>
    <meta property="og:description" content="روزنامه وال استریت ژورنال روز پنج شنبه نوشت: ایران در نامه ای به سازمان بین المللی دریانوردی (ایمو) در مورد نا امن بودن دریای سرخ هشدار داد."/>
  </head>
  <body>
    <article>
      <h1>نامه ایران به سازمان بین المللی دریانوردی در مورد ناامن بودن دریای سرخ</h1>
      <address>
        <time datetime="2019-11-08T07:28:00+00:00">08 Nov 2019, 07:28</time>
      </address>
      <p>روزنامه وال استریت ژورنال روز پنج شنبه نوشت: ایران در نامه ای به سازمان بین المللی دریانوردی (ایمو) در مورد نا امن بودن دریای سرخ هشدار داد.</p>
      <p>به گزارش این روزنامه آمریکایی، در این نامه  به حمله به سه فروند نفتکش ایران در شش ماه گذشته در سواحل عربستان سعودی تدوین و ارسال شده است.</p>
      <p>وال استریت ژورنال در ادامه می نویسد: ایران در نامه خود سازمان بین المللی دریانوردی را به دلیل حملات به تانکرهای نفتی خود مورد شماتت قرار نمی دهد اما متذکر می شود که این حملات توسط یک یا چند کشور سازماندهی شده است، زیرا پیش از این نیز دو تانکرنفتی پرچم دار ایرانی دیگر به همین ترتیب در همان منطقه مورد حمله قرار گرفته است.</p>
      <p>ایران در نامه به سازمان بین المللی دریانوردی که  ۳۰ اکتبر (هشتم آبان) بازمی گردد، اعلام می کند، نگرانی عمده در این رابطه این است که الگوی سازمان یافته و کاربری این حملات در مدت زمان کوتاهی و مکانهای مشابه باعث شده است که دریای سرخ به مسیری ناامن برای کشتی ها تبدیل شود .</p>
      <p>به دنبال حادثه ۱۹ مهرماه و حمله به نفت کش های ایران در سواحل عربستان، روابط عمومی و امور بین المللی شرکت ملی نفتکش ایران اعلام کرد که انفجارها احتمالا ناشی از شلیک دو موشک بوده که در ساعت‌های ۵ و ۵:۲۰ صبح به شناور نفتی ایران اصابت کرده است.</p>
      <p>طبق گزارش های منتشر شده انفجارها آسیب جدی به دو مخزن اصلی نفتکش وارد نکرده و وضعیت کلی نفتکش ها چند روز بعد به کنترل اولیه در آمد.</p>
      <p>شرکت ملی نفتکش ایران در توضیح بیشتر آسیب‌های وارد شده، در اطلاعیه گفت: «این سانحه آسیب دیدگی در مخازن ۱ و ۲ در قسمت سمت راست کشتی به ابعاد نیم تا یک و نیم متر در بدنه کشتی ایجاد کرده است. »</p>
    </article>
  </body>
</html>