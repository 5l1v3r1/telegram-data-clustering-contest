<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-ind-vs-ban-2nd-t20-international-third-umpire-ko-gali-dete-camera-mein-kaid-hue-rohit-sharma-2838190.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T07:39:54+00:00"/>
    <meta property="og:title" content="INDvBAN 2nd T20I: थर्ड अंपायर को गाली देते कैमरे में कैद हुए रोहित शर्मा"/>
    <meta property="og:description" content="भारत और बांग्लादेश के बीच तीन मैचों की टी20 सीरीज खेली जा रही है। सीरीज का दूसरा टी20 इंटरनेशनल मैच राजकोट में खेला गया, जिसे भारत ने आठ विकेट से अपने नाम किया। बांग्लादेश की पारी के दौरान एक मौका..."/>
  </head>
  <body>
    <article>
      <h1>INDvBAN 2nd T20I: थर्ड अंपायर को गाली देते कैमरे में कैद हुए रोहित शर्मा</h1>
      <address><time datetime="2019-11-08T07:39:54+00:00">08 Nov 2019, 07:39</time> by <a rel="author">लाइव हिन्दुस्तान टीम,राजकोट</a></address>
      <p>भारत और बांग्लादेश के बीच तीन मैचों की टी20 सीरीज खेली जा रही है। सीरीज का दूसरा टी20 इंटरनेशनल मैच राजकोट में खेला गया, जिसे भारत ने आठ विकेट से अपने नाम किया। बांग्लादेश की पारी के दौरान एक मौका ऐसा आया जब रोहित शर्मा को थर्ड अंपायर को गाली देते देखा गया। ये वाकया कैमरे में कैद हो गया और सोशल मीडिया पर जमकर शेयर किया जा रहा है। बांग्लादेश को लिटन दास और मोहम्मद नैम ने मिलकर बढ़िया शुरुआत दी थी, दोनों ने मिलकर पहले विकेट के लिए 7.1 ओवर में 60 रन जोड़ डाले थे।</p>
      <p>इन दोनों का ही विकेट नहीं गिर रहा था और इसको लेकर रोहित काफी परेशान भी नजर आए। बांग्लादेश की पारी के छठे ओवर में युजवेंद्र चहल की गेंद पर लिटन दास के खिलाफ स्टंपिंग की अपील हुई थी। फील्ड अंपायर ने तीसरे अंपायर की मदद ली और रिप्ले में ऋषभ पंत की बचकानी हरकत के चक्कर में लिटन दास बच गए। दरअसल क्रिकेट के नियम के मुताबिक स्टंपिंग के समय विकेटकीपर का हाथ स्टंप्स से पीछे होना चाहिए, जबकि पंत का हाथ स्टंप्स से आगे था और इसी वजह से थर्ड अंपायर ने क्रीज के बाहर होने के बावजूद लिटन दास को नॉटआउट दिया और साथ ही चहल की उस गेंद को नोबॉल करार दिया गया।</p>
      <h3>
        <a href="https://www.livehindustan.com/cricket/story-india-vs-bangladesh-yuzvendra-chahal-aur-washinton-sundar-ne-milkar-bharat-ko-match-mein-wapasi-dilayi-2838118.html">IND vs BAN: चहल के साथ मिलकर इस तरह सुंदर ने मैच बांग्लादेश के कब्जे से निकाला</a>
      </h3>
      <h3>
        <a href="https://www.livehindustan.com/cricket/story-ind-vs-ban-india-vs-bangladesh-2nd-t20-international-rishabh-pant-stumps-liton-das-but-umpire-gives-not-out-here-is-why-watch-video-here-2838082.html">जानिए किस वजह से क्रीज के बाहर होने पर आउट नहीं दिए गए लिटन दास- देखें Video</a>
      </h3>
      <figure>
        <iframe data-src="https://twitter.com/khadeabhishek1/status/1192453546844639233?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इसको लेकर रोहित काफी निराश दिखे और इसी दौरान उनके मुंह से गाली निकली, जो कैमरे में कैद हो गई। सोशल मीडिया पर इस वीडियो को काफी शेयर किया गया, हालांकि कॉपीराइट के कारण अब ये वीडियो सोशल मीडिया से हटा लिया गया है। भारत ने टॉस जीतकर पहले गेंदबाजी का फैसला लिया था। 20 ओवर में बांग्लादेश ने 6 विकेट पर 153 रन बनाए, जवाब में भारत ने 15.4 ओवर में 154 रन बनाकर मैच अपने नाम कर लिया। कप्तान रोहित शर्मा ने 43 गेंद पर 85 रनों की ताबड़तोड़ पारी खेली और मैन ऑफ द मैच भी चुने गए।</p>
    </article>
  </body>
</html>