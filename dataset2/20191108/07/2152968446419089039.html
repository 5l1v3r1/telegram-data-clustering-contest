<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/08/silno-zemetresenie-vze-jertvi-v-iran.428928"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T07:22:00+00:00"/>
    <meta property="og:title" content="Силно земетресение взе жертви в Иран"/>
    <meta property="og:description" content="Трусът е засегнал район с 20 млн. души | Dnes.bg"/>
  </head>
  <body>
    <article>
      <h1>Силно земетресение взе жертви в Иран</h1>
      <h2>Трусът е засегнал район с 20 млн. души</h2>
      <address><time datetime="2019-11-08T07:22:00+00:00">08 Nov 2019, 07:22</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Земетресение с магнитуд 5,8 бе регистрирано днес в Иран, съобщи Европейско-средиземноморският сеизмологичен център, цитиран от Ройтерс и ТАСС.<br/><br/>Най-малко петима души са загинали, а 120 са пострадали при труса.<br/><br/>Земетресението с магнитуд 5,8 бе отчетено в провинция Източен Азербаджан, в северозападната част на страната. <br/><br/>Епицентърът е бил на 118 км западно от град Тебриз, който има население от 1,4 милиона души.<br/><br/>Според Европейско-средиземноморския сеизмологичен център в района, засегнат от земетресението, живеят около 20 милиона души.<br/><br/>Иран е разположен в силно сеизмична зона и регистрира средно по едно земетресение на ден. През 2003 г. трус с магнитуд 6,6 разруши историческия град Бам, причинявайки смъртта на 26 000 души. При земетресение с магнитуд 7 в западната част на страната през 2017 г. над 600 души загинаха, а над 9000 бяха ранени, припомня БТА.<br/><br/><br/><br/> </p>
    </article>
  </body>
</html>