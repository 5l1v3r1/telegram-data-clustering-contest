<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616481,Zimowy-Brzdac-2019-Zglos-swoje-dziecko-na-okladke.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-08T07:51:56+00:00"/>
    <meta property="og:title" content="Zimowy Brzdąc 2019: Zgłoś swoje dziecko na okładkę!"/>
    <meta property="og:description" content="Dziecko na sankach, w puchowej kurtce, a może czekające na pierwszy śnieg? Każdy maluch ma szansę zostać Zimowym Brzdącem 2019 i trafić na okładkę „Naszego Olsztyniaka”. Czekamy na zdjęcia waszych pociech w zimowej scenerii i wspólną zabawę."/>
  </head>
  <body>
    <article>
      <h1>Zimowy Brzdąc 2019: Zgłoś swoje dziecko na okładkę!</h1>
      <address>
        <time datetime="2019-11-08T07:51:56+00:00">08 Nov 2019, 07:51</time>
      </address>
      <p>
        <b>Dziecko na sankach, w puchowej kurtce, a może czekające na pierwszy śnieg? Każdy maluch ma szansę zostać Zimowym Brzdącem 2019 i trafić na okładkę „Naszego Olsztyniaka”. Czekamy na zdjęcia waszych pociech w zimowej scenerii i wspólną zabawę.</b>
      </p>
      <p>Dzieci są rożne: nieśmiałe, spokojne albo energiczne i żywiołowe. Bez wyglądu na to, jakie są, jedno jest pewne: są największymi skarbami dla swoich rodziców. Nic dziwnego, że rodzice chcą się nimi chwalić. Dlatego portale społecznościowe są zapełnione zdjęciami pociech. I choć mówi się, że w internecie nic nie ginie, prawda jest zupełnie inna! Życie posta zamieszczonego na portalu społecznościowym jest bardzo krótkie i ulotne. Nikt z nas nie pamięta, jakie zdjęcie dodał na Facebooku miesiąc temu. Dlatego warto zdjęcia wywoływać i wkładać do rodzinnego albumu. Tylko kto w dzisiejszych czasach ma na to czas? <br/><br/><b>My oferujemy wspaniałą zabawę, która zostanie pamiątką na całe lata. Dlatego jak co roku startujemy z lubianym przez naszych czytelników plebiscytem Zimowy Brzdąc 2019. </b><br/><br/>Nasz plebiscyt może być wyjątkowym prezentem na święta Bożego Narodzenia! W jaki sposób? Wystarczy, że wyślą państwo zdjęcie swojego dziecka. Mały laureat pojawi się na okładce „Naszego Olsztyniaka” 20 grudnia! To wspaniały prezent pod choinkę dla dziadków i najbliższych. Taki, który nigdy się nie znudzi. I który będzie pamiątką na lata. Mały zwycięzca po latach na pewno podziękuje nam, że sprawiliśmy mu taki prezent. <br/><br/>Dziecko zawsze fantastycznie prezentuje się na zdjęciach. Ma w sobie wyjątkowy urok. Nieważne, czy utrwaliliście je państwo w momencie jak lepi bałwana czy jak zjeżdża na sankach. Nie ma jeszcze śniegu? Nic nie szkodzi. Może uchwycić moment, kiedy na niego czeka? Kiedy patrzy z tęsknotą za okno? Albo świetnie prezentuje się w swetrze z uroczym reniferem? <br/><br/>To zależy tylko od państwa i od wyobraźni. Rodzice naszych małych kandydatów i laureatów mówią zgodnie, że Zimowy Brzdąc to jedna z najlepszych zabaw, w jakiej brali udział. Warta zapamiętania, wspomnień i wzruszeń. <br/><br/>Nasza akcja Zimowy Brzdąc co roku cieszy się popularnością. Dostajemy mnóstwo zdjęć. Mamy nadzieję, że i tym razem zechcą państwo się pochwalić zdjęciami swoich pociech. To nie tylko świetna zabawa, ale przede wszystkim pamiątka na lata. To akcja, która buduje więzi rodzinne i wzmacnia relacje, bo przecież cała rodzina solidarnie walczy o zwycięstwo swojej pociechy. Czy nie jest przyjemnie, siedząc wspólnie przy stole, sprawdzać ranking? Motywować się i wspierać? Zaangażować dawno niewidzianą rodzinę do wspólnej akcji? Może dzięki naszemu plebiscytowi zadzwonią państwo do cioci, z którą nie mają kontaktu od lat? Odświeżą relacje i zbudują mocniejsze więzi? <br/><br/>Zimowy Brzdąc to akcja, która łączy, a nie dzieli. To czas na wspólne wybieranie odpowiedniego zdjęcia, na rozmowy i na wspomnienia. Skłania do refleksji i wspólnego spędzania czasu. Rodzice zimowych brzdąców z poprzednich edycji często powtarzali, że razem z dzieckiem wybierali zdjęcie do konkursu. A przy tym rodziły się wspomnienia. — Dzięki tej akcji na nowo zbliżyliśmy się do siebie — mówili.</p>
      <blockquote>Jak zatem zgłosić dziecko do plebiscytu? Wystarczy przysłać jedno jego zdjęcie na adres: redakcja@gazetaolsztynska.pl. Wielkość zdjęcia nie może przekraczać 5 MB. W temacie e-maila należy wpisać: Zimowy Brzdąc 2019. Prawidłowe zgłoszenie dziecka do plebiscytu powinno zawierać: zgodę co najmniej jednego rodzica lub opiekuna prawnego na wykorzystania wizerunku dziecka na potrzeby plebiscytu, akceptację postanowień regulaminu, imię i nazwisko dziecka, wiek, miejscowość oraz numer telefonu kontaktowego.</blockquote>
      <p>W plebiscycie mogą brać udział dzieci urodzone po 9.11.2007 roku. W temacie wiadomości e-mail należy wpisać: Zimowy Brzdąc 2019. Plebiscyt potrwa od 9 listopada do 15 grudnia 2019 roku i swoim zasięgiem obejmuje województwo warmińsko-mazurskie.</p>
      <h3>Głosowanie potrwa do 15 grudnia 2019 roku.</h3>
      <p>Regulamin plebiscytu dostępny <a href="http://gazetaolsztynska.pl/616083,Regulamin-Zimowy-Brzdac-2019.html">TUTAJ</a>. <br/><br/><i>AT</i></p>
    </article>
  </body>
</html>