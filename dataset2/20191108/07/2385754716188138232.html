<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596299/i-malaisia-eksapelyse-diethnes-anthropokynigito-gia-entopismo-tou-low"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T07:06:00+00:00"/>
    <meta property="og:title" content="Η Μαλαισία εξαπέλυσε διεθνές ανθρωποκυνηγητό για εντοπισμό του Low"/>
    <meta property="og:description" content="Διεθνές ανθρωποκυνηγητό εξαπέλυσε η κυβέρνηση της Μαλαισίας για εντοπισμό του διαβόητου καταζητούμενου Jho Low. Όπως ανέφερε ο Πρωθυπουργός της χώρας σε..."/>
  </head>
  <body>
    <article>
      <h1>Η Μαλαισία εξαπέλυσε διεθνές ανθρωποκυνηγητό για εντοπισμό του Low</h1>
      <address><time datetime="2019-11-08T07:06:00+00:00">08 Nov 2019, 07:06</time> by <a rel="author">SigmaLive</a></address>
      <p>Διεθνές ανθρωποκυνηγητό εξαπέλυσε η κυβέρνηση της Μαλαισίας για εντοπισμό του διαβόητου καταζητούμενου Jho Low.</p>
      <p>Όπως ανέφερε ο Πρωθυπουργός της χώρας σε δηλώσεις του, η κυβέρνηση της χώρας «εργάζεται σκληρά για να τον εντοπίσει και να τον θέσει ενώπιον της Δικαιοσύνης».</p>
      <p>Ο Πρωθυπουργός της Μαλαισίας εξέφρασε την υποψία ότι ο επιχειρηματίας κρύβεται σε κάποιο νησί, ωστόσο τα πάμπολλα διαβατήρια που έχει στην κατοχή του, καθιστούν το έργο των Αρχών εξαιρετικά δύσκολο.</p>
      <p>Όλοι οι μηχανισμοί της Μαλαισίας έχουν τεθεί σε συναγερμό. Πλην των διαβατηρίων οι αλλαγές στην εμφάνισή του λόγω των πλαστικών προσθέτουν στις Αρχές επιπλέον βαθμό δυσκολίας. </p>
      <p>Υπενθυμίζεται ότι σε δηλώσεις του τις προηγούμενες μέρες ο Αρχηγός της Αστυνομίας της Μαλαισίας απέρριψε το ενδεχόμενο ο Low να κρύβεται στην Κύπρο παρόλο που σύμφωνα με τον Αρχηγό είχε κάνει προσπάθειες να αγοράσει ακίνητα στο νησί μας χρησιμοποιώντας ψευδώνυμο.</p>
    </article>
  </body>
</html>