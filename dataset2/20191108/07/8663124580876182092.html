<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-desna-dnipro-1-chernigivtsi-mozhut-pity-na-mizhnarodnu-perervu-na-drugomu-mistsi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T07:36:00+00:00"/>
    <meta property="og:title" content="Прогноз і ставка. «Десна» – «Дніпро-1»: чернігівці можуть піти на міжнародну перерву на другому місці"/>
    <meta property="og:description" content="Три матчі 14-го туру Favbet Ліги відбудуться у суботу. У Чернігові місцевий клуб прийматиме «Дніпро-1», який минулого тижня програв шостий офіційний матч поспіль. Гадаю, що господарі поля не матимуть особливих проблем із здобуттям трьох залікових балів."/>
  </head>
  <body>
    <article>
      <h1>Прогноз і ставка. «Десна» – «Дніпро-1»: чернігівці можуть піти на міжнародну перерву на другому місці</h1>
      <address><time datetime="2019-11-08T07:36:00+00:00">08 Nov 2019, 07:36</time> by <a rel="author">Анатолій Плохотнюк</a></address>
      <p>Три матчі 14-го туру Favbet Ліги відбудуться у суботу. У Чернігові місцевий клуб прийматиме «Дніпро-1», який минулого тижня програв шостий офіційний матч поспіль. Гадаю, що господарі поля не матимуть особливих проблем із здобуттям трьох залікових балів.</p>
      <p>
        <b>14:00, 09 лис 2019</b>
      </p>
      <h3>«Десна»</h3>
      <p>Минулими вихідними підопічні Олександра Рябоконя грали у Полтаві. Матч не був багатий на небезпечні моменти – команди на двох нанесли лише два удари у створ воріт. Один з них став переможним для гостьового клубу – це Імереков у падінні добив м’яч у сітку після розіграшу штрафного.</p>
      <p>Усі команди ТОП-5 чемпіонату здобули перемоги, тому залишилися «при своїх». «Десна» займає проміжну третю позицію, випереджаючи «Зорю» на один пункт. Відставання від київського «Динамо» також вимірюється однією нічиєю.</p>
      <p>Чернігівці, зазвичай «переконливі» на виїзді, займають тільки сьоме місце у турнірній таблиці домашніх матчів. Команда мала певні проблеми у серпневих матчах із «Колосом» та «Карпатами», які завершились нульовими нічиїми. У останній на сьогодні грі на стадіоні імені Юрія Гагаріна здолали «Олімпік» за рахунок єдиного голу, забитого на 90-й хвилині.</p>
      <h3>«Дніпро-1»</h3>
      <p>«Чорно-жовті» потрапили у смугу, колір якої міститься у їх прізвиську, і це не жовтий. Поразки у 9-10-му турах від «Динамо» та «Шахтаря» не викликали особливого занепокоєння. Але після жовтневої перерви на матчі збірних команда ще тричі програла у чемпіонаті та вилетіла з національного кубку, поступившись першоліговому «Інгульцю».</p>
      <p>У 13-му турі «спортклубівці» на «Дніпро-Арені» приймали луганську «Зорю». Вже на другій хвилині господарі поля пропустили перший гол, у середині тайму «мужики» подвоїли рахунок. Єдиним здобутком «Дніпра-1» у цій зустрічі став гол, забитий Коркішком на початку другої половини зустрічі. У час, що залишився до кінця матчу, гості відзначилися ще двічі, здобувши перемогу з великим рахунком 4:1.</p>
      <p>Дніпряни мають найгірші виїзні результати в елітному дивізіоні. У команди лише дві нічиїх у шести матчах, чотири останніх з яких вона програла.</p>
      <p>Матч першого кола у Дніпрі завершився мінімальною перемогою «Десни» 1:0. Це поки що єдина зустріч у історії протистоянь сьогоднішніх суперників.</p>
      <p>«Дніпро-1» у трьох останніх матчах забив чотири голи. Зважаючи на це, не виключаю, що гості зможуть доставити певні проблеми одній з найкращих захисних ліній УПЛ. Але не вірю в те, що хлопці Михайленка відберуть очки у «Десни». Київське «Динамо» у цьому турі гратиме у Харкові із «Шахтарем» і, скоріш за все, не переможе. У такому разі чернігівський клуб може повернутися на другу позицію у чемпіонаті. Це налаштує їх на максимальний результат. Очікую на перемогу господарів як мінімум у два голи.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/shhodennyj-ekspres-grayemo-koefitsiyent-2-98-3/"/>
        <a href="https://bookmaker-ratings.com.ua/tips/superekspres-na-na-uyik-end-grayemo-koefitsiyent-13-06/"/>
        <a href="https://bookmaker-ratings.com.ua/tips/prognoz-i-stavka-l-viv-vorskla-hto-z-autsajderiv-zmozhe-vidshtovhnutysya-vid-dna/"/>
      </related>
    </article>
  </body>
</html>