<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/spider-man-un-nuovo-universo-2-ci-sara-anche-luomo-ragno-giapponese/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T07:00:00+00:00"/>
    <meta property="og:title" content="Spider-Man – Un Nuovo Universo 2: ci sarà anche l’Uomo Ragno giapponese!"/>
    <meta property="og:description" content="Nel sequel di Spider-Man: Un Nuovo Universo ci sarà spazio anche per l'Uomo Ragno giapponese ed i suoi strampalati gadget!"/>
  </head>
  <body>
    <article>
      <h1>Spider-Man – Un Nuovo Universo 2: ci sarà anche l’Uomo Ragno giapponese!</h1>
      <address><time datetime="2019-11-08T07:00:00+00:00">08 Nov 2019, 07:00</time> by <a rel="author">Roberto Tavecchia</a></address>
      <p>L’anno scorso, i fan dell’Arrampicamuri sono rimasti entusiasti dal debutto di <b>Miles Morales</b> sul grande schermo. <b>Spider-Man: Un Nuovo Universo</b> ha portato nei cinema una serie di versioni alternative dell’Uomo Ragno che mai avremmo pensato di poter vedere animate o al cinema un giorno, al punto che sono molti i lettori che lo definiscono il miglior film dedicato a Spider-Man mai uscito ad oggi. Il sequel recentemente annunciato promette di alzare il tiro portando in scena uno dei personaggi più improbabile di sempre…<b> l’Uomo Ragno giapponese!</b></p>
      <figure>
        <iframe src="https://www.youtube.com/embed/LFYIRZoyavw" width="500" height="281" data-service="Youtube" scrolling="no"/>
      </figure>
      <p>La conferma arriva niente poco di meno che dal produttore <b>Phil Lord</b>, che rispondendo ad un fan su <b>Twitter</b>, ha confermato l’apparizione nel seguito di una versione molto amata del Tessiragnatele, proprio a causa della sua <i>“particolarità.” </i> Questa scelta è frutto di una promessa fatta ai fan del web risalente agli scorsi mesi: <i>“Se mai ci verrà offerta la possibilità di girare un seguito di Spider-Man: Un Nuovo Universo, allora inseriremo all’interno della storia anche l’Uomo Ragno giapponese!”</i> Aveva dichiarato Lord, che ora alla luce di girare un secondo capitolo del film vincitore di un prestigioso <b>Premio Oscar come Miglior Film d’Animazione</b>, si ritrova a doverla mantenere.</p>
      <figure>
        <iframe data-src="https://twitter.com/philiplord/status/1191546906884788229?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Ma perché il <i>Japanese Spider-Man</i>, così è conosciuto a livello internazionale, è tanto apprezzato sul web?</b> Per chi non lo sapesse, il Giappone realizzò una sua versione di Spider-Man negli anni ’70. La creazione è nata dopo che<b> Toei Company</b> ha ottenuto una licenza da <b>Marvel</b> per realizzare una propria versione del personaggio. Nonostante esteticamente sembri lo Spider-Man che tutti conosciamo, l’Uomo Ragno targato Toei ha completamente rimosso dalla storia il racconto di origini che tutti conosciamo. <b>Peter Parker fu sostituito da un altro personaggio, Takuya Yamashiro, che pilotava un gigantesco mecha e combatteva mostruose creature aliene. </b>Capirete quindi che con un background così peculiare, sarebbe stato un peccato lasciarsi sfuggire l’occasione di inserire questa versione dell’Uomo Ragno all’interno dello <i>Spider-Verse</i>.</p>
      <p>Per scoprire se Takuya tornerà a combattere il malvagio <b>Professor Monster</b> a bordo del suo <i>robottone</i> <b>Leopardon</b>, non rimarrà che attendere <b>l’aprile del 2022</b>, quando<b> Spider-Man: Un Nuovo Universo 2</b>, approderà nei cinema.</p>
      <blockquote>Sapevi che l’edizione per collezionisti di Spider-Man: Un Nuovo Universo contiene un’esclusiva action figure di Miles Morales? <a href="https://goo.gl/iXZ4FQ">Acquistala</a> su Amazon!</blockquote>
    </article>
  </body>
</html>