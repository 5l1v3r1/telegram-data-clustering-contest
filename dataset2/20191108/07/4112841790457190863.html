<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76307-Aj-vcela-moze-byt-influencerka-Tuto-sleduje-viac-ako-100tisic-ludi-vplyv-vyuziva-na-zvysovanie-povedomia-ochrane-hmyzu"/>
    <meta property="og:site_name" content="REFRESHER"/>
    <meta property="article:published_time" content="2019-11-08T07:49:00+00:00"/>
    <meta property="og:title" content="Aj včela môže byť influencerka. Túto sleduje viac ako 100-tisíc ľudí, vplyv využíva na zvyšovanie povedomia ochrane hmyzu"/>
    <meta property="og:description" content="Fotí sa o zrkadlo, na dovolenke pri mori aj počas protestov za záchranu včiel."/>
  </head>
  <body>
    <article>
      <h1>Aj včela môže byť influencerka. Túto sleduje viac ako 100-tisíc ľudí, vplyv využíva na zvyšovanie povedomia ochrane hmyzu</h1>
      <address><time datetime="2019-11-08T07:49:00+00:00">08 Nov 2019, 07:49</time> by <a rel="author">Viktor Kniš</a></address>
      <p>
        <b>Fotí sa o zrkadlo, na dovolenke pri mori aj počas protestov za záchranu včiel.</b>
      </p>
      <p><b>Influencerom</b> môže byť dnes každý, kto tvorí dostatočne atraktívny obsah na to, aby ho sledovalo dostatočne veľa ľudí – v prvom rade v súvislosti s tým, aké sú jeho aktivity. Presne to si povedala aj francúzska nadácia, resp. filantropická sieť <b>Fondation de France</b> pomáhajúca v oblasti medicíny, kultúry, zdravotníctva aj životného prostredia. </p>
      <related>
        <a href="https://refresher.sk/69660-Skresluju-realitu-neoznacuju-reklamu-a-pridavaju-vela-nudneho-obsahu-5-veci-ktore-slovenski-influenceri-robia-a-nemali-by"/>
      </related>
      <p>S cieľom poukázať na masívny výhyn včiel vytvorila agentúra instagramový profil <a href="https://www.instagram.com/bee_nfluencer/?utm_source=ig_embed">@bee_nfluencer</a>, na ktorom sa prezentuje ako influencerka predstaviteľka tohto dôležitého hmyzu, informuje <a href="https://edition.cnn.com/2019/11/03/us/bee-conservation-influencer-trnd/index.html">CNN</a>. Verejnosť si často neuvedomuje, že práve<b> včely majú veľkú zásluhu na produkcii potravy</b>. Podľa amerického ministerstva poľnohospodárstva <a href="https://www.ree.usda.gov/pollinators">USDA</a> sú dokonca zodpovedné za každé tretie sústo, ktoré obyvatelia Spojených štátov vložia do úst. </p>
      <figure>
        <embed-post data-src="https://www.instagram.com/p/BzIM3KNiqiE" data-service="Instagram"/>
      </figure>
      <p>Francúzska včela robí na Instagrame presne to, čo jej ľudskí kolegovia – influenceri. Fotí sa o zrkadlo, pridáva fotky zo svojich cestovateľských zážitkov, voľnočasových aktivít a svojej práce, ktorou je práve opeľovanie. Zároveň vyjadruje svoj názor, zúčastňuje sa protestov za záchranu včiel a tak trochu paroduje všetko, na čo sme u ľudí zvyknutí. Napríklad fotenie nôh na pláži. </p>
      <p>Popritom v popisoch popisuje problémy včiel, dozvedáme sa, že ročne len vo Francúzsku vyhynie 30 % z nich. Je otvorená aj spoluprácam, avšak len so značkami, ktorých myšlienka sa stotožňuje s aktivitami nadácie. Za pár mesiacov nazbierala bee–fluencerka už 160-tisíc sledovateľov, ktorí sledujú jej cestu. </p>
      <figure>
        <embed-post data-src="https://www.instagram.com/p/BzShjE6ibNb" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/61416-Influencerke-sa-ludia-vysmievaju-za-fotomontaze-z-vyletu-v-Parizi-Na-moste-sa-nenapadne-vznasa-nad-zemou"/>
        <a href="https://refresher.sk/52922-Stane-sa-strasidelna-cast-Black-Mirror-realitou-Roboticke-vcely-si-chce-patentovat-spolocnost-Walmart-ale-ludia-sa-boja-spionaze"/>
        <a href="https://refresher.sk/67359-Znama-influencerka-obvinila-Kylie-Jenner-ze-kopiruje-jej-fotky-Kralovna-Instagramu-ju-vysmiala"/>
        <a href="https://refresher.sk/68117-Influencerku-ktora-pozovala-na-Instagrame-so-zbranami-udajne-zastrelil-drogovy-kartel"/>
        <a href="https://refresher.sk/69691-Influencerka-tyrala-kolegov-cez-369-instagramovych-uctov-predstierala-dokonca-unos-dcery-Stravi-5-rokov-za-mrezami"/>
        <a href="https://refresher.sk/46104-Slovenski-vedci-objavili-ucinnu-molekulu-v-materskej-kasicke-Ich-zistenia-publikovali-v-prestiznom-casopise-Nature"/>
        <a href="https://refresher.sk/26365-Fascinujuci-casozberzny-zaznam-21dnoveho-zrodu-vcely-medonosnej"/>
        <a href="https://refresher.sk/63277-Najvacsiu-vcelu-na-svete-chytili-vyskumnici-po-dlhych-38-rokoch"/>
      </related>
    </article>
  </body>
</html>