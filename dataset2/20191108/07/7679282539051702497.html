<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-it-company-infosys-will-hire-in-starting-level-jobs-2838172.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T07:10:13+00:00"/>
    <meta property="og:title" content="देश की दूसरी बड़ी IT कंपनी कर रही है नियुक्तियां, यहां है मौका"/>
    <meta property="og:description" content="देश की दूसरी सबसे बड़ी आईटी कंपनी इन्फोसिस ने खर्च घटाने की रणनीति के तहत शुरुआती स्तर पर ज्यादा नियुक्तियां करने की योजना बनाई है। कंपनी खर्च में 10 से 15 करोड़ डॉलर कटौती का लक्ष्य लेकर चल रही..."/>
  </head>
  <body>
    <article>
      <h1>देश की दूसरी बड़ी IT कंपनी कर रही है नियुक्तियां, यहां है मौका</h1>
      <address><time datetime="2019-11-08T07:10:13+00:00">08 Nov 2019, 07:10</time> by <a rel="author">एजेंसी,नई दिल्ली</a></address>
      <p>देश की दूसरी सबसे बड़ी आईटी कंपनी इन्फोसिस ने खर्च घटाने की रणनीति के तहत शुरुआती स्तर पर ज्यादा नियुक्तियां करने की योजना बनाई है। कंपनी खर्च में 10 से 15 करोड़ डॉलर कटौती का लक्ष्य लेकर चल रही है।</p>
      <p>पिछले दिनों इंफोसिस द्वारा मध्यम और वरिष्ठ स्तर पर 10 फीसदी कर्मचारियों की छंटनी की घोषणा के बीच यह खबर आई है। इंफोसिस के मुख्य वित्तीय अधिकारी (सीएफओ) निरंजन रॉय ने कहा कि कंपनी ने 21 मदों की पहचान की है जिसके खर्च में कटौती की जा सकती है। इस बीच कंपनी ने प्राइसवाटर हाउसकूपर से अपना ऑडिट कराने का फैसला किया है। शीर्ष अधिकारियों पर लाभ के लिए गड़बड़ी करने का आरोप लगा था।<br/><a href="https://www.livehindustan.com/business/story-sbi-again-cut-interest-rate-on-your-savings-will-implement-from-10-november-2838114.html">SBI ने एक बार फिर चलाई आपकी सेविंग पर कैंची, इतनी कम की ब्याज दरें </a></p>
    </article>
  </body>
</html>