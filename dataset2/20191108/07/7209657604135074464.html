<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/incendio-cantagallo-feriti-1.4875163"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-08T07:47:00+00:00"/>
    <meta property="og:title" content="Incendio A1 Cantagallo, rogo ed esplosione. Feriti due vigili del fuoco"/>
    <meta property="og:description" content="A prendere fuoco un camion: pompieri sbalzati dalla scala a causa dello spostamento d'aria e ricoverati al Maggiore. Chiuse due corsie dell'A1"/>
  </head>
  <body>
    <article>
      <h1>Incendio A1 Cantagallo, rogo ed esplosione. Feriti due vigili del fuoco</h1>
      <h2>A prendere fuoco un camion: pompieri sbalzati dalla scala a causa dello spostamento d'aria e ricoverati al Maggiore. Chiuse due corsie dell'A1</h2>
      <address><time datetime="2019-11-08T07:47:00+00:00">08 Nov 2019, 07:47</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/80b627fc-d4f8-4867-844d-3c842a6954bf.mp4"/>
        <figcaption>Incendio Bologna A1, il video&amp;pub_custom_params=department=bologna</figcaption>
      </figure>
      <p>Bologna, 8 novembre 2019 - Paura nella notte per <b>un'esplosione</b> nella <b>corsia d'emergenza dell'A1</b> all'altezza del<b> Cantagallo (<a href="https://www.ilrestodelcarlino.it/bologna/cronaca/foto/incendio-a1-feriti-1.4875254">FOTO</a>).</b> Intorno alle 2,30 un camion, che trasportava materiali vari tra cui anche elettrodomestici, ha preso fuoco: da qui la piccola esplosione (<b><a href="https://www.ilrestodelcarlino.it/bologna/cronaca/video/incendio-cantagallo-1.4875455">VIDEO RACCONTO</a></b>).</p>
      <p><b>Due i vigili del fuoco rimasti feriti </b>durante l'intervento caduti da una scala durante l'esplosione, riportando fratture, e quindi trasportati all'<b>ospedale Maggiore</b>. Non sono in pericolo di vita ma restano ricoverati: uno dei due, 53 anni, bolognese, è stato medicato al pronto soccorso ortopedico del Maggiore per un problema al polso. L'altro, 33 anni, casertano, ha riportato una frattura al bacino.</p>
      <p>Anche altri pompieri della stessa squadra sono finiti a terra per lo spostamento d'aria.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4875249.1573202866%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Vigili del fuoco al lavoro sul rogo in A1 all'altezza del Cantagallo dove sono poi rimasti feriti due colleghi</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4875250.1573202866%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Feriti due vigili del fuoco per lo spostamento d'aria dovuto all'esplosione conseguente al rogo di un camion</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4875251.1573202866%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Rogo ed esplosione in A1 all'altezza del Cantagallo: feriti due vigili del fuoco</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4875252.1573202866%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Vigili del fuoco al lavoro sul rogo in A1 all'altezza del Cantagallo dove sono poi rimasti feriti due colleghi</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4875253.1573202866%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Feriti due vigili del fuoco per lo spostamento d'aria dovuto all'esplosione conseguente al rogo di un camion</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/incendio-a1-feriti-1.4875254">Incendio A1 Cantagallo. Paura ed esplosione. Feriti due vigili del fuoco. Le foto</a>
        </figcaption>
      </slideshow>
      <p>Ad accorgersi del <b>rogo è stato il conducente del mezzo pesante</b> che era fermo nel parcheggio dell'area di servizio e ha fatto scattare l'allarme.</p>
      <p>Per sicurezza infatti avrebbe chiamato aiuto e spostato il tir lontano dagli altri in sosta. Immediato l'intervento delle squadre dei vigili del fuoco da Bologna, da Casalecchio e da Monzuno e, per domare le fiamme, è stato necessario restringere <b>la carreggiata dell'autostrada chiudendo due corsie</b>. Sul posto anche la polizia Stradale. <b>L'intervento si é concluso intorno alle 6. </b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/video/incendio-cantagallo-1.4875455"/>
        <a href="https://www.ilrestodelcarlino.it/bologna/cronaca/video/incendio-a1-cantagallo-1.4875308"/>
        <a href="https://www.ilrestodelcarlino.it/bologna/cronaca/foto/incendio-a1-feriti-1.4875254"/>
      </related>
    </article>
  </body>
</html>