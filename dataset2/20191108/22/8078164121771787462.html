<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_09/beverly-hills-90210-cancellato-revival-serie-televisiva-dopo-sola-stagione-74a663b2-02d6-11ea-99f9-9c588e5b4be4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="«Beverly Hills 90210», cancellato il revival della serie televisiva (dopo una sola stagione)"/>
    <meta property="og:description" content="Dopo il grande entusiasmo suscitato dalla notizia del reboot e dalla messa a luglio di una puntata speciale con tutti i protagonisti, Fox fa marcia indietro. Le proteste di Tori Spelling/Donna: «Non mi sono strizzata nel vestito che indossavo a 18 anni per nulla»"/>
  </head>
  <body>
    <article>
      <h1>«Beverly Hills 90210», cancellato il revival della serie televisiva (dopo una sola stagione)</h1>
      <h2>Dopo il grande entusiasmo suscitato dalla notizia del reboot e dalla messa a luglio di una puntata speciale con tutti i protagonisti, Fox fa marcia indietro. Le proteste di Tori Spelling/Donna: «Non mi sono strizzata nel vestito che indossavo a 18 anni per nulla»</h2>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Silvia Morosi</a></address>
      <p>A soli quattro mesi dalla messa in onda della<a href="https://www.corriere.it/tecnologia/cards/torna-bevery-hills-90210-tutto-quel-che-sappiamo-nuova-serie-arrivo/tutto-quel-che-sappiamo-reboot-bevery-hills-90210_principale.shtml"> nuova serie</a>, la Fox ha cancellato il progetto <a href="https://www.corriere.it/spettacoli/19_agosto_08/beverly-hills-revival-21be99e0-b9ec-11e9-8fe8-844ac90f9596.shtml">«Beverly Hills 90210»</a>. Dopo il grande entusiasmo suscitato<a href="https://www.corriere.it/spettacoli/19_maggio_09/beverly-hills-90210-foto-ritorno-che-fa-impazzire-fan-15c91356-7219-11e9-861b-d938f88a2d19.shtml"> dalla notizia del reboot (con 6 episodi trasmessi</a>), accompagnata dalla messa in onda a luglio di una puntata speciale con <a href="https://www.corriere.it/spettacoli/19_settembre_03/beverly-hills-90210-attori-ricordano-luke-perry-un-evento-benefico-30ef70ce-ce1e-11e9-95aa-93e3e08ee08a.shtml">tutti i protagonisti</a>, la casa di produzione fa marcia indietro. «Siamo orgogliosi di aver saputo riunire in un evento estivo, un evento molto speciale, una delle serie cult della rete. Un profondo ringraziamento e rispetto va a Brian, Gabrielle, Ian, Jason, Jannie, Shannen e Tori che, insieme all’intera squadra, hanno riversato i loro cuori e le loro anime in questo revival, tanto inventivo e nostalgico», si legge <a href="https://www.hollywoodreporter.com/live-feed/beverly-hills-90210-revival-canceled-at-fox-1253285">nella nota diffusa da Fox. </a>Il revival, dopo i buoni risultati ottenuti con la première estiva, era crollato a 1.9 milioni di spettatori, con lo 0.7 di rating nel finale.</p>
      <slideshow>
        <figure>
          <img src="https://images2.corriereobjects.it/methode_image/2019/08/08/Spettacoli/Foto%20Spettacoli/4328.0.9654676.jpg"/>
        </figure>
        <figure>
          <img src="https://images2.corriereobjects.it/methode_image/2019/08/08/Spettacoli/Foto%20Spettacoli/bh-s1_101-sc30-sh_0311.jpg"/>
        </figure>
        <figure>
          <img src="https://images2.corriereobjects.it/methode_image/2019/08/08/Spettacoli/Foto%20Spettacoli/C81DDD4B9B064F70A053AF7736D598A3.jpg"/>
        </figure>
        <figcaption>Sono tornati i «ragazzi» di «Beverly Hills 90210»: clamoroso effetto nostalgia del reboot</figcaption>
      </slideshow>
      <h4>Tori Spelling: «Restate sintonizzati, il viaggio va avanti»</h4>
      <p>Una notizia che ha suscitato le critiche anche della stessa Tori Spelling/Donna: «Non mi sono strizzata (con ben tre mutande contenitive) nell’abito rosso che indossai in televisione a 18 anni per niente», ha scritto su Instagram («I didn’t cram myself — with 3 pairs of spanx! — into a red dress I wore on tv when I was 18 years old for nothing», ndr). L’attrice, che all’indomani delle prime sei puntate si era detta pronta a dare un nuovo seguito al revival, non ha gradito l’annuncio della Fox e ha replicato: «State sintonizzati mentre il nostro viaggio va realizzandosi».</p>
    </article>
  </body>
</html>