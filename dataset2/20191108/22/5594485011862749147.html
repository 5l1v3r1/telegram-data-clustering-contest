<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/eto-koy-e-favorit-za-shef-na-stolichniya-obshchinski-svet_news708186.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T22:25:00+00:00"/>
    <meta property="og:title" content="Ето кой е фаворит за шеф на столичния общински съвет"/>
    <meta property="og:description" content="По правилник новият председател трябва да бъде избран с тайно гласуване на първото заседание"/>
  </head>
  <body>
    <article>
      <h1>Ето кой е фаворит за шеф на столичния общински съвет</h1>
      <h2>По правилник новият председател трябва да бъде избран с тайно гласуване на първото заседание</h2>
      <address>
        <time datetime="2019-11-08T22:25:00+00:00">08 Nov 2019, 22:25</time>
      </address>
      <p>https://blitz.bg/obshtestvo/stolitsa/eto-koy-e-favorit-za-shef-na-stolichniya-obshchinski-svet_news708186.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573225249-1.jpg"/>
      </figure>
      <p><b>Досегашният председател на Столичния общински съвет (СОС) Елен Герджиков отново ще оглави местния парламент на София. Това стана ясно от думите на председателя на политическата група на ГЕРБ-СДС в СОС Малина Едрева, съобщава "Труд". </b><br/><br/>По правилник новият председател трябва да бъде избран с тайно гласуване на първото заседание на общинските съветници, което е насрочено за 12 ноември. Групата на ГЕРБ е с най-много съветници – 27 и си осигурява мнозинство със съветниците от ВМРО, които са 4.<br/><br/>„Ще търсим подкрепа на базата на темите, целите, конкретните идеи в конкретните насоки в работата на Общината. С ВМРО темите са сигурност и транспорт. Със „Спаси София“ темите са транспортна инфраструктура и обслужване“, заяви вчера Малина Едрева.</p>
      <p>Елен Герджиков отбеляза, че ще се подготви и нов правилник за работа на съветниците, а гласуванията им ще се показват поименно на сайта на общината. „В изготвянето на новия правилник на СОС ще участват представители на всички политически групи, а документът ще е готов през януари 2020 година, каза Николай Стойнев, общински съветник от ГЕРБ.</p>
    </article>
  </body>
</html>