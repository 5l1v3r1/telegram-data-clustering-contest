<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545706.html/%D8%AA%D8%B1%D8%A7%D9%81%DB%8C%DA%A9-%D9%81%D9%88%D9%82-%D8%B3%D9%86%DA%AF%DB%8C%D9%86-%D8%AF%D8%B1-%D9%88%D8%B1%D9%88%D8%AF%DB%8C-%D9%87%D8%A7%DB%8C-%D8%B4%D8%B1%D9%82%DB%8C-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T22:19:00+00:00"/>
    <meta property="og:title" content="ترافیک فوق سنگین در ورودی‌های شرقی استان تهران"/>
    <meta property="og:description" content="فرمانده پلیس راه ویژه شرق استان تهران گفت: به دلیل عبور دو جاده اصلی هراز و فیروزکوه به سمت تهران، ترافیک فوق سنگین به همراه پس زدگی بار ترافیکی را در جاده قدیم جاجرود و آزادراه تهران-پردیس شاهد هستیم."/>
  </head>
  <body>
    <article>
      <h1>ترافیک فوق سنگین در ورودی‌های شرقی استان تهران</h1>
      <address>
        <time datetime="2019-11-08T22:19:00+00:00">08 Nov 2019, 22:19</time>
      </address>
      <p>فرمانده پلیس راه ویژه شرق استان تهران گفت: به دلیل عبور دو جاده اصلی هراز و فیروزکوه به سمت تهران، ترافیک فوق سنگین به همراه پس زدگی بار ترافیکی را در جاده قدیم جاجرود و آزادراه تهران-پردیس شاهد هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از فارس، سیاوش محبی فرمانده پلیس راه ویژه شرق استان تهران در خصوص اوضاع ترافیکی محور‌های هراز، فیروزکوه، امام رضا (ع) و بزرگراه حرم به حرم، اظهار کرد: هم اکنون تردد انواع وسایل نقلیه از شمال به جنوب محور هراز نیمه سنگین، اما روان در جریان است و این به دلیل یک طرفه شدن این محور تا ساعت ۲ بامداد رو بعد است.</p>
      <p>  وی گفت: در شهر‌های عبوری محور هراز شاهد ترافیک فوق سنگین هستیم که شامل بومهن، رودهن، آزادراه تهران_پردیس و محور قدیم جاجرود است.   محبی افزود: عبور وسایل نقلیه از محور فیروزکوه به سمت تهران نیز نیمه سنگین و پرحجم در جریان است، اما در شهر‌های عبوری این محور مانند آبسرد، پل شلمبه، گیلاوند، کمربندی بومهن و... شاهد ترافیک فوق سنگین و پس زدگی چندین کیلومتری بار ترافیکی هستیم.   فرمانده پلیس راه ویژه شرق استان تهران با بیان اینکه حادثه خاصی در محور‌های شرق استان تهران رخ نداده، بیان کرد: عبور و مرور وسایل نقلیه از محور امام رضا (ع) و بزرگراه حرم به حرم پرحجم و روان گزارش شده و مشکل خاصی در خصوص تردد وسایل نقلیه از این محور‌ها وجود ندارد.   وی تاکید کرد: هموطنان قبل از آغاز مسافرت با اطلاع از وضعیت راه‌ها، بازگشت خود را مدیریت کرده و در زمان پیک ترافیک اقدام به آغاز سفر نکنند.   محبی اذعان کرد: رانندگان با رعایت کامل مقررات راهنمایی و رانندگی، پرهیز از ارتکاب تخلفات حادثه‌ساز مانند سرعت، سبقت و انحراف به چپ، رعایت فاصله طولی مناسب نسبت به خودرو‌های جلویی و رعایت حقوق شهروندی، سفر ایمن و بدون خطر را برای خود و دیگر هموطنان ما رقم بزنند.</p>
    </article>
  </body>
</html>