<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18536874-cel-mai-mic-cip-de-criptare-cuantica-masoara-doar-3-milimetri"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Cel mai mic cip de criptare cuantică măsoară doar 3 milimetri"/>
    <meta property="og:description" content="Sistemul de distrbuţie al cheilor cuantice este folosit pentru criptarea şi decriptarea comunicaţiilor."/>
  </head>
  <body>
    <article>
      <h1>Cel mai mic cip de criptare cuantică măsoară doar 3 milimetri</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5387/18536874/1/cip-criptare-cuantica-ntu-singapore-descopera.jpg"/>
          <figcaption>Cel mai mic cip de criptare cuantică măsoară doar 3 milimetri</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5387/18536874/2/cip-ntu-singapore-descopera.jpg"/>
          <figcaption>Credit foto: NTU Singapore</figcaption>
        </figure>
      </slideshow>
      <p>Sistemul de distrbuţie al cheilor cuantice este folosit pentru criptarea şi decriptarea comunicaţiilor.</p>
      <p>O echipă de cercetători de la Universitatea Tehnologică Nanyang (NTU), Singapore, condusă de către fizicianul Kwek Leong Chuan, a reuşit să creeze un cip de criptare cunatică de doar 3 milimetri. Autorii acestei reuşite sunt de părere că acest cip va revoluţiona telecomunicaţiile, notează <a href="http://www.sciencealert.com/scientists-have-made-a-quantum-chip-that-s-1-000-times-smaller-than-before">Science Alert.</a></p>
      <p>Sistemele de criptare cuantică sunt mult mai sigure faţă de sistemele de securizare standard, care folosesc parole sau datele biometrice, acestea din urmă putând să cadă pradă atacurilor cibernetice. Fizicienii explică faptul că tehnologia cuantică permite includerea cheii de criptare în interiorul mesajului şi doar persoana care are exact aceleaşi chei poate decoda respectivul mesaj. „Tehnologia cuantică asigură că distribuţia cheie este sigură, împiedicând orice manipulare a acesteia”, explică dr. Kwek Leong Chuan.</p>
      <p>Această tehnologie porneşte de la paradoxul <a href="https://www.descopera.ro/stiinta/16255894-fizicienii-au-reusit-sa-reproduca-pisica-lui-schrodinger-procesul-ar-putea-dezvalui-limitele-lumii-cuantice">Pisicii lui Schördinger</a> şi îl aplică asupra comunicaţiilor. Astfel, în cadrul paradoxului, pisica este moartă şi vie şi este nevoie de o observaţie directă pentru a stabili starea acesteia. În cazul comunicaţiilor, deţinerea cheii exacte este acea care determină capacitatea unui observator de a detecta şi citi un mesaj, în absenţa acesteia mesajul devenind „invizibil”.</p>
      <p>„Aproape toate platformele şi depozitele digitale le cer utilizatorilor să-şi introducă parolele şi datele biometrice şi, atâta timp cât este cazul, acestea ar putea fi atacate cibernetic sau descifrate”, explică fizicianul Liu Ai Qun de la NTU.</p>
      <p>Tehnologia <a href="https://www.descopera.ro/stiinta/18240102-noi-evolutii-ale-tehnologiei-calculatoarelor-cuantice">computerelor cuantice</a> face avansuri importante, dar mai durează până când sistemele cuantice vor putea fi folosite la capacitate maximă. Totuşi, un pas important în această direcţie este reprezentat de către sistemele de criptare cuantică, eforturile cercetătorilor fiind îndreptate către educerea dimensiunilor acestor cipuri.</p>
      <figure>
        <img src="https://storage0.dms.mpinteractiv.ro/media/401/321/5387/18536874/2/cip-ntu-singapore-descopera.jpg"/>
      </figure>
      <p>
        <i>Credit foto: NTU Singapore</i>
      </p>
      <p>Acest cip dezvoltat de către cercetătorii de la NTU reprezintă o dovadă a viabilităţii acestei tehnologii, fiind construit cu ajutorul materialelor standard în industria computerelor, printre care şi siliciul; ceea ce reduce considerabil costurile de producţie. În viitorul apropiat,<a href="https://www.descopera.ro/lumea-digitala/17833166-primul-computer-cuantic-comercial-ibm-ces"> tehnologia criptării cuantice</a> ar putea fi complementară tehnologiilor de calcul convenţionale.</p>
      <p>Cei trei milimetri ai cipului deschid oportunitatea instalării acestuia în dispozitive purtabile precum <a href="https://www.descopera.ro/stiinta/15537316-filmul-star-trek-a-influentat-tehnologia-iata-6-inventii-pe-care-le-utilizam-si-astazi">smartwatch-urile</a>. „Acesta va ajuta la crearea de dispozitive de comunicare de generaţie viitoare, precum şi la îmbunătăţirea serviciilor digitale, cum ar fi portalurile financiare online ale băncilor şi serviciile guvernamentale digitale”, mai adaugă dr. Liu.</p>
      <p>Studiul a fost publicat în <i>Nature Photonics</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/lumea-digitala/17833166-primul-computer-cuantic-comercial-ibm-ces">IBM a prezentat la CES primul computer cuantic comercial - VIDEO</a>
        </b>
      </p>
      <p>
        <b>
          <a href="https://www.descopera.ro/stiinta/17912237-calatoria-in-timp-computer-cuantic">Călătoria în timp, posibilă? Savanţii ruşi au folosit un computer cuantic pentru a se întoarce în timp</a>
        </b>
      </p>
      <p>
        <b>
          <a href="https://www.descopera.ro/stiinta/18407945-google-sustine-ca-a-atins-suprematia-cuantica">Google susţine că a atins supremaţia cuantică - Financial Times</a>
        </b>
      </p>
      <p>
        <b>
          <a href="https://www.descopera.ro/stiinta/18059950-aparat-genereaza-superpozitia-cuantica-viitoare-posibile">Savanţii au construit un dispozitiv care poate schimba radical modul în care abordăm fizica cuantică</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18320165-cercetatorii-au-construit-un-radar-cuantic"/>
        <a href="https://www.descopera.ro/stiinta/17981431-masurare-unde-gravitationale-temperatura-camerei"/>
        <a href="https://www.descopera.ro/stiinta/17912237-calatoria-in-timp-computer-cuantic"/>
        <a href="https://www.descopera.ro/lumea-digitala/17833166-primul-computer-cuantic-comercial-ibm-ces"/>
      </related>
    </article>
  </body>
</html>