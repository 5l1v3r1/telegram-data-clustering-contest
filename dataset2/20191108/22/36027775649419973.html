<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/08/adliya-vazirligi-xodimi-prezident-administratsiyasida-masul-lavozimga-tayinlandi/"/>
    <meta property="og:site_name" content="Daryo"/>
    <meta property="article:published_time" content="2019-11-08T22:11:00+00:00"/>
    <meta property="og:title" content="Adliya vazirligi xodimi Prezident administratsiyasida mas’ul lavozimga tayinlandi"/>
    <meta property="og:description" content="Zikirilla Mahmudov Prezident farmoyishiga muvofiq O‘zbekiston Prezidenti Administratsiyasi din ishlari bo‘yicha sho‘ba mudiri lavozimiga tayinlandi"/>
  </head>
  <body>
    <article>
      <h1>Adliya vazirligi xodimi Prezident administratsiyasida mas’ul lavozimga tayinlandi</h1>
      <address>
        <time datetime="2019-11-08T22:11:00+00:00">08 Nov 2019, 22:11</time>
      </address>
      <p>Zikirilla Mahmudov Prezident farmoyishiga muvofiq O‘zbekiston Prezidenti Administratsiyasi din ishlari bo‘yicha shuba mudiri lavozimiga tayinlandi. Bu haqda “Daryo”ga vazirlik matbuot xizmati xabar berdi.</p>
      <figure>
        <img src="https://s.daryo.uz/wp-content/uploads/2019/11/Zikirilla-Mahmudov.jpg"/>
        <figcaption>Foto: Adliya vazirligi matbuot xizmati</figcaption>
      </figure>
      <p>Zikirilla Mahmudov 1983-yilda Qashqadaryo viloyatida tug‘ilgan. Ma’lumoti oliy, 2006-yilda Toshkent islom universitetini, 2010-yilda O‘zbekiston milliy universitetini tamomlagan, mutaxassisligi huquqshunos.</p>
      <p>Mehnat faoliyatini 2006-yilda Adliya vazirligi Jamoat, nodavlat notijorat va diniy tashkilotlar boshqarmasining katta maslahatchisi lavozimidan boshlab, vazirlik tizimida turli lavozimlarda faoliyat yuritgan.</p>
      <p>2018-yildan hozirgi vaqtga qadar Adliya vazirligining Nodavlat notijorat tashkilotlar boshqarmasining boshlig‘i lavozimida ishlab kelgan.</p>
    </article>
  </body>
</html>