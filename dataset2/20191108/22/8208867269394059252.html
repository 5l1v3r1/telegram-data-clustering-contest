<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/salute/2019/11/08/news/sigarette_elettroniche_l_agenzia_per_la_salute_americana_vitamina_e_acetato_forte_causa_malattie_-240641074/"/>
    <meta property="og:site_name" content="Repubblica.it"/>
    <meta property="article:published_time" content="2019-11-08T22:56:00+00:00"/>
    <meta property="og:title" content="Sigarette elettroniche, l'agenzia per la salute Usa: &quot;Vitamina E acetato, forte causa malattie&quot;"/>
    <meta property="og:description" content="Scoperta della Cdc: è un ingrediente aggiunto ai prodotti a base di Thc, uno dei maggiori principi attivi della cannabis"/>
  </head>
  <body>
    <article>
      <h1>Sigarette elettroniche, l'agenzia per la salute Usa: "Vitamina E acetato, forte causa malattie"</h1>
      <h2>Scoperta della Cdc: è un ingrediente aggiunto ai prodotti a base di Thc, uno dei maggiori principi attivi della cannabis</h2>
      <address>
        <time datetime="2019-11-08T22:56:00+00:00">08 Nov 2019, 22:56</time>
      </address>
      <p>La vitamina E acetato, un ingrediente aggiunto ai prodotti a base di tetraidrocannabinolo (Thc) - uno dei maggiori principi attivi della cannabis - è stata identificata come una "causa molto forte" nella malattie collegate alle <a href="https://www.repubblica.it/salute/medicina-e-ricerca/2019/09/25/news/usa_nono_decesso_per_e-cig_malori_per_circa_550_persone-236917538/">sigarette elettroniche che hanno fatto ammalare</a> negli Usa 2051 persone uccidendone una quarantina. Lo ha reso noto l'agenzia per il controllo e la prevenzione delle malattie statunitense (Cdc), lasciando però aperta l'ipotesi che altre sostanze chimiche o tossine possano causare gravi malattie respiratorie.<br/><br/>La scoperta si basa sull'analisi di campioni di fluidi presi dai polmoni di 29 pazienti malati, dove sono stati trovati composti della vitamina. I ricercatori hanno trovato vitamina E acetato in tutti i campioni, THC nel’82% e nicotina nel 62%. La vitamina E acetato, o alfa-tocoferolo acetato, è usato come addensante nei liquidi contenenti THC (tetraidrocannabinolo, uno dei componenti principali della cannabis). Si tratta di una sostanza molto diffusa e presente in diversi alimenti, utilizzata anche come additivo alimentare e nella produzione di cosmetici, può però diventare dannosa se inalata.</p>
      <figure>
        <iframe data-src="https://twitter.com/CDCDirector/status/1192906752725008388?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Per la prima volta abbiamo scoperto una potenziale tossina di preoccupazione, la vitamina E acetato, in campioni biologici di pazienti" con <a href="https://www.repubblica.it/salute/medicina-e-ricerca/2019/10/21/news/e-cig_allerta_dell_iss_verifica_su_effetti_polmonari_-239110889/">danni polmonari legati all'e-cig</a>, ha dichiarato in una conferenza stampa Anne Schuchat, numero due del Cdc. I campioni, ha spiegato, "hanno fornito la prova della presenza di vitamina E acetato nel sito principale delle lesioni ai polmoni".</p>
    </article>
  </body>
</html>