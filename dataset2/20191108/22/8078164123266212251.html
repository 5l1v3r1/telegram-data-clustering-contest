<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_09/charlene-arriva-italia-varare-scuola-antisismica-abruzzo-234aa1ee-0309-11ea-99f9-9c588e5b4be4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Charlène arriva in Italia per varare la scuola antisismica in Abruzzo"/>
    <meta property="og:description" content="Giornata italiana oggi per la Princesse de Monaco, presidente della Croce Rossa monegasca, che ha inaugurato nuove aule sicure per i ragazzi terremotati"/>
  </head>
  <body>
    <article>
      <h1>Charlène arriva in Italia per varare la scuola antisismica in Abruzzo</h1>
      <h2>Giornata italiana oggi per la Princesse de Monaco, presidente della Croce Rossa monegasca, che ha inaugurato nuove aule sicure per i ragazzi terremotati</h2>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Enrica Roddolo</a></address>
      <p>Bionda, bellissima come sempre, con un inedito caschetto dorato a sfiorare il collo, la Princesse de Monaco è arrivato oggi in Italia, in Abruzzo, come aveva anticipato il Corriere della Sera a inizio settimana. Prima uscita pubblica dopo alcune settimane di impegni molto privati legati alla famiglia e al primo anno di scuola dei piccoli Jacques e Gabriella che frequentano la scuola Condamine nel Principato. In attesa di rivedere la principessa il 19 novembre alla Festa nazionale di Monaco, nel giorno di San Ranieri.</p>
      <h4>Impegno</h4>
      <p>Con il vice presidente nazionale della Croce Rossa italiana, Rosario Valastro, del presidente Regionale Cri Abruzzo, Gabriele Perfetti, del presidente della Regione, Marco Marsilio, del sindaco, Roberto di Marco la Princesse ha infatti inaugurato gli oltre mille metri quadri della scuola con laboratori multimediali per 200 giovani studenti. Al taglio del nastro della nuova scuola antisismica Parrozzani di Isola del Gran Sasso (Teramo)la principessa è arrivata coperta da un cappotto lungo color sabbia. Sobria e delicata come sempre.</p>
      <h4>Lavori</h4>
      <p>Perché Charlène? La scuola è stata realizzata anche grazie ai contributi della Croce rossa italiana e monegasca (lavori per circa un milione e mezzo di euro). E la principessa Charlene, in qualità di presidente della Croce Rossa di Monaco, è stata invitata come ospite d’onore. L’inaugurazione alle ore 11, il taglio del nastro alle 13. I lavori per la realizzazione dell’edificio, completamente antisismico,erano iniziato a giugno e sono stati conclusi in un tempo record.</p>
      <slideshow>
        <figure>
          <img src="https://images2.corriereobjects.it/methode_image/2019/11/07/Esteri/Foto%20Gallery/AFP_1M26M1_MGTHUMB-INTERNA.jpg"/>
          <figcaption>Così cresce la penisola di Monaco in mare</figcaption>
        </figure>
        <figure>
          <img src="https://images2.corriereobjects.it/methode_image/2019/11/07/Esteri/Foto%20Gallery/AFP_1M26KX_MGTHUMB-INTERNA.jpg"/>
          <figcaption>Così cresce la penisola di Monaco in mare</figcaption>
        </figure>
        <figure>
          <img src="https://images2.corriereobjects.it/methode_image/2019/11/07/Esteri/Foto%20Gallery/AFP_1M26LC_MGTHUMB-INTERNA.jpg"/>
          <figcaption>Così cresce la penisola di Monaco in mare</figcaption>
        </figure>
        <figure>
          <img src="https://images2.corriereobjects.it/methode_image/2019/11/07/Esteri/Foto%20Gallery/AFP_1M26LK_MGTHUMB-INTERNA.jpg"/>
          <figcaption>Così cresce la penisola di Monaco in mare</figcaption>
        </figure>
        <figure>
          <img src="https://images2.corriereobjects.it/methode_image/2019/11/07/Esteri/Foto%20Gallery/AFP_1M26LW_MGTHUMB-INTERNA.jpg"/>
          <figcaption>Così cresce la penisola di Monaco in mare</figcaption>
        </figure>
        <figcaption>Così cresce la penisola di Monaco in mare</figcaption>
      </slideshow>
      <h4>Banchetto</h4>
      <p>In onore della Principessa i ragazzi dell’Istituto alberghiero Di Poppa, hanno preparato un buffet con specialità abruzzesi, rigorosamente plastic free. Visto l’impegno dei principi di Monaco sul fronte della sostenibilità con la FpA2, la Fondazione del principe Alberto che da anni si fa promotrice di iniziative per la salvaguardia dell’ambiente e dei mari.</p>
    </article>
  </body>
</html>