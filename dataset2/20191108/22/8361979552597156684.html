<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pompeo-rozkritikuvav-nimechchinu-za-pivnichniy-potik-2-novini-svitu-50052534.html"/>
    <meta property="og:site_name" content="НВ"/>
    <meta property="article:published_time" content="2019-11-08T22:33:00+00:00"/>
    <meta property="og:title" content="«Ми не хочемо енергозалежності Європи від Путіна». Помпео розкритикував Німеччину за Північний потік-2"/>
    <meta property="og:description" content="Державний секретар США Майк Помпео нагадав Німеччині, що США виступає проти будівництва газогону Північний потік-2 та залежності ФРН від російських енергоносіїв."/>
  </head>
  <body>
    <article>
      <h1>«Ми не хочемо енергозалежності Європи від Путіна». Помпео розкритикував Німеччину за Північний потік-2</h1>
      <h2>Державний секретар США Майк Помпео нагадав Німеччині, що США виступає проти будівництва газогону Північний потік-2 та залежності ФРН від російських енергоносіїв.</h2>
      <address>
        <time datetime="2019-11-08T22:33:00+00:00">08 Nov 2019, 22:33</time>
      </address>
      <p>Про це він заявив під час виступу в берлінському Фонді Кербера перед зустріччю з канцлеркою ФРН Ангелою Меркель, повідомляє <a href="https://www.dw.com/uk/%D0%BF%D0%BE%D0%BC%D0%BF%D0%B5%D0%BE-%D1%80%D0%BE%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D0%B2-%D0%BD%D1%96%D0%BC%D0%B5%D1%87%D1%87%D0%B8%D0%BD%D1%83-%D0%B7%D0%B0-%D0%BF%D1%96%D0%B2%D0%BD%D1%96%D1%87%D0%BD%D0%B8%D0%B9-%D0%BF%D0%BE%D1%82%D1%96%D0%BA-2/a-51173690">DW</a>.</p>
      <p>«Ми не хочемо, щоб енергозабезпечення Європи залежало від Володимира Путіна», — заявив Помпео.</p>
      <p>Під час виступу держсекретар загострив увагу на авторитарних тенденціях у Росії та Китаї та заявив, що Німеччина повинна боротися заради свободи у світі спільно з США.</p>
      <p>Помпео також застеріг Німеччину від використання обладнання китайського телекомунікаційного концерну Huawei при створенні мобільних мереж 5G. Помпео нагадав, що США підозрюють китайський концерн у промисловому шпигунстві.</p>
      <p>Нагадаємо, у ніч на 8 листопада <a href="https://nv.ua/biz/markets/v-bundestage-ne-smogli-progolosovat-za-smyagchenie-gazovoy-direktivy-es-dlya-severnogo-potoka-2-50052314.html">Бундестаг переніс голосування щодо Газової директиви ЄС</a>, щоб дало Північному потоку-2 змогу обійти обмеження директиви. Депутати ініціювали перенесення рішення через те, що на засіданні не було кворуму.</p>
    </article>
  </body>
</html>