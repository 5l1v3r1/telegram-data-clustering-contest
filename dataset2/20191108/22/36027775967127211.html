<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/08/nyu-york-sudi-trampga-2-mln-dollar-jarima-tolash-majburiyatini-yukladi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-08T22:32:00+00:00"/>
    <meta property="og:title" content="Nyu-York sudi Trampga 2 mln dollar jarima to‘lash majburiyatini yukladi"/>
    <meta property="og:description" content="Trampga nisbatan qo‘llangan 2 million dollar jarima 8 ta notijorat tashkiloti o‘rtasida teng taqsimlanishi bildirilmoqda"/>
  </head>
  <body>
    <article>
      <h1>Nyu-York sudi Trampga 2 mln dollar jarima to‘lash majburiyatini yukladi</h1>
      <address>
        <time datetime="2019-11-08T22:32:00+00:00">08 Nov 2019, 22:32</time>
      </address>
      <p>Nyu-York shtati oliy sudi AQSh prezidenti Donald Trampga o‘zining xayriya fondidan saylovoldi kampaniyasi davomida foydalangani uchun tovon puli sifatida notijorat tashkilotlariga 2 million dollar to‘lash majburiyatini yukladi. Bu haqda “RBK” <a href="https://www.rbc.ru/politics/08/11/2019/5dc4f5dd9a79478a8b160120">xabar bermoqda</a>.</p>
      <figure>
        <img src="https://s.daryo.uz/wp-content/uploads/2019/11/755731895328468-680x421.jpeg"/>
        <figcaption>Foto: Reuters</figcaption>
      </figure>
      <p>2018-yil iyunida berilgan da’vo arizasida Tramp va uning uch nafar farzandi — Donald, Ivanka va Erik soliqlardan ozod qilingan Donald J.Trump Foundation maqomini suiste’mol qilib, federal qonunlar va shtatning saylov kampaniyalarini moliyalashtirish to‘g‘risidagi qonunini buzganliklari qayd etilgan.</p>
      <p>Nyu-York shtati bosh prokurori ofisi fonddan 2,8 million dollar talab qilgandi.</p>
      <p>Trampga nisbatan qo‘llangan 2 million dollar jarima 8 ta notijorat tashkiloti o‘rtasida teng taqsimlanishi bildirilmoqda.</p>
    </article>
  </body>
</html>