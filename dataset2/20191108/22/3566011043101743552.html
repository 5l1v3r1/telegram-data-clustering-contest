<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545703.html/%D8%AF%D8%B3%D8%AA%D9%88%D8%B1-%D9%88%DB%8C%DA%98%D9%87-%D9%81%D8%B1%D9%85%D8%A7%D9%86%D8%AF%D9%87-%DA%A9%D9%84-%D8%B3%D9%BE%D8%A7%D9%87-%D8%A8%D8%B1%D8%A7%DB%8C-%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T22:08:00+00:00"/>
    <meta property="og:title" content="دستور ویژه فرمانده کل سپاه برای امدادرسانی به زلزله‌زدگان آذربایجان شرقی"/>
    <meta property="og:description" content="سخنگوی سپاه از دستور ویژه سرلشکر سلامی به فرماندهان نیروی زمینی و قرارگاه سازندگی خاتم الانبیاء (ص) و معاون آماد و پشتیبانی سپاه برای امدادرسانی به زلزله‌زدگان آذربایجان شرقی خبر داد."/>
  </head>
  <body>
    <article>
      <h1>دستور ویژه فرمانده کل سپاه برای امدادرسانی به زلزله‌زدگان آذربایجان شرقی</h1>
      <address>
        <time datetime="2019-11-08T22:08:00+00:00">08 Nov 2019, 22:08</time>
      </address>
      <p>سخنگوی سپاه از دستور ویژه سرلشکر سلامی به فرماندهان نیروی زمینی و قرارگاه سازندگی خاتم الانبیاء (ص) و معاون آماد و پشتیبانی سپاه برای امدادرسانی به زلزله‌زدگان آذربایجان شرقی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در پی وقوع زلزله ۵.۹ ریشتری بامداد امروز در شهرستان میانه و تشکیل قرارگاه شهید باکری برای مدیریت و ساماندهی خدمات امدادی سپاه، سردار سرتیپ دوم پاسدار رمضان شریف سخنگو و مسئول روابط عمومی کل سپاه از دستور ویژه سردار سرلشکر پاسدار حسین سلامی فرمانده کل سپاه پاسداران انقلاب اسلامی به فرماندهان نیروی زمینی و قرارگاه سازندگی خاتم الانبیاء (ص) و معاون آماد و پشتیبانی سپاه برای کمک به مردم غیور و ولایتمدار استان آذربایجان شرقی در مناطق زلزله زده خبرداد و گفت: با تشکیل قرارگاه شهید باکری در منطقه سیل زده استان برای مدیریت، ساماندهی و سرعت بخشی به عملیات امداد و خدمت رسانی سپاه به زلزله‌زدگان، فرمانده کل سپاه طی ابلاغی به فرماندهان نیروی زمینی سپاه، فرمانده قرارگاه سازندگی خاتم الانبیا (ص) و معاون آماد و پشتیبانی سپاه به آنان دستور داد با نقش‌آفرینی فعال در قرارگاه مذکور، نسبت به گسیل امکانات لازم برای سرعت بخشیدن به عملیات امدادی و خدماتی و رسیدگی به خسارات و وضعیت مصدومان و رفع نیازهای فوری و ضروری زلزله‌زدگان عزیز از جمله اسکان موقت، تغذیه و خدمات بهداشتی و درمانی اقدام نمایند.</p>
      <p>سردار شریف تاکید کرد: قرارگاه شهید باکری و سایر یگان‌ها و ظرفیتهای سپاه و بسیج تا پایان عملیات امدادی و خدماتی و عادی شدن وضعیت و زندگی جاری مردم عزیز ، در کنار آنان بوده و همراه باسایر  دستگاه‌ها و سازمان‌ها در مناطق زلزله‌زده فعال و به تامین امکانات و نیازمندی‌ها خواهند پرداخت.   انتهای پیام</p>
    </article>
  </body>
</html>