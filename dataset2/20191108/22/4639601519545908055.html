<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/society/viaia-paixnidia-efivon-pou-mporei-na-odigisoun-kai-sto-thanato/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T22:11:17+00:00"/>
    <meta property="og:title" content="Βίαια παιχνίδια εφήβων που μπορεί να οδηγήσουν και στο θάνατο"/>
    <meta property="og:description" content="Εννέα challenges που απειλούν τα παιδιά"/>
  </head>
  <body>
    <article>
      <h1>Βίαια παιχνίδια εφήβων που μπορεί να οδηγήσουν και στο θάνατο</h1>
      <h2>Εννέα challenges που απειλούν τα παιδιά</h2>
      <address><time datetime="2019-11-08T22:11:17+00:00">08 Nov 2019, 22:11</time> by <a rel="author">ΤοΒΗΜΑ Team</a></address>
      <p>Σοβαρό κίνδυνο για τη ζωή του διέτρεξε ένα 12χρονο αγόρι, το οποίο μεταφέρθηκε στο νοσοκομείο Παίδων Αθηνών, μετά από «παιχνίδι αναπνοής» που έπαιζε με φίλους του σε Γυμνάσιο στο Λουτράκι, όπως εξετάζεται.</p>
      <p>Σύμφωνα με την ιστοσελίδα korinthostv.gr, με ασθενοφόρο του ΕΚΑΒ μεταφέρθηκε αρχικά στο Νοσοκομείο Κορίνθου όπου οι γιατροί έδωσαν τις πρώτες βοήθειες και τον μετέφεραν εσπευσμένα στο νοσοκομείο Παίδων Αθηνών, όπου νοσηλεύεται.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Μάλιστα, η ζωή του δεν φαίνεται να διατρέχει κίνδυνο.</p>
      <h3>Το «παιχνίδι του πνιγμού»: Η επικίνδυνη «μόδα» που σκοτώνει</h3>
      <p>Τους τελευταίους μήνες μια άκρως επικίνδυνη «μόδα» έχει κάνει την επανεμφάνισή της στο διαδίκτυο.</p>
      <p>Εκατοντάδες άνθρωποι, κυρίως νεαρής ηλικίας, ανεβάζουν στο διαδίκτυο βίντεο που έχουν τραβήξει οι ίδιοι και στα οποία φαίνεται να πνίγουν/στραγγαλίζουν τους ίδιους τους εαυτούς τους, ή ο ένας τον άλλο, προκειμένου να νιώσουν για μερικά δευτερόλεπτα μια αίσθηση «ευφορίας», προτού λιποθυμήσουν.</p>
      <p>Το ονομάζουν «παιχνίδι του πνιγμού» (The Choking Game) και σύμφωνα με πληροφορίες την τελευταία 10ετία σχεδόν 900 άτομα έχουν πεθάνει από αυτό, με την συντριπτική πλειοψηφία να είναι άτομα από τις ΗΠΑ.</p>
      <p>Σύμφωνα με το αμερικανικό Κέντρο Ελέγχου και Πρόληψης Νοσημάτων (ΚΕΠΝ) στα πρώτα τρία λεπτά στραγγαλισμού βασικές λειτουργίες του εγκεφάλου, όπως η μνήμη, η ισορροπία και το κεντρικό νευρικό σύστημα παραλύουν. Λίγα δευτερόλεπτα πιο μετά το άτομο πεθαίνει.</p>
      <p>Για όσους επιζούν, η παρατεταμένη στέρηση του οξυγόνου στον εγκέφαλο είναι γνωστό ότι προκαλεί κώμα, επιληπτικές κρίσεις, διασείσεις, και αιμορραγίες στα μάτια.</p>
      <p>Σύμφωνα με το αμερικανικό ΚΕΠΝ το 87% των ατόμων που επιδίδονται σε αυτό το επικίνδυνο αι εν δυνάμει θανατηφόρο «παιχνίδι» είναι άντρες έφηβοι.</p>
      <p>Άλλα βίαια παιχνίδια που απειλούν τα παιδιά μας</p>
      <h3>Drinking games (Παιχνίδια με αλκοόλ)</h3>
      <figure>
        <img src="https://www.in.gr/wp-content/uploads/2019/11/drinking-600x338.jpg"/>
      </figure>
      <p>Στο παιχνίδι αυτό οι παίκτες καταναλώνουν αλκοόλ μέχρι να κερδίσει αυτός θα το αντέξει.</p>
      <p>Το συγκεκριμένο παιχνίδι στο εξωτερικό λέγεται «Δαχτυλίδι της Φωτιάς» κι εμφανίζεται και με τις ονομασίες Kings, King’s Cup κα ι Heroes.</p>
      <p>Υπάρχουν δεκάδες παραλλαγές στους κανόνες. Παίζεται με κοινή τράπουλα και κάθε φύλλο της αντιστοιχεί σε μια εντολή, για παράδειγμα, αν ένας παίκτης σηκώσει φύλλο με τον αριθμό 5 πίνουν όλοι, αν σηκώσει το 6 πίνουν οι άντρες, αν έχει τη βασίλισσα κάνει κουίζ ερωτήσεων κ.ο.κ.</p>
      <p>Νικητής είναι τελικά αυτός που θα καταφέρει να μην χάσει τις αισθήσεις του.</p>
      <h3>Knot out game</h3>
      <p>Σε απώλεια των αισθήσεων στοχεύει και το Knock out game.</p>
      <p>Αυτή τη φορά όμως οι παίκτες καλούνται να ισοπεδώσουν σε βαθμό αναισθησίας ανυποψίαστους περαστικούς, με ένα μοναδικό χτύπημα τη φορά, ενώ ένας παίκτης αναλαμβάνει να βιντεοσκοπεί τη σκηνή για να την ανεβάσει στο διαδίκτυο.</p>
      <p>Το παιχνίδι εμφανίστηκε το 1992 αλλά απέκτησε μεγάλη δημοσιότητα στις ΗΠΑ από το 2011 που κατέληξε σε έξι θανάτους.</p>
      <p>Το παιχνίδι έχει αποκτήσει σαφώς ρατσιστική διάσταση, με παίκτες να επιλέγουν να το παίξουν εις βάρος θυμάτων από φυλετικές και κοινωνικές ομάδες που εχθρεύονται (π.χ. Αφροαμερικανοί, Εβραίοι και μειονότητες).</p>
      <p>Σε μικρά παιδιά (τα οποία πλεον έχουν πρόσβαση στο internet) απευθύνεται το παιχνίδι με τις «Νεράιδες της φωτιάς». Ξεκίνησε σαν αρρωστημένη φάρσα στη Ρωσία, όπου καταγράφηκε και ο πρώτος θάνατος, ενός πεντάχρονου κοριτσιού. Πρόκειται ουσιαστικά για μια ανάρτηση που κυκλοφορεί μέσω social media, στο οποίο οι χαρακτήρες δημοφιλούς animation δίνουν οδηγίες στο κορίτσι για το πώς θα μεταμορφωθεί σε νεράιδα. Το «ξόρκι» απαιτεί από το παιδί να ανοίξει το γκάζι της κουζίνας και να διαβάσει μερικά λόγια εισπνέοντάς το.</p>
      <h3>Η πρόκληση της κανέλας</h3>
      <p>Η πρόκληση της κανέλας είναι άλλη μία διαδικτυακή συνήθεια των εφήβων που προκαλεί πάρα πολλά στην υγεία τους. Παίρνουν μία κουταλιά κανέλας και την καταπίνουν με απαραίτητη προϋπόθεση να μην πιούν νερό. Αυτό που επακολουθεί είναι τα άτομα που το επιχείρησαν να πνίγονται, να βήχουν και να κάνουν εμετό ενώ οι παραπάνω περιπτώσεις αφορούν τους τυχερούς. Η κανέλα δημιουργεί πάρα πολλά προβλήματα στους πνεύμονες και εκατοντάδες έφηβοι κυρίως στην Αμερική έχουν διακομιστεί στα νοσοκομεία με καρδιοαναπνευστικά προβλήματα και κάποια από αυτά προσβλήθηκαν από ίωση του πνεύμονα. Στα χιλιάδες βίντεο που έχουν  αναρτηθεί από την συγκεκριμένη διαδικασία το παιδί που το δοκιμάζει περιστοιχίζεται από φίλους του που ξεσπούν σε γέλια βλέποντας το να μην μπορεί να αναπνεύσει αλλά κανείς δεν κάνει τον κόπο να τον βοηθήσει.</p>
      <figure>
        <iframe src="https://www.youtube.com/embed/TFXdRd8N0Cw" width="640" height="360" data-service="Youtube" scrolling="no"/>
      </figure>
      <h3>Dusting (Ξεσκόνισμα)</h3>
      <p>To Dusting ή αλλιώς ξεσκόνισμα είναι ιδιαίτερα διαδεδομένο στις ΗΠΑ. Ουσιαστικά οι έφηβοι εισπνέουν μία κόλλα ή ένα δοχείο με πεισμένο αέρα ή κάποια χημική ουσία με την οποία καθαρίζουν τον υπολογιστή τους για πάρα πολλή ώρα. Αυτό τους προκαλεί μία πρόσκαιρη ευφορία και ο… νικητής στην συγκεκριμένη διαδικασία είναι ποιος θα μπορέσει μετά από την εισπνοή και αφού το κάνει για πολλή ώρα να κάνει τις πιο απλές κινήσεις όπως είναι να πάει να ανοίξει την πόρτα ή να σηκωθεί από την θέση του. Είναι ιδιαίτερα εθιστική συνήθεια και πολλοί από τους έφηβους που το δοκίμασαν κατέληξαν σε κλινικές αποτοξίνωσης ενώ τα συγκεκριμένα χημικά συστατικά δημιουργούν ανεπανόρθωτες ζημιές στην καρδιά και στους πνεύμονες.</p>
      <h3>Σερφ σε αμάξι εν κινήσει</h3>
      <p>Για όσους δεν κατάλαβαν από τον τίτλο απλά είναι σέρφινγκ πάνω στο καπό ενός αυτοκινήτου σε κίνηση. Θυμίζει σκηνές από κινηματογραφική ταινία αλλά αποτελεί πραγματικότητα και ειδικότερα στην άλλη άκρη του Ατλαντικού είναι διαδεδομένο. Οι κάμερες στήνονται σε προπορευόμενο όχημα, ο νεαρός ή η νεαρή ανεβαίνει πάνω στο αυτοκίνητο και αυτό αρχίζει να κινείται. Το εγχείρημα καταγράφεται, ανεβαίνει στα μέσα κοινωνικής δικτύωσης και έτσι ξεκινά η πρόκληση για τον επόμενο. Τον περασμένο χρόνο 10 παιδιά σκοτώθηκαν και εκατοντάδες τραυματίστηκαν και ήδη έχουν οργανωθεί πολλές διαδικτυακές ομάδες που προσπαθούν να αποτρέψουν τους νέους από αυτή την μόδα. Άλλη εκδοχή του συγκεκριμένου παιχνιδιού είναι το Ghost riding και η παραλλαγή σε αυτό είναι ότι ο ίδιος ο οδηγός αφήνει το τιμόνι και κάνει τρέλες την ώρα που το αυτοκίνητο κινείται.</p>
      <figure>
        <iframe src="https://www.youtube.com/embed/UkUdB2dZcDo" width="640" height="360" data-service="Youtube" scrolling="no"/>
      </figure>
      <h3>P….slap</h3>
      <p>Ακόμη ένα επικίνδυνο παιχνίδι στοχεύει σε επικίνδυνα χτυπήματα σε ανυποψίαστα θύματα  και ονομάζεται P….slap.</p>
      <p>Το παιχνίδι αυτό είναι δημοφιλές στην Αυστραλία. Απευθύνεται αποκλειστικά σε γυναίκες παίκτριες από τις οποίες ζητά να αιφνιδιάζουν περαστικές με πολύ δυνατά χτυπήματα στα γεννητικά όργανα. Όπως σε κάθε τέτοιο παιχνίδι, το χτύπημα πρέπει να καταγραφεί σε βίντεο.</p>
      <h3>Νεράιδες της Φωτιάς</h3>
      <p>Σε μικρά παιδιά (τα οποία πλέον έχουν πρόσβαση στο internet) απευθύνεται το παιχνίδι με τις «Νεράιδες της φωτιάς». Ξεκίνησε σαν αρρωστημένη φάρσα στη Ρωσία, όπου καταγράφηκε και ο πρώτος θάνατος, ενός πεντάχρονου κοριτσιού. Πρόκειται ουσιαστικά για μια ανάρτηση που κυκλοφορεί μέσω social media, στο οποίο οι χαρακτήρες δημοφιλούς animation δίνουν οδηγίες στο κορίτσι για το πώς θα μεταμορφωθεί σε νεράιδα. Το «ξόρκι» απαιτεί από το παιδί να ανοίξει το γκάζι της κουζίνας και να διαβάσει μερικά λόγια εισπνέοντάς το.</p>
      <h3>Μπλε φάλαινα</h3>
      <figure>
        <img src="https://www.in.gr/wp-content/uploads/2019/11/ble-falaina-600x338.jpg"/>
      </figure>
      <p>Τέλος, η Δοκιμασία της Μπλε Φάλαινας, το παιχνίδι αυτοκτονίας που προκάλεσε παγκόσμια κινητοποίηση το 2018, με 130 θανάτους, ενώ απασχόλησε και τις ελληνικές αρχές. Πήρε το όνομα αυτό γιατί ένα από τα πράγματα που ζητούνται από τους παίκτες είναι να χαράξουν μία φάλαινα στο χέρι τους με μαχαίρι. Το παιχνίδι είναι ένα σερί δοκιμασιών που ανατίθενται σε κάθε παίκτη από έναν «ομαδάρχη». Οι δοκιμασίες αυτές έχουν σκοπό (και σε πολλές φορές το πετυχαίνουν) να αποσταθεροποιήσουν ψυχολογικά τον παίκτη. Ο παίκτης απειλείται και εκβιάζεται πως θα τον βρουν, θα τον διασύρουν στο περιβάλλον του κ.α.</p>
      <p>Οι πρώτες δοκιμασίες είναι πάντοτε άκακες με σκοπό το άτομο να εξάψει την περιέργεια του ατόμου χωρίς να το φοβίσει ώστε να παραμείνει στο παιχνίδι. Σταδιακά αυτές γίνονται όλο και πιο βίαιες αφού ο παίκτης καλείται να αυτοτραυματιστεί με διάφορους τρόπους, να πάρει ουσίες, να στερηθεί τον ύπνο κ.α. Όταν φτάσει στο σημείο της απόγνωσης και του ψυχολογικού κλονισμού, οι απειλές εντείνονται και του ανατίθεται η τελευταία δοκιμασία του που είναι η αυτοκτονία.</p>
      <p>Δεν είναι τυχαίο ότι το αρρωστημένο αυτό παιχνίδι το ανακάλυψε ένας εξίσου διαταραγμένος φοιτητής ψυχολογίας από τη Μόσχα, ο οποίος συνελήφθη το 2016. Ο 22χρονος καταδικάστηκε ως ηθικός αυτουργός δεκάδων αυτοκτονιών στη Ρωσία, δήλωσε πως έφτιαξε το παιχνίδι για να «καθαρίσει την κοινωνία από ανθρώπους που δεν έχουν καμία αξία».</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>