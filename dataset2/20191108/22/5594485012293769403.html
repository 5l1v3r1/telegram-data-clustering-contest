<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/stikhii/tragediyata-v-iran-e-ogromna-ne-smogvat-da-broyat-trupovete_news708170.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T22:12:00+00:00"/>
    <meta property="og:title" content="Трагедията в Иран е огромна! Не смогват да броят труповете"/>
    <meta property="og:description" content="Трусът, който по последни данни е бил с магнитуд 5,9, бе регистриран в провинция Източен Азербайджан"/>
  </head>
  <body>
    <article>
      <h1>Трагедията в Иран е огромна! Не смогват да броят труповете</h1>
      <h2>Трусът, който по последни данни е бил с магнитуд 5,9, бе регистриран в провинция Източен Азербайджан</h2>
      <address>
        <time datetime="2019-11-08T22:12:00+00:00">08 Nov 2019, 22:12</time>
      </address>
      <p>https://blitz.bg/intsidenti/stikhii/tragediyata-v-iran-e-ogromna-ne-smogvat-da-broyat-trupovete_news708170.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573220409-1.jpg"/>
      </figure>
      <p><b>Най-малко шестима души са загинали, като броят им непрекъснато се увеличава, а над 300 са ранени при земетресението, което разтърси северозападен Иран днес, предаде Ройтерс, като се позова на държавни медии.</b><br/><br/>Трусът, който по последни данни е бил с магнитуд 5,9, бе регистриран в провинция Източен Азербайджан. Районът се намира на около 400 километра северозападно от столицата Техеран.<br/><br/>Земетресението е станало в 0.47 ч. българско време на дълбочина 8 километра в района на град Тарк, на около 120 километра югоизточно от Тебриз, столицата на провинция Източен Азербайджан, уточни Сеизмологичният център към Института по геофизика към Университета на Техеран.</p>
      <figure>
        <img src="https://m.netinfo.bg/media/images/40981/40981831/991-ratio-iran-zemetresenie.jpg"/>
      </figure>
      <p>Земетресението е причинило материални щети в редица населени места. Най-тежко са пострадали две села - Варнакеш и Варзаган. Четиридесет къщи са били напълно разрушени, а 205 домашни животни са загинали при рухването на обори и конюшни.</p>
      <p>Иран е разположен в силно сеизмична зона и регистрира средно по едно земетресение на ден.</p>
      <aside>През 2003 г. трус с магнитуд 6,6 разруши историческия град Бам, причинявайки смъртта на 26 000 души. При земетресение с магнитуд 7 в западната част на страната през 2017 г. загинаха над 600 човека, а повече от 9000 бяха ранени.  </aside>
    </article>
  </body>
</html>