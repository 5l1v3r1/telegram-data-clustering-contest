<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/restore-spg-security-for-gandhi-family-chennithala"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-08T22:39:00+00:00"/>
    <meta property="og:title" content="ഗാന്ധി കുടുംബത്തിനുള്ള എസ് പി ജി സുരക്ഷ ഉടൻ പുനഃസ്ഥാപിക്കണം: ചെന്നിത്തല"/>
    <meta property="og:description" content="തിരുവനന്തപുരം: ഗാന്ധി കുടുംബത്തിനുള്ള എസ് പി ജി സുരക്ഷ ഉടൻ പുനഃസ്ഥാപിക്കണമെന്ന് പ്രതിപക്ഷ നേതാവ് രമേശ്‌ ചെന്നിത്തല. എസ് പി ജി സുരക്ഷ പിൻവലിക്കാൻ കേന്ദ്ര സർക്കാർ കൈക്കൊണ്ട തീരുമാനം രാഷ്ട്രീയ പകപോക്കലാണെന്നു വ്യക്തമാവുകയാണെന്ന്..."/>
  </head>
  <body>
    <article>
      <h1>ഗാന്ധി കുടുംബത്തിനുള്ള എസ് പി ജി സുരക്ഷ ഉടൻ പുനഃസ്ഥാപിക്കണം: ചെന്നിത്തല</h1>
      <address><time datetime="2019-11-08T22:39:00+00:00">08 Nov 2019, 22:39</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: ഗാന്ധി കുടുംബത്തിനുള്ള എസ് പി ജി സുരക്ഷ ഉടൻ പുനഃസ്ഥാപിക്കണമെന്ന് പ്രതിപക്ഷ നേതാവ് രമേശ്‌ ചെന്നിത്തല. എസ് പി ജി സുരക്ഷ പിൻവലിക്കാൻ കേന്ദ്ര സർക്കാർ കൈക്കൊണ്ട തീരുമാനം രാഷ്ട്രീയ പകപോക്കലാണെന്നു വ്യക്തമാവുകയാണെന്ന് ചെന്നിത്തല ആരോപിച്ചു. </p>
      <p>രാജ്യത്തെ സമുന്നതരായ മൂന്ന് നേതാക്കളുടെ ജീവൻ പന്താടാനുള്ള ബിജെപി സർക്കാരിന്റെ ശ്രമം ദൂരവ്യാപകമായ പ്രത്യഘാതങ്ങൾ ഉണ്ടാക്കും.<br/>കോൺഗ്രസ്‌ പ്രസിഡന്റ്‌ സോണിയ ഗാന്ധിയുടെയും, രാഹുൽ ഗാന്ധിയുടെയും, പ്രിയങ്ക ഗാന്ധിയുടെയും ജീവന് ഇപ്പോഴും ഭീഷണി നിലനിൽക്കുന്നുണ്ട്.</p>
      <p>രാജ്യത്തിനു വേണ്ടി മഹാത്യാഗങ്ങൾ അനുഷ്ഠിച്ച ഒരു കുടുംബത്തിനോടാണ് കേന്ദ്ര സർക്കാർ ഇത്തരത്തിൽ പ്രതികാര മനോഭാവം കാണിക്കുന്നതെന്നോർക്കണം. ഇതു വഴി അവരെ ജനങ്ങളിൽ നിന്നു അകറ്റാനാണ് മോദിയും അമിത്ഷായും ശ്രമിക്കുന്നതെങ്കിൽ നിരാശരാവുകയേ ഉള്ളുയെന്നു അദ്ദേഹം പറഞ്ഞു.</p>
    </article>
  </body>
</html>