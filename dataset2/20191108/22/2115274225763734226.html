<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/donna_accusa_polanski_di_strupro-6515937/news/2019-11-08/"/>
    <meta property="og:site_name" content="Agi"/>
    <meta property="article:published_time" content="2019-11-08T22:48:00+00:00"/>
    <meta property="og:title" content="Ex modella denuncia &quot;Polanski mi stuprò nel 1975&quot;"/>
    <meta property="og:description" content="Una donna francese ha accusato il regista premio Oscar Roman Polanski di averla violentata in una stazione sciistica svizzera quando era adolescente. Valentine Monnier ha raccontato al quotidiano Le Parisien che il presunto stupro è avvenuto nel 1975, quando aveva 18 anni, nello chalet di Polanski a Gstaad. &quot;Non avevo legami con lui, né personali né professionali, e lo conoscevo poco&quot;, ha spiegato Monnier, ex modella che lavorava a New York, che ha definito il presunto stupro &quot;estremamente violento&quot;."/>
  </head>
  <body>
    <article>
      <h1>Ex modella denuncia "Polanski mi stuprò nel 1975"</h1>
      <address><time datetime="2019-11-08T22:48:00+00:00">08 Nov 2019, 22:48</time> by <a rel="author">AGI - Agenzia Giornalistica Italia</a></address>
      <p>Una donna francese ha accusato il regista premio Oscar <b>Roman Polanski</b> di averla violentata in una stazione sciistica svizzera quando era adolescente. <b>Valentine Monnier</b> ha raccontato al quotidiano Le Parisien che il presunto stupro è avvenuto nel 1975, quando aveva 18 anni, nello chalet di Polanski a<b> Gstaad</b>. "Non avevo legami con lui, né personali né professionali, e lo conoscevo poco", ha spiegato Monnier, <b>ex modella</b> che lavorava a New York, che ha definito il presunto stupro "estremamente violento".</p>
      <p>E' l'ultima <b>accusa </b>contro il regista di origini polacche, fuggito in Francia nel 1978 dagli Stati Uniti dopo aver ammesso lo stupro di una ragazza di 13 anni. L'86enne è da allora un fuggitivo per il sistema giudiziario americano, nonostante i ripetuti tentativi di estradarlo.<br/>L'avvocato di Polanski, <b>Herve Temime</b>, ha dichiarato che il regista "nega fermamente tutte le accuse", aggiungendo che queste "risalgono a 45 anni fa e non sono mai state <b>denunciate</b> alle autorità giudiziarie".</p>
    </article>
  </body>
</html>