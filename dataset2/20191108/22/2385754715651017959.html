<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596479/dikastis-sti-vrazilia-dietakse-na-apofylakistei-o-proin-proedros-loula"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T22:47:00+00:00"/>
    <meta property="og:title" content="Δικαστής στη Βραζιλία διέταξε να αποφυλακιστεί ο πρώην πρόεδρος Λούλα"/>
    <meta property="og:description" content="Δικαστής έδωσε εντολή να αποφυλακιστεί ο πρώην πρόεδρος της Βραζιλίας, Λουίς Ινάσιο Λούλα ντα Σίλβα, μετά την απόφαση που έλαβε χθες το Ανώτατο Δικαστήριο..."/>
  </head>
  <body>
    <article>
      <h1>Δικαστής στη Βραζιλία διέταξε να αποφυλακιστεί ο πρώην πρόεδρος Λούλα</h1>
      <address><time datetime="2019-11-08T22:47:00+00:00">08 Nov 2019, 22:47</time> by <a rel="author">SigmaLive</a></address>
      <p>Δικαστής έδωσε εντολή να αποφυλακιστεί ο πρώην πρόεδρος της Βραζιλίας, Λουίς Ινάσιο Λούλα ντα Σίλβα, μετά την απόφαση που έλαβε χθες το Ανώτατο Δικαστήριο της χώρας.</p>
      <p>Ο 74χρονος Λούλα ντα Σίλβα, ιστορική προσωπικότητα της βραζιλιάνικης αριστεράς, θα αφεθεί ελεύθερος, έχοντας μείνει στη φυλακή της Κουριτίμπα πάνω από ενάμιση χρόνο μετά την καταδίκη του για διαφθορά.<br/><br/>Στο σκεπτικό του, ο δικαστής εξήγησε ότι "δεν υπάρχει πλέον καμία βάση για την εκτέλεση της ποινής" δεδομένου ότι το Ανώτατο Δικαστήριο αποφάσισε να καταργήσει τη νομολογία σύμφωνα με την οποία κάποιος που έχει καταδικαστεί οδηγείται στη φυλακή εφόσον απορριφθεί η πρώτη έφεσή του, έστω και αν δεν έχουν εξαντληθεί όλα τα ένδικα μέσα που διαθέτει.<br/><br/>Πηγή: ΑΠΕ-ΜΠΕ-AFP-Reuters</p>
    </article>
  </body>
</html>