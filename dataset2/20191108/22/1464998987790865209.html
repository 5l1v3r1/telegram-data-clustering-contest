<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/adhar-card-details-modification-new-law"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="ആധാര്‍ കാര്‍ഡിലെ വിവരങ്ങള്‍ പുതുക്കുന്നത് സംബന്ധിച്ച നിയമങ്ങള്‍ പരിഷ്‌കരിച്ചു"/>
    <meta property="og:description" content="ന്യൂഡല്‍ഹി: ആധാര്‍ കാര്‍ഡിലെ വിവരങ്ങള്‍ പുതുക്കുന്നത് സംബന്ധിച്ച നിയമങ്ങള്‍ പരിഷ്‌കരിച്ചു. പേര്, ലിംഗഭേദം, ജനന തീയതി എന്നിവ പുതുക്കുന്നതിനുള്ള പരിധിയാണ് യുണിക് ഐഡന്റിഫിക്കേഷന്‍ അതോറിറ്റി ഓഫ് ഇന്ത്യ (യുഐഡിഐഐ) പരിഷ്‌കരിച്ചത്. പുതിയ നിയമപ്രകാരം ആധാര്‍കാര്‍ഡ്..."/>
  </head>
  <body>
    <article>
      <h1>ആധാര്‍ കാര്‍ഡിലെ വിവരങ്ങള്‍ പുതുക്കുന്നത് സംബന്ധിച്ച നിയമങ്ങള്‍ പരിഷ്‌കരിച്ചു</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: ആധാര്‍ കാര്‍ഡിലെ വിവരങ്ങള്‍ പുതുക്കുന്നത് സംബന്ധിച്ച നിയമങ്ങള്‍ പരിഷ്‌കരിച്ചു. പേര്, ലിംഗഭേദം, ജനന തീയതി എന്നിവ പുതുക്കുന്നതിനുള്ള പരിധിയാണ് യുണിക് ഐഡന്റിഫിക്കേഷന്‍ അതോറിറ്റി ഓഫ് ഇന്ത്യ (യുഐഡിഐഐ) പരിഷ്‌കരിച്ചത്.</p>
      <p>പുതിയ നിയമപ്രകാരം ആധാര്‍കാര്‍ഡ് ഉടമസ്ഥര്‍ക്ക് രണ്ട് തവണ മാത്രമെ പേര് തിരുത്താന്‍ കഴിയു. നിലവില്‍ ആധാര്‍കാര്‍ഡില്‍ ലിംഗഭേദത്തിന്റെ വിവരങ്ങള്‍ തിരുത്താന്‍ പരിധി ഇല്ലായിരുന്നു. എന്നാല്‍ ഇനി മുതല്‍ ഒറ്റ തവണ മാത്രമെ ഇവ തിരുത്താന്‍ സാധിക്കുകയുളളു.</p>
      <p>യുഐഡിഐഐയുടെ മെമ്മോറാണ്ടം അനുസരിച്ച് ആധാര്‍ കാര്‍ഡില്‍ ഒരു തവണ മാത്രമെ ജനന തീയതി തിരുത്താന്‍ കഴിയു.  ജനന സര്‍ട്ടിഫിക്കേറ്റിന്‍റെ യഥാര്‍ത്ഥ പതിപ്പ് ഹാജരാക്കിയാല്‍ മാത്രമേ ജനന തീയതിയില്‍ മാറ്റങ്ങള്‍ വരുത്താന്‍ സാധിക്കുകയുള്ളൂ.</p>
    </article>
  </body>
</html>