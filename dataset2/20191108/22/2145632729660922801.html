<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18508623-schimbarile-climatice-au-dus-la-caderea-imperiului-akkadian"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Schimbările climatice au dus la căderea Imperiului Akkadian"/>
    <meta property="og:description" content="Schimbările climatice au dus la destabilizarea Imperiului Akkadian înainte de prăbuşirea acestuia."/>
  </head>
  <body>
    <article>
      <h1>Schimbările climatice au dus la căderea Imperiului Akkadian</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/18508623/1/bazorelief-mesopotamia-123rf-descopera.jpg"/>
          <figcaption>Credit foto: 123RF</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/18508623/2/fosila-coral-universitatea-hokkaido-descopera.jpg"/>
          <figcaption>Credit foto: Universitatea Hokkaido</figcaption>
        </figure>
        <figcaption>Credit foto: 123RF</figcaption>
      </slideshow>
      <p>Schimbările climatice au dus la destabilizarea Imperiului Akkadian înainte de prăbuşirea acestuia.</p>
      <p>Între secolele XXIV-XXII, <a href="https://www.descopera.ro/istorie/16032851-descoperire-istorica-in-nordul-irakului-are-o-vechime-de-5000-de-ani-si-a-fost-parte-a-primului-imperiu-din-istorie">Imperiul Akkadian</a> a înflorit în Mesopotamia, fiind condus din oraşul cu acelaşi nume, însă invaziile populaţiilor din jur au dus la prăbuşirea acestuia, conform istoricilor. Totuşi, după cum arată un studiu recent, cauzele prăbuşirii acestui imperiu pot fi legate şi de variaţiile climatice, notează <a href="http://www.sciencealert.com/dust-could-have-brought-down-the-mighty-akkadian-empire?fbclid=IwAR0IsPaw9Fatv39dZ45nYO44QUNq1-cA7FLtNaBWzo4rCEeeZEE5PmXtYWY">Science Alert</a>.</p>
      <p>„Deşi explicaţia oficială a prăbuşirii Imperiului Akkadian este invazia Mesopotamiei de către alte populaţii, eşantioanele noastre de fosile sunt ferestre în timp care arată că <a href="https://www.descopera.ro/dnews/18250320-incalzirea-globala-prin-care-trecem-nu-poate-fi-comparata-cu-alta-perioada-din-ultimii-2000-de-ani">variaţiile climatice </a>au contribuit semnificativ la declinul imperiului”, explică Tsuyoshi Watanabe, cercetător al Universităţii Hokkaido, Japonia.</p>
      <p>Cercetători au studiat o serie de fosile de corali colectate din situl arheologic Tell Leilan, teritoriu ocupat de către Imperiul Akkadian, în prezent aflat pe teritoriu Siriei. Aceşti corali fosilizaţi au arătat o serie de secete şi de furtuni de nisip în Golful Persic. De asemenea, oamenii de ştiinţă a descoperit o prelungire a sezonului de iarnă în urmă cu 4.200 de ani, în jurul prioadei în care Imperiul a căzut.</p>
      <figure>
        <img src="https://storage0.dms.mpinteractiv.ro/media/401/321/33406/18508623/2/fosila-coral-universitatea-hokkaido-descopera.jpg"/>
      </figure>
      <p>
        <i>Credit foto: Universitatea Hokkaido/Japonia</i>
      </p>
      <p>Problemele de mediu care împiedică agricultura, corelate cu <a href="https://www.descopera.ro/istorie/17981601-declin-imperiul-bizantin-aratat-deseu">problemele sociale extinse</a>, au creat condiţiile în care invaziile populaţiilor vecine au cauzat căderea Imperiului Akkadian. De-a lungul timpului, istoricii au propus această combinaţie de factori pentru a explica decăderea dinastiei akkadiene, dar acest studiu aduce o serie de informaţii importante pentru a susţine o astfel de teorie.</p>
      <p>„Intensificarea bruscă a vânturilor de suprafaţă ar fi provocat o aridificare în timpul iernii în regiunea <a href="https://www.descopera.ro/povestea-berii/10251708-berea-ca-moneda-in-mesopotamia-si-egipt">Mesopotamiei</a>, unde sezonul de iarnă este esenţial pentru agricultură astăzi”, explică cercetătorii.</p>
      <p>Studiul a fost publicat în jurnalul <i>Geology</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/istorie/16032851-descoperire-istorica-in-nordul-irakului-are-o-vechime-de-5000-de-ani-si-a-fost-parte-a-primului-imperiu-din-istorie">Descoperire istorică în nordul Irakului: are o vechime de 5.000 de ani şi a fost parte a primului imperiu din istorie</a>
        </b>
      </p>
      <p>
        <b>
          <a href="https://www.descopera.ro/istorie/18010931-un-oras-misterios-vechi-de-4000-de-ani-a-fost-descoperit">Un oraş misterios, vechi de 4.000 de ani, a fost descoperit</a>
        </b>
      </p>
      <p>
        <b>
          <a href="https://www.descopera.ro/cultura/929527-imperiile-o-poveste-fara-de-sfarsit">Imperiile o poveste fara de sfarsit</a>
        </b>
      </p>
      <p>
        <b>
          <a href="https://www.descopera.ro/cultura/8603997-asirienii-intre-ashurnasirpal-si-andre-agassi">Asirienii – Între Ashurnasirpal şi Andre Agassi</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/descopera-in-romania/13052575-cucuteni-o-civilizatie-mai-veche-decat-mesopotamia"/>
        <a href="https://www.descopera.ro/povestea-berii/10251708-berea-ca-moneda-in-mesopotamia-si-egipt"/>
        <a href="https://www.descopera.ro/istorie/17981601-declin-imperiul-bizantin-aratat-deseu"/>
        <a href="https://www.descopera.ro/istorie/17579358-statui-descoperite-citadela-straveche"/>
      </related>
    </article>
  </body>
</html>