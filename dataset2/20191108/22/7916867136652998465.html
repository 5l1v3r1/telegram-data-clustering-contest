<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134442-ketvirtajame-kelinyje-spurtavusi-fenerbahce-nutrauke-nesekmiu-serija-eurolygoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T22:02:00+00:00"/>
    <meta property="og:title" content="Ketvirtajame kėlinyje spurtavusi „Fenerbahce“ nutraukė nesėkmių seriją Eurolygoje"/>
    <meta property="og:description" content="Eurolygoje buksuojanti Stambulo „Fenerbahce“ (2-5) iškovojo antrąją pergalę. Željko Obradovičiaus auklėtiniai namuose 90:82 (18:15, 22:24, 21:23, 29:20) įveikė Miuncheno „Bayern“ (3-4) ekipą. Stambulo klubas nutraukė trijų pralaimėjimų seriją Eurolygoje. Likus rungtyniauti 6 minutes, Luigi Datome, Janas Vesely ir Derrickas Williamsas pelnė po dvitaškį, Melihas Mahmutoglou įsūdė du tritaškius ir šeimininkai įgijo 11 taškų pranašumą (79:68). ..."/>
  </head>
  <body>
    <article>
      <h1>Ketvirtajame kėlinyje spurtavusi „Fenerbahce“ nutraukė nesėkmių seriją Eurolygoje</h1>
      <address>
        <time datetime="2019-11-08T22:02:00+00:00">08 Nov 2019, 22:02</time>
      </address>
      <p>Nuotr.: BasketNews.lt/D.Lukšta</p>
      <figure>
        <a href="https://www.basketnews.lt/paveikslelis-205641-any1000x1000.jpg">
          <img src="https://www.basketnews.lt/paveikslelis-205641-any630x500.jpg"/>
        </a>
      </figure>
      <p>Nuotr. BasketNews.lt/D.Lukšta</p>
      <p>Eurolygoje buksuojanti Stambulo „Fenerbahce“ (2-5) iškovojo antrąją pergalę. Željko Obradovičiaus auklėtiniai namuose <b>90:82</b> (18:15, 22:24, 21:23, 29:20) įveikė Miuncheno „Bayern“ (3-4) ekipą.</p>
      <p>Stambulo klubas nutraukė trijų pralaimėjimų seriją Eurolygoje.</p>
      <p>Likus rungtyniauti 6 minutes, Luigi Datome, Janas Vesely ir Derrickas Williamsas pelnė po dvitaškį, Melihas Mahmutoglou įsūdė du tritaškius ir šeimininkai įgijo 11 taškų pranašumą (79:68).</p>
      <p>Svečius gelbėti bandė dvitaškį pelnęs Gregas Monroe ir tritaškį pataikęs Petteris Koponenas, tačiau šeimininkai į varžovų pastangas atsakė taikliais Meliho Mahmutoglou ir Ali Muhammedo tritaškiais bei uždarė rungtynes (85:73).</p>
      <p>Naudingiausiai nugalėtojų gretose rungtyniavo Nando De Colo, kuris per 21 aikštelėje praleistą minutę pelnė 12 taškų (3/3 dvit., 1/3 trit., 3/3 baud.), atkovojo 3 kamuolius, atliko 4 rezultatyvius perdavimus ir iš viso surinko 24 naudingumo balus.</p>
      <p>Jam puikiai talkino Derrickas Williamsas, kurio sąskaitoje 19 taškų, 3 atkovoti kamuoliai ir 23 naudingumo balai.</p>
      <p>
        <i>„Fenerbahce“: Derrickas Williamsas 19 (23 naud. bal.), Melihas Mahmutoglou 14 (4/5 trit.), Kostas Sloukas 13, Nando De Colo 12 (4 rez. perd.), Nikola Kaliničius 10 (5 rez. perd.).</i>
      </p>
      <p>
        <i>„Bayern“: Gregas Monroe 19 (7 atk. kam.), Vladimiras Lučičius 14 (7 atk. kam.), Petteri Kaponenas ir Maodo Lo (6 rez. perd., 4 kld.) po 11, Paulas Zipseris 10 (4 atk. kam.).</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200912-crop100x150.jpg"/>
      </figure>
      <p><a href="https://www.basketnews.lt/zaidejai/6540-nando-de-colo.html">Nando De Colo</a> Taškai: 12 Naudingumas: 24 Rezultatyvūs perdavimai: 4 Dvitaškiai: 100% 3/3</p>
    </article>
  </body>
</html>