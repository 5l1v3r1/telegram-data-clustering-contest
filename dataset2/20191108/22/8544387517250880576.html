<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/09/teixos-tou-verolinou-google-doodle/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T22:15:54+00:00"/>
    <meta property="og:title" content="Τείχος του Βερολίνου: Στην 30η επέτειο από την πτώση του είναι αφιερωμένο το σημερινό doodle της Google"/>
    <meta property="og:description" content="Το Τείχος του Βερολίνου έπεσε σαν σήμερα πριν 30 χρόνια. Κι έτσι, η Google αφιερώνει το σημερινό της Doodle στην ιστορική αυτή επέτειο."/>
  </head>
  <body>
    <article>
      <h1>Τείχος του Βερολίνου: Στην 30η επέτειο από την πτώση του είναι αφιερωμένο το σημερινό doodle της Google</h1>
      <h2>Το Τείχος του Βερολίνου έπεσε σαν σήμερα, πριν από 30 χρόνια, και η Google αφιερώνει το σημερινό της doodle στην ιστορική αυτή στιγμή.</h2>
      <address><time datetime="2019-11-08T22:15:54+00:00">08 Nov 2019, 22:15</time> by <a rel="author">neolaia.gr Team</a></address>
      <p>Το <a href="https://www.neolaia.gr/tag/%CF%84%CE%B5%CE%AF%CF%87%CE%BF%CF%82-%CF%84%CE%BF%CF%85-%CE%B2%CE%B5%CF%81%CE%BF%CE%BB%CE%AF%CE%BD%CE%BF%CF%85"><b>Τείχος του Βερολίνου</b></a> έπεσε σαν σήμερα πριν 30 χρόνια. Κι έτσι, η Google αφιερώνει το σημερινό της Doodle στην ιστορική αυτή επέτειο.</p>
      <p>Το Τείχος του Βερολίνου ήταν ένα τείχος ύψους 2 μέτρων, που χώριζε το Βερολίνο σε Ανατολικό και Δυτικό. Χτίστηκε το 1961 από τις αρχές της Ανατολικής Γερμανίας για να συγκρατήσει τη φυγή των κατοίκων της προς τη Δύση. Το Τείχος αυτό γκρεμίστηκε από τους Βερολινέζους και των δύο πλευρών στις 9 Νοεμβρίου 1989, όταν άρχισαν να αποσαθρώνονται τα καθεστώτα του λεγόμενου «υπαρκτού σοσιαλισμού».</p>
      <p>Υπήρξε ένα από τα κατ’ εξοχήν σύμβολα της περιόδου του Ψυχρού Πολέμου μεταξύ της τότε δημοκρατικής Δύσης και της κομμουνιστικής Ανατολής. Μάλιστα, οι Δυτικοί το είχαν ονομάσει <b>«Τείχος του Αίσχους»</b>.</p>
      <p>Το Τείχος του Βερολίνου έπεσε τη νύχτα της Πέμπτης 9 προς Παρασκευή 10 Νοεμβρίου 1989, μετά από 28 χρόνια από όταν είχε δημιουργηθεί. Αξίζει να σημειωθεί ότι σήμερα, έχουν απομείνει μόνο μερικά κομμάτια του, με το μεγαλύτερο μέρος του να έχει κατεδαφιστεί.</p>
      <p>Από όλο το τείχος μόνο τρία τμήματα μένουν ακόμα όρθια:</p>
      <ol>
        <li>ένα μήκους 80 μέτρων τμήμα του «πρώτου Τείχους» στο σημείο που βρίσκονταν τα αρχηγεία της Γκεστάπο (ανάμεσα στο σημείο ελέγχου Τσάρλι και την πλατεία Ποτσντάμερ),</li>
        <li>ένα μακρύτερο τμήμα του δεύτερου τείχους, κατά μήκος του ποταμού Σπρέε, κοντά στη γέφυρα Oberbaumbrücke, γνωστό σήμερα ως East Side Gallery,</li>
        <li>και ένα τρίτο τμήμα στην Bernauer Strasse το οποίο μετατράπηκε σε μνημείο το 1999.</li>
      </ol>
      <p>Κάποια, άλλα μικρότερα τμήματα και λίγα φυλάκια βρίσκονται διασκορπισμένα στην πόλη του Βερολίνου. Όλα τα κομμάτια του τείχους έχουν υποστεί αλλοιώσεις. Οι αλλοιώσεις αυτές έχουν προέλθει κυρίως από τουρίστες οι οποίοι αφαιρούσαν υλικό από το τείχος για να το κρατήσουν ως σουβενίρ ή να το πουλήσουν. Στο Βερολίνο υπάρχουν ακόμα μαγαζιά τα οποία πουλάνε μικρά κομμάτια από το τείχος με ή χωρίς πιστοποιητικό αυθεντικότητας ως σουβενίρ.</p>
      <p>Το ανατολικό μέρος των κομματιών του Τείχους που δεν έχουν καταστραφεί είναι σήμερα καλυμμένο από γκράφιτι, τα οποία δεν υπήρχαν όταν το Τείχος φρουρούταν από οπλισμένους στρατιώτες της Ανατολικής Γερμανίας. Αυτά τα γκράφιτι έγιναν το 1990, όταν 118 καλλιτέχνες από όλο τον κόσμο κλήθηκαν να διακοσμήσουν τα τμήματα που δεν είχαν καταστραφεί.</p>
      <p>Σε πολλά τουριστικά σημεία της πόλης, ο Δήμος της πόλης έχει τοποθετήσει πέτρινες πλάκες κατά μήκος της διαδρομής του Τείχους και μεταλλικές επιγραφές που αναγράφουν: «Berliner Mauer 1961-1989».</p>
      <figure>
        <iframe src="https://www.youtube.com/embed/VkJ5PvaUucI" width="853" height="480" data-service="Youtube" scrolling="no"/>
      </figure>
      <h3>Δες ακόμα: <a href="https://www.neolaia.gr/2018/11/26/verolino-10-fotografies-sou-deixnoun-tin-omorfia-tis-polis/">Βερολίνο: 10 φωτογραφίες σου δείχνουν την ομορφιά της πόλης!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/ellinikes-seires-nea-epoxi-ellinikis-tileorasis/"/>
        <a href="https://neolaia.gr/neo/apopseis-eidiseis"/>
        <a href="https://neolaia.gr/2019/11/09/diethnes-imera-kata-tou-fasismou-kai-tou-antisimitsmou-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/pio-grigoro-plasma-ston-kosmo-poio-einai/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
        <a href="https://neolaia.gr/2019/11/09/emi-ektakto-deltio-epideinwsis-tou-kairou-4/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>