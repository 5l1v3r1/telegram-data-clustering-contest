<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/euroleague-ta-apotelesmata-kai-i-vathmologia-4/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T22:07:14+00:00"/>
    <meta property="og:title" content="Euroleague : Τα αποτελέσματα και η βαθμολογία"/>
    <meta property="og:description" content="Ο Παναθηναϊκός επικράτησε με 91-80 της Βαλένθια για την 7η αγωνιστική της Euroleague και πλέον έχει θετικό πρόσημο με 4-3 στη διοργάνωση. Ο Ολυμπιακός ηττήθηκε στο ΣΕΦ με 86-67 από την Αναντολού Εφές και έπεσε στο 2-5. Δείτε τα αποτελέσματα και τη βαθμολογία"/>
  </head>
  <body>
    <article>
      <h1>Euroleague : Τα αποτελέσματα και η βαθμολογία</h1>
      <h2>Ο Παναθηναϊκός επικράτησε με 91-80 της Βαλένθια για την 7η αγωνιστική της Euroleague και πλέον έχει θετικό πρόσημο με 4-3 στη διοργάνωση. Ο Ολυμπιακός ηττήθηκε στο ΣΕΦ με 86-67 από την Αναντολού Εφές και έπεσε στο 2-5. Δείτε τα αποτελέσματα και τη βαθμολογία</h2>
      <address><time datetime="2019-11-08T22:07:14+00:00">08 Nov 2019, 22:07</time> by <a rel="author">ΤοΒΗΜΑ Team</a></address>
      <p>Ο Παναθηναϊκός με πρωταγωνιστή τον Ντεσόν Τόμας που είχε 19 πόντους, επικράτησε της Βαλένθια στο ΟΑΚΑ με 91-80 για την 7η αγωνιστική της Euroleague. Ο Νικ Καλάθης έφτασε μία… ανάσα από το triple-double καθώς είχε 13 πόντους, 12 ριμπάουντ και 9 ασίστ.</p>
      <p>Οι «πράσινοι» πλέον έχουν θετικό πρόσημο στη διοργάνωση, καθώς μετρούν 4 νίκες και 3 ήττες και είναι εντός οκτάδας.</p>
      <p>Ο Ολυμπιακός από την άλλη πλευρά, ηττήθηκε με… κάτω τα χέρια από την Αναντολού Εφές με 86-67 στο ΣΕΦ και υπέστη την τρίτη συνεχόμενη εντός έδρας ήττα του στη Euroleague, γεγονός που αποτελεί αρνητικό ρεκόρ 15ετίας.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Οι «ερυθρόλευκοι» με ρεκόρ 2-5 είναι πάνω μόνο από Άλμπα και Βαλένθια, που έχουν 1-6.</p>
      <p>Η Βιλερμπάν πήρε τεράστια νίκη με 67-66 κόντρα στη ΤΣΣΚΑ Μόσχας και κράτησε απόρθητο το «κάστρο» του «Αστρομπάλ», καθώς σε 4 αγώνες στην έδρα της έχει το απόλυτο των νικών.</p>
      <p>Στις υπόλοιπες αναμετρήσεις η Φενέρμπαχτσε πήρε τη 2η νίκη της στη διοργάνωση, καθώς επικράτησε με 90-82 της Μπάγερν Μονάχου, ενώ εκτός έδρας νίκες πέτυχαν Ρεάλ Μαδρίτης και Μπαρτσελόνα κόντρα σε Ερυθρό Αστέρα και Ζαλγκίρις αντίστοιχα.</p>
      <p>
        <b>Τα αποτελέσματα της 7ης αγωνιστικής:</b>
      </p>
      <p>Ζενίτ-Χίμκι 73-87</p>
      <p>Ερυθρός Αστέρας-Ρεάλ Μαδρίτης 60-75</p>
      <p>Ολυμπιακός-Αναντολού Εφές 67-86</p>
      <p>Μακάμπι Τελ Αβίβ-Άλμπα 104-78</p>
      <p>Αρμάνι Μιλάνο-Μπασκόνια 81-74</p>
      <p>Φενέρμπαχτσε-Μπάγερν Μονάχου 90-82</p>
      <p>Ζαλγκίρις-Μπαρτσελόνα 86-93</p>
      <p>Παναθηναϊκός-Βαλένθια 91-80</p>
      <p>Βιλερμπάν-ΤΣΣΚΑ Μόσχας 67-66</p>
      <p>
        <b>Η βαθμολογία μετά από 7 αγωνιστικές:</b>
      </p>
      <figure>
        <img src="https://www.in.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-80.jpg"/>
      </figure>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>