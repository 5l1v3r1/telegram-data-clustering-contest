<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/cum-ar-putea-scapa-bucurestiul-de-aglomeratia-insuportabia-oficial-elvetian-extinderea-retelei-metrorex-ar-face-o-diferenta-substantiala-18517517"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T22:57:00+00:00"/>
    <meta property="og:title" content="Cum ar putea scăpa Bucureştiul de aglomeraţia insuportabiă. Oficial elveţian: Extinderea reţelei Metrorex ar face o diferenţă substanţială"/>
    <meta property="og:description" content="Proiectul de Cooperare Elveţiano-Român a realizat, împreună cu Metrorex, studiul de fezabilitate pentru extinderea reţelei de metrou în Bucureşti, a declarat, miercuri, Hugo Bruggman, Secretariatul de Stat pentru Afaceri Economice (SECO)."/>
  </head>
  <body>
    <article>
      <h1>Cum ar putea scăpa Bucureştiul de aglomeraţia insuportabiă. Oficial elveţian: Extinderea reţelei Metrorex ar face o diferenţă substanţială</h1>
      <address><time datetime="2019-11-08T22:57:00+00:00">08 Nov 2019, 22:57</time> by <a rel="author" href="https://www.zf.ro/autor/teona-tomoiaga" target="_blank">Teona Tomoiaga</a></address>
      <p>Proiectul de Cooperare Elveţiano-Român a realizat, împreună cu Metrorex, studiul de fezabilitate pentru extinderea reţelei de metrou în Bucureşti, a declarat, miercuri, Hugo Bruggman, Secretariatul de Stat pentru Afaceri Economice (SECO).</p>
      <p>“În ceea ce priveşte Metrorex, lumea care merge cu maşina prin Bucureşti îşi dă seama imediat că extinderea reţelei de metrou poate să facă o diferenţă substanţială în România. Studiul de fezabilitatea pe care noi l-am sprijinit şi l-am făcut împreună cu Metrorex s-a încheiat cu succes. Au fost mulţi bani investiţi acolo şi Guvernul Român a investit destul din fondurile sale. Important este să vedem de acum că efectele să nu dispară într-un sertar”, a spus şeful diviziei de Extindere UE/Coeziune.</p>
      <p>Potrivit acestuia, Programul de Cooperare Elveţiano-Român a fost unul extrem de important pentru dezvoltarea economiei din ţara noastră. “Programul Elveţiano-Român a sprijinit Întreprinderile Micro, Mici şi Mijlocii, pentru a întări fundamentele economiei româneşti. Am proiectat o schemă financiară care oferă antreprenorilor posibilitatea să primească împrumuri în condiţii atractice pentru investiţii. În cadrul investiţiilor, IMM-urile potr să crească sau să menţină numărul de locuri de muncă. Majoritatea acestor companii nu sunt în zonele centrale ale României, ci în cele periferice, pentru a încerca să întărim condiţiile pentru mediile defavorizate. Ultimele cifre ne-au arătat că s-au creat sau menţinut mii de locuri de muncă”, a explicat Bruggman.</p>
      <p>Oficiaul SECO a menţionat Programul de Cooperare Elveţiano-Român a mai fost dedicat protecţiei mediului prin reabililitarea clădirilor, electromobilitate, sisteme de iluminare moderne eficiente.</p>
      <p>“Am sprijinit patru oraşe mari din România: Cluj, Arad, Braşov, Suceava. Proiectele implementate au avut efect imediat în reducerea emisiilor de carbon, aceste oraşe devenind şi exemple de cele mai bune practici pentru restul ţării. Aceste proiecte au crescut economia, iar facturile la energie s-au redus cu 40%”.</p>
      <p>El a mai precizat că România este singura ţară cu care Elveţia a colaborat, iar echipa românească din cadrul programului a rămas neschimbată, ceea ce a contat extrem de mult la eficicienţa colaborării.</p>
      <p>Miercuri a avut loc conferinţa de închidere a Programului de cooperare elveţiano-român.</p>
    </article>
  </body>
</html>