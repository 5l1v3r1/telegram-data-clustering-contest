<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18557542-motivul-pentru-care-noul-serial-beverly-hills-90210-a-fost-anulat-dupa-numai-un-sezon"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Motivul pentru care noul serial ''Beverly Hills 90210'' a fost anulat după numai un sezon"/>
    <meta property="og:description" content="Noul serial"/>
  </head>
  <body>
    <article>
      <h1>Motivul pentru care noul serial ''Beverly Hills 90210'' a fost anulat după numai un sezon</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18557542/1/beverly-hills-90210-perfect-mom-1990-p2-0-1-screenshot.png"/>
      </figure>
      <p>Noul serial "Beverly Hills, 90210", o continuare a poveştii difuzate la începutul anilor 1990, lansat pe 7 august, a fost anulat după numai un sezon de televiziunea americană Fox.</p>
      <p>Actorii Tori Spelling, Jason Priestley, Jennie Garth, Shannen Doherty, Brian Austin Green, Ian Ziering şi Gabrielle Carteris s-au reunit pentru a juca în noul serial "versiuni actualizate ale personajelor lor", potrivit Mediafax.</p>
      <p>Din distribuţie nu a făcut parte un actor simbol al producţiei, Luke Perry, care a murit din cauza unui accident cerebral, în luna martie, la vârsta de 52 de ani. Totuşi, serialul a inclus câteva momente tribut în onoarea acestuia.</p>
      <p>Noul serial a fost anulat din cauza audienţelor slabe înregistrate.</p>
      <p>Serialul "Beverly Hills 90210" a rulat timp de 10 sezoane pe postul Fox, în perioada 1990 - 2000, şi a devenit una dintre cele mai populare producţii ale acestui post de televiziune. Serialul a lansat carierele protagoniştilor săi, actorii Jason Priestley, Luke Perry, Jennie Garth, Tori Spelling, Brian Austin Green şi Shannen Doherty. Postul CW a lansat o continuare a acestui serial, intitulată "90210", în anul 2008, în care Jennie Garth, Shannen Doherty şi Tori Spelling şi-au reluat rolurile interpretate în serialul original. Serialul "90210" a fost difuzat timp de cinci sezoane.</p>
      <related>
        <a href="https://www.descopera.ro/dnews/18557171-descoperire-impresionanta-in-bucuresti-500-de-monede-antice-si-medievale"/>
      </related>
      <related>
        <a href="https://www.descopera.ro/dnews/18553431-imaginile-din-romania-publicate-de-leonardo-dicaprio-pe-instagram"/>
      </related>
      <related>
        <a href="https://www.descopera.ro/dnews/18553202-cum-se-scrie-in-romana-shaorma-sau-saorma-propunere-pentru-introducerea-cuvantului-in-dex"/>
      </related>
      <related>
        <a href="https://www.descopera.ro/dnews/18551326-pentru-a-se-face-parcari-la-targu-jiu-s-au-scos-copacii-din-radacini"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18557171-descoperire-impresionanta-in-bucuresti-500-de-monede-antice-si-medievale"/>
        <a href="https://www.descopera.ro/dnews/18553431-imaginile-din-romania-publicate-de-leonardo-dicaprio-pe-instagram"/>
        <a href="https://www.descopera.ro/dnews/18553202-cum-se-scrie-in-romana-shaorma-sau-saorma-propunere-pentru-introducerea-cuvantului-in-dex"/>
        <a href="https://www.descopera.ro/dnews/18551326-pentru-a-se-face-parcari-la-targu-jiu-s-au-scos-copacii-din-radacini"/>
      </related>
    </article>
  </body>
</html>