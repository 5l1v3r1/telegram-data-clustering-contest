<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231440/"/>
    <meta property="og:site_name" content="Українська правда"/>
    <meta property="article:published_time" content="2019-11-08T22:35:57+00:00"/>
    <meta property="og:title" content="Ветеранка кримськотатарського національного руху Сеітмуратова знайшлась"/>
    <meta property="og:description" content="82-річна Айше Сеітмуратова, ветеранка кримськотатарського національного руху, яку окупанти затримали на адмінкордоні з Кримом, повернулась додому."/>
  </head>
  <body>
    <article>
      <h1>Ветеранка кримськотатарського національного руху Сеітмуратова знайшлась</h1>
      <address>
        <time datetime="2019-11-08T22:35:57+00:00">08 Nov 2019, 22:35</time>
      </address>
      <p>82-річна Айше Сеітмуратова, ветеранка кримськотатарського національного руху, яку окупанти затримали на адмінкордоні з Кримом, повернулась додому.</p>
      <p><b>Джерело: </b>голова Меджлісу кримськотатарського народу Рефат Чубаров на своїй сторінці у <a href="https://www.facebook.com/dogrujol/posts/2475546525873820">Facebook</a></p>
      <p><b>Пряма мова:</b> "Легендарна 82-річна Айше Сеітмуратова, яку російські окупанти не пропустили сьогодні вночі через адміністративний кордон, що розділяє окупований Крим від материкової частини України, була змушена повернутися додому".</p>
      <p><b>Деталі:</b> За словами Чубарова, після годинного утримання, російські окупанти відпустили Сеітмуратову. Вона повернулась до Сімферополя.</p>
      <p><b>Пряма мова</b>: "На її удачу, в той час, коли після годинного затримання, російські окупанти її відпустили, через даний контрольно-пропускний пункт в Крим заїжджав співвітчизник, який і довіз Айше Абла до Сімферополя. Наразі Айше Абла вже вдома"</p>
      <p>
        <b>Нагадаємо:</b>
      </p>
      <ul>
        <li>На адмінкордоні з Кримом окупанти затримали 82-річну Айше Сеітмуратову, ветеранку кримськотатарського національного руху.</li>
        <li>Російські прикордонники більше години протримали автобус, в якому їхала <a href="https://www.pravda.com.ua/news/2019/11/8/7231433/">Сеітмуратова</a>. Потім всіх пропустили, а її - ні.</li>
        <li>За отриманою інформацією, на додаткову перевірку її повели через американське громадянство.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231441/"/>
        <a href="https://www.pravda.com.ua/news/2019/11/8/7231433/"/>
        <a href="https://www.pravda.com.ua/news/2019/11/8/7231367/"/>
      </related>
    </article>
  </body>
</html>