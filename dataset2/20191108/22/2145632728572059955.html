<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/14877023-una-dintre-cele-mai-mari-batalii-din-istoria-romanilor-regele-ungariei-a-scapat-cu-viata-ca-prin-minune-din-ea"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Una dintre cele mai mari bătălii din istoria românilor. Regele Ungariei a scăpat cu viaţă ca prin minune din ea"/>
    <meta property="og:description" content="La 9 noiembrie 1330 a început celebra luptă de la Posada, care a consemnat independenţa Ţării Româneşti."/>
  </head>
  <body>
    <article>
      <h1>Una dintre cele mai mari bătălii din istoria românilor. Regele Ungariei a scăpat cu viaţă ca prin minune din ea</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/33406/14877023/1/fawefq.jpg"/>
      </figure>
      <p>La 9 noiembrie 1330 a început celebra luptă de la Posada, care a consemnat independenţa Ţării Româneşti.</p>
      <p>Desi vasal al regelui Ungariei, asa cum este numit in mai multe documente ale vremii, Basarab daduse destule semne de rebeliune fata de cel ce ar fi trebuit sa ii fie suveran… Carol Robert de Anjou. In anul 1323, Basarab il sprijina militar pe tarul bulgar Mihail Sisman in lupta impotriva Imperiul Bizantin, o actiune ce incalca vasalitatea sa fata de regele Ungariei.</p>
      <p><b>Sapte ani mai tarziu, la 28 iulie 1330, voievodul muntean este alaturi de acelasi Mihai Sisman in lupta de la Velbuzd, impotriva regelui sarb Stefan Decanski, un aliat al lui Carol Robert de Anjou. Probabil, acesta a si fost motivul pentru care regele ungur decide sa dea o lectie rebelului valah si sa il indeparteze de la domnie.</b> La doar cateva saptamani de la acest ultim eveniment, Carol da ordinul de adunare a armatei celei mari a Ungariei. Cu toate acestea, 8000 dintre cei mai buni cavaleri unguri se aflau in Polonia, luptand impotriva cavalerilor teutoni. Este evident ca nu toata armata a putut fi stransa in campania indreptata impotriva lui Basarab. Insa 30.000 de cavaleri, cu mult mai mult decat putea strange valahul, luau drumul Tarii Romanesti. Severinul cade primul iar Curtea de Arges este incendiata de regele razbunator. <b>Bolile si lipsurile armatei cauzate de pustiirea pamanturilor valahe de catre Basarab il silesc pe Carol Robert sa ceara retragerea. Nu era chiar victoria zdrobitoare pe care si-o dorise, dar era o lectie pe care valahul ar fi trebuit sa o inteleaga odata pentru totdeauna.</b> In misterioasa trecatoare de la Posada, la 9 noiembrie 1330, Basarab lanseaza atacul surpriza asupra ungurilor. Si ce mai surpriza a fost pe cei care se considerau invingatori. Mii de cavaleri isi pierd viata inca din prima zi a luptelor.</p>
      <figure>
        <img src="https://storage0.dms.mpinteractiv.ro/media/401/321/15246/5161444/11/posada.jpg"/>
      </figure>
      <p>Macelul dureaza pana pe 13 noiembrie, iar <b>din insemnarile regelui Carol Robert de Anjou, aflam ca apogeul luptei a fost acela in care cavalerii valahi au sarjat in mod repetat asupra supravietuitorilor.</b></p>
      <p>
        <a href="https://www.descopera.ro/descopera-istoria-romanilor/5161444-top-10-cele-mai-mari-batalii-ale-romanilor">
          <b>Citeşte aici continuarea!</b>
        </a>
      </p>
      <p>
        <b>Descoperă îţi prezintă principalele semnificaţii istorice ale zilei de 9 noiembrie:</b>
      </p>
      <p><b>1989</b> - Căderea Zidului Berlinului, un simbol al Războiului Rece, a reprezentat primul pas către reunificarea Germaniei, divizată după cel de-al Doilea Război Mondial.<br/><br/><b>1818</b> - S-a născut Ivan Turgheniev, scriitor rus: "Prima iubire", "Visul", "O lună la ţară" (m. 3 septembrie 1883)<br/><br/><b>1857 </b>- Moş Ion Roată cere desfiinţarea boierescului, în Adunarea ad-hoc din Moldova<br/><br/><b>1899</b> - S-a născut Gheorghe Ştefan, istoric şi arheolog, membru corespondent al Academiei Române (m. 29 februarie 1980)<br/><br/><b>1918</b> - A încetat din viaţă poetul, prozatorul şi dramaturgul Guillaume Apollinaire, reprezentant al curentului cubist şi cel care a avansat în literatură noţiunea de suprarealism (n. 26 august 1880)<br/><br/><b>1938</b> - Kristallnacht, eveniment considerat începutul Holocaustului. În toată Germania, au fost incendiate peste 200 de sinagogi, magazinelor evreieşti le-au fost sparte geamurile (ceea ce a dat numele de Kristallnacht, "noaptea sticlei sparte"), mulţi evrei au fost agresaţi fizic, peste 7.000 de oameni de afaceri evrei au fost atacaţi, cărţile religioase ale comunităţii evreieşti au fost arse în public, 91 de evrei au fost ucişi, iar peste 30.000 arestaţi şi trimişi în lagăre de concentrare.<br/><br/><b>1953</b> - A încetat din viaţă conducătorul arab Abd Al Aziz Ibn Saud, emir din Nejd şi imam al wahhabiţilor. El a eliberat la începutul secolului XX cea mai mare parte a Peninsulei Arabiei de sub stăpânirea otomană şi a fondat, în anul 1932, Regatul Arabiei Saudite. (n. 24 noiembrie1880)<br/><br/><b>1970</b> - A încetat din viaţă omul de stat Charles de Gaulle. În timpul celei de-a doua conflagraţii mondiale a condus destinele Franţei libere, opunându-se regimului progerman de la Vichy, iar la începutul anilor '60 a pus capăt crizei algeriene (n. 22 noiembrie 1890)<br/><br/><b>1986</b> - PF Teoctist este ales ales Arhiepiscop al Bucureştilor, Mitropolit al Ungro-Vlahiei şi Patriarh al Bisericii Ortodoxe Române<br/><br/><b>1991 </b>- A încetat din viaţă cântăreţul şi actorul francez Yves Montand. (n. 13 octombrie 1921)<br/><br/><b>1999</b> - A încetat din viaţă Romulus Vulcănescu, etnolog şi scriitor, membru de onoare al Academiei Române (n. 23 februarie 1912)<br/><br/><b>2008</b> - Dosarul privind crimele şi abuzurile Securităţii, în care erau reclamaţi 67 de foşti activişti de partid, psihiatri şi angajaţi ai Securităţii, Miliţiei şi Procuraturii, a fost închis de Parchetul instanţei supreme, care a motivat că a intervenit prescripţia faptelor</p>
      <related>
        <a href="https://www.descopera.ro/istorie/15918082-republica-de-la-ploiesti-grozavia-pusa-la-cale-impotriva-principelui-carol-i"/>
      </related>
      <related>
        <a href="https://www.descopera.ro/istorie/15913600-descoperire-extrem-de-importanta-pe-un-camp-din-prahova-are-o-vechime-de-peste-5000-de-ani"/>
      </related>
      <related>
        <h4>Citeşte şi</h4>
        <a href="https://www.descopera.ro/istorie/15918082-republica-de-la-ploiesti-grozavia-pusa-la-cale-impotriva-principelui-carol-i"/>
        <a href="https://www.descopera.ro/istorie/15913600-descoperire-extrem-de-importanta-pe-un-camp-din-prahova-are-o-vechime-de-peste-5000-de-ani"/>
        <a href="https://www.descopera.ro/istorie/15910219-miscarea-sufragetelor-afisele-propagandistice-care-au-facut-istorie-mai-bine-de-100-de-ani"/>
        <a href="https://www.descopera.ro/istorie/15905740-selfie-uri-cu-stalin-si-copii-care-vin-sa-tina-arme-in-maini-muzeul-care-onoreaza-uniunea-sovietica"/>
      </related>
    </article>
  </body>
</html>