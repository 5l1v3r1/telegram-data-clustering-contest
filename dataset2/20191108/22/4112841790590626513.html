<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76383-Paranormal-Activity-7-ma-urceny-datum-premiery-Na-novu-cast-hororovej-serie-si-este-pockame"/>
    <meta property="og:site_name" content="REFRESHER"/>
    <meta property="article:published_time" content="2019-11-08T22:19:00+00:00"/>
    <meta property="og:title" content="Paranormal Activity 7 má určený dátum premiéry. Na novú časť hororovej série si ešte počkáme"/>
    <meta property="og:description" content="Fanúšikovia found-footage hororov by si mali dátum ihneď zaznačiť do svojich kalendárov."/>
  </head>
  <body>
    <article>
      <h1>Paranormal Activity 7 má určený dátum premiéry. Na novú časť hororovej série si ešte počkáme</h1>
      <address><time datetime="2019-11-08T22:19:00+00:00">08 Nov 2019, 22:19</time> by <a rel="author">Jakub Paulík</a></address>
      <p>
        <b>Fanúšikovia found-footage hororov by si mali dátum ihneď zaznačiť do svojich kalendárov.</b>
      </p>
      <p>Na našom webe sme ťa ešte v júni <a href="https://refresher.sk/66588-Chysta-sa-Paranormal-Activity-7-Novy-diel-natocia-krali-hororov-v-studiu-Blumhouse"><b>informovali</b> </a>o plánovanom pokračovaní Paranormal Activity. V danom období sme ale netušili, kedy sa najnovšej časti známej hororovej série vlastne dočkáme. Podľa čerstvých informácií od portálu <a href="https://movieweb.com/paranormal-activity-7-release-date/"><b>MovieWeb</b></a> však už vieme, že <b>Paranormal Activity 7</b> k divákom dorazí <b>19. marca 2021</b>.</p>
      <p>O produkciu snímky sa postará <b>Jason Blum</b> a jeho Blumhouse Productions, ktoré má na konte známe horory, ako napríklad<b> Insidious, The Purge</b> či <b>Sinister</b>. O príbehovej stránke nám tvorcovia zatiaľ nič neprezradili, ale môžeme predpokladať, že sa sedmička bude niesť v duchu predošlých častí. Ak teda očakávaš nenáročný found-footage horor, budeš zrejme spokojný.</p>
      <figure>
        <iframe src="https://www.youtube.com/embed/F_UxLEqd074" width="700" height="370" data-service="Youtube" scrolling="no"/>
      </figure>
      <p>Blumhouse Production nám mimochodom okrem iného prinesie aj reboot staršieho, ale za to skutočne vynikajúceho hororu z roku 1933 s názvom <a href="https://refresher.sk/76352-Neviditelny-muz-nafingoval-svoju-smrt-aby-priviedol-svoju-byvalu-zenu-do-sialenstva-Kvoli-pomste-zacne-aj-zabijat"><b>The Invisible Man</b> </a>(Neviditeľný muž). V ňom budeme sledovať boj ženy tyranizovanej svojím mužom, ktorý bude, ako už z názvu filmu vyplýva, neviditeľný. </p>
      <p>Ak si chceš teda skrátiť čakanie na Paranormal Activity 7, The Invisible Man od rovnakého štúdia by ti mohol prísť vhod. Film bude mať premiéru<b> 5. marca 2020</b>, čiže zhruba o rok skôr, než spomínané Paranormal Activity 7.</p>
      <related>
        <a href="https://refresher.sk/76352-Neviditelny-muz-nafingoval-svoju-smrt-aby-priviedol-svoju-byvalu-zenu-do-sialenstva-Kvoli-pomste-zacne-aj-zabijat"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/66588-Chysta-sa-Paranormal-Activity-7-Novy-diel-natocia-krali-hororov-v-studiu-Blumhouse"/>
        <a href="https://refresher.sk/76384-Disney-tlaci-Roberta-Downeyho-Jr-na-Oscara-za-vykon-v-Endgame-napriek-tomu-ze-si-to-herec-nezelal"/>
        <a href="https://refresher.sk/76382-Vreskot-caka-restart-O-scenar-sa-postara-cerstva-krv"/>
        <a href="https://refresher.sk/76377-Apple-TV-ma-vraj-uz-miliony-pouzivatelov-Uvodne-serialy-preto-dostanu-aj-druhu-seriu"/>
        <a href="https://refresher.sk/76352-Neviditelny-muz-nafingoval-svoju-smrt-aby-priviedol-svoju-byvalu-zenu-do-sialenstva-Kvoli-pomste-zacne-aj-zabijat"/>
        <a href="https://refresher.sk/76351-Leia-sa-mala-stat-poslednym-Jediom-zobudit-obrovsku-Silu-a-bit-sa-so-svetelnym-mecom-Co-zmenila-smrt-Carrie-Fisher"/>
        <a href="https://refresher.sk/76336-Reziser-Inside-Out-sa-chce-znova-dotknut-nasej-duse-Pixarovka-Soul-vyrozprava-pribeh-o-tom-ako-si-mame-splnit-svoje-sny"/>
        <a href="https://refresher.sk/76308-James-Dean-si-64-rokov-po-svojej-smrti-zahra-vo-filme-vdaka-CGI"/>
      </related>
    </article>
  </body>
</html>