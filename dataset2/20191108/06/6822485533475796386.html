<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816068.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T06:00:00+00:00"/>
    <meta property="og:title" content="پشت پرده بدهی ۷ میلیاردی پرسپولیس به یک شرکت!"/>
    <meta property="og:description" content="به گزارش خبرورزشی، پس از اینکه شرکتی برای بلیت فروشی با پرسپولیس قرارداد بست و مبلغ ۷ میلیارد تومان را به این باشگاه داد، اما ناگهان شرکت توسعه و تجهیز مسئول بلیت فروشی بازی‌های پرسپولیس شد تا این شرکت، سرخ‌ها را تهدید به شکایت کند."/>
  </head>
  <body>
    <article>
      <h1>پشت پرده بدهی ۷ میلیاردی پرسپولیس به یک شرکت!</h1>
      <address>
        <time datetime="2019-11-08T06:00:00+00:00">08 Nov 2019, 06:00</time>
      </address>
      <p>سرخپوشان پایتخت بدهی ۷ میلیارد تومانی به یک شرکت بلیت فروشی دارند.</p>
      <p>به گزارش خبرورزشی، پس از اینکه شرکتی برای بلیت فروشی با پرسپولیس قرارداد بست و مبلغ ۷ میلیارد تومان را به این باشگاه داد، اما ناگهان شرکت توسعه و تجهیز مسئول بلیت فروشی بازی‌های پرسپولیس شد تا این شرکت، سرخ‌ها را تهدید به شکایت کند.</p>
      <p>به گزارش خبر ورزشی این اتفاق در زمان مدیریت ایرج عرب رخ داد و حالا سرخ‌ها با مشکل بزرگی دست و پنجه نرم می‌کنند. در روز‌های گذشته این شرکت با انتشار بیانیه‌ای اعلام کرد که از بازی آینده، بلیت فروشی بازی‌های آینده پرسپولیس را انجام می‌دهد، اما سرخ‌ها درصدد هستند تا با این شرکت توافق کنند.</p>
      <p>گفته می‌شود این شرکت جدا از ۷ میلیاردی که به باشگاه پرسپولیس در زمیان مدیریت ایرج عرب پرداخت کرده، خواهان ۵ میلیارد غرامت هم شده است و جالب اینکه این شرکت بار‌ها به پرسپولیس هشدار داده بود که اگر تکلیف آن‌ها را مشخص نکنند خودشان جداگانه تصمیم به فروش بلیت الکترنیکی بازی‌های پرسپولیس می‌کنند و در بازی خانگی اخیر این تیم مقابل ماشین‌سازی اقدام به این کار کرد.</p>
      <p>البته یک منبع آگاه در باشگاه پرسپولیس در گفتگو با خبرنگار ما بیان کرد که این موضوع پیچیده‌ای نیست و مبلغ اولیه این شرکت را به آن‌ها پرداخت می‌کنیم تا این مشکل حل شود و البته مدیران سرخ‌ها به دنبال این هستند تا زودتر توافق کنند.</p>
      <p>شاگردان کالدرون در بازی آینده لیگ برتر باید در خانه به مصاف نفت مسجد سلیمان بروند.</p>
    </article>
  </body>
</html>