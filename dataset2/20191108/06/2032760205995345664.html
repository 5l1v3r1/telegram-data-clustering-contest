<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89013"/>
    <meta property="og:site_name" content="Denník politika"/>
    <meta property="article:published_time" content="2019-11-08T06:35:03+00:00"/>
    <meta property="og:title" content="Do predvolebnej kampane Michelle Obamovej sa zapojí aj Selena Gomez a Kerry Washington"/>
    <meta property="og:description" content="8.11.2019 (Webnoviny.sk) – Bývalá americká prvá dáma Michelle Obamová vo štvrtok ohlásila nové „prírastky“ do skupiny slávnych Američanov, ktorí budú spolu s ňou viesť kampaň pred budúcoročnými prezidentskými voľbami. Nepôjde, samozrejme, o kampaň za zvolenie Michelle Obamovej, ktorá nekandiduje. Cieľom kampane s názvom Keď budeme všetci voliť (When We All Vote) je presvedčiť čo najviac obyvateľov USA, aby šli voliť."/>
  </head>
  <body>
    <article>
      <h1>Do predvolebnej kampane Michelle Obamovej sa zapojí aj Selena Gomez a Kerry Washington</h1>
      <address><time datetime="2019-11-08T06:35:03+00:00">08 Nov 2019, 06:35</time> by <a rel="author">Webnoviny</a></address>
      <p>8.11.2019 (Webnoviny.sk) – Bývalá americká prvá dáma Michelle Obamová vo štvrtok ohlásila nové „<i>prírastky</i>“ do skupiny slávnych Američanov, ktorí budú spolu s ňou viesť kampaň pred budúcoročnými prezidentskými voľbami. Nepôjde, samozrejme, o kampaň za zvolenie Michelle Obamovej, ktorá nekandiduje. Cieľom kampane s názvom Keď budeme všetci voliť (When We All Vote) je presvedčiť čo najviac obyvateľov USA, aby šli voliť.</p>
      <p>Ľudia stojaci za kampaňou dokonca nechcú voličom ani odporúčať, koho by mali voliť, hoci ich preferencie sú dlhodobo známe a žiadnu z ohlásených osobností sa nedá podozrievať zo sympatií k súčasnému prezidentovi Donaldovi Trumpovi.</p>
      <p>Vo štvrtok, presne rok pred budúcoročnými prezidentskými voľbami, Obamová oznámila, že s kampaňou jej budú okrem iných pomáhať aj slávna futbalistka Megan Rapinoe, herečka a youtuberka Liza Koshy, speváčka Selena Gomez či herečky Kerry Washington a Tracee Ellis Ross.</p>
      <p>Už predtým sa k organizácii Keď budeme všetci voliť, ktorá vznikla už v roku 2018, pridali aj herec Tom Hanks, speváčka Faith Hill či basketbalista Chris Paul.</p>
      <p>Viac k témam: <a href="https://www.webnoviny.sk/tag/prezidentske-volby-v-usa/"><u>prezidentské voľby v USA</u></a><br/>Zdroj: Webnoviny.sk – <a href="https://www.webnoviny.sk/do-predvolebnej-kampane-michelle-obamovej-sa-zapoji-aj-selena-gomez-a-kerry-washington/"><u>Do predvolebnej kampane Michelle Obamovej sa zapojí aj Selena Gomez a Kerry Washington</u></a> © SITA Všetky práva vyhradené.</p>
    </article>
  </body>
</html>