<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949548"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T06:23:03+00:00"/>
    <meta property="og:title" content="ప్రేమ పేరిట బాలికకు గాలం.. ఐదు లక్షలు కాజేసి..!"/>
    <meta property="og:description" content="ADVT"/>
  </head>
  <body>
    <article>
      <h1>ప్రేమ పేరిట బాలికకు గాలం.. ఐదు లక్షలు కాజేసి..!</h1>
      <address>
        <time datetime="2019-11-08T06:23:03+00:00">08 Nov 2019, 06:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మాయమాటలతో ఐదు లక్షలు కాజేసిన ఉద్యోగికి జైలు</b>
        </li>
      </ul>
      <p><b>హైదరాబాద్ : </b>పాఠశాలకొస్తున్న పదోతరగతి విద్యార్థినికి ఆ స్కూల్‌లో పనిచేసే ఉద్యోగి ప్రేమ పేరిట మాయమాటలు చెప్పి విడతల వారీగా రూ.5 లక్షలు కాజేశాడు. స్కూ ల్‌కు రాకుండా మూడు నెలలుగా తప్పించుకు తిరుగుతున్న ఆ ప్రబుద్ధున్ని ఎట్టకేలకు సరూర్‌నగర్‌ పోలీసులు అరెస్ట్‌ చేసి రిమాండ్‌కు తరలించారు. పోలీసుల వివరాల ప్రకారం.. నల్గొండ జిల్లా తిప్పర్తి మండ లం కొరివిని గూడెంగ్రామానికి చెందిన సుమంత్‌రెడ్డి (21) చైతన్యపురిలో నివసిస్తూ ఓ స్కూల్లో రికార్డు అసిస్టెంట్‌గా పనిచేస్తున్నాడు. అయి తే తమ స్కూల్‌కే వస్తున్న ఓ విద్యార్థినితో గతేడాదిగా చనువుగా ఉం టున్నాడు. ప్రేమిస్తున్నానంటూ మాయమాటలు చెప్పాడు.</p>
      <p> తనకు ఎం టెక్‌ ఫీజు, బైక్‌, ఇతర అత్యవసరాలున్నాయంటూ ఆ బాలికకు మాయమాటలు చెప్పాడు. అతడి మాటలు నమ్మిన బాలిక తండ్రి రిజిస్ర్టేషన్‌ కోసం ఇంట్లో దాచిన డబ్బులోంచి విడతల వారీగా గతేడాది మే నెల నుంచి ఈ ఏడాది జూన్‌ వరకు సుమారు రూ.5 లక్షలు సుమంత్‌కు ఇచ్చింది. దీంతో బాలిక నుంచి డబ్బులు కాజేసిన విషయం ఎక్కడ భయటపడుతుందోననే భయంతో మూడు నెలలుగా పాఠశాలకు రావ డంలేదు. అయితే గత నెలలో రిజిస్ర్టేషన్‌ ఉండడంతో ఇంట్లో డబ్బులు చూసుకున్న బాలిక తండ్రి ఐదు లక్షల నగదు తక్కువగా ఉండడం గమనించాడు. కుటుంబ సభ్యులందర్ని ప్రశ్నించగా అసలు విషయం బయటపడింది. దీంతో గత నెల 26న సరూర్‌నగర్‌ పోలీసులకు ఫిర్యాదు చేశాడు. రంగంలోకి దిగిన పోలీసులు సుమంత్‌రెడ్డిని అరెస్ట్‌ చేసి గురువారం రిమాండ్‌కు తరలించారు.</p>
    </article>
  </body>
</html>