<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/najzmogljivejsi-telefon-android-srednjega-cenovnega-razreda-je.html?RSS52584bbe96d50b0b63f634886d6fbb77"/>
    <meta property="og:site_name" content="Računalniške novice"/>
    <meta property="article:published_time" content="2019-11-08T06:06:00+00:00"/>
    <meta property="og:title" content="Najzmogljivejši telefon Android srednjega cenovnega razreda je ..."/>
    <meta property="og:description" content="Medtem ko je portal AnTuTu doslej objavljal zgolj seznam naprav višjega cenovnega razreda, so nedavno razkrili še seznam desetih najboljših telefonov srednjega razreda."/>
  </head>
  <body>
    <article>
      <h1>Najzmogljivejši telefon Android srednjega cenovnega razreda je ...</h1>
      <address>
        <time datetime="2019-11-08T06:06:00+00:00">08 Nov 2019, 06:06</time>
      </address>
      <p>Ko se odločamo za nakup novega pametnega mobilnega telefona, so strojne specifikacije pogosto tiste, ki nas prepričajo. To še posebej drži v primeru, če pametni mobilni telefon uporabljamo za igranje mobilnih iger. Ker je večini uporabnikov pametnih mobilnih telefonov torej daleč najbolj pomembna zmogljivost, so zanesenjaki spletnega portala AnTuTu ponovno razkrili trenutno 10 najzmogljivejših pametnih mobilnih telefonov Android, ki so trenutno naprodaj.</p>
      <p>Iz seznama, ki je objavljen na spletni povezavi www.antutu.com, je razvidna zmogljivost trenutno najboljših pametnih mobilnih telefonov na svetu, ki so z mobilno različico merilnega programa AnTuTu dosegli največje število točk. Največ točk je tokrat zbral pametni mobilni telefon Vivo NEX 3 5G, saj je skupno dosegel 482.917 točk. Na drugem mestu s 481.997 točkami najdemo še en pametni mobilni telefon podjetja Vivo, in sicer model iQOO Pro 5G. Čeprav je slednji opremljen z 12 gigabajti in model NEX 3 z »zgolj« osmimi, slednji razpolaga z bolj dodelano programsko opremo.</p>
      <p>Medtem ko je spletni portal AnTuTu doslej objavljal zgolj seznam naprav višjega cenovnega razreda, so nedavno kot prvič doslej razkrili še seznam desetih najboljših telefonov Android srednjega razreda, saj ti iz dneva v dan postajajo vse zmogljivejši. Na tem seznamu na prvem mestu najdemo pametni mobilni telefon Honor 9X Pro, ki je skupno zbral 299.194 točk. Na drugem mestu pa s skupno doseženimi 291.690 točkami najdemo pametni mobilni telefon Honor 9X.</p>
      <figure>
        <iframe src="https://www.youtube.com/embed/9PlQ880ArPA" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.antutu.com/en/ranking/rank1.htm">Antutu</a></footer>
    </article>
  </body>
</html>