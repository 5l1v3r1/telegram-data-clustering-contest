<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/trump-a-2-milyon-dolar-tazminat-cezasi-gazi-bagislarini-secim-icin-kullandi"/>
    <meta property="og:site_name" content="euronews"/>
    <meta property="article:published_time" content="2019-11-08T06:45:10+00:00"/>
    <meta property="og:title" content="Trump'a 2 milyon dolar tazminat cezası: 'Bağışları seçimde kullandı'"/>
    <meta property="og:description" content="Amerika Birleşik Devletleri Başkanı (ABD) Donald Trump, kendisine ait yardım vakfını siyasi amaçları için kullandığı gerekçesiyle 2 milyon dolar tazminat ödemeye mahkum edildi."/>
  </head>
  <body>
    <article>
      <h1>Trump'a 2 milyon dolar tazminat cezası: 'Bağışları seçimde kullandı'</h1>
      <address><time datetime="2019-11-08T06:45:10+00:00">08 Nov 2019, 06:45</time> by <a rel="author">Bahtiyar Kucuk</a></address>
      <p>Amerika Birleşik Devletleri Başkanı (ABD) Donald Trump, kendisine ait yardım vakfını siyasi amaçları için kullandığı gerekçesiyle 2 milyon dolar tazminat ödemeye mahkum edildi.</p>
      <p>New York'taki mahkeme, Trump Vakfı’nda gaziler için toplanan bağışların 2016'daki başkanlık seçimlerinde kullanıldığına hükmetti.</p>
      <p>New York Başsavcısı Letitia James, vakfın başında yer alan Donald Trump Jr, Eric Trump ve Ivanka Trump'ın yardım kuruluşlarının görevleri ile ilgili "zorunlu eğitime" katılmayı kabul ettiklerini kaydetti.</p>
      <p>Karara itiraz eden Trump, Twitter'dan paylaştığı mesajda Newyork Başsavcısını "bulunduğu kurumu kasten siyasi amaçları için kullanmakla" suçladı.</p>
      <p>Manhattan'daki mahkemenin yargıcı Saliann Scarpulla, Trump'ın 2 milyon doları, kendisiyle ilişiği olmayan diğer 8 yardım kuruluşlarına ödemesine karar verdi.</p>
      <ul>
        <li>
          <a href="https://tr.euronews.com/2019/11/08/Trump%20Vakf%C4%B1%20se%C3%A7im%20kampanyas%C4%B1ndaki%20us%C3%BCls%C3%BCzl%C3%BCk%20iddialar%C4%B1%20%C3%BCzerine%20kapan%C4%B1yor">Trump Vakfı seçim kampanyasındaki usülsüzlük iddiaları üzerine kapanıyor</a>
        </li>
        <li>
          <a href="https://tr.euronews.com/2018/06/15/new-york-bassavciligi-donald-trump-ve-ailesine-dava-acti">New York Başsavcılığı, Donald Trump ve ailesine dava açtı</a>
        </li>
      </ul>
      <p>Donald J. Trump Vakfı, kurumun siyasi çıkarları için kullanıldığı suçlamaları üzerine 2018 yılında kapatılmıştı.</p>
      <p>Mahkeme, Trump ve en büyük üç çocuğunun idare ettiği yardım kuruluşlarının siyasi faaliyetlerde bulunamayacağına hükmetti.</p>
      <p>Ek kaynaklar<b> • Reuters</b></p>
    </article>
  </body>
</html>