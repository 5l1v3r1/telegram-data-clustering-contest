<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/foto-znani-slovenski-pevec-skocil-v-zakonski-stan-poroka-je-bila-zelo-preprosta-246354"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T06:23:00+00:00"/>
    <meta property="og:title" content="FOTO: Znani slovenski pevec skočil v zakonski stan: Poroka je bila zelo preprosta"/>
    <meta property="og:description" content="Primorski glasbenik Gianni Rijavec in umetnica Patricija Simonič sta po nekaj letih razmerja skočila v zakonski stan. Njuna poroka je bila skromna in skrivnostna, kar ni značilno za znana imena s s..."/>
  </head>
  <body>
    <article>
      <h1>FOTO: Znani slovenski pevec skočil v zakonski stan: Poroka je bila zelo preprosta</h1>
      <h2>S Patricijo Simonič sta se poročila brez svatov in prič. Po intimnem obredu pride na vrsto še cerkvena poroka.</h2>
      <address><time datetime="2019-11-08T06:23:00+00:00">08 Nov 2019, 06:23</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/06/1581317.jpg"/>
          <figcaption>Prstana je izbrala Patricija. FOTO: Matjaž Prešeren</figcaption>
        </figure>
        <figure>
          <img src="https://www.slovenskenovice.si/images/slike/2019/11/06/1581315.jpg"/>
          <figcaption>Po nekaj letih razmerja sta dahnila usodni da. FOTO: Matjaž Prešeren</figcaption>
        </figure>
        <figure>
          <img src="https://www.slovenskenovice.si/images/slike/2019/11/06/1581316.jpg"/>
          <figcaption>Po obredu je Gianni zaigral na klavir. FOTO: Matjaž Prešeren</figcaption>
        </figure>
      </slideshow>
      <p>Primorski glasbenik <b>Gianni Rijavec</b> in umetnica <b>Patricija Simonič</b> sta po nekaj letih razmerja skočila v zakonski stan. Njuna poroka je bila skromna in skrivnostna, kar ni značilno za znana imena s slovenske scene. Gianni pravi, da sta poroka in skupno življenje priložnost, in ne obremenitev, ter da se morata človeka, ki se za to odločita, dopolnjevati in to priložnost izkoristiti.<br/><br/>»Veliko sva se pogovarjala o tem in razmišljala. Čakala sva na pravi trenutek in zgodil se je. Poroka je bila zelo preprosta. Samo za naju, za najino dušo. Želela sva, da bo dogodek najin, da naju nihče ne moti. Potekala je v intimnem vzdušju moje domačije, zdaj najinega doma, in ob prisotnosti matičarjev gospe<b> Lidije Brulc Leban</b> in najinega prijatelja<b> Stojana Cotiča </b>ter fotografa <b>Matjaža Prešerna</b>, torej brez svatov in prič,« o intimni poroki s svetlolaso umetnico pravi Rijavec. To pa je bil le prvi del obreda. »Cerkvena poroka pa še pride. Kdaj in kje, naj ostane skrivnost. Prstana je izbrala Patricija, ki ima umetniški občutek za te stvari. Meni sta bila že na slikah zelo všeč. Sta iz belega zlata in imata vgravirani imeni. Patricija nosi moje ime, jaz pa njeno. Izbrala je tudi obleko, ki je nekaj posebnega, zdi se mi, da je zelo drugačna od klasičnih poročnih oblek. Moja obleka pa je klasična, torej črn smoking in obvezna bela kravata. Brez moje obvezne beline pač ne gre,« pove Rijavec in doda, da je bilo tudi slavje intimno. »V najinih srcih je bilo zelo slovesno, čarobno, veselo. Mislim, da je to najbolj pomembno, da je duša izpolnjena, da srce igra. Seveda pa brez klavirja ni šlo. Takoj ko sva dahnila usodni da, sem sedel za pozlačeni klavir in zaigral z vsem srcem, vesel in zadovoljen,« še pove za konec Rijavec.</p>
      <figure>
        <img src="https://www.slovenskenovice.si/images/slike/2019/11/06/1581315.jpg"/>
        <figcaption>Po nekaj letih razmerja sta dahnila usodni da. FOTO: Matjaž Prešeren</figcaption>
      </figure>
    </article>
  </body>
</html>