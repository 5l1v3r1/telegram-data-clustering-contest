<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/cose-e-come-funziona-intel-endpoint-management-assistant/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T06:11:00+00:00"/>
    <meta property="og:title" content="Cos’è e come funziona Intel Endpoint Management Assistant"/>
    <meta property="og:description" content="Tutti i vantaggi di EMA, uno strumento software, parte della piattaforma Intel vPro, progettato per integrarsi con Intel Active Management"/>
  </head>
  <body>
    <article>
      <h1>Cos’è e come funziona Intel Endpoint Management Assistant</h1>
      <address><time datetime="2019-11-08T06:11:00+00:00">08 Nov 2019, 06:11</time> by <a rel="author">Antonino Caffo</a></address>
      <p><b>Intel Endpoint Management Assistant, abbreviato con Intel EMA</b>, è uno strumento software, parte della piattaforma Intel vPro, progettato per integrarsi con Intel Active Management (Intel AMT) e la gestione semplificata deii dispositivi basati su piattaforma Intel vPro nel cloud, sia all’interno che all’esterno del firewall.</p>
      <p><b>Intel lo ha lanciato partendo da un presupposto</b>: il 70% delle persone nel mondo lavora da remoto almeno una volta alla settimana. Con l’aumento di tale numero, la capacità di gestire tecnologia e dispositivi è un requisito indispensabile del reparto IT delle organizzazioni.</p>
      <p>Da qui, Intel EMA offre ai manager IT una soluzione di gestione flessibile, promettendo la connessione in remoto e in modo sicuro dei dispositivi Intel AMT sul cloud. I vantaggi comprendono vari punti, dalla <b>possibilità per il reparto di supportare i lavoratori ovunque si trovino</b>, all’integrazione dell’accesso a Intel AMT in console personalizzate o di terze parti tramite API RESTful.</p>
      <figure>
        <img src="https://www.tomshw.it/images/images/2019/11/intel-endpoint-management-assistant-60863.jpg"/>
      </figure>
      <p>Intel EMA è stato progettato per rendere Intel AMT facile da configurare e utilizzare, in modo che i reparti IT <b>possano gestire i dispositivi dotati di tecnologia Intel vPro senza interrompere le attività di lavoro</b>, il che a sua volta semplifica la gestione dei client e può contribuire a ridurre i costi per le organizzazioni.</p>
      <p>La capacità aggiuntiva si basa sulle fondamenta di una piattaforma per le imprese, Intel vPro, che ha già dimostrato di <b>poter rinnovare i parchi PC aziendali con maggiore sicurezza</b>, stabilità e prestazioni.</p>
      <p>«I lavoratori moderni che svolgono la propria attività in mobilità non hanno accesso fisico a un centro servizi IT presso la sede aziendale, ma i loro PC necessitano comunque di riparazioni, upgrade e aggiornamenti da parte del reparto IT» ha spiegato <b>Stephanie Hallford, Vice President del Client Computing Group di Intel e General Manager delle Business Client Platform</b>.</p>
      <p>«Per questo puntiamo su Intel vPro, <b>una soluzione che può dare ai dipartimenti IT supporto concreto</b> da remoto, con maggiore facilità, anche quando si trovano all’esterno del firewall aziendale».</p>
    </article>
  </body>
</html>