<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/society/epeisodia-sta-eksarxeia-synelifthi-igetiko-stelexos-tou-rouvikona/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T06:17:36+00:00"/>
    <meta property="og:title" content="Επεισόδια στα Εξάρχεια : Συνελήφθη ηγετικό στέλεχος του Ρουβίκωνα"/>
    <meta property="og:description" content="Σύμφωνα με την αστυνομία, το ηγετικό στέλεχος του Ρουβίκωνα βρισκόταν ανάμεσα στους 18 προσαχθέντες από τα επεισόδια τόσο στην πλατεία των Εξαρχείων όσο και νωρίτερα στη συμβολή των οδών Χαριλάου Τρικούπη και Μεθώνη."/>
  </head>
  <body>
    <article>
      <h1>Επεισόδια στα Εξάρχεια : Συνελήφθη ηγετικό στέλεχος του Ρουβίκωνα</h1>
      <h2>Σύμφωνα με την αστυνομία, το ηγετικό στέλεχος του Ρουβίκωνα βρισκόταν ανάμεσα στους 18 προσαχθέντες από τα επεισόδια τόσο στην πλατεία των Εξαρχείων όσο και νωρίτερα στη συμβολή των οδών Χαριλάου Τρικούπη και Μεθώνη.</h2>
      <address><time datetime="2019-11-08T06:17:36+00:00">08 Nov 2019, 06:17</time> by <a rel="author">ΤοΒΗΜΑ Team</a></address>
      <p>Ηγετικό στέλεχος του Ρουβίκωνα συνέλαβε η αστυνομία τη νύχτα κατά τη διάρκεια των επεισοδίων που σημειώθηκαν στην πλατεία των Εξαρχείων.</p>
      <h3>Ανάμεσα στους 18 προσαχθέντες</h3>
      <p>Σύμφωνα με την αστυνομία, το ηγετικό στέλεχος του Ρουβίκωνα βρισκόταν ανάμεσα στους 18 προσαχθέντες από τα επεισόδια τόσο στην πλατεία των Εξαρχείων όσο και νωρίτερα στη συμβολή των οδών Χαριλάου Τρικούπη και Μεθώνη.</p>
      <p>
        <a href="https://www.in.gr/2019/11/08/economy/oikonomikes-eidiseis/istoria-gia-tis-trapezikes-xreoseis-kai-ti-tha-plironoume-telika/">Η ιστορία για τις τραπεζικές χρεώσεις και τι θα πληρώνουμε τελικά</a>
      </p>
      <p>Η προσαγωγή του ηγετικού στελέχους του Ρουβίκωνα μετατράπηκε σε σύλληψη με την κατηγορία των επιθέσεων σε βάρος των αστυνομικών ενώ οι υπόλοιποι προσαχθέντες αφέθησαν ελεύθεροι.</p>
      <p>Ολα ξεκίνησαν λίγο μετά τις 22:00 της Πέμπτης όταν ομάδα ατόμων επιτέθηκε με μολότοφ και πέτρες κατά ομάδας ΔΙΑΣ, η οποία συνόδευε διμοιρία κατά την αλλαγή της βάρδιας, στη συμβολή των οδών Χαριλάου Τρικούπη και Μεθώνης.</p>
      <h4>Τραυματίστηκε αστυνομικός</h4>
      <p>Αποτέλεσμα της επίθεσης ήταν να τραυματιστεί αστυνομικός, ο οποίος μεταφέρθηκε στο 401 Γενικό Στρατιωτικό Νοσοκομείο Αθηνών.</p>
      <p>Επίσης, οι δράστες προκάλεσαν φθορές σε μηχανή της ομάδας ΔΙΑΣ.</p>
      <p>Στη συνέχεια, διμοιρίες των ΜΑΤ μετέβησαν στην πλατεία Εξαρχείων για να εντοπίσουν τους δράστες και έκαναν χρήση χημικών και χειροβομβίδων κρότου λάμψης.</p>
      <figure>
        <iframe src="https://www.youtube.com/embed/Z9-uJy6MHvo" width="640" height="360" data-service="Youtube" scrolling="no"/>
      </figure>
      <h4>«Από τύχη δεν θρηνήσαμε ζωές»</h4>
      <p>Παράλληλα, ο εκπρόσωπος Τύπου του Κινήματος Αλλαγής, Παύλος Χρηστίδης, μετά τη νέα επίθεση κουκουλοφόρων στη Χαριλάου Τρικούπη δήλωσε πως «στα Εξάρχεια οι δολοφονικές επιθέσεις δεν σταματούν. Από τύχη σήμερα δεν θρηνήσαμε ζωές. Αρκετά. Η κυβέρνηση πρέπει πια να περάσει από τα λόγια στις πράξεις».</p>
      <p>
        <a href="https://www.tovima.gr/2019/11/08/opinions/apo-tin-anakatalipsi-tis-vankouver-sti-dialysi-tis-asoee/">Από την ανακατάληψη της «Βανκούβερ»… στη διάλυση της ΑΣΟΕΕ</a>
      </p>
    </article>
  </body>
</html>