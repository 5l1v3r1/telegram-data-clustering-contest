<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/nalr1n/Evakuerer-seks-personer-etter-brann-i-bossanlegg-i-Fitjar"/>
    <meta property="og:site_name" content="Bergens Tidende"/>
    <meta property="article:published_time" content="2019-11-08T06:23:59+00:00"/>
    <meta property="og:title" content="Evakuerer seks personer etter brann i bossanlegg i Fitjar"/>
    <meta property="og:description" content="Politiet har bedt seks personer om å evakuere fra et oppdrettsanlegg i nærheten."/>
  </head>
  <body>
    <article>
      <h1>Evakuerer seks personer etter brann i bossanlegg i Fitjar</h1>
      <h2>Politiet har bedt seks personer om å evakuere fra et oppdrettsanlegg i nærheten.</h2>
      <address><time datetime="2019-11-08T06:23:59+00:00">08 Nov 2019, 06:23</time> by <a rel="author">Marianne Nilsen</a></address>
      <p>Fredag morgen meldte politiet i Sør-Vest om brann i et gjenvinningsanlegg ved Svartasmoget i Fitjar på Stord.</p>
      <p>– Det brenner i et lager med blant annet eternitt. Røyk og nedfall kan være helsefarlig, og publikum bes holde seg vekke fra området, sa operasjonsleder Steinar Knudsen i Sør-Vest politidistrikt fredag morgen.</p>
      <h3>Vinden endret seg</h3>
      <p>Klokken 08.28 besluttet politiet å evakuere seks ansatte fra et oppdrettsanlegg ved Storevikholmen, som ligger en kilometer i luftlinje fra bossanlegget. Årsaken til evakueringen, er er at vindforholdene har endret seg.</p>
      <p>– I utgangspunktet var det vindstille, men så begynte røyken å trekke nordvest. Lageret med eternitt er nå nedbrent, sier operasjonslederen i politiet til BT ved 09.45-tiden.</p>
      <p>Beboere i 8–10 boenheter i Storevika, som ligger 1,2 kilometer unna, er blitt bedt om å lukke vinduer, stenge ventilasjon og liknende. Ifølge politiet har rådmannen sendt SMS for å varsle dem dette gjelder.</p>
      <p>Gravemaskin er bestilt til stedet for å grave nede i deponiet.</p>
      <h3>– Brenner godt</h3>
      <p>Politiet fikk melding om brannen klokken 06.30.</p>
      <p>– Vi er på stedet og driver slukking. Det brenner godt. To ansatte er evakuert for å sikre stedet, sa vaktleder i Rogaland brann og redning, Svein Nesse tidligere i morges.</p>
      <figure>
        <img src="https://images.sacdn.no/v2/images/a78a629a-9937-465b-8213-47369879f871?fit=crop&amp;h=2048&amp;w=1536&amp;s=9825397791bc99526a2e1cd3c5de78d14c2681c7"/>
        <figcaption>MASSE RØYK: Politiet ba folk holde seg vekke fra området på grunn av helsefarlig røyk og nedfall.<cite>Politiet</cite></figcaption>
      </figure>
      <p>Ifølge politiet ligger anlegget i et ganske øde område, og det skal ikke være fare for spredning.</p>
      <p>– Det brenner med åpne flammer og røyk som går rett opp. Vi er redde for røyken og asbest-nedfall, og holder derfor litt avstand til brannen, sa operasjonslederen i politiet tidligere i morges.</p>
      <h3>Brannen slukket</h3>
      <p>Klokken 07.40 opplyser Knudsen at det er åpne flammer i ene enden av lageret, og ulming i andre enden.</p>
      <p>Rett over klokken 08.00 melder politiet at brannen er slukket, men at det fortsatt er arbeid på stedet.</p>
      <p>Ansatte er sendt inn i området for å bistå brannvesenet.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/6jedG3/hvorfor-sa-jeg-ikke-jeg-er-glad-i-deg-oftere"/>
        <a href="https://www.bt.no/nyheter/lokalt/i/BRe2Jw/politiet-etterlyser-tesla-foerer-etter-doedsulykken-i-flaam"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/debatt/i/Xg3OP7/baconmannen-er-no-meir-irriterande-enn-veganaren"/>
        <a href="https://www.bt.no/nyheter/direkte/i/nalnJa/derfor-mener-havarikommisjonen-at-ulykken-skjedde"/>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
      </related>
      <ol>
        <li>
          <a href="https://www.bt.no/tag/Stord">Stord</a>
        </li>
        <li>
          <a href="https://www.bt.no/tag/Politiet">Politiet</a>
        </li>
        <li>
          <a href="https://www.bt.no/tag/Brann">Brann</a>
        </li>
        <li>
          <a href="https://www.bt.no/tag/S%C3%B8r-Vest_politidistrikt">Sør-Vest politidistrikt</a>
        </li>
        <li>
          <a href="https://www.bt.no/tag/Rogaland_brann_og_redning">Rogaland brann og redning</a>
        </li>
      </ol>
    </article>
  </body>
</html>