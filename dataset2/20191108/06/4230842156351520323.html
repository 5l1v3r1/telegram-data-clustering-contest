<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-bojovyky-20-raziv-obstrilyaly-pozytsiyi-zsu-na-donbasi-zagynuv-vijskovyj-chetvero-poranenyh/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T06:54:06+00:00"/>
    <meta property="og:title" content="Бойовики 20 разів обстріляли позиції ЗСУ на Донбасі, загинув військовий, четверо поранених"/>
    <meta property="og:description" content="7 листопада проросійські бойовики 20 разів порушили режим припинення вогню."/>
  </head>
  <body>
    <article>
      <h1>Бойовики 20 разів обстріляли позиції ЗСУ на Донбасі, загинув військовий, четверо поранених</h1>
      <address>
        <time datetime="2019-11-08T06:54:06+00:00">08 Nov 2019, 06:54</time>
      </address>
      <p>7 листопада проросійські бойовики 20 разів порушили режим припинення вогню.</p>
      <p>Бойовики 20 разів відкривали вогонь по позиціях Об’єднаних сил. В результаті обстрілу загинув один військовослужбовець, ще четверо отримали поранення.</p>
      <p>Сепаратисти вели вогонь із заборонених Мінськими домовленостями мінометів калібру 120 і 82 мм, озброєння БМП, гранатометів різних систем, великокаліберних кулеметів та іншої стрілецької зброї.</p>
      <p>Також вони застосовували протитанкові керовані ракети.</p>
      <p>У районі відповідальності оперативно-тактичного угруповання Схід відбулося 10 обстрілів. По три рази бойовики вели обстріли біля Авдіївки та Водяного, а також стріляли біля Пісків, Гнутового, Опитного та Красногорівки.</p>
      <p>10 обстрілів зафіксовано в районі відповідальності оперативно-тактичного угруповання Північ. По два рази біля Кримського, Південного, Луганського та Новолуганського. Обстріли відбувалися також неподалік хутора Вільного і Майорська.</p>
      <p>8 листопада окупаційні війська вели вогонь по українських позиціях з автоматичних гранатометів в районі Луганського.</p>
    </article>
  </body>
</html>