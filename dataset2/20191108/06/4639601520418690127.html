<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/vathmologia-uefa-kypros-kai-skotia-katedafisan-tin-ellada-apo-ti-15i-thesi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T06:30:30+00:00"/>
    <meta property="og:title" content="Βαθμολογία UEFA: Κύπρος και Σκωτία «κατεδάφισαν» την Ελλάδα από τη 15η θέση"/>
    <meta property="og:description" content="Μετά τις νίκες των Ρέιντζερς και Σέλτικ η Σκωτία προσπέρασε την Ελλάδα στην ειδική βαθμολογία της UEFA και ανέβηκε στην 16η θέση – Στην 15η η Κύπρος, έπεσε στην 17η η χώρα μας"/>
  </head>
  <body>
    <article>
      <h1>Βαθμολογία UEFA: Κύπρος και Σκωτία «κατεδάφισαν» την Ελλάδα από τη 15η θέση</h1>
      <h2>Μετά τις νίκες των Ρέιντζερς και Σέλτικ η Σκωτία προσπέρασε την Ελλάδα στην ειδική βαθμολογία της UEFA και ανέβηκε στην 16η θέση – Στην 15η η Κύπρος, έπεσε στην 17η η χώρα μας</h2>
      <address><time datetime="2019-11-08T06:30:30+00:00">08 Nov 2019, 06:30</time> by <a rel="author">ΤοΒΗΜΑ Team</a></address>
      <p>Από το κακό στο χειρότερο πάει η Ελλάδα στην ειδική βαθμολογία της UEFA, καθώς μετά την Κύπρο μας προσπέρασε και η Σκωτία, με αποτέλεσμα να βρισκόμαστε πλέον στην 17η θέση.</p>
      <p>Το μέλλον μάλιστα είναι δυσοίωνο, καθώς είναι πολύ πιθανό ο ΑΠΟΕΛ να συνεχίσει και στην επόμενη φάση του Europa League, ενώ η Σκωτία έχει δύο εκπροσώπους!</p>
      <p>
        <a href="https://www.in.gr/2019/11/08/economy/oikonomikes-eidiseis/istoria-gia-tis-trapezikes-xreoseis-kai-ti-tha-plironoume-telika/">Η ιστορία για τις τραπεζικές χρεώσεις και τι θα πληρώνουμε τελικά</a>
      </p>
      <p>Συγκεκριμένα, η Κύπρο μετά τη νίκη του ΑΠΟΕΛ απέναντι στην Καραμπάχ πήρε 500 βαθμούς και έφτασε τους 25.750, ενώ η Σκωτία με τις νίκες των Σέλτικ και Ρέιντζερ έφτασε τους 25.625, με αποτέλεσμα να περάσει στην 16η και να ρίξει την Ελλάδα στη 17η θέση!</p>
      <p>Η χώρα μας έχει 25.300, ενώ η Κροατία που έχει επίσης 2 εκπροσώπους στις ευρωπαϊκές διοργανώσεις, έχει 24.875. Βρίσκεται 425 βαθμούς πίσω από την Ελλάδα, αλλά είναι πολύ πιθανό να έχει τουλάχιστον μία ομάδα στην Ευρώπη και μετά τα Χριστούγεννα.</p>
      <h3>H 15η θέση</h3>
      <p>Υπενθυμίζουμε ότι η 15η θέση δίνει πέντε ευρωπαϊκά εισιτήρια (δύο στα προκριματικά του Champions League, ένα στα προκριματικά του Europa League 1 και δύο στα προκριματικά του Europa League 2 που θα εισαχθεί εκείνη τη σεζόν).</p>
      <p>Από την άλλη, αν η Ελλάδα κλείσει τη σεζόν στην 17η θέση, τότε θα χάσει ένα ευρωπαϊκό εισιτήριο. Συγκεκριμένα, θα εκπροσωπηθεί από μία ομάδα στα προκριματικά του Champions League, δεν θα έχει καμία σε αυτά του Europa League 1, ενώ τρεις ομάδες θα βρίσκονται σε αυτά του Europa League 2.</p>
      <p>
        <a href="https://www.tovima.gr/2019/11/08/opinions/apo-tin-anakatalipsi-tis-vankouver-sti-dialysi-tis-asoee/">Από την ανακατάληψη της «Βανκούβερ»… στη διάλυση της ΑΣΟΕΕ</a>
      </p>
    </article>
  </body>
</html>