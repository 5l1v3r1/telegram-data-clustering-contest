<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/anadolu-efes-rahat-kazandi-214490h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T06:23:04+00:00"/>
    <meta property="og:title" content="Anadolu Efes rahat kazandı"/>
    <meta property="og:description" content="Anadolu Efes Erkek Basketbol Takımı, THY Avrupa Ligi'nde konuk olduğu Olympiakos'u 86-67 yenerek 5. galibiyetini aldı."/>
  </head>
  <body>
    <article>
      <h1>Anadolu Efes rahat kazandı</h1>
      <h2>Anadolu Efes Erkek Basketbol Takımı, THY Avrupa Ligi'nde konuk olduğu Olympiakos'u 86-67 yenerek 5. galibiyetini aldı.</h2>
      <address>
        <time datetime="2019-11-08T06:23:04+00:00">08 Nov 2019, 06:23</time>
      </address>
      <p>Anadolu Efes Erkek Basketbol Takımı, THY Avrupa Ligi'nin 7. haftasında deplasmanda Yunan kulübü Olympiakos ile karşılaştı.</p>
      <p>Pire kentindeki Barış ve Dostluk Spor Salonu'nda oynanan karşılaşmanın ilk çeyreğini 24-21 geride kapatan Anadolu Efes, 2. periyotta etkileyici bir hücum performansı sergiledi. Larkin ve Micic'in skorer oyunlarının katkısıyla 10 dakikada 32 sayı bulan Anadolu Efes, soyunma odasına 53-35 önde gitti.</p>
      <p>Ev sahibi ekip, Anadolu Efes savunmasını Paul ve Printezis'in şutlarıyla geçtiği 3. çeyrekte farkı 9 sayıya (58-67) indirdi. Son 10 dakikada potasında yalnızca 9 sayı gören Anadolu Efes, sahadan 86-67 galip ayrıldı.</p>
      <p>Anadolu Efes'i galibiyete, 27 sayı, 5 asistle oynayan Micic ve 24 sayı, 6 ribaunt üreten Larkin taşıdı.</p>
      <p>Anadolu Efes, gruptaki 5. galibiyetini, Olympiakos ise 5. mağlubiyetini aldı.</p>
    </article>
  </body>
</html>