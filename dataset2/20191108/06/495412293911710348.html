<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/probabili-formazioni-napoli-genoa-diretta-tv-thiago-motta-senza-kouame-serie-a/1946019/"/>
    <meta property="og:site_name" content="IlSussidiario"/>
    <meta property="article:published_time" content="2019-11-08T06:30:45+00:00"/>
    <meta property="og:title" content="Probabili formazioni Napoli Genoa/ Diretta tv: Thiago Motta senza Kouamé (Serie A)"/>
    <meta property="og:description" content="Probabili formazioni Napoli Genoa: diretta tv, le scelte dei due allenatori per la partita che si gioca allo stadio San Paolo nella 12^ giornata di Serie A."/>
  </head>
  <body>
    <article>
      <h1>Probabili formazioni Napoli Genoa/ Diretta tv: Thiago Motta senza Kouamé (Serie A)</h1>
      <h2>Probabili formazioni Napoli Genoa: diretta tv, le scelte dei due allenatori per la partita che si gioca allo stadio San Paolo ed è valida per la dodicesima giornata della Serie A.</h2>
      <address><time datetime="2019-11-08T06:30:45+00:00">08 Nov 2019, 06:30</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <p>Nelle <b>probabili formazioni di Napoli Genoa</b> analizziamo le mosse dei due allenatori per la partita che, sabato 9 novembre alle ore 20:45, è valida per la 12^ giornata del campionato di <b>Serie A 2019-2020</b>. I partenopei hanno ottenuto un pareggio importante in Champions League contro il Salisburgo, ma a tenere banco nella serata di martedì è stato il ritorno a casa dei calciatori e una confusione circa il ritiro imposto dal presidente Aurelio De Laurentiis. Clima sicuramente non sereno per una squadra che in campionato ha perso ulteriore terreno dopo la sconfitta di Roma, e adesso deve risalire la corrente. Il Genoa invece ha perso malamente in casa contro l’Udinese, non riuscendo a dare continuità ai suoi progressi, e si è ritrovato agganciato dalla Sampdoria in classifica; vedremo allora quello che succederà sabato sera in campo, nel frattempo possiamo andare a valutare con più attenzione quelle che saranno le probabili formazioni di Napoli Genoa.</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p><b>Napoli Genoa</b> sarà trasmessa in diretta tv sul canale Dazn1, che fa parte del pacchetto Sky: la sinergia tra le due piattaforme ha aperto un canale disponibile per gli abbonati, e dunque anche i clienti della televisione satellitare potranno seguire questa partita di Serie A. L’alternativa resta quella di aver sottoscritto un abbonamento a Dazn e attivare il servizio di diretta streaming video su dispositivi mobili come PC, tablet e smartphone.</p>
      <h4>PROBABILI FORMAZIONI NAPOLI GENOA</h4>
      <p>
        <b>I DUBBI DI ANCELOTTI</b>
      </p>
      <p>Carlo Ancelotti può nuovamente contare su Allan, che ha recuperato ed era già stato convocato in Champions League: il brasiliano punta una maglia da titolare e a lasciargliela dovrebbe essere Zielinski, che si accomoderebbe in panchina. Lorenzo Insigne dunque resta il favorito per percorrere la fascia sinistra di centrocampo, con Callejon che come sempre agirà dall’altra parte; Fabian Ruiz completerà questo reparto mediano. In difesa, a protezione di Meret, si dovrebbe rivedere Manolas in luogo di Nikola Maksimovic; Koulibaly deve riscattare l’errore di martedì sera e sarà ancora titolare, Di Lorenzo percorrerà la fascia destra mentre sulla corsia mancina potrebbe trovare spazio ancora Luperto, che darebbe un po’ di respiro a Mario Rui. Dei due giocatori d’attacco, il confermato dovrebbe essere Mertens: questo a meno che Ancelotti non voglia cavalcare il momento di Lozano che ha trovato il primo gol al San Paolo, Milik allora viaggia verso un posto dal primo minuto.</p>
      <p>
        <b>GLI 11 DI THIAGO MOTTA</b>
      </p>
      <p>Brutte notizie per Thiago Motta, che non può schierare Kouamé: l’ivoriano è andato a giocare la Coppa d’Africa Under 23, questo significa che nel 4-2-3-1 sarà confermato Pinamonti come prima punta con alle spalle Saponara, che verrà schierato sulla trequarti con Pandev e Agudelo che allora dovrebbero percorrere le fasce. A centrocampo restano in due, modulo diverso rispetto a quello che utilizzava Andreazzoli: spazio alla coppia formata da Schone e Lerager. In difesa invece la coppia centrale dovrebbe essere quella composta da Cristian Romero e Cristian Zapata, che proteggeranno l’operato del portiere Ionut Radu tra i migliori della squadra in questo periodo; avremo poi le corsie percorse da Ghiglione, che dovrebbe aver pienamente recuperato dai problemi fisici, e Ankersen che rimane favorito su Barreca, comunque un’alternativa di valore e che potrebbe anche giocarsi una maglia da titolare fino all’ultimo.</p>
      <h4>IL TABELLINO</h4>
      <p><b>NAPOLI (4-4-2):</b> Meret; Di Lorenzo, Manolas, Koulibaly, Luperto; Callejon, Allan, Fabian Ruiz, L. Insigne; Milik, Mertens<br/><b>A disposizione:</b> Ospina, Karnezis, Hysaj, Tonelli, Ni. Maksimovic, Mario Rui, Elmas, Zielinski, Gaetano, F. Llorente, Lozano<br/><b>Allenatore:</b> Carlo Ancelotti<br/><b>Squalificati:</b> –<br/><b>Indisponibili:</b> Malcuit, Ghoulam</p>
      <p><b>GENOA (4-2-3-1):</b> I. Radu; Ghiglione, C. Romero, C. Zapata, Ankersen; Schone, Lerager; Pandev, Saponara, Agudelo; Pinamonti<br/><b>A disposizione:</b> Jandrei, Biraschi, El Yamiq, Goldaniga, Barreca, Pajac, Jagiello, Cassata, Gumus, Sanabria<br/><b>Allenatore:</b> Thiago Motta<br/><b>Squalificati:</b> F. Marchetti<br/><b>Indisponibili:</b> Criscito, Kouamé, Favilli</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/video-vitoria-guimaraes-arsenal-1-1-highlights-e-gol-duarte-trova-il-pari/1946312/"/>
        <a href="https://www.ilsussidiario.net/news/diretta-olimpia-milano-baskonia-streaming-video-tv-armani-6-vittoria-eurolega/1945210/"/>
        <a href="https://www.ilsussidiario.net/news/diretta-atp-nextgen-2019-sinner-humbert-streaming-video-tv-orario-tennis/1946301/"/>
        <a href="https://www.ilsussidiario.net/news/risultati-europa-league-classifica-diretta-gol-live-score-della-4-giornata/1945304/"/>
        <a href="https://www.ilsussidiario.net/news/diretta-monchengladbach-roma-streaming-video-tv-sfida-delicata-europa-league/1945478/"/>
        <a href="https://www.ilsussidiario.net/news/diretta-wolfsburg-gent-streaming-video-tv-tedeschi-in-crisi-europa-league/1945481/"/>
      </related>
    </article>
  </body>
</html>