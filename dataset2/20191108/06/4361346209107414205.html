<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/a-nelkuled-enekese-szetrobbant-a-lepem/186124"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T06:00:00+00:00"/>
    <meta property="og:title" content="A Nélküled énekese: Szétrobbant a lépem"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Nélküled énekese: Szétrobbant a lépem</mark>
      </h1>
      <address><time datetime="2019-11-08T06:00:00+00:00">08 Nov 2019, 06:00</time> by <a rel="author">Bors</a></address>
      <p>
        <b>Nyerges Attila, az Ismerős Arcok frontembere október elején kis híján életét vesztette, miután egy motorbalesetben megsérült a lépe. Az énekes-dalszerző otthonában lábadozik, és hamarosan visszatér. </b>
        <b>Nyerges Attila, az Ismerős Arcok frontembere október elején kis híján életét vesztette, miután egy motorbalesetben megsérült a lépe. Az énekes-dalszerző otthonában lábadozik, és hamarosan visszatér.</b>
      </p>
      <p>November végén tér vissza a színpadra Nyerges Attila, az Ismerős Arcok zenekar frontembere – tudta meg a Bors. A Nélküled című gigaslá­ger előadója és dalszerzője még október 9-én szenvedett balesetet, miután motorja elé szabálytalanul kifordult egy autós. A zenész aznap könnyebb sérüléssel került kórházba, hamar haza is mehetett, ám öt nappal a baleset után életmentő műtéten esett át.</p>
      <p>– Négy nappal azután, hogy hazaengedtek, hétfőn rosszul lettem, és mint kiderült, a lépem szétrobbant, elkezdtem befelé vérezni. Délután 4-5 óra felé mentővel vittek a kórházba, másfél órán belül már a műtőasztalon voltam. Azt mondták, hogy az utolsó pillanatban operáltak meg, mert rengeteg vért vesztettem, és az orvosok már darabokban vették ki a lépemet – kezdi történetét Nyerges, aki szerint a kórházban nem hibáztak, amikor hazaengedték, hi­szen az első vizsgálatok során nem lehetett látni a komolyabb belső szervi problémát, a lépnek pedig megvan az a rossz szoká­sa, hogy ha megsérül, nem azonnal, hanem néhány nap után jön elő a baj.</p>
      <figure>
        <img src="http://media.borsonline.hu/cikk/20/191686/big-lead/650x360/2016863_nyerges-attila-mti.jpg"/>
        <figcaption>A rocker életmentő műtéten esett át a balesete után © MTI</figcaption>
      </figure>
      <p>– Az életmentő műtét után meglehetősen gyorsan javult az állapotom, a következő hétfőn már haza is engedtek. A fájdalmaim lassan múlogatnak, és hematológushoz kell járnom, mert a lép szerepét át kell vennie a többi szervemnek, ami jó fél­éves procedúra lesz. Elvileg semmit nem kell másképp csinálnom, mint korábban, kaptam kötelező, egész életre szóló védőoltásokat, illetve elég hosszú ideig vérhígítót kell injekcióznom a trombózisveszély mi­att – meséli a zenész, aki no­vember 29-én Pécsen fog ismét fellépni a zenekarral, és onnantól a tervei szerint minden koncerten ott lesz.</p>
      <p>– December 15-én lesz az öt­ven­éves szülinapi bulimmal egybekötött nagykoncertünk a Barba Negra Music Clubban, amit nyugodtan nevezhetek első születésnapomnak is, hiszen új életet kaptam. Ezúton szeretnék köszönetet mondani mindenkinek, sokat jelentett nekem az a sok jókívánság a műtét utáni nehezebb na­pokban, amikor a magam gyenge­ségétől és a tehetetlenségtől meglehetősen el voltam szontyolodva. Egyelőre otthon készülök a koncertre, de 15-e körül visszatérek a próbákra is – mondja Nyerges.</p>
    </article>
  </body>
</html>