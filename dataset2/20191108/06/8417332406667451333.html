<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/08/N%C3%A5-m%C3%A5-det-ha-tiltet-for-fylkesordf%C3%B8reren-20341817.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T06:03:56+00:00"/>
    <meta property="og:title" content="Nå må det ha tiltet for fylkesordføreren"/>
    <meta property="og:description" content="Han lanserte helt overraskende at Trøndelag burde ha ambisjoner om å bli astronomihovedstaden. Eller?"/>
  </head>
  <body>
    <article>
      <h1>Nå må det ha tiltet for fylkesordføreren</h1>
      <address><time datetime="2019-11-08T06:03:56+00:00">08 Nov 2019, 06:03</time> by <a rel="author">Tomas Kothe-Næss</a></address>
      <p>Han lanserte helt overraskende at Trøndelag burde ha ambisjoner om å bli astronomihovedstaden. Eller?</p>
      <aside><a href="https://www.adressa.no/meninger/ordetfritt/2019/11/08/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/08/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/08/javascript:void(0);">Del denne artikkelen på e-post</a></aside>
      <p><b>Jeg satt på bakerste benk i </b>Steinkjer rådhus og lyttet til en svært engasjert fylkesordfører nylig. Tore O. Sandvik (Ap) snakket til fylkets ordførere om fantastiske Trøndelag. Jeg har hørt litt av samme visa tidligere. Om Trøndelag som teknologihovedstaden, Trøndelag som Europas mest kreative region og at vi nå skulle bli kulturhovedstad. Den siste tittelen stakk Bodø av med. Men fylkesordføreren fortviler ikke lenge over tapte slag.</p>
      <p>
        <b>Les også: <a href="https://www.adressa.no/meninger/kronikker/2019/01/09/Klarer-Tr%C3%B8ndelag-%C3%A5-holde-f%C3%B8lge-med-lignende-europeiske-regioner-18206117.ece">Klarer Trøndelag å holde følge med lignende europeiske regioner?</a></b>
      </p>
      <p>For mens jeg satt der og fulgte med - med et halvt øre - foresvevet det meg at Sandvik hadde overgått seg selv. Han lanserte helt overraskende at Trøndelag burde ha ambisjoner om å bli astronomihovedstaden. Nå har det tiltet for fylkesordføreren, tenkte jeg. Riktignok har vi nesten hatt salige Stephen Hawking på besøk i byen, men vitenskaps-festivalen Starmus ble aldri noen suksess. Var det likevel et forsøk på å vekke til live den tidligere stjernesatsingen? I mangel av noe bedre. Trøndelag er jo ikke helt seg selv om regionen ikke er hovedstad for noe.</p>
      <p>
        <a href="https://www.adressa.no/pluss/nyheter/2019/10/14/Vi-skal-spille-i-Champions-League-20162761.ece">
          <b>LES OGSÅ: - Vi skal spille i Champions League</b>
        </a>
      </p>
      <p><b>Det vil si, vi er fortsatt</b> kirkehovedstaden, men vi trenger noe større, og hva er vel mer passe ambisiøst enn å satse på himmelrommet. Kanskje er det jeg som tenker for smått. Jeg hører med kolleger. Heller ikke de har fått med seg at fylkesordføreren har utenomjordiske ambisjoner på vegne av regionen.</p>
      <p>Jeg ber fylkesordføreren utdype planene og spør om mer info om astronomihovedstaden. «Astronomi?». Spør han overrasket. Ja, som erstatning for kulturhovedstaden, som gikk fløyten? Prøver jeg. «Ikke astronomi. Gastronomi!», får jeg lattermildt til tilbake.</p>
      <p>Og da er det mest snakk om Michelin-stjerner.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
      <h4>På forsiden nå</h4>
      <figure>
        <img src="https://www.adressa.no/incoming/article20196305.ece/ei7a1m/ALTERNATES/w980-default/eed4eff3-f598-4d5d-b77e-056963191aed"/>
      </figure>
      <p>
        <a href="https://www.adressa.no/pluss/nyheter/2019/11/09/Unge-mener-at-narkotika-er-bedre-enn-alkohol-fordi-du-ikke-blir-fyllesyk-20122734.ece">- Unge mener at narkotika er bedre enn alkohol, fordi du ikke blir fyllesyk</a>
      </p>
      <figure>
        <img src="https://www.adressa.no/incoming/article20357385.ece/2h684t/ALTERNATES/w980-layout/danse2.jpg?v=49.15"/>
      </figure>
      <p>
        <a href="https://www.adressa.no/incoming/2019/11/09/Victor-r%C3%B8k-ut-av-Skal-vi-danse-20357312.ece">Victor røk ut av Skal vi danse</a>
      </p>
      <figure>
        <img src="https://www.adressa.no/incoming/article20357396.ece/wrzcon/ALTERNATES/w980-layout/f043d24d-341d-4425-8cc4-15b8fb253d21?v=46.61"/>
      </figure>
      <p>
        <a href="https://www.adressa.no/pluss/okonomi/2019/11/09/N%C3%A5-%C3%A5pner-kompisene-den-fjerde-burger-restauranten-20356757.ece">Nå åpner kompisene den fjerde burger-restauranten</a>
      </p>
      <figure>
        <img src="https://www.adressa.no/incoming/article20356529.ece/d7qx5p/ALTERNATES/w980-layout/honr.jpg?v=160.74"/>
      </figure>
      <p>
        <a href="http://www.adressa.no/100Sport/fotball/-Jeg-far-kjeft-av-Nils-Arne-Hver-gang-282539b.html">- Jeg får kjeft av Nils Arne. Hver gang</a>
      </p>
      <figure>
        <img src="https://www.adressa.no/incoming/article20357549.ece/9k6pkj/ALTERNATES/w980-default/ab9ad313-68de-43fe-82c5-d8bbf81a2c2a.jpg"/>
      </figure>
      <p>
        <a href="https://www.adressa.no/100Sport/fotball/Marerittet-fortsetter-for-Kare-Ingebrigtsen-Mistet-seieren-pa-overtid-282563b.html">Marerittet fortsetter for Kåre Ingebrigtsen: Mistet seieren på overtid</a>
      </p>
      <figure>
        <img src="https://www.adressa.no/incoming/article20355923.ece/qeo319/ALTERNATES/w980-default/ac07c4cd-c4ec-401f-9275-f0b7d962de6a"/>
      </figure>
      <p>
        <a href="https://www.adressa.no/pluss/kultur/2019/11/09/Dette-tr%C3%B8nderske-bandet-vant-30-000-kroner-fredag-20354871.ece">Dette trønderske bandet vant 30 000 kroner fredag</a>
      </p>
      <figure>
        <img src="https://www.adressa.no/incoming/article20351764.ece/d0ub13/ALTERNATES/w980-layout/estenstadmarka2.jpg?v=120.33"/>
      </figure>
      <p>
        <a href="https://www.adressa.no/pluss/nyheter/2019/11/09/Det-var-et-lite-trivelig-syn-p%C3%A5-s%C3%B8ndagsturen-20350946.ece">- Det var et lite trivelig syn</a>
      </p>
    </article>
  </body>
</html>