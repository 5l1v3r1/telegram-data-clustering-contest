<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/u-mvf-rozpovili-chogo-ochikuyut-vid-ukrajini-novini-ukrajini-50052324.html"/>
    <meta property="og:site_name" content="НВ"/>
    <meta property="article:published_time" content="2019-11-08T06:58:00+00:00"/>
    <meta property="og:title" content="Переговори про нову програму тривають. Україні потрібно зменшити роль олігархів — МВФ"/>
    <meta property="og:description" content="Переговори між Міжнародним валютним фондом та Україною про нову програму кредитування тривають."/>
  </head>
  <body>
    <article>
      <h1>Переговори про нову програму тривають. Україні потрібно зменшити роль олігархів — МВФ</h1>
      <h2>Переговори між Міжнародним валютним фондом та Україною про нову програму кредитування тривають.</h2>
      <address>
        <time datetime="2019-11-08T06:58:00+00:00">08 Nov 2019, 06:58</time>
      </address>
      <p>Про це глава департаменту комунікацій МВФ Джеррі Райс <a href="https://www.imf.org/en/News/Articles/2019/11/07/tr110719-transcript-of-imf-press-briefing?cid=em-COM-123-39692">сказав</a> в ході брифінгу 7 листопада.</p>
      <p>За його словами, досягнуто прогресу в дискусіях про фіскальну і грошово-кредитну політики, захист незалежності Нацбанку та фінансової стабільності, а також про те, що потрібно боротися з корупцією і докласти всіх зусиль для мінімізації вартості ліквідації та реорганізації банків для платників податків. Райс підкреслив, що це ключові питання.</p>
      <p>"Ми вважаємо, що Україні потрібен прогрес в деяких структурних реформах. Зокрема, необхідно поліпшити управління, боротися з корупцією, знизити роль держави і олігархів...", - додав він.</p>
      <p>Райс зазначив, що фіскальна і монетарна політики повинні бути спрямовані на збереження макростабільності.</p>
      <p>Нагадаємо, 31 жовтня видання The Wall Street Journal написало, що Міжнародний валютний фонд <a href="https://nv.ua/ukr/biz/finance/mvf-proti-kolomoyskogo-fond-postaviv-umovi-zelenskomu-po-privatbanku-novini-ukrajini-50051530.html">відклав фінансову допомогу Україні</a> через стурбованість, що Україна не зможе повернути мільярди доларів, виведені з українських банків, в тому числі <a href="https://nv.ua/tags/privatbank.html">ПриватБанку</a>. Прем'єр-міністр Олексій Гончарук <a href="https://nv.ua/ukr/biz/finance/mvf-goncharuk-nazvav-manipulyaciyami-informaciyu-pro-zamorozhuvannya-pidgotovki-novoji-programi-novini-ukrajini-50051698.html">назвав маніпуляціями</a> інформацію про заморожування підготовки нової програми з МВФ.</p>
      <p>Раніше в уряді заявляли, що місія Фонду повернеться в Україну на початку листопада. За даними <a href="https://finance.liga.net/ekonomika/article/desyat-usloviy-pochemu-mvf-ne-edet-v-ukrainu-insayd">Liga.net</a>, візит представників МВФ до Києва відкладено.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/economics/pomilki-novoji-vladi-i-nbu-borgi-kolomoyskogo-cina-agresiji-putina-eks-pershiy-zastupnik-glavi-centrobanku-rf-50051493.html">У чому помиляється команда Зеленського і НБУ, чи критичний транш МВФ і чи потрібна мирова з Коломойським</a>
        </li>
        <li>
          <a href="https://nv.ua/ukr/biz/finance/bez-ugodi-z-mvf-ne-bude-40-zrostannya-ekonomiki-ukrajini-novini-ukrajini-50051721.html">Без угоди з МВФ не буде 40% зростання економіки України — російський фінансист</a>
        </li>
        <li>
          <a href="https://nv.ua/ukr/biz/finance/zamorozhennya-novogo-transhu-mvf-zastupnik-ministra-prokomentuvav-informaciyu-dzherel-wsj-novini-ukrajini-50051791.html">«Не варто шукати чорну кішку». У Мінекономрозвитку відреагували на статтю WSJ про замороження нового траншу МВФ через борги Коломойського</a>
        </li>
      </ul>
    </article>
  </body>
</html>