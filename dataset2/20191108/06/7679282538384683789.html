<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-jonny-bairstow-back-in-england-test-side-as-cover-for-joe-denly-2838155.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T06:38:52+00:00"/>
    <meta property="og:title" content="NZvENG Test Series: बैकअप के तौर पर इंग्लैंड टीम से जुड़े बेयरेस्टो"/>
    <meta property="og:description" content="इंग्लैंड की टीम इन दिनों न्यूजीलैंड दौरे पर है। दोनों टीमों के बीच पांच मैचों ट्वंटी20 सीरीज खेली जा रही है और इसके बाद दो मैचों की टेस्ट सीरीज खेली जानी है। टेस्ट सीरीज के लिए चोटिल बल्लेबाज जो..."/>
  </head>
  <body>
    <article>
      <h1>NZvENG Test Series: बैकअप के तौर पर इंग्लैंड टीम से जुड़े बेयरेस्टो</h1>
      <address><time datetime="2019-11-08T06:38:52+00:00">08 Nov 2019, 06:38</time> by <a rel="author">लाइव हिन्दुस्तान टीम,लंदन</a></address>
      <p>इंग्लैंड की टीम इन दिनों न्यूजीलैंड दौरे पर है। दोनों टीमों के बीच पांच मैचों ट्वंटी20 सीरीज खेली जा रही है और इसके बाद दो मैचों की टेस्ट सीरीज खेली जानी है। टेस्ट सीरीज के लिए चोटिल बल्लेबाज जो डेनली की जगह बैकअप के तौर पर जॉनी बेयरेस्टो को शामिल किया गया है। बेयरेस्टो इससे पहले टेस्ट टीम का हिस्सा नहीं थे।</p>
      <p>ईसीबी के एक बयान के अनुसार, दौरे पर टी-20 सीरीज के शुरू होने से पहले प्रैक्टिस के दौरान डेनली को चोट लगी थी जिससे अभी वो रिकवर कर रहे हैं। उन्हें उम्मीद है कि वो 15 नवंबर से शुरू होने वाले तीन दिवसीय प्रैक्टिस मैच के लिए फिट हो जाएंगे। बेयरस्टो रविवार को खत्म हो रही पांच मैचों की टी-20 सीरीज के बाद न्यूजीलैंड में ही रहेंगे। वो न्यूजीलैंड क्रिकेट-11 के खिलाफ मंगलवार से शुरू हो रहे दो प्रैक्टिस मैचों में हिस्सा ले सकते हैं।</p>
      <h3>
        <a href="https://www.livehindustan.com/cricket/story-india-vs-bangladesh-yuzvendra-chahal-aur-washinton-sundar-ne-milkar-bharat-ko-match-mein-wapasi-dilayi-2838118.html">चहल के साथ मिलकर इस तरह सुंदर ने मैच बांग्लादेश के कब्जे से निकाला</a>
      </h3>
      <h3>
        <a href="https://www.livehindustan.com/cricket/story-ind-vs-ban-india-vs-bangladesh-2nd-t20-international-rishabh-pant-stumps-liton-das-but-umpire-gives-not-out-here-is-why-watch-video-here-2838082.html">जानिए किस वजह से क्रीज के बाहर होने पर आउट नहीं दिए गए लिटन दास- देखें Video</a>
      </h3>
      <p>ऑस्ट्रेलिया के खिलाफ हुई एशेज सीरीज में खराब प्रदर्शन के कारण बेयरस्टो को न्यूजीलैंड के खिलाफ होने वाली टेस्ट सीरीज के लिए शुरुआत में चुनी गई टीम से बाहर कर दिया गया था। उन्होंने पांच मैचों में केवल एक हाफसेंचुरी लगाई थी और उनका औसत 23.77 का था। पहला टेस्ट मैच 21 नवंबर को बे ओवल और दूसरा टेस्ट मैच 29 नवंबर को हैमिल्टन में खेला जाएगा। <b>इंग्लैंड की टेस्ट टीम इस प्रकार है: </b>जो रूट (कप्तान), जोफ्रा आर्चर, जॉनी बेयरस्टो, स्टुअर्ट ब्रॉड, रोरी बर्न्स, जोस बटलर, जॉक क्रॉले, सैम करेन, जो डेनली, जैक लीच, साकिब महमूद, मैथ्यू पार्किंसन, ओली पोप, डोमिनिक सिबली, बेन स्टोक्स, क्रिस वोक्स।</p>
    </article>
  </body>
</html>