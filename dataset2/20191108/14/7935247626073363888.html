<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/silide-eylemciye-maske-yasagi-214558h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:35:39+00:00"/>
    <meta property="og:title" content="Şili'de eylemciye maske yasağı"/>
    <meta property="og:description" content="Şili Devlet Başkanı Sebastian Pinera, Şili'de devam eden protestolarda geçerli olması için 'önlem paketi' imzaladı."/>
  </head>
  <body>
    <article>
      <h1>Şili'de eylemciye maske yasağı</h1>
      <h2>Şili Devlet Başkanı Sebastian Pinera, Şili'de devam eden protestolarda geçerli olması için 'önlem paketi' imzaladı.</h2>
      <address>
        <time datetime="2019-11-08T14:35:39+00:00">08 Nov 2019, 14:35</time>
      </address>
      <p>Kararname, protestocuların maske takmasını yasaklarken, yağma olaylarına karışanların ağır cezalara çarptırılmasını öngörüyor.</p>
      <p>Devletin başlıca görevinin halkın güvenliğini sağlamak olduğunu vurgulayan Pinera, “Kamu düzenini korumak ve vatandaşların güvenliğini sağlamak için aldığımız bir dizi önlem paketini açıklamak istiyorum. Biz, bu önlem paketinin kamu düzenini koruma hususunda oldukça önemli bir katkı sağladığına inanıyoruz” dedi.</p>
      <p>Ülkenin içinde bulunduğu zor durumdan faydalananların olduğunu belirten Pinera, yağma olaylarına karışanların ağır cezalara çarptırılmasını ve gösterilerde kimliğin tanınmasına engel olmak için maske kullanımının yasaklanmasını öngören yasa tasarısı hazırlandığını belirtti. Öte yandan, Pinera, eylemleri önlemek için savcılık ve güvenlik güçlerinden oluşan özel bir istihbarat grubunun kurulacağını ve hava gözlemlerinin artırılacağını duyurdu.</p>
    </article>
  </body>
</html>