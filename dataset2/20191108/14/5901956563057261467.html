<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/foto-monika-na-sodiscu-sokirala-a-se-cesa-bojis-zmago-246693"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T14:53:00+00:00"/>
    <meta property="og:title" content="FOTO: Monika na sodišču šokirala: A se česa bojiš, Zmago?"/>
    <meta property="og:description" content="Na ljubljanskem okrožnem sodišču se je na četrtkovo dopoldne odvijala še ena bitka zakoncev Jelinčič. Potem ko je odjeknila vest, da se Zmago in Monika po 16 letih skupnega življenja ločujeta..."/>
  </head>
  <body>
    <article>
      <h1>FOTO: Monika na sodišču šokirala: A se česa bojiš, Zmago?</h1>
      <h2>Jelinčič trdi, da žena v hišo ni vložila niti ficka.</h2>
      <address><time datetime="2019-11-08T14:53:00+00:00">08 Nov 2019, 14:53</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/07/1590399.jpg"/>
          <figcaption>Burno zaslišanje na sodišču. FOTO: S. N.</figcaption>
        </figure>
        <figure>
          <img src="https://www.slovenskenovice.si/images/slike/2019/11/07/1590387.jpg"/>
          <figcaption>Monika izjav ni želela dajati. FOTO: S. N.</figcaption>
        </figure>
      </slideshow>
      <p>Na ljubljanskem okrožnem sodišču se je na četrtkovo dopoldne odvijala še ena bitka zakoncev <b>Jelinčič</b>. Potem ko je odjeknila vest, da se <b>Zmago</b> in <b>Monika</b> po 16 letih skupnega življenja ločujeta, se je kmalu pojavilo vprašanje, kaj bo z več kot pol milijona vredno vilo na Obali, ki na papirju pripada Moniki. Parcela je bila po besedah Jelinčiča darilo, več kot 660 tisočakov pa naj bi vzel iz svojih prihrankov oziroma od prodaje zbirk in umetnin. Soproga po drugi strani trdi, da je bila parcela kupljena s skupnimi prihranki ter da ni bila mišljena kot darilo.<br/> </p>
      <hr/>
      <p>Preberite še:<br/><a href="https://www.slovenskenovice.si/bulvar/domaci-traci/clanek/foto-in-video-jelincic-kot-ga-nismo-vajeni-bil-sem-zaljubljen-246836"><b>FOTO in VIDEO: Jelinčič, kot ga nismo vajeni: Bil sem zaljubljen</b></a></p>
      <hr/>
      <figure>
        <img src="https://www.slovenskenovice.si/images/slike/2019/11/07/1590387.jpg"/>
        <figcaption>Monika izjav ni želela dajati. FOTO: S. N.</figcaption>
      </figure>
      <p>Kdo od zakoncev v ločitvenem postopku bo v tem primeru prepričal sodišče, bo pokazal čas, je pa dejstvo, da lahko do vile do zaključka postopka dostopata oba. Monika naj bi tako pozvala Jelinčiča, naj ji izroči ključe, a ji ta naj ne bi odgovarjal na telefonska sporočila in elektronsko pošto. Poslanec po drugi strani trdi, da ji je že pred časom poslal sporočilo, da jo ključi čakajo pri njem doma ter da naj se zglasi tam, da jih prevzame. V dokaz sta oba želela pokazati sporočila na svojih telefonih, na kar je pristala tudi sodnica, a je nato Jelinčič dejal, da ima mobilnik pri varnostniku v pritličju sodišča (vnos telefonskega aparata mu v sodno dvorano ni bil dovoljen, op. p.), ter da bodo sporočila pogledali ob drugi priložnosti. »A se česa bojiš, Zmago?« je cinično vprašala Monika, ki sicer na ta dan ni bila pretirano zgovorna.<br/><br/>Kot smo že poročali, je Jelinčičevo (za zdaj še) ženo na sodišču spremljal njen novi partner <b>Rok Miklič</b>, ki prav tako ni želel komunicirati z novinarji. </p>
    </article>
  </body>
</html>