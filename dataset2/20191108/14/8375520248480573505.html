<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/olimpiyska-chempionka-z-ukrajini-mozhe-startuvati-na-pershomu-etapi-kubka-ibu-638726.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T14:43:48+00:00"/>
    <meta property="og:title" content="Олімпійська чемпіонка з України може стартувати на першому етапі Кубка IBU"/>
    <meta property="og:description" content="Юлія Джима наразі рухається синхронно зі збірною Словенії"/>
  </head>
  <body>
    <article>
      <h1>Олімпійська чемпіонка з України може стартувати на першому етапі Кубка IBU</h1>
      <address>
        <time datetime="2019-11-08T14:43:48+00:00">08 Nov 2019, 14:43</time>
      </address>
      <h4>Юлія Джима наразі рухається синхронно зі збірною Словенії</h4>
      <p>Українська біатлоністка Юлія Джима може стартувати на першому етапі майбутнього Кубка IBU.</p>
      <p>Залежно від успішності Юлії на першому етапі Кубка IBU в норвезькому Шушенi буде прийматися рішення про її участь у першому етапі Кубка світу.</p>
      <p>«Юля Джима 2 листопада прилетіла в Україну. Тут вона пробуде чотири дні, після чого відправиться в Поклюку, де до 25 листопада буде проводити збір зі словенською командою <i>(особистим тренером Юлії є її коханий, головний тренер збірної Словенії Урош Велепець –</i> <b>прим.</b><i>)</i>. Далі, якщо словенці братимуть участь в першому етапі Кубка IBU в Шушенi, то Юля переїде з ними, і буде там стартувати в спринті», - наводить XSPORT слова державного тренера збірної України Євгена Колупаєва.</p>
      <p>«Якщо гонка складеться вдало, Джима переїде на Кубок світу. Якщо ж словенці не поїдуть в Шушен, то буде певне коригування по пересуванню Юлі на Кубок світу».</p>
      <p>Минулий сезон Джима завершила з двома медалями: золотою в індивідуальній гонці в Поклюці і бронзовою в естафеті на чемпіонаті світу.</p>
      <p>Перший етап Кубка світу стартує в Естерсунді (Швеція) 1 грудня.</p>
      <blockquote>
        <b>Читайте також: <a href="https://glavcom.ua/sport/news/prezident-federaciji-biatlonu-ukrajini-poyasniv-chomu-ne-dopomig-hvoriy-na-rak-sportsmenci-638585.html">Президент Федерації біатлону України пояснив, чому не допоміг хворій на рак спортсменці</a></b>
      </blockquote>
      <related>
        <a href="https://glavcom.ua/sport/news/skoro-nas-bude-chetvero-druzhina-biatlonista-pidruchnogo-ochikuje-na-ditinu-foto-626596.html"/>
      </related>
    </article>
  </body>
</html>