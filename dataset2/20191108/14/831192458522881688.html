<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/skines-apo-tainia-choligoynt-ti-nychta-sta-exarcheia-apisteyti-poliorkia-astynomikon-se-kafeneio-synelifthi-melos-toy-royvikona-kai-traymatistike-reporter-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-08T14:30:16+00:00"/>
    <meta property="og:title" content="Σκηνές από ταινία Χόλιγουντ τη νύχτα στα Εξάρχεια: Απίστευτη πολιορκία αστυνομικών σε καφενείο! Συνελήφθη μέλος του Ρουβίκωνα και τραυματίστηκε ρεπόρτερ! (Βίντεο)"/>
    <meta property="og:description" content="Εικόνες... βγαλμένες από ταινία του Χόλιγουντ μας &quot;χάρισε&quot; το βράδυ της Πέμπτης (07.11.2019), με αστυνομικούς να πολιορκούν καφενείο για να κάνουν συλλήψεις! Μετά την επίθεση αγνώστων με πέτρες και μολότοφ εναντίον των ΜΑΤ στην Χαριλάου Τρικούπη,"/>
  </head>
  <body>
    <article>
      <h1>Σκηνές από ταινία Χόλιγουντ τη νύχτα στα Εξάρχεια: Απίστευτη πολιορκία αστυνομικών σε καφενείο! Συνελήφθη μέλος του Ρουβίκωνα και τραυματίστηκε ρεπόρτερ! (Βίντεο)</h1>
      <address>
        <time datetime="2019-11-08T14:30:16+00:00">08 Nov 2019, 14:30</time>
      </address>
      <p>Εικόνες… βγαλμένες από ταινία του Χόλιγουντ μας “χάρισε” το βράδυ της Πέμπτης (07.11.2019), με αστυνομικούς να πολιορκούν καφενείο για να κάνουν συλλήψεις!</p>
      <p>Μετά την επίθεση αγνώστων με πέτρες και μολότοφ εναντίον των ΜΑΤ στην Χαριλάου Τρικούπη, θαμώνες στα μαγαζιά της περιοχές και αντιεξουσιαστές καταγγέλλουν όργιο τυχαίων προσαγωγών και αυταρχικής συμπεριφοράς από την αστυνομία.</p>
      <p>Βίντεο που ανήρτησε περαστική στο facebook, δείχνει άνδρες της ΟΠΚΕ να έχουν κυριολεκτικά κολλήσει πάνω στην πόρτα καφενείου προσπαθώντας να την ανοίξουν και να μπουν να κάνουν συλλήψεις, την ώρα που οι θαμώνες έχουν μπει μέσα και την κρατούν κλειστή με νύχια και με δόντια!</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100016323995917%2Fvideos%2F518652458688883%2F&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
      <p>Οι κωμικοτραγικές καταστάσεις συνεχίστηκαν όταν σύμφωνα με καταγγέλουσα ένα άτομο μπήκε στο μαγαζί. Τότε οι αστυνομικοί έβαλαν γκλομπ στην πόρτα για να μην κλείσει, με τους παρευρισκόμενους και πάλι να καταφέρνουν να την κλείνουν.</p>
      <p>Μάλιστα αναφέρεται αστυνομικός να είπε “αφήστε μας να μπούμε γιατί θα την σπάσουμε”. Στο βίντεο ακούγεται και ένας παρευρισκόμενος να λέει στους άνδρες της ΟΠΚΕ πως για να μπουν στο καφενείο να κάνουν συλλήψεις χρειάζονται εισαγγελέα.</p>
      <p>Αρκετές είναι και οι αναφορές για πολλές τυχαίες προσαγωγές στην περιοχή, ενώ έχει συλληφθεί και μέλος του Ρουβίκωνα, με στέλεχος της αναρχικής ομάδας να υποστηρίζει πως έχει ξυλοκοπηθεί άσχημα, αφού πρώτα τον ξεγύμνωσαν.</p>
      <p>Από την μεριά τους οι αστυνομικοί αναφέρουν ότι συνέλαβαν τον 27χρονο επειδή τους πέταξε μπουκάλι.</p>
      <p>Τραυματισμός ρεπόρτερ<br/>Σύμφωνα με πληροφορίες επίσης, δικηγόρος που βρισκόταν εκεί συνομίλησε στο τηλέφωνο με τον υφυπουργό Προστασίας του Πολίτη, Λευτέρη Οικονόμου, ο οποίος παρενέβη και οι αστυνομικοί αποχώρησαν.</p>
      <p>Οι ίδιες πληροφορίες αναφέρουν πως δέχτηκαν κάποιο αντικείμενο όπως αποχωρούσαν, με αποτέλεσμα να εξαπολύσουν επίθεση προς την πλατεία Εξαρχείων, και να ρίξουν κάτω και να χτυπήσουν ρεπόρτερ του Open, αλλά να προχωρήσουν σε νέες προσαγωγές.</p>
      <h3>Σχετικά</h3>
    </article>
  </body>
</html>