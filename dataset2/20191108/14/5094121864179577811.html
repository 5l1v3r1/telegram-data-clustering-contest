<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/kuriozita-z-ostravy-husi-hody-s-nadechem-italie-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T14:50:00+00:00"/>
    <meta property="og:title" content="Kuriozita z Ostravy: husí hody s nádechem Itálie"/>
    <meta property="og:description" content="Svatomartinské oslavy spojené s husími hody a ochutnávkou mladého vína se staly už tradicí a těší se na ně pravidelní i náhodní návštěvníci řady restaurací v regionu."/>
  </head>
  <body>
    <article>
      <h1>Kuriozita z Ostravy: husí hody s nádechem Itálie</h1>
      <address><time datetime="2019-11-08T14:50:00+00:00">08 Nov 2019, 14:50</time> by <a rel="author">Aleš Uher st. ,Redakce</a></address>
      <p>Zájem o speciality došel tak daleko, že do své nabídky zařadily husu také podniky, u kterých byste to možná ani nečekali. Na husu si tak můžete zajít třeba do sítě restaurací Pizza Coloseum, která se stala vyhlášenou spíše díky italské kuchyni.</p>
      <p>„Svátek svatého Martina s husími specialitami a mladými svatomartinskými víny je fenomén, a přestože naše podniky navštěvuje spousta zahraničních hostů, Martina slavíme tradičně i v našich pizzeriích, naši hosté si to vyžádali. Pečenou svatomartinskou husu budou moci ochutnat hned ve dvou variantách: s bramborovými gnocchi a omáčkou z červeného zelí nebo s bílým zelím se slaninou a žemlovým knedlíkem. A nebude chybět ani tradiční polévka – husí kaldoun s krutony a pečenou slaninou,“ říká generální manažer firmy Leonard Gekas, který neskrývá, že když ochutnal tuto českou specialitu poprvé, byl nadšený.</p>
      <figure>
        <img src="https://g.denik.cz/57/85/lksvatomartinhusa17110915_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/oslava-svateho-martina-se-blizi-kam-na-husi-hody-v-ostrave-20191105.html">Oslava svatého Martina: Podívejte se, kam na husí hody v Ostravě? Přečíst článek ›</a>
      </aside>
      <p>I když svatý Martin přijíždí až 11. listopadu, nabídka menu platí už od pátku. A zájem hostů v pizzerii Coloseum na Masarykově náměstí nebo v OC Forum Nová Karolina je velký. „Naši zaměstnanci se na svatomartinské hody připravují už dlouho dopředu, svatý Martin symbolizuje i konec vinobraní a ukončení procesu zrání prvního letošního vína. Ani to nemůže v nabídce chybět, svatomartinská vína jsou prvními víny letošního ročníku. Jsou svěží, ovocná, zrála sice pouhých několik týdnů, ale za tuto dobu už stačila získat svůj osobitý charakter. A k husím hodům neodbytně patří,“ dodává Leonard Gekas.</p>
      <figure>
        <img src="https://g.denik.cz/28/81/svaty-martin-pi191106_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/tipy-na-vylety/svatomartinske-hody-na-masarykove-namesti-20191108.html">Svatomartinské hody na Masarykově náměstí Přečíst článek ›</a>
      </aside>
    </article>
  </body>
</html>