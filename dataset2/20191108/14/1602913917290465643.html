<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/premierul-orban-anunta-restructurarea-administratiei-reducem-cheltuielile-fara-simulacre-de-concurs-18556923"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T14:42:26+00:00"/>
    <meta property="og:title" content="Premierul Orban anunţă restructurarea administraţiei. ”Reducem cheltuielile. Fără simulacre de concurs”"/>
    <meta property="og:description" content="Ludovic Orban a declarat că reducerea cheltuielilor presupune o restructurare a aparatului administrativ, prin reducerea aparatului administrativ, a numărului de secretari de stat. Premierul a precizat că în primele nouă luni ale anului cheltuielile de personal au crescut cu circa 27%."/>
  </head>
  <body>
    <article>
      <h1>Premierul Orban anunţă restructurarea administraţiei. ”Reducem cheltuielile. Fără simulacre de concurs”</h1>
      <address><time datetime="2019-11-08T14:42:26+00:00">08 Nov 2019, 14:42</time> by <a rel="author" href="https://www.zf.ro/autor/teodor-bobei" target="_blank">Teodor Bobei</a></address>
      <p>Ludovic Orban a declarat că reducerea cheltuielilor presupune o restructurare a aparatului administrativ, prin reducerea aparatului administrativ, a numărului de secretari de stat. Premierul a precizat că în primele nouă luni ale anului cheltuielile de personal au crescut cu circa 27%.</p>
      <p>"Anul 2019, pe primele 9 luni a avut cea mai mai mare creşte de cheltuieli cu personalul, care sunt peste 26% , 27 %. Asta înseamnă restructurare aparatul administrativ, care să fie conforme cu viziunea asupra modului în care trebuie să funcţioneze optim fiecare instituţie",a declarat Ludovic Orban, vineri, după întrevederea cu guvernatorul BNR Mugur Isărescu.</p>
      <p>Premierul Orban a mai spus că simplificarea administrativă duce la reducerea cheltuielilor.</p>
      <p>"Clientela PSD-istă nu va putea fi fixată în funcţii ca urmare a unor simulacre de concrus. În mod clar reducem cheltuielile pentru că orice simplificare administrativă duce la reducerea cheltuielilor, inclusiv cu numărul de miniştrii, cu numărul de secretari de stat, cu cabinetele lor, cu toţi angajaţi din instituţiile respective şi cu siguranţă vom avea şi aici nişte reduceri de cheltuieli. De asemenea vom fi atenţi la o creştere a absorbţiei de fonduri europene pentru că toate decontările pe care le facem la nivelul Uniunii Europene", a completat Orban.</p>
      <p>Şeful Executivului a mai precizat că vineri a demis în jur de 35 de persoane din aparatul administrativ.</p>
      <p>De asemenea, joi, prim-ministrul Ludovic Orban a eliberat din funcţie aproximativ 40 de secretari de stat numiţi de guvernarea PSD. Liderul PNL a anunţat că va reduce drastic numărul acestora din Guvern.</p>
    </article>
  </body>
</html>