<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/novy-renault-clio-uz-je-i-na-lpg-projdete-si-technicka-data-mela-by-vas-zajimat"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T14:00:00+00:00"/>
    <meta property="og:title" content="Nový Renault Clio už je i na LPG. Projděte si technická data, měla by vás zajímat"/>
    <meta property="og:description" content="Nový Renault Clio se objevuje ve variantě schopné spalovat zkapalněný ropný plyn. Bohužel ale zatím nevíme, jestli se motorizace dostane i do nabídky v Česku."/>
  </head>
  <body>
    <article>
      <h1>Nový Renault Clio už je i na LPG. Projděte si technická data, měla by vás zajímat</h1>
      <h2>Nový Renault Clio se objevuje ve variantě schopné spalovat zkapalněný ropný plyn. Bohužel ale zatím nevíme, jestli se motorizace dostane i do nabídky v Česku.</h2>
      <address><time datetime="2019-11-08T14:00:00+00:00">08 Nov 2019, 14:00</time> by <a rel="author">Daniel Fuglevič</a></address>
      <p>Informace o výskytu nového Renaultu Clio v tovární specifikaci na LPG přinesl web RNews.cz, který upřesňuje, že tato motorizace francouzského hatchbacku se začíná prodávat na trhu Itálie či Španělska. Přestože ale novinka využívá stejnou techniku jako nedávno představená Dacia Duster na LPG, dostupnost plynového Clia na českém trhu zatím není úplně jasná.</p>
      <related>
        <a href="https://www.autorevue.cz/dacia-duster-na-lpg-cena-cr-vybava-technicka-data-spotreba"/>
      </related>
      <p>Rovněž LPG varianta páté generace Clia tedy využívá zážehový tříválec 1.0 TCe, který v nabídce modelu naleznete v klasické čistě benzinové specifikaci. Identické přitom zůstávají hodnoty výkonu 74 kW (100 koní) a točivého momentu 160 N.m, ačkoliv v případě zmíněného LPG Dusteru máte k dobru dalších 10 N.m.</p>
      <p>Renault Clio na LPG má navíc zajišťovat i stejné dynamické schopnosti jako jeho čistě benzinový protějšek. Zrychlení z nuly na 100 km/h je uváděných 11,8 vteřiny, zatímco maximálně auto dosáhne rychlosti 187 km/h.</p>
      <related>
        <a href="https://www.autorevue.cz/elektromobil-dacia-je-na-obzoru-nabidku-v-evrope-mozna-rozsiri-cinsky-crossover-od-renaultu"/>
      </related>
      <p>Zástavba přitom zvyšuje hmotnost vozu o 56 kg, nehledě na to, že auto si zachovává i svou 42litrovou benzinovou nádrž. Renault, respektive Dacia, mimochodem vyzdvihují tovární specifikaci LPG, jelikož motor 1.0 TCe byl od začátku s myšlenkou alternativního spalování zkapalněného ropného plynu vyvíjen.</p>
      <p>Teď jen stačí čekat, zda i české zastoupení Renaultu uvede Clio LPG do nabídky. S představou stejné cenové politiky jako u Dacie, kde LPG motorizace přichází jen o 10.000 Kč dráž, by mohlo plynové Clio svou cenou (okolo 330.000 Kč) a provozními náklady zaujmout nejednoho zákazníka.</p>
      <h3>
        <a href="https://www.autorevue.cz/alternativni-pohony">Speciál: Alternativní pohony</a>
      </h3>
      <p>K vývoji alternativních pohonů došlo kvůli ztenčujícím se zásobám ropy a problémům se znečištěním životního prostředí. V automobilovém průmyslu se v současnosti nejčastěji hovoří o pohonech na LPG, CNG, vodík a elektrický proud. Právě v posledních dvou zmíněných pohonech je podle odborníků budoucnost.</p>
      <p><a href="https://www.autorevue.cz/lpg-ma-stale-smysl-prehled-aut-s-timto-pohonem-a-proc-je-chtit">Přehled aut s pohonem na LPG </a>• <a href="https://www.autorevue.cz/koupit-ted-auto-na-cng-mame-sedm-argumentu-pro-a-stejny-pocet-proti">Koupit auto na CNG?</a> • <a href="https://www.autorevue.cz/auta-na-cng-jak-dojedou-daleko">Auta na CNG: Jak dojedou daleko?</a> • <a href="https://www.autorevue.cz/vodikova-toyota-mirai-se-predstavuje-i-v-evropske-verzi-stovku-da-za-96-s">Toyota Mirai na vodík</a> • <a href="https://www.autorevue.cz/volkswagen-meb-platforma-elektromobil-id">VW razí cenu elektroaut na minimum</a> • <a href="https://www.autorevue.cz/hyundai-nexo-oficialne-predstaven-na-ces">Hyundai Nexo - SUV na vodík</a> • <a href="https://www.autorevue.cz/zeneva-2018-revolucni-cng-mild-hybrid-skodovky-do-detailu-tohle-tady-jeste-nebylo">Revoluční CNG-mild-hybrid Škoda do detailu</a></p>
      <related>
        <h4>Určitě si přečtěte</h4>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.auto.cz/le-mans-66-je-skvely-film-oceni-ho-vsak-predevsim-autari-recenze-132028"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
      </related>
    </article>
  </body>
</html>