<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-rahul-gandhi-reacts-to-the-removal-of-spg-security-said-this-big-thing-2838961.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T14:57:51+00:00"/>
    <meta property="og:title" content="SPG सुरक्षा हटाए जाने पर राहुल गांधी ने दी प्रतिक्रिया, कही ये बड़ी बात"/>
    <meta property="og:description" content="कांग्रेस अध्यक्ष सोनिया गांधी व उनके परिवार की एसपीजी सुरक्षा हटाने को लेकर कांग्रेस की ओर से जहां लगातार इसका विरोध हो रहा है वहीं इस बीच कांग्रेस नेता राहुल गांधी ने ट्वीट कर उनकी सुरक्षा में रही..."/>
  </head>
  <body>
    <article>
      <h1>SPG सुरक्षा हटाए जाने पर राहुल गांधी ने दी प्रतिक्रिया, कही ये बड़ी बात</h1>
      <address><time datetime="2019-11-08T14:57:51+00:00">08 Nov 2019, 14:57</time> by <a rel="author">लाइव हिन्दुस्तान टीम,नई दिल्ली</a></address>
      <p>कांग्रेस अध्यक्ष सोनिया गांधी व उनके परिवार की एसपीजी सुरक्षा हटाने को लेकर कांग्रेस की ओर से जहां लगातार इसका विरोध हो रहा है वहीं इस बीच कांग्रेस नेता राहुल गांधी ने ट्वीट कर उनकी सुरक्षा में रही एसपीजी को धन्यवाद किया है। उन्होंने लिखा कि- 'सालों तक मेरे और मेरे परिवार कि बिना थके रक्षा करने के लिए एसपीजी के मेरे भाई बहनों का धन्यवाद। प्रेम और सीख से भरे आपके समर्पण और समर्थन के लिए धन्यवाद। आपके शानदार भविष्य के लिए शुभकामनाएं।'</p>
      <p>गौरतलब है कि गांधी परिवार की एसपीजी सुरक्षा हटाए जाने का लगातार विरोध हो रहा है। एनएसयूआई के कार्यकर्ताओँ ने आज इसको लेकर गृह मंत्री अमित शाह के घर के बाहर प्रदर्शन भी किया।</p>
      <figure>
        <iframe data-src="https://twitter.com/RahulGandhi/status/1192807461498916864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि केंद्र सरकार की ओर से अब गांधी परिवार को पूरे भारत में सीआरपीएफ की 'जेड प्लस' सुरक्षा दी जाएगी। एक वरिष्ठ अधिकारी ने बताया कि पूर्व प्रधानमंत्री राजीव गांधी के परिवार को दी गयी एसपीजी सुरक्षा वापस लेने का फैसला एक विस्तृत सुरक्षा आकलन के बाद लिया गया। लिट्टे के आतंकवादियों ने 21 मई 1991 को राजीव गांधी की हत्या कर दी थी। गांधी परिवार 28 साल बाद बिना एसजीपी सुरक्षा के रहेगा। उन्हें सितंबर 1991 में 1988 के एसजीपी कानून के संशोधन के बाद वीवीआईपी सुरक्षा सूची में शामिल किया गया था। गौरतलब है कि अब प्रधानमंत्री नरेंद्र मोदी इकलौते शख्स होंगे जिन्हें एसपीजी सुरक्षा मिलती रहेगी। </p>
    </article>
  </body>
</html>