<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/na-zakarpatti-z-pochatku-roku-onlayn-platezhi-za-gaz-zrosli-mayzhe-na-40-638732.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T14:35:00+00:00"/>
    <meta property="og:title" content="На Закарпатті з початку року онлайн-платежі за газ зросли майже на 40%"/>
    <meta property="og:description" content="За допомогою онлайн-платежів у жовтні були сплачені рахунки за газ на 2 млн грн"/>
  </head>
  <body>
    <article>
      <h1>На Закарпатті з початку року онлайн-платежі за газ зросли майже на 40%</h1>
      <address>
        <time datetime="2019-11-08T14:35:00+00:00">08 Nov 2019, 14:35</time>
      </address>
      <h4>За допомогою онлайн-платежів у жовтні були сплачені рахунки за газ на 2 млн грн</h4>
      <p>З початку року майже 32 тисячі платежів за газ клієнти «Закарпатгаз Збуту» провели за допомогою онлайн-сервісів. Це майже на 40% більше у порівнянні з січнем-жовтнем минулого року. </p>
      <p>«Тенденція до зростання популярності онлайн-оплат зберігається. Наприклад, за жовтень їх на 1000 більше, аніж за вересень. І це легко пояснити, адже це зручно: споживачу не треба йти у відділення банку чи до терміналу й витрачати свій час. Сучасний світ вимагає швидкості та простоти рішень. Тож, враховуємо потреби клієнтів», — зазначила директорка ТОВ «Закарпатгаз Збут» Вікторія Томинець.</p>
      <p>За допомогою онлайн-платежів у жовтні були сплачені рахунки за газ на 2 млн грн. Одним із найпопулярніших та зручних сервісів є «Особистий кабінет» на сайті 104.ua.</p>
      <p>«Ми радимо закарпатцям реєструватися в «Особистому кабінеті» на 104.ua. З його допомогою можна не тільки дізнатися актуальну ціну на природний газ, завантажити рахунок, але й сплатити за газ. Також можна увійти у свій обліковий запис із мобільного додатку 104 Mobile чи 104 Mobile Light, а оплату здійснити за допомогою популярних платіжних сервісів Easy Pay, iPay, Portmone», — пояснила Вікторія Томинець.</p>
      <p>У «Особистому кабінеті», окрім уже зазначеного, можна передати показання лічильника, подивитися історію своїх розрахунків, завантажити рахунок, дізнатися актуальну ціну на газ, звернутися до фахівців газової компанії з питанням. Існують й інші можливості. Наприклад, з 15 жовтня майже 1800 закарпатців, які взяли участь в акції «Моя енергонезалежність», мають можливість управляти газовим запасом саме через «Особистий кабінет».</p>
      <p>Станом на сьогодні в «Особистому кабінеті» зареєстровано майже 82 000 аккаунтів, що становить 31% від усієї кількості споживачів газу в Закарпатті.</p>
      <related>
        <a href="https://glavcom.ua/economics/finances/na-vinnichchini-z-pochatku-roku-mayzhe-na-2-tis-zrosla-kilkist-spozhivachiv-prirodnogo-gazu-638730.html"/>
        <a href="https://glavcom.ua/economics/finances/u-razi-pidvishchennya-tarifu-na-transportuvannya-gazu-vitrati-pidprijemstv-gmk-zrostut-do-3-mlrd-grn-kalenkov-638641.html"/>
        <a href="https://glavcom.ua/economics/finances/blizko-160-tis-klijentiv-dniprogazu-koristuyutsya-onlayn-servisom-na-sayti-104ua-638610.html"/>
      </related>
    </article>
  </body>
</html>