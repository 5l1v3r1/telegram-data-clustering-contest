<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-na-uyik-end-grayemo-koefitsiyent-13-06/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T14:59:00+00:00"/>
    <meta property="og:title" content="Суперекспрес на на уїк-енд: граємо коефіцієнт 13.06"/>
    <meta property="og:description" content="У дорогу вирушає черговий мега-потяг на матчі цього уїк-енду. Зазирнемо на зустрічі АПЛ та Прімери. Граємо експрес із коефіцієнтом 13.06."/>
  </head>
  <body>
    <article>
      <h1>Суперекспрес на на уїк-енд: граємо коефіцієнт 13.06</h1>
      <address><time datetime="2019-11-08T14:59:00+00:00">08 Nov 2019, 14:59</time> by <a rel="author">Михайло Кузьменко</a></address>
      <p>У дорогу вирушає черговий мега-потяг на матчі цього уїк-енду. Зазирнемо на зустрічі АПЛ та Прімери. Граємо експрес із коефіцієнтом 13.06.</p>
      <p>
        <b>14:30, 09 лис 2019</b>
      </p>
      <p>
        <b>«Челсі» – «Крістал Пелес»</b>
      </p>
      <p>Один із різновидів лондонського дербі. «Сині» на тижні провели просто феєричний матч проти «Аякса» 4:4 у Лізі чемпіонів. Команда Френка Лемпарда показала справжню волю та характер, хоч і грала у більшості. На «Стемфорд Брідж» «Челсі» цього сезону не пропускав лише двічі, а у всіх інших зустрічах захист господарів давав збій. Більше того, «Шеффілд Юнайтед», «Ліверпуль», «Манчестер Юнайтед» та «Аякс» відзначалися у воротах Кепи мінімум два рази. Я веду до того, що «Челсі» сьогодні може отримати чергові проблеми від швидкого нападу «Орлів».</p>
      <p>Що стосується команди Роя Ходжсона, то його хлопці наразі краще грають навіть у гостях, ніж у рідних стінах. Так само я б відмітив серйозний настрій «Пелес» саме на принципові дуелі проти лондонських команд: «Орли» виграли на полі «Вест Хема» 2:1 та розписали мирову 2:2 на «Емірейтс» проти «Арсенала». Напад гостей має у своєму розпорядженні небезпечних Джордана Аю та Вілфріда Заха.</p>
      <p>Сьогодні «Челсі» не допоможе автор дублю у ворота «Аякса» Жоржиньо. Так само більшість гравців господарів матимуть фізичну втому. Проблеми у захисті також нікуди не ділися, а напад гостей відзначається у виїзних зустрічах дві гри у ряд, забиваючи більше голу. Для нашого потягу пропоную перевірити ризиковану, але цілком реальну позицію із можливим поверненням, а саме: «інд. тотал «Крістал Пелес» більше 1» за коефіцієт 3.20 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>«Валенсія» – «Гранада»</b>
      </p>
      <p>«Кажани» також проведуть другий поспіль матч у рідних стінах за короткий період, як і «Челсі». «Валенсія» на тижні здобула вольову перемогу над «Ліллем» 4:1. Господарі довго не могли відігратися після жахливої помилки у захисті. Все ж, значно потужніша лінія нападу «Кажанів» своє діло зробила на всі 100% під самий занавіс гри, забивши тричі за вісім хвилин. У Прімері господарі на «Местальї» залишили свої ворота недоторканими лише одного разу проти «Мальорки» 2:0. У всіх інших поєдинках колектив Альберта Селадеса завжди пропускав, навіть проти аутсайдерів ліги «Леганеса» та «Алавеса».</p>
      <p>«Гранада» дві гри поспіль програє і потроху втрачає свої високі позиції. «Червоно-білі» при цьому не забуваються стабільно відзначатися у десяти матчах у ряд та у всіх виїзних поєдинках. Для гостей сьогодні також буде важливим зачепитися за очки, адже вони лише на два бали відстають від лідерів Ла Ліги. Більше того, повертається після дискваліфікації досвідчений Роберто Сольдадо. Для колишнього форварда «Валенсії» даний двобій має стати надзвичайно особливим, а якщо вдасться відзначитись – взагалі «бінго».</p>
      <p>«Валенсія» зіграє сьогодні без Черишева, Коклена, Гуедеша, Солера та Собріано. Фізично виснажені господарі будуть приймати свіжих гостей, які не збираються зупинятися забивати. Вдома «Валенсія» також влучна кожної гри, тому є сенс перевірити ставку «обидві заб’ють» за непоганий коф 2.16.</p>
      <p>
        <b>«Ліверпуль» – «Манчестер Сіті»</b>
      </p>
      <p>Центральна битва дванадцятого туру між лідерами АПЛ. Обидва суперники на тижні провели кардинально різні матчі у Лізі чемпіонів, але варто відзначити, що і Клопп, і Гвардіола провели ротацію складів, тому у неділю ми маємо стати свідками заруби найсильніших.</p>
      <p>«Ліверпуль» продовжує утримувати свою рекордну безпрограшну серію на «Енфілді». «Мерсисайдці» цього сезону виключно перемагають тут, а єдина мирова у основний час була зафіксована у феєричній грі Кубка Англійської ліги проти «Арсенала» 5:5. Травма Аліссона далася в знаки – «Ліверпуль» пропускає у всіх домашніх зустрічах. Навіть повернення бразильського голкіпера не допомогло залишити ворота сухими проти «Генка».</p>
      <p>«Манчестер Сіті» відстає від «Ліверпуля» на шість очок. Команду Пепа Гвардіоли влаштує виключно три очка проти головного конкурента. Все ж, лазарет «Містян» насторожує. Гостям не допоможуть Зінченко, Сане, Ляпорт, Родрі, під питанням участь Едерсона та Сільви. Значні кадрові втрати, але фантастична форма Стерлінга надає шансів «Сіті». Крім того, у обоймі і Агуеро, і Жезус, і Де Брюйне, і Марез – ключові виконавці лінії атаки гостей. На полях своїх суперників «Манчестер Сіті» цього сезону забиває кожної гри, а середня результативність = 2.2 м’ячів за матч.</p>
      <p>Отже, у принциповій битві лідерів чемпіонату варто очікувати на швидкий футбол із чималою кількістю гольових моментів. Саме тому пропоную перевірити ставку «обидві заб’ють і ТБ 2.5» за коефіцієнт 1.89.</p>
      <p>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074">
          <b>Бери участь у конкурсі «Українське класико» та отримай 1000 гривень за вгаданий рахунок матчу «Шахтар» — «Динамо»</b>
        </a>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
      </related>
    </article>
  </body>
</html>