<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/na-vinnichchini-z-pochatku-roku-mayzhe-na-2-tis-zrosla-kilkist-spozhivachiv-prirodnogo-gazu-638730.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T14:30:00+00:00"/>
    <meta property="og:title" content="На Вінниччині з початку року майже на 2 тис. зросла кількість споживачів природного газу"/>
    <meta property="og:description" content="Головним чином нові споживачі газу - це жителі новобудов"/>
  </head>
  <body>
    <article>
      <h1>На Вінниччині з початку року майже на 2 тис. зросла кількість споживачів природного газу</h1>
      <address>
        <time datetime="2019-11-08T14:30:00+00:00">08 Nov 2019, 14:30</time>
      </address>
      <h4>Головним чином нові споживачі газу - це жителі новобудов</h4>
      <p>З початку року майже 2 тис. жителів Вінниччини обрали постачальником газу ТОВ «Вінницягаз Збут». На 1 листопада компанія постачає блакитне паливо 453 тис. побутових споживачів та понад 3,3 тис. підприємств, установ та організацій регіону.</p>
      <p>Майже 1,6 тис. нових клієнтів приєдналися у Вінниці та Вінницькому районі. Головним чином це жителі новобудов. Значно менше приєднань по інших районах. Так у Гайсинському районі кількість споживачів газу зросла на 93 особи, у Тростянецькому – на 28 осіб, Хмільницькому та Літинському - на 25 на 21 особу відповідно. По решті районів області кількість нових приєднань коливається від 1 до 20.</p>
      <p>«Позитивна тенденція пояснюється розвитком житлового будівництва у містах. В свою чергу не значний приріст споживачів у сільській місцевості пов’язаний з малою кількістю новобудов та використанням альтернативних джерел опалення, зокрема твердого палива. Не дивлячись на це, на сьогодні природний газ залишається найдешевшим та найдоступнішим джерелом енергії, у співвідношенні його вартості та енергетичної цінності», - пояснює директор ТОВ «Вінницягаз Збут» Василь Сопільник.</p>
      <p>Згідно постанови Уряду від 19 жовтня 2018 р. № 867 ТОВ «Вінницягаз Збут» є постачальником газу зі спеціальними обов’язками для побутових споживачів та релігійних організацій Вінниччини.</p>
      <p>У ціні 1 кубометра газу частка, яку отримує ТОВ «Вінницягаз Збут», становить лише 2,16 %. За ці кошти компанія постачає природний газ та забезпечує обслуговування понад 453 тис. клієнтів. Робота персоналу, здійснення щомісячних нарахувань, друк та донесення рахунків, функціонування онлайн сервісів і каналів зворотнього зв’язку та інші витрати «Вінницягаз Збут» здійснює за рахунок цієї частки. В компанії сподіваються на подальше збільшення кількості нових споживачів та дисципліну в розрахунках за спожитий газ.</p>
      <related>
        <a href="https://glavcom.ua/news/ukrajina-zaklikaje-jevroparlament-zupiniti-pivnichniy-potik-2-638665.html"/>
        <a href="https://glavcom.ua/economics/finances/u-razi-pidvishchennya-tarifu-na-transportuvannya-gazu-vitrati-pidprijemstv-gmk-zrostut-do-3-mlrd-grn-kalenkov-638641.html"/>
        <a href="https://glavcom.ua/economics/finances/blizko-160-tis-klijentiv-dniprogazu-koristuyutsya-onlayn-servisom-na-sayti-104ua-638610.html"/>
      </related>
    </article>
  </body>
</html>