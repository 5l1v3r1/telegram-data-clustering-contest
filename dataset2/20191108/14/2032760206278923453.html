<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89049"/>
    <meta property="og:site_name" content="Denník politika"/>
    <meta property="article:published_time" content="2019-11-08T14:35:08+00:00"/>
    <meta property="og:title" content="Autoritárstvo je opäť na vzostupe, Pompeo zdôraznil potrebu spolupráce medzi demokraciami"/>
    <meta property="og:description" content="8.11.2019 (Webnoviny.sk) – Americký minister zahraničia Mike Pompeo zdôraznil potrebu spolupráce medzi spojeneckými demokraciami. Vyjadril sa tak v piatok počas návštevy Berlína pri príležitosti 30. výročia pádu Berlínskeho múra. Pompeo poukázal na to, že 30 rokov po tejto udalosti je autoritárstvo opäť na vzostupe."/>
  </head>
  <body>
    <article>
      <h1>Autoritárstvo je opäť na vzostupe, Pompeo zdôraznil potrebu spolupráce medzi demokraciami</h1>
      <address><time datetime="2019-11-08T14:35:08+00:00">08 Nov 2019, 14:35</time> by <a rel="author">Webnoviny</a></address>
      <p>8.11.2019 (Webnoviny.sk) – Americký minister zahraničia Mike Pompeo zdôraznil potrebu spolupráce medzi spojeneckými demokraciami. Vyjadril sa tak v piatok počas návštevy Berlína pri príležitosti 30. výročia pádu Berlínskeho múra. Pompeo poukázal na to, že 30 rokov po tejto udalosti je autoritárstvo opäť na vzostupe.</p>
      <p>Zmienil pritom kroky Ruska na Ukrajine či prenasledovanie disidentov v Číne. „<i>Musíme uznať, že slobodné krajiny sa v hodnotách pretekajú s krajinami neslobodnými</i>,“ poznamenal Pompeo.</p>
      <p>Podľa jeho slov je postoj administratívy prezidenta Donalda Trumpa v otázke výdavkov v NATO, Iránu, čínskych technológií či nového rusko-nemeckého plynovodu Nord Stream 2 zameraný práve na obranu ťažko vybojovaných slobôd. „<i>Ak nebudeme viesť my, kto iný</i>,“ položil si rečnícku otázku šéf americkej diplomacie.</p>
      <p>Pompeo je v súčasnosti na dvojdňovej návšteve Nemecka. V Berlíne má na programe v piatok ešte návštevu amerického veľvyslanectva či odhalenie sochy niekdajšieho amerického prezidenta Ronalda Reagana.</p>
      <p>Viac k témam: <a href="https://www.webnoviny.sk/tag/berlinsky-mur/"><u>Berlínsky múr</u></a>, <a href="https://www.webnoviny.sk/tag/plynovod-s-ruskom-nord-stream-2/"><u>plynovod s Ruskom Nord Stream 2</u></a><br/>Zdroj: Webnoviny.sk – <a href="https://www.webnoviny.sk/autoritarstvo-je-opat-na-vzostupe-pompeo-zdoraznil-potrebu-spoluprace-medzi-demokraciami/"><u>Autoritárstvo je opäť na vzostupe, Pompeo zdôraznil potrebu spolupráce medzi demokraciami</u></a> © SITA Všetky práva vyhradené.</p>
    </article>
  </body>
</html>