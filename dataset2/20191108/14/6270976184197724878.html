<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/stalo-vidomo-koly-dubnevych-vyjde-z-sizo/"/>
    <meta property="og:site_name" content="Рубрика"/>
    <meta property="article:published_time" content="2019-11-08T14:06:33+00:00"/>
    <meta property="og:title" content="Стало відомо, коли Дубневич вийде з СІЗО"/>
    <meta property="og:description" content="Народного депутата Ярослава Дубневича найближчим часом випустять зі слідчого ізолятора (СІЗО). Про це повідомила суддя-спікер Апеляційної палати Вищого Антикорупційного суду Інна Калугіна, передає РБК-Україна в Телеграм. Нагадаємо, що за Дубневича ще до оголошення рішення Апеляційної палати Вищого антикорупційного суду внесли 100 мільйонів гривень застави, однак нардепа все одно етапували до СІЗО. Про це заявила адвокат […]"/>
  </head>
  <body>
    <article>
      <h1>Стало відомо, коли Дубневич вийде з СІЗО</h1>
      <address><time datetime="2019-11-08T14:06:33+00:00">08 Nov 2019, 14:06</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/01/crop-620x420-c-1.jpg"/>
      </figure>
      <p>
        <b>
          <b>Народного депутата Ярослава Дубневича найближчим часом випустять зі слідчого ізолятора (СІЗО).</b>
        </b>
      </p>
      <p>Про це повідомила суддя-спікер Апеляційної палати Вищого Антикорупційного суду Інна Калугіна, передає РБК-Україна в <a href="https://t.me/RBC_ua_news">Телеграм.</a></p>
      <p>Нагадаємо, що за <a href="https://rubryka.com/2019/11/08/za-dubnevycha-vnesly-zastavu-detali/">Дубневича ще до оголошення рішення Апеляційної палати Вищого антикорупційного суду внесли 100 мільйонів гривень застави, однак нардепа все одно етапували до СІЗО.</a></p>
      <p>Про це заявила адвокат Дубневича Олексія Шевчука.</p>
      <p>“Ярослава Дубневича не мали права вчора затримувати, бо за нього до моменту оголошення рішення суду внесли заставу. Ярослав Дубневич ще вчора виконав рішення суду.</p>
      <p>Учора серйозний злочин вчили співробітники НАБУ. Бо коли у суді їм показали платіжки про внесену заставу, вони взяли людину і повезли в СІЗО. У рішенні суду немає жодного пункту про те, що співробітниками НАБУ дозволено етапувати Дубневича. Також у рішенні немає жодного слова про Лук’янівське СІЗО.</p>
      <p>Вчора вчинили злочин троє співробітників НАБУ і хтось з офісу президента або інших коридорів влади, хто дав вказівку терміново його затримати за повної відсутності ризиків”.</p>
      <p>
        <b>За словами Шевчука, заставу вносили 6 та 7 листопада кілька осіб. І станом на момент виголошення рішення АП ВАКС – за Дубневича внесли 100 мільйонів гривень застави – на 10 мільйонів більше, ніж визначила апеляція.</b>
      </p>
      <p>Він також додав, що 8 листопада до Шевченківського суду уже подали заява про незаконне затримання Дубневича. Шевчук прогнозує, що в понеділок-вівторок буде готове звернення до ЄСПЛ про те, що народного депутата незаконно затримали при наявності діючого запобіжного заходу – застава.</p>
      <p>7 листопада Апеляційна палата Вищого антикорупційного суду <a href="https://rubryka.com/2019/11/07/dubnevych-zaareshtovanyj-rishennya-sudu/">визначила для Дубневича запобіжний захід</a> у вигляді тримання під вартою з альтернативою застави 90 мільйонів гривень.</p>
    </article>
  </body>
</html>