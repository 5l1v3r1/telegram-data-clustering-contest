<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/milyarderlerin-servetleri-eridi-214569h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:52:39+00:00"/>
    <meta property="og:title" content="Milyarderlerin servetleri eridi"/>
    <meta property="og:description" content="Dünyadaki milyarderlerin varlıkları, 5  yıllık büyümenin ardından geçen yıl 388 milyar dolar düşerek 8,5 trilyon dolara geriledi."/>
  </head>
  <body>
    <article>
      <h1>Milyarderlerin servetleri eridi</h1>
      <h2>Dünyadaki milyarderlerin varlıkları, 5  yıllık büyümenin ardından geçen yıl 388 milyar dolar düşerek 8,5 trilyon dolara geriledi.</h2>
      <address>
        <time datetime="2019-11-08T14:52:39+00:00">08 Nov 2019, 14:52</time>
      </address>
      <p>İsviçre merkezli UBS bankası ve PricewaterhouseCoopers (PwC) tarafından hazırlanan ‘Milyarderler Raporu 2019' yayınlandı. Dünyadaki milyarderlerin varlıklarının, 2013 ila 2018 yıllar arasında yüzde 34,5 artarak 8,5 trilyona çıktığı bilgisine yer verilen raporda, ‘'2013'e kıyasla milyarder sayısı da geçen yıl yüzde 38,9 artarak 2 bin 101'e ulaştı'' denildi. Söz konusu dönemde yaşanan büyümenin ardından dünyadaki milyarderlerin varlıklarının geçen yıl ilk defa gerilediğine dikkat çekilen raporda, ‘'Güçlü dolar ve dalgalı sermaye piyasaları nedeniyle, milyarderlerin varlıkları 2018'de 388 milyar dolar düşerek 8,5 trilyon dolara geriledi'' ifadelerine yer verildi. </p>
      <p>
        <b>EN BÜYÜK KAYIP ASYA'DA</b>
      </p>
      <p>Rapora göre, Asya'da milyarderlerin serveti 2018'de bir önceki yıla göre yüzde 8 azalarak 2,5 trilyon dolara inerken, Çinli milyarderlerin serveti de yüzde 6 azalarak 1,4 trilyon dolara düştü. Dünyanın en çok milyarderine ev sahipliği yapan ABD'deki milyarderlerin serveti ise 2018'de yüzde 0,1 artarak 3,6 trilyon dolar olarak kaydedildi. Bu dönemde, Batı Avrupa'daki milyarderlerin serveti yüzde 19 artışla 1,7 trilyon dolara çıkarken, Rusya'daki milyarderlerin varlıkları yüzde 2,9 azalarak 421 milyar dolar oldu. Raporda 43 ülkeden 2 bin 101 milyardere ait verilerin incelendiği ifade edildi.</p>
    </article>
  </body>
</html>