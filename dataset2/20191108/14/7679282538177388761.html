<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-delhi-capitals-head-coach-ricky-ponting-reacts-after-r-ashwin-acquisition-confirmed-in-team-2838862.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T14:17:10+00:00"/>
    <meta property="og:title" content="अश्विन के टीम में आने से खुश कोच पोंटिग, पिच को लेकर कही बड़ी बात"/>
    <meta property="og:description" content="ऑफ स्पिनर रविचंद्रन अश्विन इंडियन प्रीमियर लीग (आईपीएल) के अगले सीजन में दिल्ली कैपिटल्स के लिए खेलेंगे। किंग्स इलेवन पंजाब ने अश्विन को दिल्ली के साथ ट्रेड किया है। दिल्ली के कोच रिकी पोंटिंग ने कहा..."/>
  </head>
  <body>
    <article>
      <h1>अश्विन के टीम में आने से खुश कोच पोंटिग, पिच को लेकर कही बड़ी बात</h1>
      <address><time datetime="2019-11-08T14:17:10+00:00">08 Nov 2019, 14:17</time> by <a rel="author">एजेंसी,नई दिल्ली</a></address>
      <p>ऑफ स्पिनर रविचंद्रन अश्विन इंडियन प्रीमियर लीग (आईपीएल) के अगले सीजन में दिल्ली कैपिटल्स के लिए खेलेंगे। किंग्स इलेवन पंजाब ने अश्विन को दिल्ली के साथ ट्रेड किया है। दिल्ली के कोच रिकी पोंटिंग ने कहा है कि अश्विन दिल्ली की घरेलू पिच पर काफी असरदार साबित होंगे। पंजाब ने दिल्ली से अश्विन के बदले बाएं हाथ के स्पिनर जगदीश सुचिथ को अपनी टीम में शामिल किया है।</p>
      <p>अश्विन के टीम में आने पर टीम के मुख्य कोच पोंटिंग ने कहा,“अश्विन जिस टीम में भी होते हैं वह उसका अहम हिस्सा होते हैं। मुझे विश्वास है कि दिल्ली कैपिटल्स के साथ भी ऐसा ही होगा।” उन्होंने कहा, “यह कोई छिपी बात नहीं है कि हमारे घरेलू मैदान की पिच थोड़ी धीमी है और वह स्पिनरों की मदद के लिए जानी जाती है। मुझे लगता है कि अश्विन अपनी चतुराई भरी गेंदबाजी से टीम पर बड़ा प्रभाव डालेंगे।”</p>
      <p>
        <b>
          <a href="https://www.livehindustan.com/cricket/story-happy-birthday-brett-lee-here-is-how-legendary-sachin-tendulkar-wishes-him-with-sharing-a-special-pic-2838654.html">सचिन तेंदुलकर ने खास अंदाज में ब्रेट ली को दी जन्मदिन की बधाई</a>
        </b>
      </p>
      <p>उन्होंने कहा, “मैं सुचिथ को शुभकामनाएं देता हूं और मुझे पूरा विश्वास है कि वह नई टीम के साथ जुड़ने को लेकर काफी उत्साहित हैं।”अश्विन ने 28 मैचों में पंजाब की कप्तानी की थी जिसमें से 12 में जीत और 16 में हार मिली थी। आईपीएल में अश्विन के नाम 125 विकेट हैं। उन्होंने यह विकेट 139 मैचों में 6.79 की औसत से लिए हैं। अश्विन ने 2009 में चेन्नई सपुर किंग्स से आईपीएल पदार्पण किया था। फिर वह राइजिंग पुणे सुपरजाएंट्स की तरफ से खेले और फिर पंजाब पहुंचे। अश्विन आईपीएल के सबसे अनुभवी खिलाड़ियों में से एक हैं।</p>
      <p>
        <b>
          <a href="https://www.livehindustan.com/cricket/story-shikhar-dhawan-epic-fun-with-yuzvendra-chahal-and-khaleel-ahmed-on-akshay-kumar-character-bala-ke-side-effects-housefull-4-watch-video-2838388.html">VIDEO: जब शिखर धवन बने 'Bala' तो खलील-चहल ने इस तरह लिए उनसे मजे</a>
        </b>
      </p>
    </article>
  </body>
</html>