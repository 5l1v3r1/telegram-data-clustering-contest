<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740697"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T14:45:00+00:00"/>
    <meta property="og:title" content="ลูกน้องแฉถูก'แม่มณี'หลอกเปิดบัญชี พากันซวยทุกคน"/>
    <meta property="og:description" content="สาวทอม คนเลี้ยงลูกให้”แม่มณี”ลั่นไม่ใช่แอดมินเพจ แฉโดนหลอกให้เปิดบัญชีธนาคาร ลูกน้อง คนใกล้ชิดทุกคนถูกหลอกหมด สุดท้ายโชคร้ายกลายเป็นผู้ต้องหาไม่รู้ตัว"/>
  </head>
  <body>
    <article>
      <h1>ลูกน้องแฉถูก'แม่มณี'หลอกเปิดบัญชี พากันซวยทุกคน</h1>
      <address>
        <time datetime="2019-11-08T14:45:00+00:00">08 Nov 2019, 14:45</time>
      </address>
      <p>
        <b>สาวทอม คนเลี้ยงลูกให้”แม่มณี”ลั่นไม่ใช่แอดมินเพจ แฉโดนหลอกให้เปิดบัญชีธนาคาร ลูกน้อง คนใกล้ชิดทุกคนถูกหลอกหมด สุดท้ายโชคร้ายกลายเป็นผู้ต้องหาไม่รู้ตัว</b>
      </p>
      <p>กรณีเจ้าหน้าที่ตำรวจจับตัว น.ส.วันทนีย์ ทิพย์ประเวช หรือแม่มณี แม่ค้าขายตุ๊กตาออนไลน์ ชาว ต.บ้านจั่น อ.เมือง จ.อุดรธานี โดยผู้เสียหายถูกหลอกให้ร่วมลงทุนเงินออมลักษณะแชร์ลูกโซ่ อ้างว่าได้ผลตอบแทนสูงถึงร้อยละ 93 คิดเป็นมูลค่าความเสียหายมากกว่า 100 ล้านบาท ล่าสุดตำรวจได้มีการจับกุมตัว <b>น.ส.วิไลวรรณ หงส์ประชาทรัพย์ อายุ </b><b>25 </b><b>ปี</b> <b>เกี่ยวข้องเป็นทั้งพนักงาน หุ้นส่วน และแอดมินเพจ </b><b>“</b><b>ฝากยอดต่ออนาคต</b><b>” </b><b>และเป็นผู้ทำธุรกรรมการเงินให้ น.ส.วันทนีย์ </b> ตามหมายจับศาลจังหวัดอุดรธานี ที่ จ 271/2562 ลงวันที่ 7 พฤศจิกายน 2562 ข้อหา “ร่วมกันฉ้อโกงประชาชน, ร่วมกันกู้ยืมเงินอันเป็นการฉ้อโกงประชาชน” ตามที่เสนอข่าวไปแล้วนั้น<br/><br/>ความคืบหน้าเมื่อเวลา 17.39 น. วันที่ 8 พ.ย. ร.ต.อ.จักรพงษ์ แต้งต้อม รองสารวัตร สอบสวน สภ.มืองอุดรธานี  ได้ทำการสอบปากคำ น.ส.วิไลวรรณ ซึ่งเป็นผู้ที่เกี่ยวข้อง และ เป็นผู้ต้องหารายที่ 7 ในคดี แชร์แม่มณี โดยมีนายยุทธพล  หล้าดอน อายุ 34 ปี ทนายความ ร่วมฟังในการสอบปากคำด้วย โดยนายยุทธพล กล่าวว่า  แฟนสาวของ น.ส.วิไลวรรณ  ได้รู้กันกับแม่มณี  โดยแม่มณีได้ชักชวนให้มาเป็นคนเลี้​ยงลูก อายุ 2 ขวบ  ให้เงินเดือนคนละ 1 หมื่นบาท  ทั้งสองคนจึงตกลงมาเลี้ยงลูกให้ มาเป็นเวลาปีกว่า ซึ่งแม่มณีจะให้ลูกน้องหรือคนใกล้ชิด  ยกตัวอย่างเช่น ถ้ามีลูกน้อง 10 คน ก็จะให้ไปทำการเปิดบัญชีธนาคาร พร้อมกับให้ไปเปิดเบอร์โทรศัพท์​มือถือ หรือซิมการ์ด ใหม่ ของแต่ละคน  แล้ว แม่มณี ก็ไปซื้อโทรศัพท์มือถือเครื่​องใหม่ 10 เครื่อง  ก่อนที่จะให้ทุกคนทำการสมั​ครแอปพลิเคชั่น ของแต่ละธนาคาร ที่ให้ไปเปิดบัญชีธนาคาร  ซึ่งแม่มณี ได้ทำการเอาโทรศัพท์มือถือ  ทั้งหมดที่ใส่ซิมใหม่ไปใช้   <br/><br/><b>ทั้งนี้แม่มณี ได้บอกทุกคน ว่า ในแต่ละวันจะทำการโอนเงินผ่านแอปพลิเคชั่น  ซึ่งบัญชีหนึ่ง สามารถโอนได้เพียงวันละ2 ล้านบาท จึงจำเป็นต้องทำการสมัครบัญชี​ธนาคาร หลายคนเอาไว้  โดยอ้างว่าตนเองทำธุรกิ​จหลายอย่าง รวมถึงเป็นผู้จัดเจ้าของรายการ จึงต้องโอนเงินไปให้ ดารา หรือ นักแสดง เพราะแต่ละวัน เงินเข้าและออกเป็น จำนวนมาก หรือหลายล้านบาท  ทำให้ทุกคนต้องไปทำการเปิดบัญชี​ธนาคารให้กับแม่มณี โดยไม่รู้ว่า แม่มณีเอาบัญชีธนาคารนั้นไปใช้ทำอะไรบ้าง มีเพียงแม่มณีรู้อยู่เพียงคนเดียว จึงทำให้มีความผิดไปด้วย  </b><br/><br/>“น.ส.วิไลวรรณ  ไม่รู้ไม่เห็นอะไร รวมไปถึงไม่ได้เป็นแอดมินเพจ “ฝากยอดต่ออนาคต” ด้วย  ซึ่งแม่มณี นำชื่อ  น.ส.วิไลวรรณ ไปใช้เปิดห้างหุ้นส่วน ในการเปิดร้านทอง ซึ่งน.ส.วิไลวรรณ ยอมรับว่าได้ไปเปิดบัญชีธนาคาร ให้กับแม่มณี จริงเท่านั้นเอง ได้เพียงแค่เงินเดือนจ้างลูกเลี้​ยงเท่านั้น แต่ไม่ได้เงินค่าเปิดบัญชี”นายยุทธพล กล่าว<br/><br/>อ่านข่าวที่เกี่ยวข้อง<br/><a href="https://www.dailynews.co.th/crime/740343">"แม่มณี"ลั่นไม่ขอตรวจซ้ำ! ย้ำถ้าท้องจริงเรือนจำดูแลได้</a>...</p>
    </article>
  </body>
</html>