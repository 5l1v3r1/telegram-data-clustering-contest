<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-launcher-primo-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T14:10:00+00:00"/>
    <meta property="og:title" content="Overwatch 2 condividerà lo stesso Launcher del primo capitolo?"/>
    <meta property="og:description" content="Jeff Kaplan ai microfoni di Kotaku dichiara che in futuro Overwatch e Overwatch 2 condivideranno gli stessi Launcher per non frammentare i giocatori."/>
  </head>
  <body>
    <article>
      <h1>Overwatch 2 condividerà lo stesso Launcher del primo capitolo?</h1>
      <address><time datetime="2019-11-08T14:10:00+00:00">08 Nov 2019, 14:10</time> by <a rel="author">Gianluca Saitto</a></address>
      <p>É passata esattamente una settimana da quando è stato annunciato<b> Overwatch 2</b> sul palco della BlizzCon 2019, e ancora dopo giorni molti videogiocatori si domandano se il sequel dell’Hero Shooter targato Blizzard sia più un seguito vero e proprio o se è più una grandissima espansione. Jeff Kaplan si è espresso definendo il titolo un vero sequel con tutti i crismi, ma non solo, il game director ha dichiarato anche molto altro.</p>
      <p>Kaplan ai microfoni di Kotaku ha detto che nei piani di Blizzard non c’è solo l’intenzione di mantenere vivi i due giochi contemporaneamente, ma <b>il piano a lungo termine è quello di riunirli insieme</b>. <i>“Ci sarà un momento nel quale i client si fonderanno. Riteniamo sia importante soprattutto per migliorare l’esperienza di chi gioca le modalità competitive. L’idea è quella di evitare di dividere l’utenza in due, così da dare a tutti un vantaggio dal punto di vista competitivo.”</i></p>
      <figure>
        <iframe src="https://www.youtube.com/embed/E0olVek0mFs" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/overwatch-2-60151.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-60147.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/the-stretchers-creatori-little-nightmares/">The Stretchers: pubblicato a sorpresa il nuovo gioco dei creatori di Little Nightmares</a></p>
      <p>Kaplan ha inoltre affermato che la priorità per lo studio è <b>garantire che i giocatori non finiscano per sentirsi abbandonati mentre Overwatch si evolve</b>. “Abbiamo assistito tutti allo spegnimento dei server del gioco X, Y o Z. È sempre una brutta storia. Ricordo sempre i giocatori di Halo 2 non abbandonavano il gioco. Hanno continuato a giocarci e ho sempre pensato che fosse fantastico.”</p>
      <p>Vi ricordiamo che Blizzard non ha ancora dato una data di lancio ufficiale per Overwatch 2, lasciando intuire che il gioco uscirà su PlayStation 4, Xbox One, PC e Nintendo Switch, ma non escludendo che possa arrivare anche su PlayStation 5 e Xbox Scarlett.<b> Cosa pensate delle parole di Jeff Kaplan?</b> Diteci la vostra nella sezione dedicata ai commenti.</p>
      <blockquote>L’attesa per Overwatch 2 è ancora indefinita, nel frattempo però potete acquistare il primo capitolo in versione GOTY su Amazon a questo indirizzo.</blockquote>
    </article>
  </body>
</html>