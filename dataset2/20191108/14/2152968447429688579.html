<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/08/geshev-tolkova-otkrito-ne-sa-izbirali-nikogo-v-evropa.428990"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T14:18:00+00:00"/>
    <meta property="og:title" content="Гешев: Толкова открито не са избирали никого в Европа"/>
    <meta property="og:description" content="Изборът на ВСС за неговото назначаване е професионален | Dnes.bg"/>
  </head>
  <body>
    <article>
      <h1>Гешев: Толкова открито не са избирали никого в Европа</h1>
      <h2>Изборът на ВСС за неговото назначаване е професионален</h2>
      <address><time datetime="2019-11-08T14:18:00+00:00">08 Nov 2019, 14:18</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Според Иван Гешев, който беше избран за нов главен прокурор, но президентът Румен Радев не подписа указа за назначаването му, процедурата за избора му е била открита, прозрачна и публична. При това по начин, какъвто няма в нито една европейска страна.</p>
      <p>„Нито една европейска страна няма процедура, която да се излъчва по националната телевизия в продължение на 10 часа или поне на мен не ми е известно, ако има такава“, отсече той.</p>
      <p>
        <a href="https://www.dnes.bg/politika/2019/11/08/ninova-ne-vidia-politika-v-reshenieto-na-radev-za-geshev.428957">
          <b>Нинова не видя политика в решението на Радев за Гешев</b>
        </a>
      </p>
      <p>„Аз не се притеснявам дали е един, дали са двама, трима или 15 кандидата. Така че решението колко кандидата са се взима от Прокурорската колегия, тя се е обединила около една кандидатура – има такава законова възможност, не е нарушение на закона, така че аз не виждам проблем. Аз бях сам и когато бях кандидат за шеф на Специализираната прокуратура. И проблем ли беше?“, риторично потита Иван Гешев.</p>
      <p>Той все пак благодари на президента, че изпълни конституционните си задължения в обозрим срок, въпреки че е върнал решението на ВСС.<br/> <br/>Според него обаче изборът на ВСС за неговото назначаване е професионален, а не политически.</p>
      <p>А действащият главен прокурор Сотир Цацаров обясни, че вече е късно министърът на правосъдието Данаил Кирилов вече да направи предложение за кандидат за негов наследник.</p>
      <p>Сега предстои ВСС отново да се събере и или да одобри кандидатурата отново, ако Гешев събере подкрепата на на не по-малко от 17 гласа или в случай, че не събере такава подкрепа, да започне цялата процедура отначало.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984"/>
        <a href="https://www.dnes.bg/temida/2019/11/08/cacarov-prezidentyt-prosto-izpylni-zadyljeniiata-si.428978"/>
      </related>
    </article>
  </body>
</html>