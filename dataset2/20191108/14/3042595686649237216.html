<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/mister-storkampen-mot-liverpool/71798928"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T14:02:08+00:00"/>
    <meta property="og:title" content="Mister storkampen mot Liverpool"/>
    <meta property="og:description" content="Ederson blir ikke klar til helgas store Premier League-oppgjør mellom Manchester City og Liverpool."/>
  </head>
  <body>
    <article>
      <h1>Mister storkampen mot Liverpool</h1>
      <h2>Ederson blir ikke klar til helgas store Premier League-oppgjør mellom Manchester City og Liverpool.</h2>
      <address><time datetime="2019-11-08T14:02:08+00:00">08 Nov 2019, 14:02</time> by <a rel="author">Fredrik Stuve</a></address>
      <p>MANCHESTER/OSLO (Dagbladet): Manchester City-målvakten rekker ikke kampen søndag.</p>
      <p>Det meldte Pep Guardiola på sin pressekonferanse fredag ettermiddag.</p>
      <p>
        <b>Den brasilianske målvakten skadet seg under onsdagens Champions League-møtet med Atalanta og blir ikke klar til søndagens avgjørende ligamøte med Liverpool.</b>
      </p>
      <p>Det skal være snakk om en muskelskade og Guardiola forteller at det fortsatt er uvisst når 26-åringen blir spilleklar igjen.</p>
      <p>- Ederson vil ikke være klar til å spille på søndag. Hvor lenge han er ute? Det veit jeg ikke, svarte Guardiola på spørsmål om keeperen sin.</p>
      <p>Det betyr at Claudio Bravo kommer til å vokte buret til de lyseblå i kampen mellom de to beste lagene i Premier League.</p>
      <p>Guardiola tviler ikke på andrekeeper Bravo, som fikk sitt andre røde kort på fire kamper i Champions League sist.</p>
      <p>- Vi har en annen toppkeeper. Claudio Bravo kan også levere. Vi vant Ligacupen og FA-cupen takket være Claudio. Han er en fantastisk keeper, sier Guardiola.</p>
    </article>
  </body>
</html>