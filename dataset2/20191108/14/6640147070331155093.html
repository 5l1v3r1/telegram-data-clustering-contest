<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/activision-altri-giochi-mobile-cod/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T14:48:00+00:00"/>
    <meta property="og:title" content="Activision produrrà altri giochi per mobile dopo COD Mobile"/>
    <meta property="og:description" content="Activision ha dichiarato che dopo il successo ottenuto grazie a COD Mobile, sta pensando di proporre qualsiasi propria IP sul mercato mobile."/>
  </head>
  <body>
    <article>
      <h1>Activision produrrà altri giochi per mobile dopo COD Mobile</h1>
      <address><time datetime="2019-11-08T14:48:00+00:00">08 Nov 2019, 14:48</time> by <a rel="author">Gianluca Saitto</a></address>
      <p>Dopo il successo ottenuto da COD Mobile, <b>Activision ha dichiarato di essere interessata allo sviluppo di giochi per dispositivi mobile</b>. Il presidente e direttore generale di Activision Blizzard, Coddy Johnson, ha dichiarato che la società sta esaminando quali delle proprie IP poter portare su smartphone e tablet in futuro.</p>
      <p>Johnson ha precisato che già <b>un terzo degli introiti dell’azienda arrivano proprio dal mercato mobile</b>, ma che in futuro i guadagni provenienti da questa piattaforma poytanno aumentare.<i> “Un terzo del nostro business è già su mobile. Abbiamo la maggior presenza in ambito videoludico su mobile in occidente. È nostra intenzione migliorare ulteriormente la nostra posizione da leader nel settore. Il mercato mobile è una grande opportunità e vogliamo andare oltre Call of Duty Mobile e Diablo Immortal. I titoli tripla A che sviluppiamo funzionano perfettamente per via della sempre maggiore potenza dei dispositivi portatili.”</i></p>
      <figure>
        <img src="https://www.tomshw.it/images/images/2019/10/call-of-duty-mobile-54869.768x432.jpg"/>
      </figure>
      <p>Leggi anche: <a href="https://www.tomshw.it/videogioco/overwatch-2-launcher-primo-capitolo/">Overwatch 2 condividerà lo stesso Launcher del primo capitolo?</a></p>
      <p>Johnson ha continuato affermando che Activision è<b> ben preparata per il successo nel mercato mobile</b> perché possiede alcuni dei più grandi brand videoludici, sottolineando che la recente uscita di COD Mobile ha avuto un enorme successo (con 100 milioni di download) proprio perché Call of Duty è ormai un marchio molto affermato.</p>
      <p>Alla domanda sul possibile arrivo di Overwatch e World of Warcraft su dispositivi mobile, c’è stata solo la precisazione da parte di Johnson che qualsiasi IP potrebbe subire un trattamento simile a quello visto con COD Mobile. <b>Quale delle serie Activision Blizzard vorreste vedere trasposta su smartphone?</b> Diteci la vostra nella sezione dedicata ai commenti.</p>
      <blockquote>La saga di COD sta vivendo una vera e propria rinascita in questo periodo. Acquista Call of Duty Modern Warfare su Amazon a <a href="https://toms.it/2YTKQ">questo indirizzo</a>.</blockquote>
    </article>
  </body>
</html>