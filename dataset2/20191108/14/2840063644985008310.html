<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/appuntamenti/2019/11/08/tutto-biogas-biometano-con-cib-ecomondo_spl8Zqsxxl0rY3a5znk5WL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-08T14:16:00+00:00"/>
    <meta property="og:title" content="Tutto su biogas e biometano, con il Cib a Ecomondo"/>
    <meta property="og:description" content="&quot;Ecomondo anche quest’anno si conferma un palcoscenico importante per il comparto del biogas e biometano. Il Consorzio è divenuto nel tempo catalizzatore di un network sempre più esteso e capace di esprimere investimenti nel settore agricolo, che deve puntare fortemente sull’innovazione&quot;. Così Piero Gattoni, presidente Cib, in merito alla presenza del Consorzio Italiano Biogas a Ecomondo, la Fiera internazionale delle tecnologie green e dell’economia circolare, insieme ad oltre 70 aziende socie."/>
  </head>
  <body>
    <article>
      <h1>Tutto su biogas e biometano, con il Cib a Ecomondo</h1>
      <address>
        <time datetime="2019-11-08T14:16:00+00:00">08 Nov 2019, 14:16</time>
      </address>
      <p>"Ecomondo anche quest’anno si conferma un palcoscenico importante per il comparto del biogas e biometano. Il Consorzio è divenuto nel tempo catalizzatore di un network sempre più esteso e capace di esprimere investimenti nel settore agricolo, che deve puntare fortemente sull’innovazione". Così Piero Gattoni, presidente Cib, in merito alla presenza del Consorzio Italiano Biogas a Ecomondo, la Fiera internazionale delle tecnologie green e dell’economia circolare, insieme ad oltre 70 aziende socie.</p>
      <p>Organizzati, nell’area Forum Cib, 13 workshop e 40 relatori per approfondimenti tecnici sul mondo del biogas e del biometano: dalle innovazioni nell’impiantistica alle tecniche per favorire la qualità nell’immissione in rete del biometano, dal digestato al mercato dei fertilizzanti.</p>
      <p>Da Cib Service, la società di servizi del Cib, poi, la presentazione del nuovo servizio 'Impianto OK' che fornirà supporto a tutte le aziende agricole con impianto biogas, che vogliano attivare un processo di organizzazione e verifica dei documenti prodotti nell’arco della vita degli impianti.</p>
      <p>Infine uno degli eventi di riferimento di Ecomondo presentato da Cib, insieme a Cic, Consorzio Italiano Compostatori, e al Comitato tecnico scientifico di Ecomondo è il convegno della Piattaforma tecnologica nazionale (bio)metano. Nata nel 2016 nella cornice di Ecomondo, la piattaforma unisce industria, trasporti, settore agricolo e associazioni ambientaliste.</p>
      <p>"Sono già stati fatti 4,5 miliardi di investimenti e più di 1,5 miliardi di reinvestimenti nel settore, attraverso la voce dei nostri soci. Siamo pronti a nuovi investimenti che possano contribuire a diffondere nuove pratiche agricole e che siano in grado di promuovere attività, capaci di generare esternalità ambientali positive, contribuendo attivamente al contrasto della crisi climatica in atto", continua Gattoni.</p>
    </article>
  </body>
</html>