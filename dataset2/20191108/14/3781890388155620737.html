<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740701"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T14:15:00+00:00"/>
    <meta property="og:title" content="'โค้ชหระ'บ่นไทยอด2จุดโทษเกมแพ้กัมพูชา"/>
    <meta property="og:description" content="'โค้ชอิสสระ' บ่น ไทยชวด 2 จุดโทษ เกมแพ้ กัมพูชา ชี้งานยังไม่จบ นัดท้าย ต้องชนะมาเลเซรย"/>
  </head>
  <body>
    <article>
      <h1>'โค้ชหระ'บ่นไทยอด2จุดโทษเกมแพ้กัมพูชา</h1>
      <address>
        <time datetime="2019-11-08T14:15:00+00:00">08 Nov 2019, 14:15</time>
      </address>
      <figure>
        <img src="https://www.dailynews.co.th/admin/upload/20191108/news_IXpbLjvZGX212040_533.jpg?v=20191108232"/>
      </figure>
      <p>
        <b>"โค้ชอิสสระ" บ่น ไทยชวด 2 จุดโทษ เกมแพ้ กัมพูชา ชี้งานยังไม่จบ นัดท้าย ต้องชนะมาเลเซรย</b>
      </p>
      <p>ช้างศึก 19 ปี แพ้ กัมพูชา 1-2 ในศึกชิงแชมป์เอเชีย รอบคัดเลือก ที่พนมเปญ เมื่อ 8 พ.ย. ถูกย้ำแค้น หลังจากที่ในบอลอาเซียน ไทยก็แพ้มาเมื่อเดือน ส.ค.ที่ผ่านมา<br/><br/>หลังเกม อิสสระ ศรีทะโร หัวหน้าผู้ฝึกสอน ทีมชาติไทยรุ่นอายุไม่เกิน 19 ปี กล่าวว่า "ยอมรับครับ ว่าเราผิดพลาดในเกมนี้ โดยเฉพาะช่วงต้นเกม ที่เราเสียสมาธิ จนมีส่วนต่อการเสียสองประตู" อิสสระ กล่าวเริ่ม<br/><br/>"เกมนี้ เราก็มีโอกาสมากมาย แต่เราก็จบสกอร์ไม่ได้ ในความคิดผม เราน่าจะได้จุดโทษถึง 2 ครั้งในเกมนี้ แต่ขอไม่คอมเมนต์ต่อใดๆ กับเรื่องนี้"<br/><br/>"งานของเรายังไม่จบ การแพ้นัดนี้ เรายังไม่ตกรอบ สิ่งที่เราทำได้คือ เราต้องเอาชนะมาเลเซียให้ได้ในเกมสุดท้าย เพื่อความหวังในการเข้ารอบสุดท้าย ก็ต้องสู้เต็มที่ รวบรวมพลังใจกันอีกครั้ง"<br/><br/>มาเลเซีย มี 9 แต้มเต็ม ส่วน ไทย กับ กัมพูชา 6 แต้ม นัดสุดท้าย วันที่ 10 พ.ย. เวลา 15.30 น.ไทย พบ มาเลเซีย ซึ่ง ช้างศึก ต้องชนะให้ได้ อีกคู่ กัมพูชา พบ บรูไน เวลา 18.30 น. รายการนี้ แชมป์จะเข้ารอบแน่นอน ส่วนที่ 2 ต้องไปลุ้นกับกลุ่มอื่น</p>
    </article>
  </body>
</html>