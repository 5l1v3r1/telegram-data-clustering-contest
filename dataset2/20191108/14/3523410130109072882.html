<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638841/%DA%AF%D9%88%DA%AF%D9%84-%D9%86%D8%B1%D9%85-%D8%A7%D9%81%D8%B2%D8%A7%D8%B1-%D9%85%D8%AF%DB%8C%D8%B1%DB%8C%D8%AA-%D8%AE%D9%88%D8%AF%D8%B1%D9%88-%D9%88-%D8%B1%D8%A7%D9%86%D9%86%D8%AF%DA%AF%DB%8C-%D8%AE%D9%88%D8%AF-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T14:46:00+00:00"/>
    <meta property="og:title" content="گوگل نرم افزار مدیریت خودرو و رانندگی خود را منتشر کرد"/>
    <meta property="og:description" content="شرکت گوگل به تازگی نرم افزار حالت رانندگی خود با نام Android Auto for Phone Screens را وارد فروشگاه گوگل کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638841/%DA%AF%D9%88%DA%AF%D9%84-%D9%86%D8%B1%D9%85-%D8%A7%D9%81%D8%B2%D8%A7%D8%B1-%D9%85%D8%AF%DB%8C%D8%B1%DB%8C%D8%AA-%D8%AE%D9%88%D8%AF%D8%B1%D9%88-%D9%88-%D8%B1%D8%A7%D9%86%D9%86%D8%AF%DA%AF%DB%8C-%D8%AE%D9%88%D8%AF-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF">گوگل نرم افزار مدیریت خودرو و رانندگی خود را منتشر کرد</a>
      </h1>
      <h2>شرکت گوگل به تازگی نرم افزار حالت رانندگی خود با نام Android Auto for Phone Screens را وارد فروشگاه گوگل کرد.</h2>
      <address><time datetime="2019-11-08T14:46:00+00:00">08 Nov 2019, 14:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت گوگل نزدیک به یک ماه است که نسخه جدید سیستم عامل خود یعنی Android 10 را در دسترس کاربران قرار داده که این سیستم عامل نسبت به نسخه قبلی آن دارای تغییرات بسیار کارآمدی بوده که یکی از آن‌ها اضافه شدن قابلیت حالت تاریک به این سیستم عامل است. یکی دیگر از اقدامات گوگل در سیستم عامل Android 10 نصب نرم افزار Android Auto به صورت پیشفرض روی این سیستم عامل است . به این ترتیب کاربران برای استفاده از نرم افزار Android Auto دیگر نیازی به دانلود جداگانه این نرم افزار نخواهند داشت.</p>
      <p>این اقدام شرکت گوگل صرفا به نفع افرادی است که خودرو آن‌ها از نرم افزار Android Auto پشتیبانی می‌کند در غیر این صورت این نرم افزار فقط فضای گوشی کاربر را اشغال می‌کند. همچنین شرکت گوگل در گذشته اعلام کرده بود که نسخه مستقل از این نرم افزار نیز به زودی در فروشگاه گوگل عرضه خواهد شد و این اتفاق امروز افتاد و برنامه مذکور بالاخره امروز وارد فروشگاه Play شد.</p>
      <p>نرم افزار جدید گوگل Android Auto for Phone Screens نام گذاری شده است که صرفا روی برخی از تلفن‌های همراه دارای اندروید ۱۰ اجرا خواهد شد و این نرم افزار نسبت به نرم افزاری که به صورت پیشفرض روی اندروید ۱۰ نصب شده است، از امکانات بسیار بالاتری برخوردار بوده و کاربرانی که این نرم افزار را دریافت کنند قطعا از نرم افزار قبلی این شرکت استفاده نخواهند کرد.</p>
      <p>شرکت گوگل در حال بهبود نرم افزارهای شخص ثالث پرکاربر خود است اما هنوز دستیار صوتی قدرتمند گوگل از حالت رانندگی پشتیبانی نمی‌کند که ضعف بسیار بزرگی برای شرکت گوگل و این دستیار به حساب آمد و گوگل نیز قطعا در حال اضافه کردن حالت رانندگی به این دستیار صوتی است اما هنوز خبری از بروزرسانی Google Assistant توسط گوگل منتشر نشده است و باید در روزهای آینده منتظر اعلام رسمی شرکت گوگل درباره بروزرسانی دستیار صوتی گوگل باشیم.</p>
    </article>
  </body>
</html>