<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-first-time-in-1885-ayodhya-dispute-case-arrived-in-court-2838874.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T14:26:07+00:00"/>
    <meta property="og:title" content="1885 में पहली बार जिला अदालत में पहुंचा था अयोध्या विवाद का मामला"/>
    <meta property="og:description" content="अयोध्या विवाद में पहली बार हिंसा 1853 में हुई और कुछ सालों में ही मामला गहरा गया। 1885 में विवाद पहली बार जिला न्यायालय पहुंचा। निर्मोही अखाड़े के महंत रघुबर दास ने फैजाबाद कोर्ट में मस्जिद परिसर में..."/>
  </head>
  <body>
    <article>
      <h1>1885 में पहली बार जिला अदालत में पहुंचा था अयोध्या विवाद का मामला</h1>
      <address><time datetime="2019-11-08T14:26:07+00:00">08 Nov 2019, 14:26</time> by <a rel="author">लाइव हिन्दुस्तान टीम,लखनऊ</a></address>
      <p>अयोध्या विवाद में पहली बार हिंसा 1853 में हुई और कुछ सालों में ही मामला गहरा गया। 1885 में विवाद पहली बार जिला न्यायालय पहुंचा। निर्मोही अखाड़े के महंत रघुबर दास ने फैजाबाद कोर्ट में मस्जिद परिसर में मंदिर बनवाने की अपील की पर कोर्ट ने मांग खारिज कर दी। इसके बाद सालों तक यह मामला चलता रहा है। 1934 फिर दंगे हुए और मस्जिद की दीवार और गुंबदों को नुकसान पहुंचा। </p>
      <p>ब्रिटिश सरकार ने दीवार और गुंबदों को फिर से बनवाया। कहा जाता है कि 1949 में मस्जिद में श्रीराम की मूर्ति मिली। इस पर विरोध व्यक्त किया गया और मस्जिद में नमाज पढ़ना बंद कर दिया गया। फिर दोनों पक्षों ने लोग कोर्ट पहुंच गए। इसपर सरकार ने इस स्थल को विवादित घोषित कर ताला लगवाया दिया।</p>
      <p>बता दें कि अयोध्या मामले पर फैसले से पहले शुक्रवार को सुप्रीम कोर्ट में चीफ जस्टिस रंजन गोगोई और यूपी के मुख्य सचिव राजेंद्र कुमार तिवारी और डीजीपी ओपी सिंह अन्य सीनियर अधिकारियों के बीच बैठक हुई। सीजेआई रंजन गोगोई के साथ बैठक के बाद मुख्य सचिव, डीजीपी और अन्य सीनियर अधिकारी सुप्रीम कोर्ट से निकल चुके हैं।</p>
    </article>
  </body>
</html>