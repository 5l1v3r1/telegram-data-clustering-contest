<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545643.html/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%A8%D8%B3%DB%8C%D8%AC-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%D8%A7%DB%8C-%D8%A7%D8%B9%D8%B2%D8%A7%D9%85-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:23:00+00:00"/>
    <meta property="og:title" content="اعلام آمادگی گروه جهادی بسیج دانشجویی اردبیل برای اعزام به مناطق زلزله زده"/>
    <meta property="og:description" content="مسئول گروه جهادی بسیج دانشجویی دانشگاه علوم پزشکی اردبیل از اعلام آمادگی جهت اعزام جهادگران دانشجو برای امداد رسانی به مناطق زلزله زده در استان آذربایجان شرقی خبرداد."/>
  </head>
  <body>
    <article>
      <h1>اعلام آمادگی گروه جهادی بسیج دانشجویی اردبیل برای اعزام به مناطق زلزله زده</h1>
      <address>
        <time datetime="2019-11-08T14:23:00+00:00">08 Nov 2019, 14:23</time>
      </address>
      <p>مسئول گروه جهادی بسیج دانشجویی دانشگاه علوم پزشکی اردبیل از اعلام آمادگی جهت اعزام جهادگران دانشجو برای امداد رسانی به مناطق زلزله زده در استان آذربایجان شرقی خبرداد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سعید طوماری مسئول گروه های جهادی بسیج دانشجویی دانشگاه علوم پزشکی اردبیل در گفتگو با پایگاه خبری تحلیلی <a href="http://sabalanema.ir/">سبلان‌ما</a>، از اعلام آمادگی گروه های جهادی بسیج دانشجویی اردبیل جهت اعزام جهادگران دانشجو به مناطق زلزله زده در استان آذربایجان شرقی خبرداد.</p>
      <p>وی گفت: با توجه به وقوع زلزله ۵/۹ ریشتری در شهرستان میانه استان آذربایجان شرقی که موجب فوت و مصدومیت عده ای از هموطنان گردیده و همچنین باعث به بار آمدن خسارات مادی شده است، گروه جهادی فاطمه الزهرای بسیج دانشجویی دانشگاه علوم پزشکی اردبیل، ضمن اعلام همدردی با آسیب دیدگان این حادثه، آمادگی کامل خود، جهت اعزام به مناطق هدف و ارائه خدمات از جمله: بهداشتی، درمانی، فرهنگی و عمرانی در کمترین زمان ممکن را در کنار  سایر پرسنل درمانی دانشگاه علوم پزشکی و نیروهای بسیج و سپاه پاسداران که از دقایق اول در مناطق حضور داشتند، اعلام می دارد.</p>
      <p>انتهای پیام/</p>
    </article>
  </body>
</html>