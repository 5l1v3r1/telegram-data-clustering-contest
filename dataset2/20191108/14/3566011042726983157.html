<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545630.html/%D9%87%D9%85%D9%87-%D8%A8%D8%A7%DB%8C%D8%AF-%D9%85%D8%B7%DB%8C%D8%B9-%D9%88-%DA%AF%D9%88%D8%B4-%D8%A8%D9%87-%D9%81%D8%B1%D9%85%D8%A7%D9%86-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%A8%D8%A7%D8%B4%DB%8C%D9%85--%D9%85%D8%A8%D8%A7%D8%B1%D8%B2%D9%87-%D9%82%D8%A7%D8%B7%D8%B9-%D8%A8%D8%A7-%D9%85%D9%81%D8%A7%D8%B3%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%A7%D9%85%DB%8C%D8%AF-%D8%B1%D8%A7-%D8%AF%D8%B1-%D9%85%D8%B1%D8%AF%D9%85-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%D8%AF%D9%87%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:08:00+00:00"/>
    <meta property="og:title" content="همه باید مطیع و گوش به فرمان مقام معظم رهبری باشیم/ مبارزه قاطع با مفاسد اقتصادی امید را در مردم افزایش می‌دهد"/>
    <meta property="og:description" content="نماینده ولی فقیه در مازندران گفت: همه باید مطیع و گوش به فرمان مقام معظم رهبری باشیم که هم نائب امام زمان (عج) است و هم تجربه گران سنگی در زعامت امت اسلامی دارد."/>
  </head>
  <body>
    <article>
      <h1>همه باید مطیع و گوش به فرمان مقام معظم رهبری باشیم/ مبارزه قاطع با مفاسد اقتصادی امید را در مردم افزایش می‌دهد</h1>
      <h2>در خطبه‌های تجمیعی نماز جمعه مازندران مطرح شد</h2>
      <address>
        <time datetime="2019-11-08T14:08:00+00:00">08 Nov 2019, 14:08</time>
      </address>
      <p>نماینده ولی فقیه در مازندران گفت: همه باید مطیع و گوش به فرمان مقام معظم رهبری باشیم که هم نائب امام زمان (عج) است و هم تجربه گران سنگی در زعامت امت اسلامی دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت الاسلام محمدباقر محمدی لائینی در خطبه‌های نماز جمعه شهرستان ساری، اظهار کرد: گام دوم انقلاب می‌تواند مهمترین سند برای رسیدن مازندران به توسعه باشد و در این راه و برای رسیدن مازندران به استانی رشد یافته و پیشرفته با مسئولان استانی می‌توان همفکری کرد.<br/><br/>وی افزود: آسیب‌ها و ضعف‌ها در بخش‌های مختلف وجود دارد که با کمک مسئولان باید آن را به حداقل رساند.<br/><br/>امام جمعه ساری با بیان اینکه مردم مازندران مطیع ولایت امر و بیزار از دشمنان هستند، گفت: برجستگی‌ها مردم مازندران در عرصه‌های مختلف با همکاری و مشورت نخبگان علمی و دینی بیان شود.<br/><br/>این مسئول ادامه داد: لازم است جریان انقلابی و جوانان مومن را همراهی و تقویت کنیم.<br/><br/>محمدی لائینی گفت: همه باید مطیع و گوش به فرمان مقام معظم رهبری باشیم که هم نائب امام زمان (عج) است و هم تجربه گران سنگی در زعامت امت اسلامی دارد.<br/><br/>وی افزود: تجربه نشان داده است هرگاه به منویات و فرمایشات مقام معظم رهبری عمل کردیم از گذرگاه‌های سخت تاریخی به سلامت عبور کردیم.<br/><br/>نماینده ولی فقیه در مازندران با قدردانی از مردم، مسئولان استان، نمایندگان مردم در مجلس شورای اسلامی و اصحاب رسانه‌ها از صدا و سیمای مازندران نیز بخاطر پوشش زنده و مستقیم مراسم معارفه و نماز جمعه قدردانی کرد.<br/><br/><br/>*مبارزه قاطع با مفاسد اقتصادی رونق تولید و امید را در مردم افزایش می‌دهد<br/><br/>امام جمعه رامسر نیز گفت: دستور مبارزه قاطع با فساد، تاکید بر اقتصاد مقاومتی و تحرک پذیری مسئولین سبب رونق اقتصادی و امید بخشی به مردم خواهد شد.<br/><br/>حجت الاسلام حسین تقی پور در خطبه های نماز جمعه این هفته با بیان اینکه مردم به حجم بالای زباله در جنگل ها و شهر معترض هستند اظهار کرد: شهروندان در تولید زباله به شهردار کمک کنند و زباله خشک و تر را از هم جدا کنند تا حجم زباله کم شود ومردم نسبت به دفن زباله در باغ خود اقدام کنند که تقوای اجتماعی است.<br/><br/>وی در پاسخ به سوال برخی افراد مبنی بر اینکه فتنه ۹۸ لبنان و عراق چگونه قابل ارزیابی است افزود: رامسری های ولایتمدار در سال ۸۸ به کاندایدهای چهارگانه رای دادند و با رای دادن به آن چهره ها وقتی دیدند فضا غبار آلود شده به میدان نیامدند که به عزم و بصیرت مردم این شهر باریکلاآفرین میگویم.<br/><br/>امام جمعه رامسر تصریح کرد: مقام معظم رهبری فرمودند خرمشهرها در پی است و آمریکایی ها قصد فریب دارند و ممکن است برای سال ۹۷ جنجال کنند و برای سال ۹۸ نقشه بکشند.<br/><br/>این مسئول افزود: برخی ها هشدار رهبری را در دو میدان بررسی کردند و هشدار میدان رهبری در دو میدان جغرافیایی قابل تحلیل است.<br/><br/>تقی پور تاکید کرد: رهبری فرمودند این خبر است تحلیل نیست و این نظام شناختن دوست از دشمن و خودی از غیر خودی است.<br/><br/>وی  تصریح کرد: اسم رمز آمریکایی برای فتنه ۹۸ در ایران گزارش فساد سیستماتیک، صحنه را خالی کردن، استیضاح های نابجای رییس دولت و ناکار آمد نشان دادن مسئولین بود.<br/><br/>امام جمعه رامسر افزود: نصرت الهی و توسل به مسئولین توسط معصومین و ملت قهرمان، روشن بینی بصیرت و صبر و حوصله ملت غیور ایران در برابر گرانی مشت محکمی بر دهان دشمنان زد.<br/><br/>تقی پور گفت: شعار مردم این بود ما اهل کوفه نیستیم علی تنها بماند و نیازمند اطاعت از ولایت فقیه هستیم و ارتش قهرمان سپاه شجاع نیروی انتظامی و قوای مسلح و درایت و تیزبینی رهبر معظم انقلاب سبب اقتدار ایران اسلامی است.<br/><br/>وی افزود: در هشت محور رهبری کشور را هدایت کرد تا اسم رمز آمریکا تذکر به کسانی بود که می گفتند دزد، گفت شما مسئولید و نمی‌دانم چرا پیگیر فسادی هستید که سابق خود در آن مسئول بودید!<br/><br/>این مسئول تصریح کرد: دستور مبارزه قاطع با فساد، تاکید بر اقتصاد مقاومتی و تحرک پذیری مسئولین سبب رونق اقتصادی و امید بخشی به مردم خواهد شد.<br/><br/>امام جمعه رامسر با اشاره به اینکه در شهرستان رامسر همت به فرماندار و مسئولین کارها  و امورات بخوبی پیش می‌رود تصریح کرد: کسانی که برای رفع موانع تولید به بن بست میخورند به حقیر مراجعه کند و با پیگیری و تذکر پس از چندین بار در تریبون نماز جمعه اعلام می‌کنم کدام مسئول کوتاهی می‌کند.<br/><br/>تقی پور گفت: تغییر رئیس قوه قضائیه و برخورد قاطع با فساد بدون در نظر گرفتن مسائل جناحی سبب امید بخشی به مردم و پاک سازی فضای جامعه از فساد شد.<br/><br/>وی افزود: تلاش صادقانه رئیس دستگاه قضا و آغاز فساد زدایی در دستگاه قضا مردم را امیدوار کرده است.<br/><br/>این مسئول تصریح کرد: فشار حداکثری روی ایران اثر ندارد و زمانی که حضور ایران در حوزه مقاومت به اوج رسیده دشمنان دست به آشوب در کشورهای عضو مقاومت زدند تا بازوی مقاومت را تضعیف کنند.<br/><br/>امام جمعه رامسر با توجه به در پیش بودن انتخابات مجلس شورای اسلامی گفت: در انتخابات مجلس شرکت می‌کنیم و در ۲ اسفند ۹۸ مشت محکم به دهان دشمنان و میخ طویله را بر آمریکا خواهیم کوبید.</p>
      <p> </p>
      <p>*سوءمدیریت، عامل طرح تشکیل استان مازندران غربی است</p>
      <p>امام‌ جمعه بابل نیز گفت: سوءمدیریت در استان، عامل طرح تشکیل استان مازندران غربی است<br/><br/>حجت‌الاسلام مجتبی روحانی در خطبه های نماز جمعه بابل اظهار کرد: علل یا بهانه گریز از مازندران، مساله نگران‌کننده‌ای است.</p>
      <p>وی با اشاره به اینکه مازندران مانند خانواده‌ای است که پسر و دختر می‌خواهند از آن جدا شوند، افزود: سوءمدیریت و عدم تامین مصالح همه، باعث تمایل برخی مناطق به جدایی است.</p>
      <p>این مسئول با اعلام اینکه برخی ائمه جمعه غرب ئاستان از بی‌اعتنایی مسئولان نسبت به این مناطق گله‌مند هستند، ادامه داد: هرکس زور بیشتری داشت بیش‌ترین بهره را می‌برد اما برخی شهرستان‌ها مثل بابل به عنوان بزرگ‌ترین شهرستان مازندران در محرومیت هستند.</p>
      <p>امام‌ جمعه بابل کسی به ما جواب دهد چرا فاضلاب بابل نسبت به شهرهایی که دیرتر از ما شروع کردند، دوبرابر عقب است؟، امکانات ورزشی، راه و آب بابل در بدترین وضعیت قرار دارد.<br/>برخی افراد در مدیریت استان فقط جلوی بینی‌شان را می‌بینند.</p>
      <p>این مسئول تصریح کرد: طرح‌های جدایی را اهانت به استان می‌دانم، اما طراحان آن می‌گویند به غرب استان اعتنا نمی‌شود.</p>
      <p>روحانی گفت: مدیریت فراگیر باید از گلوگاه تا رامسر را به یک چشم ببیند، نباید برخی‌ها با زورگویی امکانات را به سمت خود بکشند.<br/><br/>انتهای پیام/<br/> </p>
    </article>
  </body>
</html>