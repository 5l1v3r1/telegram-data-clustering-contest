<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hem-uretimde-hem-tuketimde-canlanma-var-214572h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:55:35+00:00"/>
    <meta property="og:title" content="Hem üretimde hem tüketimde canlanma var"/>
    <meta property="og:description" content="Türkiye Odalar ve Borsalar Birliği (TOBB) Başkanı Rifat Hisarcıklıoğlu, ‘Trakya Bölgesi Oda ve Borsaları Müşterek İstişare Toplantısı'na katıldı."/>
  </head>
  <body>
    <article>
      <h1>Hem üretimde hem tüketimde canlanma var</h1>
      <h2>Türkiye Odalar ve Borsalar Birliği (TOBB) Başkanı Rifat Hisarcıklıoğlu, ‘Trakya Bölgesi Oda ve Borsaları Müşterek İstişare Toplantısı'na katıldı.</h2>
      <address>
        <time datetime="2019-11-08T14:55:35+00:00">08 Nov 2019, 14:55</time>
      </address>
      <p>Buradaki konuşmasında ‘İş Yapma Kolaylığı Raporu'nda (Doing Business) son iki senede 27 basamak atlayarak 33'üncü sıraya yükseldiklerini ifade eden Hisarcıklıoğlu, bunun önemli bir başarı olduğunu söyledi.</p>
      <p>Ekonomide yukarı doğru bir gidişin ve ılımlı bir toparlamanın başladığına dikkati çeken Hisarcıklıoğlu, ‘'Hem tüketimde hem de üretimde canlanma var. Güven endekslerindeki gerileme durdu, yukarı doğru çıkıyorlar. Hükümetin faizlerde sağladığı düşüş piyasaya olumlu yansımaya başladı. Özellikle kamu bankalarının reel sektöre bu dönem verdikleri destek çok değerliydi. Özel bankaların da bunu takip etmesini diliyoruz. Tüm bunların ışığında yılın son çeyreğinde ekonomide yüksek bir büyüme oranı yakalayacağımızı bekliyoruz. Her türlü olumsuz koşula rağmen 2019'u yüzde 1 civarında pozitif bir büyümeyle kapatacağımıza inanıyoruz. Öte yandan bankaların hizmet masrafı ve komisyonu altında yüksek kesintileri hala büyük sıkıntı ve şikayet kaynağı. Bu konuda da önlem almalarını istiyoruz'' dedi.</p>
    </article>
  </body>
</html>