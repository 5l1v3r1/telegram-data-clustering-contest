<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/08/egy-tombolo-utas-letepte-a-repulo-ajtajat"/>
    <meta property="og:site_name" content="infostart"/>
    <meta property="article:published_time" content="2019-11-08T14:16:00+00:00"/>
    <meta property="og:title" content="Egy utas letépte a repülő ajtaját - videó"/>
    <meta property="og:description" content="A Csiangmajból Bangkokba tartó járat 90 percet késett emiatt."/>
  </head>
  <body>
    <article>
      <h1>Egy utas letépte a repülő ajtaját - videó</h1>
      <address><time datetime="2019-11-08T14:16:00+00:00">08 Nov 2019, 14:16</time> by <a rel="author">Infostart</a></address>
      <h3>A Csiangmajból Bangkokba tartó járat 90 percet késett emiatt.</h3>
      <p>Hatalmas felfordulást okozott és több utastársának megnehezítette az életét az a fiatal férfi, aki alkoholos befolyásoltság alatt kinyitotta a repülő ajtaját, elindítva ezzel egy sor biztonsági protokollt - írta a <a href="https://24.hu/kulfold/2019/11/08/repulo-keses-ajto-reszeg-utas/">24.hu</a> a brit Mirror alapján.</p>
      <p>A járat kedd délután a thaiföldi Csiangmajból tartott volna Bangkokba, de a felszállás előtt nem sokkal egy meglehetősen részeg férfi megrángatta és szinte kitépte az egyik, szárny fölötti vészkijárati ajtót a helyéből. Több utas pánikba esett, ugyanis még az a biztonsági csúszda is kinyílt, amin vészhelyzet esetén az emberek elhagyhatják a repülőt.</p>
      <p>A részeg utas egyébként nem rendelkezett embetfeletti erővel, csupán jó helyen fogta meg az ajtót, ami így gyakorlatilag kipattant a keretből.</p>
      <figure>
        <iframe src="https://www.youtube.com/embed/aQ4cG3xNnJc" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: YouTube/Viral Press</i>
      </p>
    </article>
  </body>
</html>