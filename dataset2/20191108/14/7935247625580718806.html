<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/rus-turist-sayisi-5-milyonu-asti-214568h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:51:58+00:00"/>
    <meta property="og:title" content="Rus turist sayısı 5 milyonu aştı"/>
    <meta property="og:description" content="Türkiye'nin önemli turizm merkezlerinden Antalya'da, yılın 10 aylık döneminde 5 milyon 414 bin 602 Rus turist ağırlanarak tüm zamanların rekoru kırıldı."/>
  </head>
  <body>
    <article>
      <h1>Rus turist sayısı 5 milyonu aştı</h1>
      <h2>Türkiye'nin önemli turizm merkezlerinden Antalya'da, yılın 10 aylık döneminde 5 milyon 414 bin 602 Rus turist ağırlanarak tüm zamanların rekoru kırıldı.</h2>
      <address>
        <time datetime="2019-11-08T14:51:58+00:00">08 Nov 2019, 14:51</time>
      </address>
      <p>Turistlerin ilk tercihleri arasında yer alan Antalya, ağırladığı konuk bakımından da rekorlarla anılıyor. İl Kültür ve Turizm Müdürlüğü'nün Antalya Havalimanı verilerine göre, 1 Ocak-31 Ekim tarihleri arasında kente gelen yabancı turist sayısında geçen yılın aynı dönemine göre yüzde 17,4 artış kaydedildi. Antalya'ya, bu yıl 31 Ekim'e kadar 14 milyon 136 bin 150 yabancı turist geldi. Kenti en çok Rus turistler ziyaret etti. Geçen sene toplamda 4 milyon 801 bin, 1 Ocak-31 Ekim döneminde ise 4 milyon 681 bin 299 Rus turistin ziyaret ettiği Antalya'ya, bu yılın aynı döneminde Rusya'dan 5 milyon 414 bin 602 ziyaretçi geldi.</p>
    </article>
  </body>
</html>