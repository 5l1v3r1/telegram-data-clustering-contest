<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/odprli-prenovljeno-tartinijevo-hiso"/>
    <meta property="og:site_name" content="Primorske novice"/>
    <meta property="article:published_time" content="2019-11-08T14:57:32+00:00"/>
    <meta property="og:title" content="Odprli prenovljeno Tartinijevo hišo"/>
    <meta property="og:description" content="Danes so v Piranu odprli prenovljeno Tartinijevo rojstno hišo. Obnovo fasade in vzdrževalna dela v notranjosti hiše so izvedli v sklopu projekta tARTini - Kulturni turizem v znamenju Giuseppeja Tartinija, ki poteka v okviru programa Interreg Italia-Slovenija. Posveča se kulturni dediščini obmejnega območja z željo spodbuditi njeno ohranjanje in promocijo, predvsem z vpenjanjem slavnega skladatelja Giuseppeja Tartinija."/>
  </head>
  <body>
    <article>
      <h1>Odprli prenovljeno Tartinijevo hišo</h1>
      <address><time datetime="2019-11-08T14:57:32+00:00">08 Nov 2019, 14:57</time> by <a rel="author">Spletno uredništvo</a></address>
      <p>
        <b>Danes so v Piranu odprli prenovljeno Tartinijevo rojstno hišo. Obnovo fasade in vzdrževalna dela v notranjosti hiše so izvedli v sklopu projekta tARTini - Kulturni turizem v znamenju Giuseppeja Tartinija, ki poteka v okviru programa Interreg Italia-Slovenija. Posveča se kulturni dediščini obmejnega območja z željo spodbuditi njeno ohranjanje in promocijo, predvsem z vpenjanjem slavnega skladatelja Giuseppeja Tartinija.</b>
      </p>
      <figure>
        <img src="https://static.primorske.si/foto/highres/gnweb/718942_tartini3.jpg"/>
        <figcaption>Foto: Občina Piran</figcaption>
      </figure>
      <p><b>PIRAN</b> &gt; Vodilni partner projekta je občina Piran. Skladatelj Giuseppe Tartini je bil dejaven med Piranom, Koprom, Benetkami in Padovo. Ni bil le glasbenik, ampak tudi znanstvenik, ki je objavil vrsto spisov s področja matematike in akustike, pa tudi pedagog s svojo znano violinsko šolo.</p>
      <p>Projekt zajema blagovno znamko Discover Tartini in njeno večjezično spletno stran, različne dogodke, strateški dokument za razvoj kulturno-turističnega proizvoda ter smernice in pravila znamčenja, raziskavo pisemske korespondence Tartinija ter prevod in objavo te korespondence v različnih jezikih. Prav tako projekt zajema digitalizacijo in popis glasbenih virov ter ureditev glasbenega arhiva in Tartinijevih biografskih ter teoretičnih virov, prenovo rojstne hiše Tartini ter nakup multimedijske opreme za vzpostavitev nove muzejske poti v hiši Tartini.</p>
      <p>Partnerji v projektu so Občina Piran, Skupnost Italijanov Giuseppe Tartini (Piran), Festival Ljubljana (Ljubljana), Konzervatorij glasbe Giuseppeja Tartinija (Trst), Izvršni sekretariat za srednjeevropske pobude (Trst), Univerza v Padovi. Vrednost celotnega projekta je 1.286.926,00 evra, projekt pa traja od 1. oktobra 2017 do konca letošnjega leta-</p>
      <slideshow>
        <figure>
          <img src="https://static.primorske.si/foto/highres/gnweb/718942_tartini2-1.jpg"/>
          <figcaption>Foto: Občina Piran</figcaption>
        </figure>
        <figure>
          <img src="https://static.primorske.si/foto/highres/gnweb/718942_tartini-1.jpg"/>
          <figcaption>Foto: Občina Piran</figcaption>
        </figure>
      </slideshow>
    </article>
  </body>
</html>