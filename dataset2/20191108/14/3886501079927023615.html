<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119053-zelenovic-sa-flesenkemperom-srbija-jos-uvek-odbija-postmonitoring-misiju-saveta-evrope?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T14:00:04+00:00"/>
    <meta property="og:title" content="Zelenović sa Flesenkemperom: Srbija još uvek odbija postmonitoring misiju Saveta Evrope"/>
    <meta property="og:description" content="Predsednik Zajedno za Srbiju i gradonačelnik Šapca Nebojša Zelenović poručio je danas na sastanku sa šefom misije Saveta Evrope (SE) u Srbiji Tobijasom Flesenkemperom da Vlada Srbije još uvek odbija postmonitoring misiju SE o stanju demokratije u Srbiji, a posebno o situaciji u lokalnim samoupravama.&quot;Vlast priča o navodnoj spremnosti da organizuje poštene izbore, a zapravo je zabranila Savetu Evrope da pošalje misiju koja bi utvrdila čime se sve vlast služi u gušenju osnovnih demokratskih sloboda&quot;, rekao je Zelenović, navodi se u saopštenju Zajedno za Srbiju.Zelenović je podsetio na posetu predsednika Кomiteta za monitoring Кongresa lokalnih i regionalnih vlasti Saveta Evrope Lin Verbek Beogradu, koja je organizovana nakon što je Zelenović u Savetu Evrope govorio o pritiscima na opštine i gradove u kojima na vlasti nije Srpska narpedna stranka (SNS).&quot;Verbek je jasno rekao da je na sastanku sa ministrom državne uprave i lokalne samopurave Brankom Ružićem razgovarao o uvodjenju postmonitoring misije u Srbiji. Ružić…"/>
  </head>
  <body>
    <article>
      <h1>Zelenović sa Flesenkemperom: Srbija još uvek odbija postmonitoring misiju Saveta Evrope</h1>
      <address>
        <time datetime="2019-11-08T14:00:04+00:00">08 Nov 2019, 14:00</time>
      </address>
      <p><b>Predsednik Zajedno za Srbiju i gradonačelnik Šapca Nebojša Zelenović poručio je danas na sastanku sa šefom misije Saveta Evrope (SE) u Srbiji Tobijasom Flesenkemperom da Vlada Srbije još uvek odbija postmonitoring misiju SE o stanju demokratije u Srbiji, a posebno o situaciji u lokalnim samoupravama.</b><br/><br/>"Vlast priča o navodnoj spremnosti da organizuje poštene izbore, a zapravo je zabranila Savetu Evrope da pošalje misiju koja bi utvrdila čime se sve vlast služi u gušenju osnovnih demokratskih sloboda", rekao je Zelenović, navodi se u saopštenju Zajedno za Srbiju.<br/><br/>Zelenović je podsetio na posetu predsednika Кomiteta za monitoring Кongresa lokalnih i regionalnih vlasti Saveta Evrope Lin Verbek Beogradu, koja je organizovana nakon što je Zelenović u Savetu Evrope govorio o pritiscima na opštine i gradove u kojima na vlasti nije Srpska narpedna stranka (SNS).<br/><br/>"Verbek je jasno rekao da je na sastanku sa ministrom državne uprave i lokalne samopurave Brankom Ružićem razgovarao o uvodjenju postmonitoring misije u Srbiji. Ružić je to prvo prihvatio, a onda je dobio packe od vrha države i postmonitoring misija nije prihvaćena, što se nikada u istoriji Saveta Evrope nije dogodilo. To je diplomatski skandal koji još uvek nije ispravljen", rekao je Zelenović.</p>
    </article>
  </body>
</html>