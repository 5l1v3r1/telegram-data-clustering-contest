<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/blog/sapore-d_irpinia/giovanni-arvonio-presenta-fermentazione-la-questione-madre.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-08T14:47:00+00:00"/>
    <meta property="og:title" content="Giovanni Arvonio presenta: &quot;FermentAzione: La questione madre&quot;"/>
    <meta property="og:description" content="Appuntamento il 14 novembre da Madremia con la stampa e gli esperti di settore"/>
  </head>
  <body>
    <article>
      <h1>Giovanni Arvonio presenta: "FermentAzione: La questione madre"</h1>
      <h2>Appuntamento il 14 novembre da Madremia con la stampa e gli esperti di settore</h2>
      <address><time datetime="2019-11-08T14:47:00+00:00">08 Nov 2019, 14:47</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/22515828446036/movie_20191108_133822-2.mp4"/>
      </figure>
      <p>È in programma per giovedì 14 novembre alle ore 11.00 un appuntamento formativo ed informativo organizzato da Giovanni Arvonio, chef e titolare della pizzeria Madremia di Sirignano, da sempre attento e sensibile alla materia prima e alla corretta gestione degli ingredienti.</p>
      <p>Tema del confronto sarà "FermentAzione: La questione Madre" con una tavola rotonda che si svolgerà presso la Pizzeria Madremia di Sirignano (AV), presieduta dal Dr. Carlo di Cristo, biologo, ricercatore di Zoologia presso l’Università degli Studi del Sannio, specialista della panificazione con lievito naturale,studiata con l’approccio dello scienziato, Michele Armano, giornalista di Il Denaro e docente del Gambero Rosso Academy, con una particolare attenzione all’analisi sensoriale degli elementi gastronomici e l’Arch.Fosca Tortorelli, giornalista enogastronomica, da sempre sensibile e attenta alla cultura del vino e del cibo che ricoprirà il ruolo di moderatrice dell’incontro.</p>
      <p>Ad introdurre la tavola rotonda ci sarà Giuseppe Vecchione CEO di ComuniCARE network, agenzia di Pizzeria Madremia, che ha collaborato all'ideazione del concept, all'organizzazione e comunicazionee Dll'evento. A seguire interverranno Giovanni Arvonio chef patron del ristorante, Pasquale Polcaro pizzaiolo resident e Claudio de Siena, pizzaiolo della Pizzeria Magma di Torre del Greco.</p>
      <p>L'idea è quella di porre l’attenzione sulle diverse tipologie di lievito con l’obiettivo di offrire una panoramica sulla lievitazione, dalla sua definizione alla composizione, passando per il processo produttivo che lo caratterizza, fino al funzionamento e l’idratazione degli impasti. La parte teorica approfondirà quindi le principali tipologie di lievito e i suoi impieghi, parlando anche di falsi miti da sfatare. Si passerà poi a una veloce spiegazione su come approcciarsi ad una corretta analisi sensoriale del prodotto, che verrà poi applicata nella fase pratica.</p>
      <p>Conclusi gli interventi, dopo il momento concettuale e un breve dibattito con gli ospiti intervenuti, seguirà la parte pratica con una degustazione comparativa di pizze preparate con lievito madre vivo e altre fatte con lievito di birra.</p>
      <p>Un evento promosso e fortemente voluto dallo chef Giovanni Arvonio, che afferma con precisione:</p>
      <p>"Quando abbiamo pensato a questo evento, lo abbiamo visto come una sfida. Non con qualcun'altro, attenzione, ma con noi stessi. Perché se ogni approccio alla fermentazione ha diritto di cittadinanza, siamo dell'idea che si debba credere fermamente nel proprio lavoro, sapendo spiegare agli altri, a chi "lo consuma", come a chi lo studia o lo racconta, le ragioni delle nostre scelte e convinzioni"</p>
      <p>Prima di entrare nel vivo della degustazione comparativa, il momento sensoriale verrà arricchito dalla presentazione dell’Azienda Agricola Cianciulli, raccontata direttamente dal proprietario nonché produttore Pino Cianciulli; realtà vitivinicola nata dal sogno comune con il fratello Michele. Insieme hanno deciso di scommettere su Andretta e dal 2014 sono attivi con la loro azienda e con la loro etichetta, Arenara, un Fiano di montagna che si rivela fresco e ricco di personalità, oltre ad essere un vino assolutamente gastronomico.</p>
      <p>Alla tavola rotonda parteciperanno ospiti accreditati tra operatori del settore e giornalisti di settore.</p>
      <p>Partner dell’evento la condotta Slow Food di Avellino.</p>
    </article>
  </body>
</html>