<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/da-silvayaozgurluk-yolu-214561h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:38:53+00:00"/>
    <meta property="og:title" content="Da Silva'ya özgürlük yolu"/>
    <meta property="og:description" content="Brezilya'da hapisteki eski devlet başkanı Lula da Silva'nın serbest kalmasını sağlayacak bir karar verildi. "/>
  </head>
  <body>
    <article>
      <h1>Da Silva'ya özgürlük yolu</h1>
      <h2>Brezilya'da hapisteki eski devlet başkanı Lula da Silva'nın serbest kalmasını sağlayacak bir karar verildi. </h2>
      <address>
        <time datetime="2019-11-08T14:38:53+00:00">08 Nov 2019, 14:38</time>
      </address>
      <p>Yüksek Mahkemede yapılan oylamada, kişinin yüksek mahkemelere başvurduğu tüm temyiz yollarının tükenmesinin ardından cezaevine koyulabileceği yönündeki karar, 5'e karşı 6 yargıcın onayıyla kabul edildi.</p>
      <p>Mahkemenin kararının, 2003-2010 yıllarında Brezilya'yı yöneten ve Nisan 2018'den bu yana cezaevinde bulunan 74 yaşındaki eski Devlet Başkanı Lula da Silva'nın yanı sıra 5 bin kadar mahkumun serbest bırakılmasının önündeki engeli kaldıracağı ifade edildi.</p>
      <p>Solcu lider Luiz Inacio Lula da Silva, geçen yıl Brezilya'da yapılan devlet başkanı seçiminin favorileri arasında gösteriliyordu ancak seçimde aday olması engellenmiş ve adının büyük bir yolsuzluk soruşturmasında geçmesinin ardından cezaevine gönderilmişti. Lula da Silva, hakkındaki suçlamaları reddediyor ve hepsinin siyasi amaç taşıdığını savunuyordu.<br/> </p>
    </article>
  </body>
</html>