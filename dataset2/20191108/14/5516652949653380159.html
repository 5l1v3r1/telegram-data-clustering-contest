<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425402/xrysostomos-xastalhs-den-exoyme-katholoy-agxos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T14:45:01+00:00"/>
    <meta property="og:title" content="Χρυσόστομος Χάσταλης: «Δεν έχουμε καθόλου άγχος»"/>
    <meta property="og:description" content="Χωρίς άγχος θα «κατέβει» στο αυριανό εντός έδρας παιχνίδι με τον ΑΕΡΑ η ομάδα του Αστέρα Παστίδας για την 9η αγωνιστική του πρωταθλήματος της Α’ Κατηγορίας Δωδεκανήσου."/>
  </head>
  <body>
    <article>
      <h1>Χρυσόστομος Χάσταλης: «Δεν έχουμε καθόλου άγχος»</h1>
      <h2>Ο τεχνικός του Αστέρα Παστίδας έκανε δηλώσεις για το αυριανό πολύ δύσκολο παιχνίδι της ομάδας του με τον ΑΕΡΑ. Αμφίβολη η συμμετοχή των Ροδανάκη και Μιχάλη Λιαμή</h2>
      <address>
        <time datetime="2019-11-08T14:45:01+00:00">08 Nov 2019, 14:45</time>
      </address>
      <p>
        <b>Χωρίς άγχος θα «κατέβει» στο αυριανό εντός έδρας παιχνίδι με τον ΑΕΡΑ η ομάδα του Αστέρα Παστίδας για την 9η αγωνιστική του πρωταθλήματος της Α’ Κατηγορίας Δωδεκανήσου.</b>
      </p>
      <p>Αυτό επεσήμανε στις δηλώσεις του στην «Αθλητική Ροδιακή» ο τεχνικός της ομάδας Χρυσόστομος Χάσταλης, προσθέτοντας πως πρόκειται για ένα πολύ δύσκολο παιχνίδι για την ομάδα του.</p>
      <p>Αναλυτικά, τα όσα υποστήριξε είναι τα ακόλουθα:</p>
      <p>«Εμείς θα προσπαθήσουμε να κάνουμε για μια ακόμα φορά το παιχνίδι μας και από εκεί και πέρα ό,τι ήθελε προκύψει. Δεν έχουμε κανένα άγχος. Δεν πιεζόμαστε για κάτι. Είμαστε σε καλή κατάσταση και θα κάνουμε ό,τι καλύτερο. Το παιχνίδι είναι πολύ δύσκολο καθώς παίζουμε μια ομάδα που είναι ανεβασμένη το τελευταίο διάστημα. Η αλλαγή προπονητή της έχει δώσει σίγουρα άλλη ώθηση όπως γίνεται πάντα σε αυτές τις περιπτώσεις. Επίσης, ο Ανδρέας Σταύρου είναι ένας πάρα πολύ καλός προπονητής».</p>
      <p><b>Αμφίβολοι Ροδανάκης και Μ. Λιαμής</b><br/>Δυο είναι τα αγωνιστικά προβλήματα που καλείται να αντιμετωπίσει ο Χρυσόστομος Χάσταλης για το παιχνίδι αυτό. Το ένα ακούει στο όνομα του Γιάννη Ροδανάκη και το άλλο σε αυτό του Μιχάλη Λιαμή. Ο έμπειρος τερματοφύλακας έχει ενοχλήσεις στο γόνατό του το οποίο έχει μαζέψει υγρό και κατά τα φαινόμενα δύσκολα θα προλάβει να ετοιμαστεί για το παιχνίδι.</p>
      <p>Ο νεαρός Λιαμής ταλαιπωρείται από ένα τράβηγμα και η συμμετοχή του θα κριθεί την τελευταία στιγμή. Εκτός μεγάλου απροόπτου όμως, δύσκολα θα μπορέσει και αυτός να ενισχύσει τις προσπάθειες των συμπαικτών του. Κατά τα άλλα, όλοι οι υπόλοιποι παίκτες είναι στη διάθεση του κ. Χάσταλη.</p>
    </article>
  </body>
</html>