<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134431-printezis-per-metima-nuo-elitinio-eurolygos-3000-surinktu-tasku-klubo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T14:37:00+00:00"/>
    <meta property="og:title" content="Printezis – per metimą nuo elitinio Eurolygos 3000 surinktų taškų klubo"/>
    <meta property="og:description" content="Nors Pirėjo „Olympiakos“ ketvirtadienio vakarą namuose pralaimėjo Stambulo „Anadolu Efes“ klubui, Georgios Printezis turėjo kuo pasigirti net po nesėkmės savų sirgalių akivaizdoje. Printezis susitikime prieš „Anadolu Efes“ pelnė 14 taškų, o toks rezultatyvumas jam padėjo palypėti į trečiąją rezultatyviausių Eurolygos krepšininkų sąrašo vietą. 2998 taškai, kuriuos Printezis iki šiol yra įmetęs, jį sulygino su Madrido ..."/>
  </head>
  <body>
    <article>
      <h1>Printezis – per metimą nuo elitinio Eurolygos 3000 surinktų taškų klubo</h1>
      <address>
        <time datetime="2019-11-08T14:37:00+00:00">08 Nov 2019, 14:37</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-206166-any1000x1000.jpg">
          <img src="https://www.basketnews.lt/paveikslelis-206166-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Nors Pirėjo „Olympiakos“ ketvirtadienio vakarą namuose pralaimėjo Stambulo „Anadolu Efes“ klubui, <a href="https://www.basketnews.lt/player-3253-georgios-printezis.html">Georgios Printezis</a> turėjo kuo pasigirti net po nesėkmės savų sirgalių akivaizdoje.</p>
      <p>Printezis susitikime prieš „Anadolu Efes“ pelnė 14 taškų, o toks rezultatyvumas jam padėjo palypėti į trečiąją rezultatyviausių Eurolygos krepšininkų sąrašo vietą.</p>
      <p>2998 taškai, kuriuos Printezis iki šiol yra įmetęs, jį sulygino su Madrido „Real“ rungtyniaujančiu Felipe Reyesu. Tai taip pat reiškia, kad graiką nuo elitinio 3000 taškų klubo skiria tik vienas metimas.</p>
      <p>Kol kas 3000 surinktų taškų ribą yra peržengę vos du krepšininkai – „Olympiakos“ žvaigždė Vassilis Spanoulis ir Juanas Carlosas Navarro.</p>
      <p>Navarro per karjerą Eurolygoje yra įmetęs 4152 taškus ir taip per vienerias rungtynes fiksavęs po 12,2 pelnomo taško. Tuo metu Spanoulis „La Bombai“ dar gali mesti iššūkį – gynėjas yra surinkęs 4054 taškus.</p>
      <p>34-erių Printezis stipriausioje Senojo žemyno lygoje rungtyniauja jau 17-ąjį sezoną, o penkiolika iš jų jis praleido „Olympiakos“ gretose.</p>
      <p>Šį sezoną graikas per 26 minutes renka po 12 taškų, atkovoja po 3,6 kamuolio, atlieka po 1,4 rezultatyvaus perdavimo ir fiksuoja 13,6 balų naudingumą.</p>
      <h3>
        <a href="https://www.basketnews.lt/zaidejai/3253-georgios-printezis.html">Georgios Printezis</a>
      </h3>
      <figure>
        <img src="https://www.basketnews.lt/paveikslelis-93901-any150x150.jpg"/>
      </figure>
      <figure>
        <img src="https://www.basketnews.lt/paveikslelis-177879-crop100x150.jpg"/>
      </figure>
      <ul>
        <li>MIN: 26.88</li>
        <li>PTS: 12 (55.81%)</li>
        <li>REB: 3.57</li>
        <li>AS: 1.43</li>
        <li>ST: 0.43</li>
        <li>BS: 0.14</li>
        <li>TO: 0.57</li>
        <li>GM: 7</li>
      </ul>
    </article>
  </body>
</html>