<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cik-aradan-buyukcekmece-214556h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:33:23+00:00"/>
    <meta property="og:title" content="Çık aradan Büyükçekmece"/>
    <meta property="og:description" content="Frutti Extra Bursaspor, ING Basketbol Süper Ligi'nin 7. haftasında bugün saat 15.15'te TOFAŞ Spor Salonu'nda İstanbul ekibini konuk edecek."/>
  </head>
  <body>
    <article>
      <h1>Çık aradan Büyükçekmece</h1>
      <h2>Frutti Extra Bursaspor, ING Basketbol Süper Ligi'nin 7. haftasında bugün saat 15.15'te TOFAŞ Spor Salonu'nda İstanbul ekibini konuk edecek.</h2>
      <address>
        <time datetime="2019-11-08T14:33:23+00:00">08 Nov 2019, 14:33</time>
      </address>
      <p>ING Basketbol Süper Ligi'ndeki ilk sezonunu geçiren Frutti Extra Bursaspor, 7. hafta mücadelesinde bugün evinde Arel Üniversitesi Büyükçekmece'yi konuk edecek. Lige 2'de 2'yle başlayan ve oynadığı 6 maçta 3 galibiyet, 3 yenilgi alan yeşil beyazlılar, evindeki maçta galibiyete uzanıp, üst sıralardan kopmamak istiyor. Ligdeki son 2 maçını kaybeden Potanın Timsahları, Büyükçekmece'yle TOFAŞ Spor Salonu'nda saat 15.15'te karşı karşıya gelecek.</p>
      <p>
        <b>EN BÜYÜK KOZ TARAFTAR</b>
      </p>
      <p>Son olarak kadrosunu Can Maxim Mutaf'la güçlendiren Frutti Extra Bursaspor'un tek galibiyetini geçtiğimiz hafta Beşiktaş'ı yenerek alan rakibi karşısında en büyük kozlarından birisi yine taraftarı olacak. Karşılaşmayı Emin Moğulkoç, Ziya Özorhon ve Serhat Büker hakem üçlüsü yönetecek. Yeşil beyazlılar, mücadeleden galibiyetle ayrılırsa play-off potasındaki yerini koruyacak.</p>
      <p>
        <b>15.15/TİVİBUSPOR2</b>
      </p>
    </article>
  </body>
</html>