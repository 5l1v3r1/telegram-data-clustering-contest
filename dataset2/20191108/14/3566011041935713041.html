<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545649.html/%D8%A2%D9%85%D8%A7%D8%AF%DA%AF%DB%8C-%D8%A8%D8%B3%DB%8C%D8%AC-%D8%A7%D8%B5%D9%86%D8%A7%D9%81-%D8%A8%D8%B1%D8%A7%DB%8C-%DA%A9%D9%85%DA%A9-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:36:00+00:00"/>
    <meta property="og:title" content="آمادگی بسیج اصناف برای کمک به زلزله زدگان آذربایجان شرقی"/>
    <meta property="og:description" content="رئیس سازمان بسیج اصناف ، بازاریان و فعالان اقتصادی کشور از آمادگی گروه‌های جهادی این سازمان برای کمک به زلزله زدگان استان آذربایجان شرقی خبر داد."/>
  </head>
  <body>
    <article>
      <h1>آمادگی بسیج اصناف برای کمک به زلزله زدگان آذربایجان شرقی</h1>
      <address>
        <time datetime="2019-11-08T14:36:00+00:00">08 Nov 2019, 14:36</time>
      </address>
      <p>رئیس سازمان بسیج اصناف ، بازاریان و فعالان اقتصادی کشور از آمادگی گروه‌های جهادی این سازمان برای کمک به زلزله زدگان استان آذربایجان شرقی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از تصویر روز غلامرضا حسن پور با بیان این مطلب افزود: در تماس با روسای اصناف و بازاریان آذربایجان شرقی ، بازاریان تبریز آمادگی کامل خود را برای تأمین نیازهای اولیه زلزله زدگان استان ازقبیل وسایل گرم کننده،پتو، پوشاک گرم ، موادغذایی و… اعلام نمودند.</p>
      <p>وی افزود: درهماهنگی های صورت گرفته با سایر اصناف سراسر کشور به ویژه استان های همجوار ، این آمادگی نیز وجود دارد تا درصورت نیاز به کمک های ضروری بیشتر، اقدامات لازم برای تامین موارد مورد نیاز در کمترین زمان ممکن انجام شود. وی تصریح کرد: در خصوص امداد‌رسانی مؤثر و سریع به مناطق زلزله ‌زده و آسیب‌دیدگان از این حادثه و رفع نیازهای فوری آماده ایم تا مسئولان ستاد بحران استان موارد مورد نیاز را به سازمان بسیج اصناف اعلام نمایند. غلامرضا حسن پور در ادامه از برگزاری نشست فوری قرارگاه خدمت رسانی شهیدعراقی سازمان بسیج اصناف کشور خبر داد و گفت: در این جلسه ویژه تصمیمات لازم جهت یاری رسانی به زلزله زدگان اتخاذ خواهد شد.   رئیس سازمان بسیج اصناف ، بازاریان و فعالان اقتصادی کشور در پایان ضمن ابراز همدردی با آسیب‌دیدگان و بازماندگان این حادثه از خداوند متعال برای درگذشتگان طلب آمرزش کرد. انتهای پیام/</p>
    </article>
  </body>
</html>