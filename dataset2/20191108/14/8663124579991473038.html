<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-l-viv-vorskla-hto-z-autsajderiv-zmozhe-vidshtovhnutysya-vid-dna/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T14:55:00+00:00"/>
    <meta property="og:title" content="Прогноз і ставка. «Львів» – «Ворскла»: хто з аутсайдерів зможе «відштовхнутися від дна»?"/>
    <meta property="og:description" content="Останнім матчем суботи стане двобій двох останніх команд української першості. Обидва клуби не виграють у чемпіонаті з кінця серпня. Керівництво господарів поля наважилося на кардинальний крок, вдруге з початку сезону змінивши головного тренера команди. Полтавці поки що довіряють Віталію Косовському, але «покращення» не настає. Не очікую голів від «Львова», тому й обираю ставку на те, що вони не заб’ють у ворота «Ворскли» більше одного разу."/>
  </head>
  <body>
    <article>
      <h1>Прогноз і ставка. «Львів» – «Ворскла»: хто з аутсайдерів зможе «відштовхнутися від дна»?</h1>
      <address><time datetime="2019-11-08T14:55:00+00:00">08 Nov 2019, 14:55</time> by <a rel="author">Анатолій Плохотнюк</a></address>
      <p>Останнім матчем суботи стане двобій двох останніх команд української першості. Обидва клуби не виграють у чемпіонаті з кінця серпня. Керівництво господарів поля наважилося на кардинальний крок, вдруге з початку сезону змінивши головного тренера команди. Полтавці поки що довіряють Віталію Косовському, але «покращення» не настає. Не очікую голів від «Львова», тому й обираю ставку на те, що вони не заб’ють у ворота «Ворскли» більше одного разу.</p>
      <p>
        <b>17:00, 09 лис 2019</b>
      </p>
      <h3>«Львів»</h3>
      <p>Сьогоднішні господарі поля не вразили своєю грою й у останньому турі, коли розгромно поступилися київському «Динамо» на виїзді. Вже на 10-й хвилині Микола Шапаренко ударом головою замкнув навіс Миколенка до штрафного майданчика. Ще через 20 хвилин Циганков реалізував пенальті, призначений за порушення правил на Солі. Вилучення Сидорчука на 35-й хвилині гри, здавалося б, могло змінити хід матчу, але гості навіть не в змозі були створити небезпеку для воріт Бущана. Наприкінці зустрічі львів’яни пропустили ще два голи, поїхавши додому із поразкою 0:4.</p>
      <p>У шести домашніх матчах «синьо-золоті леви» набрали лише одне очко. У 10-му турі їм, граючи у чисельній меншості, вдалося відстояти свої ворота у поєдинку із луганською «Зорею». Останню на сьогодні зустріч на «Арені Львів» господарі поля програли «Десні» із рахунком 1:4. Вже у першому таймі Сарнавський тричі виймав м’яч з сітки власних воріт. У другому таймі команди обмінялися забитими голами.</p>
      <h3>«Ворскла»</h3>
      <p>«Зелено-білі», на відміну від «Львова», попередній матч програли з мінімальним рахунком 0:1. Команда приймала чернігівську «Десну», довгий час втримувала нічийний рахунок, але все ж пропустила гол після розіграшу стандартного положення. Господарі поля за 90 хвилин нанесли тільки п’ять ударів у бік воріт підопічних Рябоконя, жоден з яких не потрапив у створ.</p>
      <p>У 5-му турі «Ворскла» здобула перемогу 3:0 на «Оболонь-Арені» над ковалівським «Колосом». Інші п’ять гостьових матчів завершилися її поразками із загальним рахунком 1:14.</p>
      <p>Минулого сезону сьогоднішні суперники зустрілися вперше після перерви у дев’ять років. Обидва матчі виграв полтавський клуб (2:0 у Львові, 1:0 вдома). 10 серпня хлопці Віталія Косовського двічі виходили уперед, дозволяючи гостям зрівнювати рахунок. На гол Дениса Васіна з пенальті на шостій хвилині компенсованого часу «Львів» вже не встиг відповісти (3:2).</p>
      <p>Незважаючи на те, що букмекери невеличку перевагу віддають господарям поля, для мене фаворитом зустрічі є саме «Ворскла». Гра може пройти по сценарію матчу із «Колосом» – 0:0 у першому таймі і єдиний гол у другій її половині. Загальний тотал потрапив у експрес, а для ординару візьму індивідуальний тотал господарів менше (1.0). Ще раз нагадаю, що львів’яни забили тільки одного разу у восьми останніх турах. 2,17 за те, що ця команда не заб’є більше голу «Ворсклі» – це просто «подарунок»!</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
      </related>
    </article>
  </body>
</html>