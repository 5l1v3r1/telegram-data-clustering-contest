<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-na-donbasi-pogrozhuyut-pripinennyam-rozvedennya-sil-638719.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T14:08:12+00:00"/>
    <meta property="og:title" content="Бойовики на Донбасі погрожують припиненням розведення сил"/>
    <meta property="og:description" content="Пушилін проти того, щоб на ділянках розведення з'являлися представники української поліції і нацгвардійці"/>
  </head>
  <body>
    <article>
      <h1>Бойовики на Донбасі погрожують припиненням розведення сил</h1>
      <address>
        <time datetime="2019-11-08T14:08:12+00:00">08 Nov 2019, 14:08</time>
      </address>
      <h4>Пушилін проти того, щоб на ділянках розведення з'являлися представники української поліції і нацгвардійці</h4>
      <p>Ватажок терористів «ДНР» Денис Пушилін заявив про можливу появу  бойовиків на ділянках в зоні розведення військ в районі Петрівського на окупованому Донбасі у разі, якщо там будуть розміщені представники Національної гвардії України і Національної поліції України.</p>
      <p>Про це бойовик сказав у своїй заяві, яку опублікував пропагандистський ресурс ДАН.</p>
      <p>«Заявляю, що в разі виникнення ситуації, при якій на ділянках розведення з'являться представники української поліції і нацгвардійці, також дзеркально і симетрично на цих територіях будуть присутні представники силових відомств «республіки»: «міністерства державної безпеки» і «міністерства внутрішніх справ». А процес розведення на нових ділянках стане неможливим», - повідомив ватажок терористів «ДНР».</p>
      <p>Як відомо, Тристороння контактна група <a href="https://glavcom.ua/news/rozvedennya-bilya-petrovskogo-perenesli-na-9-listopada--638642.html">узгодила датою початку відведення сил і засобів на ділянці розведення в районі Петрівського суботу, 9 листопада. </a></p>
      <p>Українські військові заявили, що <a href="https://glavcom.ua/news/viyskovi-zayavili-shcho-gotovi-do-rozvedennya-sil-u-petrivskomu-638586.html">готові до розведення сил у Петрівському</a>.</p>
      <p>Напередодні Міноборони заявило, що <a href="https://glavcom.ua/news/okupanti-minuyut-siru-zonu-na-donbasi-rozvidka--638103.html">незаконні збройні формування Російської Федерації мінують території</a> поблизу лінії розмежування, в тому числі так звану «сіру зону» на Донбасі.</p>
      <p>Помічник президента України Андрій Єрмак, представники українського уряду та посли іноземних держав <a href="https://glavcom.ua/news/yak-pomichnik-zelenskogo-voziv-predstavnikiv-inozemnih-derzhav-na-liniyu-rozmezhuvannya-foto-638461.html">відвідали українські позиції в районі населеного пункту Богданівка (Петрівське) Донецької області</a>, де має відбутися черговий етап розведення сил і засобів.</p>
      <related>
        <a href="https://glavcom.ua/news/viyna-na-donbasi-odin-bojec-distav-poranen--638670.html"/>
        <a href="https://glavcom.ua/news/chi-na-zradiv-zelenskiy-pismennik-vasil-shklyar-prokomentuvav-vidvedennya-viysk-na-donbasi-638179.html"/>
        <a href="https://glavcom.ua/news/misiya-obsje-zafiksuvala-ponad-200-vibuhiv-na-donbasi-638547.html"/>
      </related>
    </article>
  </body>
</html>