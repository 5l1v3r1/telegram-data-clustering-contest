<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/asgari-ucret-tesviki-devam-etmeli-214566h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:50:42+00:00"/>
    <meta property="og:title" content="Asgari ücret teşviki devam etmeli"/>
    <meta property="og:description" content="Türkiye İşveren Sendikaları Konfederasyonu (TİSK) Yönetim Kurulu Başkanı Özgür Burak Akkol, işverenlere sağlanan asgari ücret teşvikinin devamının kendileri için elzem olduğunu söyledi."/>
  </head>
  <body>
    <article>
      <h1>Asgari ücret teşviki devam etmeli</h1>
      <h2>Türkiye İşveren Sendikaları Konfederasyonu (TİSK) Yönetim Kurulu Başkanı Özgür Burak Akkol, işverenlere sağlanan asgari ücret teşvikinin devamının kendileri için elzem olduğunu söyledi.</h2>
      <address>
        <time datetime="2019-11-08T14:50:42+00:00">08 Nov 2019, 14:50</time>
      </address>
      <p>Akkol, istihdamın korunması ve yeni istidam sağlanması için işverenlere sağlanan destek ve teşviklerden memnuniyet duyduklarını belirtti. Asgari ücret teşvikinin devamının kendileri için çok elzem olduğuna işaret eden Akkol, ‘'Çalışma Bakanımızın bu konuda elinden gelenin fazlasını yaptığına inanıyoruz. Diğer taraftan Kısa Çalışma Ödeneği 90 bin kişinin istihdamına katkı sağladı. Bu konu da bizim için önemli. Mesleki Yeterlilik Kurumu'muz ile beşeri sermayemizi geleceğe hazırlıyoruz. Burada bu sene bitecek belge teşvikinin 2023'e kadar uzatılması önemli'' dedi. </p>
      <p>
        <b>DAHA FAZLA KADININ ÇALIŞMASI LAZIM</b>
      </p>
      <p>Kadın istihdamında iş gücüne katılımın son 10 yılda yüzde 25'ten yüzde 34'e yükseldiğini dile getiren Akkol, şöyle devam etti: ‘'Bu, zor bir konu. Doğum öncesi ve doğum sonrasında esnek çalışma modellerine ihtiyaç var. Mevcut iş gücünün işini değiştirmeyle ilgili bir talebimiz yok. Part-time ve esnek çalışma bizim tartışmamız gereken bir konu. Ülkemizde daha fazla kadının, daha fazla gencin part-time çalışması lazım. Bunu yapalım ki işsizlik rakamlarımızı aşağıya indirebilelim.''</p>
    </article>
  </body>
</html>