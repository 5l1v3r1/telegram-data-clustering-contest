<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/samit-normandskoji-chetvirki-shcho-vzhe-vidomo-golovne-novini-ukrajini-50052402.html"/>
    <meta property="og:site_name" content="НВ"/>
    <meta property="article:published_time" content="2019-11-08T14:05:00+00:00"/>
    <meta property="og:title" content="Ще трошечки поступок. Що вже відомо про саміт Нормандської четвірки, який планують провести найближчим часом"/>
    <meta property="og:description" content="Зустріч у Нормандському форматі відбудеться протягом наступних декількох тижнів. Підготовка до проведення саміту продовжується, заявив глава МЗС Німеччини Гайко Маас."/>
  </head>
  <body>
    <article>
      <h1>Ще трошечки поступок. Що вже відомо про саміт Нормандської четвірки, який планують провести найближчим часом</h1>
      <h2>Зустріч у Нормандському форматі відбудеться протягом наступних декількох тижнів. Підготовка до проведення саміту продовжується, заявив глава МЗС Німеччини Гайко Маас.</h2>
      <address>
        <time datetime="2019-11-08T14:05:00+00:00">08 Nov 2019, 14:05</time>
      </address>
      <p>В питанні досягнення миру на Донбасі, існують певні передумови, які все ще не виконані, додає Маас. Він наголосив, що Німеччина прагне допомогти президенту Володимиру Зеленському продовжувати мирний процес.</p>
      <p>«Ми активно працюємо, щоб підготуватися до саміту Нормандського формату, що відбудеться протягом наступних тижнів. Домовленості, досягнуті у межах Мінського процесу, зараз втілюються, і ми хочемо використати цю динаміку. У нас є Нормандський формат, до якого входять Німеччина, Франція, Росія та Україна. У цьому форматі ми дали старт Мінському процесу, і ми хочемо розвивати його далі. Зараз в Україні дуже позитивна динаміка, що розпочалася з обранням президента Зеленського, тому ми маємо намір підтримати», — зауважив Маас.</p>
      <p>Як повідомив спецпредставник ОБСЄ Мартін Сайдік, розведення сил у місті Петровському розпочнеться 9 листопада о 12 годині ранку.</p>
      <h3>Корейський сценарій</h3>
      <p>У разі, якщо результати нормандського саміту будуть неприйнятні для України, їй доведеться заморозити ситуацію на Донбасі за корейським сценарієм, сказав у коментарі Радіо НВ голова фракції Голос Сергій Рахманін.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/744/original/e4db444dee2f53f482e6ffe1f5534629.png?stamp=1&amp;q=85&amp;w=115"/>
      </figure>
      <p>Сату Кахконен<br/>Таким ми бачимо Донбас</p>
      <p>Прийняття усіх умов Мінських угод може загрожувати суверенітету держави. На його думку, в цьому випадку Україні варто зосередитись на внутрішніх проблемах.</p>
      <p>«Фактично 38 паралель, яка дозволила Південній Кореї зосередитися на економіці, підняти свою країну і створити умови, відповідно до яких Корея рано чи піздно об'єднається. Якби була війна, навіть у такому форматі, як вона відбувається зараз на Донбасі. Ніколи б у житті Південна Корея не зробила свій економічний ривок. Повне слідування Мінським угодам означає, що ми беремо на себе бюджетний тягар, який просто зруйнує нашу економіку, і ми надаємо перевагу одному регіону, що призведе до внутрішньої напруги у інших регіонах, і може підірвати державу зсередини», — зазначив Рахманін.</p>
      <h3>Російський саботаж</h3>
      <p>Лідери Європи неодноразово заявляли, що саміт у Нормандському форматі потрібно провести якнайшвидше, проте Росія постійно блокує цей процес. Кремль не задоволений поступками Києва у питанні розведення військ та формулі Штайнмаєра, розповів в коментарі Радіо НВ експерт з міжнародних питань українського інституту аналізу та менеджменту політики Володимир Воля.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/512/original/cce95c7bf4e1c7aba80ea201c424dec0.png?stamp=1&amp;q=85&amp;w=115"/>
      </figure>
      <p>Ірина Геращенко<br/>Обстріли біля Золотого. Чого домагається Кремль?</p>
      <p>Окрім цього, поки невідомий порядок денний саміту і про що саме будуть домовлятись лідери. Є сподівання, що четвірка зустрінеться до католицького різдва — а саме до 25 грудня, вважає Воля.</p>
      <p>«Якщо не будуть досягнуті домовленості про нові розведення тощо, то, я думаю, що саміт може й не відбутися у цьому році. Принаймні з російського боку два чи три дні тому була заява, що Росія поки що не бачить можливостей та умов для проведення саміту до кінця цього року. Працювати над цим питанням і мати вже якусь попередню узгоджену дату — це дві різні речі. Тому, швидше за все, слова Мааса треба розцінювати, що вони б хотіли і працюватимуть над тим, щоб саміт відбувся у найближчі тижні», — наголосив Воля.</p>
      <h3>Мінімальні послаблення</h3>
      <p>З українського боку є бажання зустрітись у Нормадському форматі, що помітно по розведеню військ у трьох населених пунктах Донбасу. Зеленському не варто іти на подальші поступки Росії, якщо як країна поставить нові умови, зазначив в коментарі Радіо НВ директор Фонду підтримки демократичних ініціатив Юрій Міндюк.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/402/original/76a1a94633791dc7f09300366a31ab39.png?stamp=1&amp;q=85&amp;w=115"/>
      </figure>
      <p>Стівен Пайфер<br/>Тонка грань для Зеленського</p>
      <p>Помітно, що українські топ-посадовці вже не говорять про Крим та впровадження особливого статусу Донбасу.</p>
      <p>«Зеленський намагається зробити все, щоб отримати хоч якісь поступки чи зрушення по темі Донбасу. Я так розумію, що він нічого не виставляє там по темі Криму, іншим питанням, і намагається виконати умови Росії. Проте Зеленський також хоче отримати якісь мінімальні послаблення, найбільше його цікавить припинення вогню», — зауважив Міндюк.</p>
      <p>Нагадаємо, міністр закордонних справ Вадим Пристайко 4 листопада заявив, що Росія вимагає узгодити документ, який буде підсумком саміту Нормандської четвірки, перед самою зустріччю лідерів України, РФ, Німеччини та Франції.</p>
    </article>
  </body>
</html>