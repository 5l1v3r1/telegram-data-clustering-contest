<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/electronic-arts-a-lansat-jocul-need-for-speed-heat/"/>
    <meta property="og:site_name" content="AutoExpert"/>
    <meta property="article:published_time" content="2019-11-08T14:45:47+00:00"/>
    <meta property="og:title" content="Electronic Arts a lansat jocul Need for Speed Heat"/>
    <meta property="og:description" content="Electronic Arts a lansat noul joc Need for Speed Heat, cea mai nouă ediție a celebrei francize de jocuri video."/>
  </head>
  <body>
    <article>
      <h1>Electronic Arts a lansat jocul Need for Speed Heat</h1>
      <address><time datetime="2019-11-08T14:45:47+00:00">08 Nov 2019, 14:45</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/Need-for-Speed-Heat-4-830x467.jpg"/>
      </figure>
      <p>
        <b>Electronic Arts a lansat noul joc Need for Speed Heat, cea mai nouă ediție a celebrei francize de jocuri video.</b>
      </p>
      <p>Noul joc dedicat pasionaților de automobile este disponibil pentru PlayStation 4, Xbox One și PC.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Need-for-Speed-Heat-1-727x1024.jpg"/>
      </figure>
      <p>Need for Speed Heat duce jucătorii în Palm City, o lume nouă, unde își pot alege modul de joc: fie urcă în ierarhii prin participarea la evenimente consacrate pentru a câștiga bani pe timpul zilei, fie riscă totul pentru reputație și recompensele mari, în cursele derulate noaptea.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Need-for-Speed-Heat-3-1024x429.jpg"/>
      </figure>
      <p>Jocul Need for Speed Heat a fost dezvoltat inclusiv în România în cadrul studioului Electronic Arts de la București. Fanii jocurilor cu mașini vor putea concura la volanul virtual al unor modele celebre ca Aston Martin, BMW, Mercedes-Benz, Porsche și Polestar 1.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Need-for-Speed-Heat-5-1024x576.jpg"/>
      </figure>
      <p><i>“Suntem nerăbdători să aflăm reacțiile fanilor față de NFS Heat, pe măsură ce intră în lumea Palm City și descoperă povestea și noile caracteristici Heat pentru prima dată. Suntem entuziasmați că putem prezenta noua mecanică de joc Day &amp; Night, prin care jucătorii trebuie să echilibreze câștigurile realizate pe timp de zi în cursele legale SpeedHunter Showdown cu participarea la curse ilegale pe timp de noapte pentru a-și crește reputația și a putea debloca misiuni și noutăți. Pe lângă această nouă abordare a modului de joc, ne bucurăm să anunțăm reîntoarcerea urmăririlor de poliție open-world și al modului multiplayer în timp real All Drive, ceea ce înseamnă că acum vă puteți alia cu prietenii voștri pentru a lupta împreună împotriva polițiștilor corupți din Palm City”</i>, a declarat Sorin Rizea, Game Designer, Electronic Arts România.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Need-for-Speed-Heat-2-727x1024.jpg"/>
      </figure>
    </article>
  </body>
</html>