<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/ti-deytera-i-parousiasi-tou-pitino/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T14:37:47+00:00"/>
    <meta property="og:title" content="Τη Δευτέρα η παρουσίαση του Πιτίνο"/>
    <meta property="og:description" content="Ο νέος προπονητής της Εθνικής ομάδας μπάσκετ, Ρικ Πιτίνο, θα παρουσιαστεί τη Δευτέρα στις 12:00 σε κεντρικό ξενοδοχείο της Αθήνας."/>
  </head>
  <body>
    <article>
      <h1>Τη Δευτέρα η παρουσίαση του Πιτίνο</h1>
      <h2>Ο νέος προπονητής της Εθνικής ομάδας μπάσκετ, Ρικ Πιτίνο, θα παρουσιαστεί τη Δευτέρα στις 12:00 σε κεντρικό ξενοδοχείο της Αθήνας.</h2>
      <address><time datetime="2019-11-08T14:37:47+00:00">08 Nov 2019, 14:37</time> by <a rel="author">ΤοΒΗΜΑ Team</a></address>
      <p>Τη Δευτέρα στις 12 το μεσημέρι θα γίνει η παρουσίαση του νέου ομοσπονδιακού τεχνικού της ομάδας μπάσκετ, Ρικ Πιτίνο, σε κεντρικό ξενοδοχείο της Αθήνας, όπως ενημέρωσε η ΕΟΚ.</p>
      <p>«Ο Ρικ Πιτίνο συμφώνησε σήμερα (8/11) με τον πρόεδρο της ΕΟΚ, Γιώργο Βασιλακόπουλο, να αναλάβει να καθοδηγήσει την Εθνική Ανδρών στις υποχρεώσεις του ερχόμενου καλοκαιριού, δηλαδή το Προολυμπιακό τουρνουά, με στόχο την πρόκριση στους Ολυμπιακούς αγώνες του Τόκιο και την εκεί συνέχιση της παρουσίας του.</p>
      <p>
        <a href="https://www.in.gr/2019/11/08/economy/aade-liksiprothesmes-ofeiles-ypsous-59-dis-eyro-entaxthikan-sti-rythmisi-ton-120-doseon/">ΑΑΔΕ : Ληξιπρόθεσμες οφειλές ύψους 5,9 δισ ευρώ εντάχθηκαν στη ρύθμιση των 120 δόσεων</a>
      </p>
      <p>Ο πρόεδρος της ομοσπονδίας και ο Αμερικανός προπονητής μετά την επισημοποίηση της συμφωνία τους, παρέπεμψαν για τις λεπτομέρειες αυτής και της νέας προσπάθειας που ξεκινά, σε συνέντευξη Τύπου που θα πραγματοποιηθεί την ερχόμενη Δευτέρα (11/11) στις 12 το μεσημέρι, στο ξενοδοχείο CIVITEL OLYMPIC (Λεωοφόρος Κηφισίας 2, έναντι Golden Hall).</p>
      <p>Ο Πιτίνο γεννήθηκε στις 18 Σεπτεμβρίου 1952 στη Νέα Υόρκη. Έπαιξε μπάσκετ στο Γυμνάσιο στο Σεντ Ντόμινικ και στη συνέχεια στο Πανεπιστήμιο στη Μασαχουσέτη. Η καριέρα του ως προπονητής άρχισε από τη Χαβάη και τη θέση του βοηθού προπονητή, συνέχισε στο Syracuse ως βοηθός και πάλι, ακολούθησε το Πανεπιστήμιο της Βοστώνης ως πρώτος προπονητής για να πάρει σειρά το ΝΒΑ. Βρέθηκε στο τεχνικό επιτελείο των Νιου Γιορκ Νικς, επέστρεψε στο ΝCAA για το Providence, πριν επιστρέψει στους Νικς (1987-89). Το 1989 επέστρεψε στο κολεγιακό πρωτάθλημα παραμένοντας στο Κεντάκι από το 1989 ως το 1997 , για να ακολουθήσει μια τετραετία στους Μπόστον Σέλτικς. Το όνομά του ταυτίστηκε με το Λούιβιλ (2001-17), ενώ στις 26 Δεκεμβρίου 2018 έδωσε τα χέρια με τον Παναθηναϊκό παραμένοντας ως το τέλος της σεζόν, κατακτώντας πρωτάθλημα και Κύπελλο Ελλάδας.</p>
      <p>Έχει κατακτήσει το κολλεγιακό πρωτάθλημα δύο φορές (1996, 2013) και έχει φτάσει ως το Final Four του NCAA επτά φορές (1987, 1993, 1996, 1997, 2005, 2012, 2013)».</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>