<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/740599"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T04:10:00+00:00"/>
    <meta property="og:title" content="สถานศึกษารับสิทธิ์โควต้า มทร.ธัญบุรี"/>
    <meta property="og:description" content="มทร.ธัญบุรี จัดโควตาให้นักเรียน ม.ปลาย-อาชีวะ ล่าสุดลงนามความร่วมมืออีกกว่า 60 แห่ง"/>
  </head>
  <body>
    <article>
      <h1>สถานศึกษารับสิทธิ์โควต้า มทร.ธัญบุรี</h1>
      <address>
        <time datetime="2019-11-08T04:10:00+00:00">08 Nov 2019, 04:10</time>
      </address>
      <p>
        <b>มทร.ธัญบุรี จัดโควตาให้นักเรียน ม.ปลาย-อาชีวะ ล่าสุดลงนามความร่วมมืออีกกว่า 60 แห่ง</b>
      </p>
      <p>นายวิรัช โหตระไวศยะ รักษาราชการแทนอธิการบดีมหาวิทยาลัยเทคโนโลยีราชมงคล (มทร.) ธัญบุรี  ตัวแทน มทร.ธัญบุรี ลงนามความร่วมมือทางวิชาการ ผู้บริหารสถานศึกษาระดับ ม.ปลายและอาชีวศึกษา กว่า 60 แห่ง เปิดโอกาสให้นักเรียนเข้าศึกษาต่อในมหาวิทยาลัย  ณ ห้องประชุมสงค์ธนาพิทักษ์  โดย นายวิรัช กล่าวว่า  ความร่วมมือครั้งนี้มีวัตถุประสงค์  เพื่อส่งเสริม สนับสนุนการพัฒนาทางด้านวิชาการ และด้านการพัฒนานักศึกษา ให้บุคลากรที่มีความรู้ ความเชี่ยวชาญ ร่วมมือกันพัฒนาระบบการเรียนการสอน การวัดและประเมินผลสมรรถนะทางด้านวิชาการและวิชาชีพ ส่งเสริมสนับสนุนให้นักเรียน นักศึกษามีคุณภาพ มีความรู้ความสามารถเหมาะสมกับสาขาวิชา ได้มีโอกาสมัครสอบคัดเลือกเข้าศึกษา ใน มทร.ธัญบุรี<br/> </p>
      <figure>
        <img src="https://www.dailynews.co.th/admin/upload/20191108/news_qlOcDTZRpZ112157_533.jpg?v=20191109081?v=7464"/>
      </figure>
      <p>สำหรับการลงนามความร่วมมือครั้งนี้มีโรงเรียนและวิทยาลัยต่าง ๆ เข้าร่วมกว่า 60 แห่ง  โดย มทร.ธัญบุรี ได้จัดสรรโควต้าให้แก่โรงเรียนและวิทยาลัย ที่ได้ลงนามความร่วมมือกับมหาวิทยาลัยด้วย โดยปีการศึกษาที่ผ่านมามีโรงเรียนและวิทยาลัย ลงนามความร่วมมือทางวิชาการกับมหาวิทยาลัยไปแล้วกว่า 200 แห่ง นอกจากนี้มหาวิทยาลัยยังได้เปิดโอกาสให้โรงเรียนและวิทยาลัยที่ประสงค์จะร่วมลงนามความร่วมมือทางวิชาการกับทาง มทร.ธัญบุรี สามารถติดต่อได้ที่สำนักส่งเสริมวิชาการและงานทะเบียน มทร.ธัญบุรี โทร.0-2549-3613-5<br/> </p>
    </article>
  </body>
</html>