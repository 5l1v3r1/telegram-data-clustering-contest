<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740595"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T04:15:00+00:00"/>
    <meta property="og:title" content="เปลือยหัวใจเจ้าพ่อแร็ปเปอร์ 'โจอี้ บอย' โสดมา 1 ปีแล้ว"/>
    <meta property="og:description" content="โจอี้ บอย อัพเดทหัวใจโสดหล่อๆมาได้ 1 ปีแล้ว พร้อมเผยสเปกสาวที่ชอบต้องทำให้หัวปักหัวปำ!"/>
  </head>
  <body>
    <article>
      <h1>เปลือยหัวใจเจ้าพ่อแร็ปเปอร์ 'โจอี้ บอย' โสดมา 1 ปีแล้ว</h1>
      <address>
        <time datetime="2019-11-08T04:15:00+00:00">08 Nov 2019, 04:15</time>
      </address>
      <p>
        <b>โจอี้ บอย อัพเดทหัวใจโสดหล่อๆมาได้ 1 ปีแล้ว พร้อมเผยสเปกสาวที่ชอบต้องทำให้หัวปักหัวปำ!</b>
      </p>
      <p>จัดเป็นเจ้าพ่อแร็ปเปอร์ชื่อดังของเมืองไทยที่ทุกคนรู้จักเป็นอย่างดี สำหรับหนุ่ม <b>โจอี้ บอย</b> ซึ่งไม่ใช่แค่เรื่องผลงานเท่านั้นที่เจ้าตัวถูกจับตามอง แต่เรื่องหัวใจและสาวๆก็เป็นอีกหนึ่งเรื่องที่แฟนคลับอยากรู้เช่นกัน ล่าสุดโจอี้ได้เดินทางไปอัพเดทเรื่องของตัวเองในรายการคุยแซ่บ Show ซึ่งมีช่วงหนึ่งที่ได้กล่าวถึงความรักตอนนี้ โดยเล่าว่า</p>
      <figure>
        <img src="https://www.dailynews.co.th/admin/upload/20191108/news_MDuxmryHVw110541_533.jpg?v=20191108203?v=5786"/>
      </figure>
      <figure>
        <img src="https://www.dailynews.co.th/admin/upload/20191108/news_wDryoXiITU110541_533.jpg?v=20191108203?v=3468"/>
      </figure>
      <p>“ตอนนี้โสด ไม่มีคนดูแล ก็มีคนคุยนะ แต่เราไม่มีเวลาไปโฟกัสกับเรื่องการมีคู่ครอง เราอายุขนาดนี้บางทีก็ลืมไปแล้วคือผมไม่เคยปิด ไม่เคยบอกตัวเองว่าอยากมี หรือไม่อยากมี อะไรเกิดขึ้นมาก็ตามนั้น พี่ชอบเด็ก พี่เล่นกับหลานพี่สนุกมาก ซึ่งพี่รู้อย่างเดียวคือเตรียมตัวเองให้พร้อมมากๆไว้ สเปกพี่เหรอต้องเป็นคนที่ทำให้เราหัวปักหัวปำ คือเราพลาดมาเยอะ เราอายุขนาดนี้ เราผิดหวังกับเรื่องความรักมาเยอะ เราย้อนกลับไปคิดอันดับแรกเลยว่าคนที่จะทำให้เราหัวปักหัวปำเหมือนรัก 2-3 ครั้งแรกได้นั่นคือสิ่งที่ต้องการ นิสัย ใจคอเอาไว้ก่อน เอาแพชชั่นเป็นอันดับแรก ผมรู้สึกอย่างนั้น ตอนนี้ก็โสดมา 1 ปีแล้ว ซึ่งเรื่องที่ผมโสดไม่มีใครทิ้งใคร ก็คุยกันปกติ ธรรมดา โตแล้วไม่ทะเลาะไม่อะไรกันด้วย จริงๆผมอกหักบ่อย อกหักหนักที่สุดคือลืมเขาไปไม่ได้คือข้ามยุคมาเลยนะ แบบเผลอๆ ยังไปเสิร์ชกูเกิลชื่อเขา แต่ไม่ได้เสียใจนะ แต่คิดถึงต่อเนื่องมา ซึ่งตอนนี้ไม่คิดถึงแล้ว”</p>
      <figure>
        <img src="https://www.dailynews.co.th/admin/upload/20191108/news_KhqBqomlpf110542_533.jpg?v=20191108203?v=9729"/>
      </figure>
      <figure>
        <img src="https://www.dailynews.co.th/admin/upload/20191108/news_gwmYHxxBYs110540_533.jpg?v=20191108203?v=4497"/>
      </figure>
    </article>
  </body>
</html>