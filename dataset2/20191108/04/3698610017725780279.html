<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/bolton-znovu-vidmovivsya-svidchiti-u-kongresi-i-prigroziv-demokratam-sudom-328891_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T04:44:00+00:00"/>
    <meta property="og:title" content="Болтон знову відмовився свідчити у Конгресі і пригрозив демократам судом"/>
    <meta property="og:description" content="Від одержання повістки на допит він також відмовився."/>
  </head>
  <body>
    <article>
      <h1>Болтон знову відмовився свідчити у Конгресі і пригрозив демократам судом</h1>
      <h2>Від одержання повістки на допит він також відмовився.</h2>
      <address>
        <time datetime="2019-11-08T04:44:00+00:00">08 Nov 2019, 04:44</time>
      </address>
      <p>Комітету з розвідки Палати представників Конгресу США не вдалося <a href="https://dt.ua/WORLD/demokratam-dovedetsya-viklikati-boltona-cherez-povistku-wsj-327964_.html"><b>допитати колишнього радника президента з національної безпеки Джона Болтона</b></a> після того, як він кілька разів відмовлявся свідчити і передав через свого адвоката, що подасть на Палату до суду, якщо той надумає викликати його на слухання повісткою, повідомляє <a href="https://edition.cnn.com/">CNN</a>.</p>
      <p>"Він не з'явився, як його просили, сьогодні. Його адвокат повідомив нам, що на відміну від трьох інших відданих державних службовців, які працювали на нього у раді нацбезпеки і виконали законні повістки, Болтон пообіцяв викликати нас до суду у випадку, якщо ми дамо йому повістку для дачі свідчень", – зазначив у розмові з журналістами чиновник комітету.</p>
      <p>За його словами, конгресмени жалкують про рішення Болтона, однак не можуть з ним судитися – тяганина з екс-радником може затягнутися на місяці, а в плани демократів входить завершити слідство у рамках процедури імпічменту Трампа до кінця року. Тому тривалий судовий розгляд із Болтоном явно не в їхніх інтересах.</p>
      <p>"Вказівка Білого дому про те, що він не з'явиться, додасть доказів тому факту, що президент перешкоджає Конгресу", – зазначив чиновник.</p>
      <p>25 жовтня, один з найактивніших прихильників президента США Дональда Трампа, <b><a href="https://dt.ua/WORLD/prihilnik-trampa-vnis-rezolyuciyu-scho-zasudzhuye-rozsliduvannya-schodo-impichmentu-trampa-327309_.html">сенатор-республіканець Ліндсі Грем, вніс до Сенату резолюцію</a></b> із засудженням імпічменту президента, який ініціювали в Палаті представників.</p>
      <p>У четвер, 31 жовтня, контрольована демократами Палата представників<a href="https://dt.ua/WORLD/palata-predstavnikiv-kongresu-ssha-progolosuye-za-rezolyuciyu-schodo-impichmentu-31-zhovtnya-327667_.html"><b> Конгресу США має намір провести голосування з питання про резолюцію про імпічмент президента Дональда Трампа</b>,</a> заявила спікер Демократичної партії в Палаті Ненсі Пелосі.</p>
      <p>Перед усім, метою резолюції є встановлення порядку публічних слухань і дозволити публікацію стенограм допитів свідків. Це буде перше офіційне голосування за процедурою імпічменту в Палаті.</p>
      <p>На даний момент члени Демократичної партії проводять розслідування проти Трампа. При цьому демократи періодично стикаються з обвинуваченнями від республіканців – останні звинувачують Демократичну партію в незаконності розслідування та порушенні регламенту оформлення процесу.</p>
      <p>Про початок процедури <b><a href="https://dt.ua/WORLD/spiker-kongresu-ssha-ogolosila-pro-zapusk-proceduri-impichmentu-trampa-324476_.html">спікерка Палати представників Ненсі Пелосі</a></b> повідомила 24 вересня. 17 жовтня, демократи заявили, що планують надати<b> <a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">обвинувальний висновок про імпічмент Трампа</a></b> до Дня Подяки.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2VkaXRpb24uY25uLmNvbS8=">CNN</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>