<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620395/%D8%A7%D9%81%D8%B2%D8%A7%DB%8C%D8%B4-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C%E2%80%8C%D9%87%D8%A7%DB%8C-%D8%A7%DB%8C%D9%86%D8%AA%D8%B1%D9%86%D8%AA%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T04:01:00+00:00"/>
    <meta property="og:title" content="افزایش کلاهبرداری‌های اینترنتی"/>
    <meta property="og:description" content="دادستان عمومی وانقلاب شهرستان ابرکوه با بیان اینکه پرونده‌های کلاهبرداری‌های اینترنتی در این این شهرستان افزایش یافته از شهروندان خواست نسبت به فعال‌سازی رمز دوم پویا(یکبار مصرف) کارت‌های بانکی خود اقدام کنند."/>
  </head>
  <body>
    <article>
      <h1>افزایش کلاهبرداری‌های اینترنتی</h1>
      <address>
        <time datetime="2019-11-08T04:01:00+00:00">08 Nov 2019, 04:01</time>
      </address>
      <p>
        <i>دادستان عمومی وانقلاب شهرستان ابرکوه با بیان اینکه پرونده‌های کلاهبرداری‌های اینترنتی در این این شهرستان افزایش یافته از شهروندان خواست نسبت به فعال‌سازی رمز دوم پویا(یکبار مصرف) کارت‌های بانکی خود اقدام کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>میثم رنجبر با اجتناب از اعلام آماری در خصوص کلاهبرداری‌های اینترنتی اظهار داشت: به دنبال خریدهای ناامن از طریق فضای مجازی که برخی سوء استفاده کنندگان از این فضا در خارج از استان و حتی خارج از کشور فعالیت می‌کنند، شهروندان با مراجعه به بانک‌های عامل نسبت به فعال سازی رمز پویا (رمز یک بار مصرف) اقدام کنند.</p>
      <p>وی آگاهی نداشتن شهروندان در خصوص امور بانکی الکترونیک را از عوامل سوء استفاده افراد فرصت طلب عنوان کرد و اتخاذ تدابیر پیشگیرانه را در این زمینه ضروری دانست و یادآور شد: طبق بخش نامه‌های دادستان کل کشور و بانک مرکزی شهروندان مکلف به اخذ رمز پویا و اجرایی کردن آن در خریدهای اینترنتی هستند.</p>
      <figure>
        <img src="https://aftabnews.ir/files/fa/news/1398/8/16/356479_996.jpg"/>
      </figure>
      <p>رنجبر تاکید کرد: بانک‌های عامل در صورت اجرایی نکردن رمز دوم پویا ملزم به پرداخت خسارت به مال باختگان هستند.</p>
      <p>وی خاطر نشان کرد: هرچند در خصوص این موضوع بایستی در جامعه فرهنگ سازی شود، اما تنها راه جلوگیری از کلاهبرداری از حساب الکترونیک شهروندان، فعال سازی رمزدوم پویا است.</p>
      <p>رنجبر از شهروندان خواست با دقت نظر و رعایت امنیت لازم نسبت به خریدهای اینترنتی اقدام و با اعمال رمز دوم پویا، از ایجاد پرونده‌های جدید در مراجع قضایی جلوگیری کنند.</p>
    </article>
  </body>
</html>