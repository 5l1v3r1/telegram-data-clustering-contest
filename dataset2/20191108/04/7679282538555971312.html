<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-india-vs-bangladesh-2nd-t20-international-rishabh-pant-stumps-liton-das-but-umpire-gives-not-out-here-is-why-watch-video-here-2838082.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T04:54:13+00:00"/>
    <meta property="og:title" content="India vs Bangladesh 2nd T20I: जानिए किस वजह से क्रीज के बाहर होने पर आउट नहीं दिए गए लिटन दास- देखें Video"/>
    <meta property="og:description" content="बांग्लादेश क्रिकेट टीम इन दिनों भारत के दौरे पर है। दोनों के बीच तीन मैचों की टी20 सीरीज खेली जा रही है। भारत ने दूसरी टी20 इंटरनेशनल मैच आठ विकेट से जीतकर सीरीज फिलहाल 1-1 से बराबर कर ली है। सीरीज..."/>
  </head>
  <body>
    <article>
      <h1>India vs Bangladesh 2nd T20I: जानिए किस वजह से क्रीज के बाहर होने पर आउट नहीं दिए गए लिटन दास- देखें Video</h1>
      <address><time datetime="2019-11-08T04:54:13+00:00">08 Nov 2019, 04:54</time> by <a rel="author">लाइव हिन्दुस्तान टीम,राजकोट</a></address>
      <p>बांग्लादेश क्रिकेट टीम इन दिनों भारत के दौरे पर है। दोनों के बीच तीन मैचों की टी20 सीरीज खेली जा रही है। भारत ने दूसरी टी20 इंटरनेशनल मैच आठ विकेट से जीतकर सीरीज फिलहाल 1-1 से बराबर कर ली है। सीरीज का तीसरा और आखिरी टी20 इंटरनेशनल मैच 10 नवंबर को इंदौर में खेला जाना है। दूसरी टी20 इंटरनेशनल मैच में एक बहुत ही अजीबोगरीब वाकया देखने को मिला। युजवेंद्र चहल की गेंद पर ऋषभ पंत ने लिटन दास को स्टंपिंग आउट किया, वो क्रीज से काफी बाहर भी थे, गेंद नोबॉल भी नहीं थी, फिर भी थर्ड अंपायर ने उन्हें आउट नहीं दिया।</p>
      <p>दरअसल क्रिकेट के नियम के मुताबिक विकेटकीपर स्टंप के सामने अपने हाथ लाकर स्टंपिंग नहीं कर सकता है। लेकिन पंत ने लिटन दास को स्टंपिंग करते समय यही बड़ी गलती कर दी। इस वजह से थर्ड अंपायर ने उन्हें नॉटआउट करार दिया। रिप्ले में हालांकि साफ था कि चहल ने लीगल डिलीवरी की थी और लिटन दास क्रीज से भी काफी बाहर थे, लेकिन पंत की बचकानी गलती के चक्कर में भारत को ये विकेट नहीं मिला।</p>
      <h3>
        <a href="https://www.livehindustan.com/cricket/story-ipl-2020-ravichandran-ashwin-to-delhi-capitals-for-rs-1-5-crore-also-asked-for-trent-boult-as-part-of-trade-off-2838067.html">IPL 2020: जानिए KXIP और दिल्ली कैपिटल्स के बीच कितने करोड़ में हुई अश्विन की डील</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-hold-the-record-of-most-sixes-in-calendar-year-for-the-third-time-2837498.html">INDvsBAN: रोहित शर्मा ने बनाया छक्कों का ऐसा रिकॉर्ड जो आज तक कोई नहीं बना पाया</a>
      </h3>
      <figure>
        <iframe data-src="https://twitter.com/barainishant/status/1192446051493597184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ये वाकया छठे ओवर की तीसरी गेंद पर हुआ था। लिटन दास ने 21 गेंद पर 29 रनों की पारी खेली और आखिर में वो रनआउट हुए। भारत ने टॉस जीतकर पहले गेंदबाजी का फैसला लिया था। 20 ओवर में बांग्लादेश ने 6 विकेट पर 153 रन बनाए, जवाब में भारत ने 15.4 ओवर में 154 रन बनाकर मैच अपने नाम कर लिया। कप्तान रोहित शर्मा ने 43 गेंद पर 85 रनों की ताबड़तोड़ पारी खेली और मैन ऑफ द मैच भी चुने गए।</p>
    </article>
  </body>
</html>