<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740596"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T04:02:00+00:00"/>
    <meta property="og:title" content="ตลาดหุ้นไทยปรับฐาน-ขายทำกำไรหลังพุ่งแรง"/>
    <meta property="og:description" content="ตลาดหุ้นไทยเช้านี้เคลื่อนไหวในแดนลบถูกขายทำกำไร หลังจากเมื่อวานนี้ปรับตัวขึ้นแรง เกาะติดการประกาศงบไตรมาส 3 ของบริษัทจดทะเบียนที่เหลือ แนะลงทุนหุ้นขนาดใหญ่"/>
  </head>
  <body>
    <article>
      <h1>ตลาดหุ้นไทยปรับฐาน-ขายทำกำไรหลังพุ่งแรง</h1>
      <address>
        <time datetime="2019-11-08T04:02:00+00:00">08 Nov 2019, 04:02</time>
      </address>
      <p>
        <b>ตลาดหุ้นไทยเช้านี้เคลื่อนไหวในแดนลบถูกขายทำกำไร หลังจากเมื่อวานนี้ปรับตัวขึ้นแรง เกาะติดการประกาศงบไตรมาส 3 ของบริษัทจดทะเบียนที่เหลือ แนะลงทุนหุ้นขนาดใหญ่</b>
      </p>
      <p>นายกิติชาญ  ศิริสุขอาชา  ผู้อำนวยการอาวุโสฝ่ายวิจัย  บล.ซีจีเอส-ซีไอเอ็มบี (ประเทศไทย) เปิดเผยว่า  ตลาดหุ้นไทยวันนี้ถูกเทขายทำกำไร หลังจากที่เมื่อวานนี้ปรับตัวขึ้นแรงหลังมีมุมมองเชิงบวกต่อการเจรจาลดข้อพิพาทางการค้าระหว่างสหรัฐและจีนที่จะมีการลงนามข้อตกลงยกเลิกการจัดเก็บภาษีสินค้านำเข้าระหว่างกันก่อนหน้านี้  นอกจากนี้MSCI ได้ประกาศปรับเพิ่มน้ำหนัก 5% ของ China A-Share (204 บริษัท) ลงในดัชนี MSCI Emerging Market ส่งผลให้ล่าสุดตลาดหุ้นจีน China A Share มีสัดส่วน 4.1% ของดัชนี MSCI Emerging Market หรือ 20% ของหุ้น China A Share   <br/><br/>สำหรับหุ้นไทย 4 หลักทรัพย์ ถูกเข้าคำนวณในดัชนี Global Standard คือ BGRIM, GPSC, OSP และ SAWAD และไม่มีหุ้นที่ถูกตัดออก ส่วนดัชนีหุ้น Global Small Cap มีหุ้นไทยเข้าคำนวณใหม่ 7 หลักทรัพย์ คือ CENTEL, DOHOME, JMT, SPRC, STPI, TPIPP และ TQM โดยมีหุ้นที่ถูกปรับออก 2 หลักทรัพย์ คือ CBG และ TISCO ส่วน SAWAD ถูกย้ายไปคำนวน MSCI Global  มีผลวันที่ 26 พ.ย.นี้ จะเป็นแรงหนุนให้ดัชนีฯสามารถยืนอยู่ได้ <br/><br/>นอกจากนี้ต้องติดตามการประกาศงบไตรมาส 3 ของบริษัทจดทะเบียนที่เหลือคาดว่าอาจชะลอตัวลง ส่วนค่าเงินบาทเริ่มอ่อนค่าลงหลังจากธปท.ออกมาตรการดูแลค่าเงินบาทอ่อนค่าจะส่งผลดีต่อกลุ่มส่งออก อาหาร และท่องเที่ยว ด้านกลยุทธ์การลงทุนเน้นหุ้นในประเทศที่คาดว่าจะต่างชาติจะกลับมาซื้อจะเป็นหุ้นขนาดใหญ่ กรอบการเคลื่อนไหววันนี้ แนวรับอยู่ที่ 1,635 จุด แนวต้านอยู่ที่ 1,650 จุด <br/><br/> </p>
    </article>
  </body>
</html>