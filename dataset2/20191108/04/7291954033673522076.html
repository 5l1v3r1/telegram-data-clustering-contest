<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/eleccions-10n-195657"/>
    <meta property="og:site_name" content="elPeriodico"/>
    <meta property="article:published_time" content="2019-11-08T04:30:00+00:00"/>
    <meta property="og:title" content="10-N: &quot;Escull l'opció que consideris menys dolenta i vota-la&quot;"/>
    <meta property="og:description" content="A Catalunya i Espanya les opcions polítiques estan enfrontades a tots els nivells, és un moment molt delicat, estan enfrontades entre blocs. A Catalunya, els&amp;#160;independentistes&amp;#160;i&amp;#160;unionistes, a Espanya, les anomenades&amp;#160;esquerres&amp;#160;i&amp;#160;dretes, i dins dels mateixos blocs el diàleg i el consens estan inexistents, ni se'ls espera. L'insult&amp;#160;i la mentida ja són el text i el pretext de la campanya electoral, i davant de tanta irresponsabilitat l'absentisme electoral i el desafecte i&amp;#160;menyspreu a la política&amp;#160;va creixent. I és que, certament, els polítics contaminant als partits es van guanyant cadascun dels menyspreus...."/>
  </head>
  <body>
    <article>
      <h1>10-N: "Escull l'opció que consideris menys dolenta i vota-la"</h1>
      <address><time datetime="2019-11-08T04:30:00+00:00">08 Nov 2019, 04:30</time> by <a rel="author">Juanjo Salbia</a></address>
      <p>A Catalunya i Espanya les opcions polítiques estan enfrontades a tots els nivells, és un moment molt delicat, estan enfrontades entre blocs. A Catalunya, els <b>independentistes</b> i <b>unionistes</b>, a Espanya, les anomenades <b>esquerres</b> i <b>dretes</b>, i dins dels mateixos blocs el diàleg i el consens estan inexistents, ni se'ls espera. L'<b>insult</b> i la mentida ja són el text i el pretext de la campanya electoral, i davant de tanta irresponsabilitat l'absentisme electoral i el desafecte i <b>menyspreu a la política</b> va creixent. I és que, certament, els polítics contaminant als partits es van guanyant cadascun dels menyspreus.</p>
      <p>Vull creure que anem a millor però en el dia a dia hi ha tants senyals indicant el contrari que semblen un cartell lluminós ple de senyals en vermell. És cert, cal donar una possibilitat a l'esperança, no només pel futur, pels nostres fills i néts, simplement per aconseguir <b>avanços en el bé comú</b>, la dignitat i la convivència, deixant de generar exclusió i pobresa, també avenços en el respecte a la <b>naturalesa</b>, a la possibilitat de <b>superar el malbaratament</b>, ús i abús d'aquest mal anomenat lliure mercat.</p>
      <p>Voldria fer una <b>crida</b>, especialment als que tenen el pensament d'abstenir-se en aquestes eleccions. Ja ho sé, esteu en el vostre dret de no votar, us demano un esforç per reconèixer la<b> importància del vostre vot</b>, de la vostra participació, si cap opció o polític et mou ni et commou,<b> escull l'opció que consideris menys dolenta</b> i vota-la, amb el teu vot va molt més que una papereta, sens dubte va l'exigència de la ciutadania per formar govern com més aviat i per a tothom.</p>
    </article>
  </body>
</html>