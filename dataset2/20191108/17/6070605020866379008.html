<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/JxCat-Borrell-prevaricacio-acomiadament-Edimburg_0_2340366132.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T17:30:40+00:00"/>
    <meta property="og:title" content="JxCat denuncia Borrell a la Fiscalia per prevaricació arran de l'acomiadament de l'excònsol espanyol a Edimburg"/>
    <meta property="og:description" content="L'exdiplomàtic també va interposar un procés judicial contra el seu cessament"/>
  </head>
  <body>
    <article>
      <h1>JxCat denuncia Borrell a la Fiscalia per prevaricació arran de l'acomiadament de l'excònsol espanyol a Edimburg</h1>
      <h2>L'exdiplomàtic també va interposar un procés judicial contra el seu cessament</h2>
      <address>
        <time datetime="2019-11-08T17:30:40+00:00">08 Nov 2019, 17:30</time>
      </address>
      <p>JxCat ha denunciat aquest divendres el ministre d'Afers Estrangers en funcions, Josep Borrell, per un presumpte delicte de prevaricació i contra els drets individuals arran del cessament de l'excònsol espanyol a Edimburg, Miguel Ángel Vecino<a href="https://www.ara.cat/politica/Cessen-Espanya-Edimburg-Escocia-UE_0_2247975385.html"> . L'exdiplomàtic espanyol va ser destituït després d'escriure un article en què narrava que una Escòcia independent no hauria d'esperar "a la cua" per tornar a la Unió Europea.</a></p>
      <p>A més, Vecino també té en marxa un procés judicial contra el seu acomiadament, i ha acusat públicament el gabinet de Borrell de donar-li "ordres inconstitucionals". Per exemple, l'excònsol espanyol a Edimburg acusa el ministeri d'Afers Estrangers de voler impedir la visita d'una delegació de tots els partits catalans al Parlament escocès.</p>
      <p>La denúncia ha sigut tramitada pel candidat de JxCat al Congrés i advocat Jaume-Alonso Cuevillas aquest matí. En una piulada, Cuevillas ha ensenyat el contingut del document en què acusen Borrell de prevaricació i ha explicat que la denúncia és una oportunitat de la Fiscalia per "demostrar amb fets la seva independència respecte al govern de Pedro Sánchez".</p>
      <figure>
        <iframe data-src="https://twitter.com/JACS_JaumeACS/status/1192835246980513792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>