<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191108-ana-tsare-da-wani-tsohon-jamiin-gidan-yarin-rasha"/>
    <meta property="og:site_name" content="RFI"/>
    <meta property="article:published_time" content="2019-11-08T17:59:46+00:00"/>
    <meta property="og:title" content="Ana tsare da wani tsohon jami'in gidan yarin Rasha"/>
    <meta property="og:description" content="A Rasha ,masu bincike na tsare da wani tsohon jami’in dake aiki da wani gidan kurkuku, bayan samun sa da laifin karbar rashawa a lokacin gina daya daga cikin manyan gidajen yari mafi girma a Turai."/>
  </head>
  <body>
    <article>
      <h1>Ana tsare da wani tsohon jami'in gidan yarin Rasha</h1>
      <address><time datetime="2019-11-08T17:59:46+00:00">08 Nov 2019, 17:59</time> by <a rel="author">Abdoulaye Issa</a></address>
      <p>
        <b>A Rasha ,masu bincike na tsare da wani tsohon jami’in dake aiki da wani gidan kurkuku, bayan samun sa da laifin karbar rashawa a lokacin gina daya daga cikin manyan gidajen yari mafi girma a Turai.</b>
      </p>
      <p>Masu bincike sun bankado ta yada tsohon jami’in da ya taba aiki a wani gidan yari a Rasha ya karbi akala milyan 10 na Euros a matsayin rashawa dangane da wani shirin na gina gidan yari na Turai mafi girma a yankin.</p>
      <p>Jami’in mai suna Serguei Moiseenko da ya taba aiki a gidan yari na Saint Petersburg na tsare yanzu haka ,kasancewar bincike ya tabbatar da ya karbi makuden kudade daga wasu kamfanonin gine-gine dake da nauyin gina gidan yari mafi girma na Turai da aka yiwa sunan Kresty 2.</p>
      <p>A shekara ta 2017 aka yi bikin kaddamar da wannan gida da aka kashe kudi akala milyan 170 na Euros da kuma aka share kusan shekara goma ana aikin ginin.</p>
      <p>Tsohon jami’in zai iya fuskantar dauri na shekaru 8 zuwa 15 idan har aka tabbatar da cewa ya karbi rashawa wajen gina wannan gidan yari.</p>
    </article>
  </body>
</html>