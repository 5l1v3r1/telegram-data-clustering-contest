<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140477/%D8%A7%D8%B1%D8%AA%D8%B4-%D8%A7%DB%8C%D8%B1%D8%A7%D9%86-%D9%BE%D9%87%D9%BE%D8%A7%D8%AF-%D9%85%D8%AA%D8%AC%D8%A7%D9%88%D8%B2-%D8%AE%D8%A7%D8%B1%D8%AC%DB%8C-%D8%AF%D8%B1-%D8%A8%D9%86%D8%AF%D8%B1-%D9%85%D8%A7%D9%87%D8%B4%D9%87%D8%B1-%D8%B1%D8%A7-%D9%85%D9%86%D9%87%D8%AF%D9%85-%DA%A9%D8%B1%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-08T17:42:00+00:00"/>
    <meta property="og:title" content="ارتش ایران پهپاد متجاوز خارجی در بندر ماهشهر را منهدم کرد"/>
    <meta property="og:description" content="فرمانده نیروی پدافند هوایی ارتش از انهادم پهپاد متجاوز خارجی در بندر ماهشهر و قبل از رسیدن به اماکن حساس خبر داد ."/>
  </head>
  <body>
    <article>
      <h1>ارتش ایران پهپاد متجاوز خارجی در بندر ماهشهر را منهدم کرد</h1>
      <h2>فرمانده نیروی پدافند هوایی ارتش:</h2>
      <address>
        <time datetime="2019-11-08T17:42:00+00:00">08 Nov 2019, 17:42</time>
      </address>
      <p>
        <i>فرمانده نیروی پدافند هوایی ارتش از انهادم پهپاد متجاوز خارجی در بندر ماهشهر و قبل از رسیدن به اماکن حساس خبر داد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از روابط عمومی ارتش ، امیر علیرضا صباحی فرد گفت: بامداد امروز یک فروند پهپاد متجاوز توسط سامانه‌های بومی نیروی پدافند هوایی ارتش مستقر در منطقه عمومی ماهشهر تحت هدایت شبکه یکپارچه قرارگاه پدافند هوایی منهدم شد.</p>
      <p>وی ادامه داد: این اقدام قاطع و شلیک موشک در واکنش به تجاوز یک فروند پهپاد متجاوز خارجی به حریم هوایی کشور بود و پهپاد متجاوز قبل از رسیدن به اماکن حساس با هوشیاری کامل شبکه یکپارچه پدافند هوایی  منهدم شد. بارها اخطار داده ایم شبکه یکپارچه پدافند هوایی با آمادگی کامل ، قاطعانه با هرگونه تجاوز به حریم هوایی پاسخ خواهد داد.</p>
      <p>غلامرضا شریعتی استاندار خوزستان نیز گفت: لاشه این پهپاد در نیزارهای اطراف ماهشهر پیدا شده و کارشناسان تحقیقات را آغاز کرده اند. این پهپاد، قطعا" مربوط به کشورهای خارجی بوده و بدون هماهنگی وارد فضای ماهشهر شد. به همین دلیل پدافند شهرستان اقدام به ساقط کردن آن کرده است.</p>
      <p>انتهای پیام</p>
    </article>
  </body>
</html>