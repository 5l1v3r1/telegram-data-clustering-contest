<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/seismos-sto-tileoptiko-pedio-ti-etoimazei-o-marinakis-gia-to-mega/"/>
    <meta property="og:site_name" content="europost.gr"/>
    <meta property="article:published_time" content="2019-11-08T17:45:04+00:00"/>
    <meta property="og:title" content="«Σεισμός» στο τηλεοπτικό πεδίο! Τι ετοιμάζει ο Μαρινάκης για το Mega?…"/>
    <meta property="og:description" content="Στα γραφεία του One Channel, και οσονούπω Mega, βρέθηκε και σήμερα ο Βαγγέλης Μαρινάκης. Ο εφοπλιστής, ο οποίος πλέον έχει στην κατοχή του το «δυνατό» χαρτί που ακούει στο όνομα Mega, συζήτησε με συνεργάτες και στελέχη"/>
  </head>
  <body>
    <article>
      <h1>«Σεισμός» στο τηλεοπτικό πεδίο! Τι ετοιμάζει ο Μαρινάκης για το Mega?…</h1>
      <address>
        <time datetime="2019-11-08T17:45:04+00:00">08 Nov 2019, 17:45</time>
      </address>
      <p>Στα γραφεία του One Channel, και οσονούπω Mega, βρέθηκε και σήμερα ο Βαγγέλης Μαρινάκης.</p>
      <p>Ο εφοπλιστής, ο οποίος πλέον έχει στην κατοχή του το «δυνατό» χαρτί που ακούει στο όνομα Mega, συζήτησε με συνεργάτες και στελέχη τα οποία «τρέχουν» το μεγαλεπήβολο project αλλά και τα επόμενα σχέδια της Alter Ego, υπό το βλέμμα του.</p>
      <p>Ο νέος ιδιοκτήτης του ιστορικού καναλιού ,το τελευταίο διάστημα, από τότε που κέρδισε τον διαγωνισμό μέχρι και σήμερα, έχει βρεθεί αρκετές φορές στο γραφείo του στο κτήριο της Λεωφόρου Συγγρού όπου στεγάζονται εκτός από τις εφημερίδες (Τα Νέα, Το Βήμα) και τα sites του ομίλου, και οι εγκαταστάσεις του καναλιού. Η παρουσία του Βαγγέλη Μαρινάκη στην εταιρεία δείχνει πως ενδιαφέρεται ιδιαίτερα για την εξέλιξη του τηλεοπτικού αυτού σχεδίου και δεν έχει σκοπό να το αφήσει απλά να το «τρέξουν» οι συνεργάτες του.</p>
      <p>Όλες οι λεπτομέρειες που έχουν γίνει γνωστές συνηγορούν ότι το κανάλι θα βγει στον τηλεοπτικό αέρα το 2020 ενώ αρκετοί είναι αυτοί που θεωρούν ως πιθανότερη ημερομηνία την 1η Ιανουαρίου. Ωστόσο, στο σύντομο αυτό χρονικό διάστημα των 54 ημερών που απομένουν μέχρι και την Πρωτοχρονιά του 2020 θα πρέπει να υλοποιηθούν οι τηλεοπτικές ιδέες και να ολοκληρωθούν τα σχέδια που υπάρχουν.</p>
      <p>Αρκετά είναι και τα διαδικαστικά κομμάτια που απαιτούν «τρέξιμο» για να μπορέσει το πανελλαδικής εμβέλειας κανάλι να βγει στον «αέρα» ως «Mega». Αυτό που μαθαίνουμε και έχει ιδιαίτερο ενδιαφέρον είναι πως γίνεται κρούση σε αρκετά παλιά στελέχη του «Μεγάλου Καναλιού». Σίγουρα δεν πρόκειται να ευδοκιμήσουν όλες αυτές οι προσπάθειες αλλά όπως φαίνεται, το Mega της νέας εποχής θα περιλαμβάνει ένα μείγμα παλιών και νέων δημοσιογράφων.</p>
      <p>Πηγή: Newsbeast</p>
      <h3>Σχετικά</h3>
    </article>
  </body>
</html>