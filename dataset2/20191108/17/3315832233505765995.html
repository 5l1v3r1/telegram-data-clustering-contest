<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c09c29c6abbe4893/cantitate-record-de-cocaina-descoperita-intr-un-port-din-japonia.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T17:11:05+00:00"/>
    <meta property="og:title" content="Cantitate record de cocaină descoperită într-un port din Japonia"/>
    <meta property="og:description" content="Autorităţile japoneze au anunţat vineri că au confiscat 400 de kilograme de cocaină în portul Kobe (vest), o captură fără precedent a cărei valoare este estimată la opt miliarde de yeni (66 de milioane de euro), relatează AFP."/>
  </head>
  <body>
    <article>
      <h1>Cantitate record de cocaină descoperită într-un port din Japonia</h1>
      <address><time datetime="2019-11-08T17:11:05+00:00">08 Nov 2019, 17:11</time> by <a rel="author">Jurnal.md</a></address>
      <p>
        <b>Autorităţile japoneze au anunţat vineri că au confiscat 400 de kilograme de cocaină în portul Kobe (vest), o captură fără precedent a cărei valoare este estimată la opt miliarde de yeni (66 de milioane de euro), relatează AFP.</b>
      </p>
      <p>„Este un record, în termeni de volum'' pentru confiscare de cocaină în Japonia, a declarat un purtător de cuvânt al vamei nipone.</p>
      <p>Recordul anterior a fost în august, când au fost găsite 177 de kilograme de cocaină într-un alt port din prefectura Aichi (centrul arhipelagului nipon).</p>
      <p>Originea şi destinaţia finală a noii capturi, descoperită în octombrie, nu se cunosc deocamdată şi ancheta este în curs de desfăşurare.</p>
      <p>Este posibil ca traficanţii să fi trimis transportul către portul Kobe din greşeală, au afirmat surse apropiate anchetei citate de agenţia de presă niponă Kyodo, potrivit cărora cocaina a fost găsită în containere maritime, scrie Agerpres.ro.</p>
      <p>Traficul şi consumul de stupefiante sunt foarte sever pedepsite în Japonia. Creşterea consumului de canabis de către tineri japonezi este în creştere. Traficul de droguri este una dintre sursele de venit pentru yakuza (mafia niponnă), notează AFP.</p>
    </article>
  </body>
</html>