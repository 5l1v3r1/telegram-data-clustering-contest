<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683121/ti-eipe-ston-eisangelea-o-foititis-apth-pou-ekspermatise-se-foiti"/>
    <meta property="og:site_name" content="enikos.gr"/>
    <meta property="article:published_time" content="2019-11-08T17:51:00+00:00"/>
    <meta property="og:title" content="Τι είπε στον Εισαγγελέα ο φοιτητής του ΑΠΘ που εκσπερμάτισε σε φοιτήτρια"/>
    <meta property="og:description" content="Την πόρτα του Εισαγγελέα πέρασε την Πέμπτη ο 20χρονος φοιτητής της Φυσικής του Αριστοτελείου Πανεπιστημίου Θεσσαλονίκης επειδή εκσπερμάτισε..."/>
  </head>
  <body>
    <article>
      <h1>Τι είπε στον Εισαγγελέα ο φοιτητής του ΑΠΘ που εκσπερμάτισε σε φοιτήτρια</h1>
      <address>
        <time datetime="2019-11-08T17:51:00+00:00">08 Nov 2019, 17:51</time>
      </address>
      <p>Την πόρτα του Εισαγγελέα πέρασε την Πέμπτη <a href="http://www.enikos.gr/society/682777/anastatosi-sto-apth-20chronos-ekspermatose-stin-plati-foititrias-">ο 20χρονος φοιτητής της Φυσικής του Αριστοτελείου Πανεπιστημίου Θεσσαλονίκης</a> επειδή εκσπερμάτισε στην πλάτη μιας φοιτήτριας του ΑΠΘ από το τμήμα της Νομικής, μέσα στη βιβλιοθήκη του ΑΠΘ, το απόγευμα της περασμένης Τετάρτης.</p>
      <p>Ο Εισαγγελέας τον παρέπεμψε στο Α’ Μονομελές για να δικαστεί, καθώς συνελήφθη με την κατηγορία της προσβολής της γενετήσιας αξιοπρέπειας. Αν κι ο 20χρονος φοιτητής της Φυσικής πήρε 48ωρη αναβολή, προτίμησε να δικαστεί σήμερα ενώ ήρθη η κράτησή του διότι δήλωσε μόνιμη διαμονή.</p>
      <p>Ενώπιον του εισαγγελέα, ο φοιτητής, αφού παραδέχθηκε την πράξη του, δικαιολογήθηκε λέγοντας ότι αντιμετωπίζει ψυχολογικά προβλήματα.</p>
      <p>Συγκεκριμένα, είπε πως αισθανόταν φορτισμένος και πως ήθελε να εκτονωθεί. Όσον αφορά το τραγικό αυτό περιστατικό η 20χρονη φοιτήτρια, βάσει των πληροφοριών της τοπικής ιστοσελίδας thestival.gr, ενώ διάβαζε ξαφνικά αισθάνθηκε κάτι να την ακουμπά στην πλάτη. Άπλωσε το χέρι της και διαπίστωσε ότι η μπλούζα της είχε λερωθεί από σπέρμα. Όταν γύρισε το κεφάλι της είδε έναν νεαρό να την κοιτά και στη συνέχεια να τρέπεται σε φυγή. Τότε εκείνη στη θέα του νεαρού να τρέχει έβαλε τις φωνές, ζητώντας βοήθεια από τους παρευρισκόμενους. Σύμφωνα πάντα με την ίδια πηγή, ο υπεύθυνος της βιβλιοθήκης άρχισε να καταδιώκει τον νεαρό και με την βοήθεια ενός φύλακα, τον ακινητοποίησαν κοντά στην Θεολογική Σχολή. Τότε εκείνος παραδέχθηκε ότι είναι φοιτητής του ΑΠΘ και στιγμές αργότερα στο σημείο έφτασε η ΕΛ.ΑΣ που προχώρησε στη σύλληψή του.</p>
      <related>
        <h4>σχετικά άρθρα</h4>
        <a href="http://www.enikos.gr/society/682777/anastatosi-sto-apth-20chronos-ekspermatose-stin-plati-foititrias-%0A%20%20%20%20%0A"/>
        <a href="http://www.enikos.gr/society/682439/katangelia-sok-tis-dap-ndfk-trampoukismos-se-varos-melous-mas-ton%0A%20%20%20%20%0A"/>
        <a href="http://www.enikos.gr/society/679773/me-cheirokrotimata-ypodechthikan-ton-venizelo-sto-apth-photo-vide%0A%20%20%20%20%0A"/>
        <a href="http://www.enikos.gr/society/683074/ntou-apo-meli-tou-rouvikona-sto-politiko-grafeio-tis-kerameos-tor%0A%20%20%20%20%0A"/>
        <a href="http://www.enikos.gr/society/683069/machairosan-andra-monastiraki-tora%0A%20%20%20%20%0A"/>
        <a href="http://www.enikos.gr/society/633467/akolouthise-to-enikosgr-sto-instagram%0A%20%20%20%20%0A"/>
        <a href="http://www.enikos.gr/society/683056/agrio-egklima-sti-rodo-nekros-45chronos-epicheirimatias%0A%20%20%20%20%0A"/>
        <a href="http://www.enikos.gr/society/683040/sok-sto-loutraki-sto-nosokomeio-12chronos-apo-to-paichnidi-tou-pn%0A%20%20%20%20%0A"/>
        <a href="http://www.enikos.gr/society/683052/astynomiki-epicheirisi-sta-diavata-meta-ti-symploki-sti-domi-pros%0A%20%20%20%20%0A"/>
      </related>
    </article>
  </body>
</html>