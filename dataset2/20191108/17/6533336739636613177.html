<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/s-profondo-rossonero-ndash-bilancio-2019-perdita-record-fondo-218539.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-08T17:05:27+00:00"/>
    <meta property="og:title" content="Profondo rossonero-il fondo della famiglia singer ha solo inanellato disastri con un rosso record e"/>
    <meta property="og:description" content="S-PROFONDO ROSSONERO – BILANCIO 2019 CON PERDITA RECORD: IL FONDO ELLIOTT DELLA FAMIGLIA SINGER LA PRIMA VOLTA CHE HA AVUTO IN MANO LA GESTIONE DI UNA SOCIETA’ HA SOLO INANELLATO DISASTRI, CON UN ROSSO DI 146 MILIONI E 6 SCONFITTE NELLE PRIME 11 GIORNATE DI CAMPIONATO - A MILANO IN MOLTI SI CHIEDONO: MA COSA DIREBBE L’AZIONISTA-ATTIVISTA SINGER ALL’AZIONISTA DI MAGGIORANZA SINGER?”"/>
  </head>
  <body>
    <article>
      <h1>Profondo rossonero-il fondo della famiglia singer ha solo inanellato disastri con un rosso record e</h1>
      <address>
        <time datetime="2019-11-08T17:05:27+00:00">08 Nov 2019, 17:05</time>
      </address>
      <p>
        <b>S-PROFONDO ROSSONERO – BILANCIO 2019 CON PERDITA RECORD: IL FONDO ELLIOTT DELLA FAMIGLIA SINGER LA PRIMA VOLTA CHE HA AVUTO IN MANO LA GESTIONE DI UNA SOCIETA’ HA SOLO INANELLATO DISASTRI, CON UN ROSSO DI 146 MILIONI E 6 SCONFITTE NELLE PRIME 11 GIORNATE DI CAMPIONATO - A MILANO IN MOLTI SI CHIEDONO: MA COSA DIREBBE L’AZIONISTA-ATTIVISTA SINGER ALL’AZIONISTA DI MAGGIORANZA SINGER?”</b>
      </p>
      <hr/>
      <p>
        <b>DAGONOTA</b>
      </p>
      <figure>
        <a href="https://www.dagospia.com/mediagallery/Dago_fotogallery-254964/1048058.htm">
          <img src="https://cdn-static.dagospia.com/img/foto/08-2018/paul-singer-elliott-milan-1048058_tn.jpeg"/>
        </a>
        <figcaption>PAUL SINGER ELLIOTT MILAN</figcaption>
      </figure>
      <p>Chi sa fa, chi non sa insegna. Mai il vecchio detto si adatta meglio che a Elliott, il fondo arrivista che ha basato il suo successo andando in giro per il mondo ad insegnare agli altri a gestire le loro società.</p>
      <p>Ma la prima volta che la gestione l’hanno avuta in mano lui, con il Milan, il fondo della famiglia Singer ha solo inanellato disastri, con un rosso di 150 milioni e 6 sconfitte nelle prime 11 giornate di campionato. E allora a Milano in molti si chiedono: “Ma cosa direbbe l’attivista Singer all’azionista di maggioranza Singer dopo i disastri sia economici che sportivi?”.</p>
      <p>
        <b>MILAN, APPROVATO IL BILANCIO 2019: ROSSO DI 146 MILIONI</b>
      </p>
      <p>
        <b>Da <a href="http://calcioefinanza.it/">calcioefinanza.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254964/1222307.htm">
          <img src="https://cdn-static.dagospia.com/img/foto/10-2019/massara-maldini-pioli-gazidis-boban-1222307.png"/>
        </a>
        <figcaption>MASSARA MALDINI PIOLI GAZIDIS BOBAN</figcaption>
      </figure>
      <p>Prende il via a Casa Milan l’assemblea degli azionisti del club rossonero, per l’approvazione del bilancio 2019. Esercizio che si è chiuso con un rosso record di 146 milioni di euro, dovuto principalmente alla forte crescita del costo della rosa e a una flessione dei ricavi.</p>
      <figure>
        <a href="https://www.dagospia.com/mediagallery/Dago_fotogallery-254964/1040710.htm">
          <img src="https://cdn-static.dagospia.com/img/foto/07-2018/singer-1040710.png"/>
        </a>
        <figcaption>singer</figcaption>
      </figure>
      <p>Ad una lettura attenta del bilancio consolidato del gruppo Milan e del bilancio individuale della capogruppo AC Milan SpA, non si è potuta constatare una radicale opera di pulizia dei conti e le ragioni dietro alla perdita record sarebbero appunto da imputarsi a fattori come la flessione dei ricavi e l’aumento significativo del costo del personale.</p>
      <p>Il primo a prendere la parola è il presidente del club rossonero, Paolo Scaroni, che ha ricordato i numeri del bilancio 2019: “L’azionista ha iniettato nel Milan 265,5 milioni di euro, un’iniezione consistente resasi necessaria a causa delle perdite. Per il bilancio consolidato è stata registrata una perdita di 146 milioni di euro, in aumento di circa 20 milioni rispetto alla perdita fatta registrare nell’esercizio 2018”.</p>
      <figure>
        <a href="https://www.dagospia.com/mediagallery/Dago_fotogallery-254964/1040480.htm">
          <img src="https://cdn-static.dagospia.com/img/foto/07-2018/gordon-e-paul-singer-1040480.jpg"/>
        </a>
        <figcaption>ANDREW E PAUL SINGER</figcaption>
      </figure>
      <p>Il primo intervento è a nome dei Piccoli Azionisti Milan, con un ringraziamento a Elliott per il supporto finanziario fin qui mostrato. Si chiede tuttavia che si operi in direzione di una crescita di fatturato che riporti il Milan ai livelli di un tempo: «Siamo rimasti molto sorpresi che la perdita abbia subito una crescita e che i ricavi abbiano subito una forte contrazione. Ci preme inoltre ricordare che il bilancio del Milan tra il 2015 e il 2019 è rimasto praticamente immutato, a differenza della crescita mostrata dai fatturati di Inter e Juventus».</p>
      <figure>
        <a href="https://www.dagospia.com/mediagallery/Dago_fotogallery-254964/1036765.htm">
          <img src="https://cdn-static.dagospia.com/img/foto/07-2018/singer-fondatore-fondo-elliott-1036765.jpg"/>
        </a>
        <figcaption>singer fondatore fondo elliott</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/924508.htm">
          <img src="https://cdn-static.dagospia.com/img/foto/07-2017/paul-singer-924508.jpg"/>
        </a>
        <figcaption>Paul Singer</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/924507.htm">
          <img src="https://cdn-static.dagospia.com/img/foto/07-2017/paul-singer-924507.png"/>
        </a>
        <figcaption>Paul Singer</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/892048.htm">
          <img src="https://cdn-static.dagospia.com/img/foto/04-2017/paul-singer-892048.jpg"/>
        </a>
        <figcaption>paul singer</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/991898.htm">
          <img src="https://cdn-static.dagospia.com/img/foto/03-2018/paul-singer-fondo-elliott-991898.jpg"/>
        </a>
        <figcaption>paul singer fondo elliott</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/996759.htm">
          <img src="https://cdn-static.dagospia.com/img/foto/03-2018/paul-singer-996759.jpg"/>
        </a>
        <figcaption>paul singer</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254964/1010118.htm">
          <img src="https://cdn-static.dagospia.com/img/foto/04-2018/paul-singer-1010118.jpg"/>
        </a>
        <figcaption>paul singer</figcaption>
      </figure>
    </article>
  </body>
</html>