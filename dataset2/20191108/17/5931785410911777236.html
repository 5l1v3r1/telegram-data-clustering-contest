<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/mrkela-zasto-je-dinamo-sinonim-za-uspeh-pa-nije-isto-igrati-protiv-bajerna-totenhema-i-4-tima-serije-a/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T17:26:58+00:00"/>
    <meta property="og:title" content="Mrkela: Zašto je Dinamo sinonim za uspeh, pa nije isto igrati protiv Bajerna, Totenhema i 4. tima Serije A"/>
    <meta property="og:description" content="Sportski direktor Crvene zvezde, Mitar Mrkela, ocenio je da je ekipa napravila iskorak kada su u pitanju nastupi u Evropi. Posle dva ubedljiva poraza od Totenhema uz gol razliku 0:9 Mrkela je ocenio da je sve u redu borbenim duhom i atmosferom u ekipi i istovremeno se zapitao zašto se zagrebački Dinamo proglašava sinonimom za […]"/>
  </head>
  <body>
    <article>
      <h1>Mrkela: Zašto je Dinamo sinonim za uspeh, pa nije isto igrati protiv Bajerna, Totenhema i 4. tima Serije A</h1>
      <address><time datetime="2019-11-08T17:26:58+00:00">08 Nov 2019, 17:26</time> by <a rel="author">Zile</a></address>
      <p>Sportski direktor Crvene zvezde, Mitar Mrkela, ocenio je da je ekipa napravila iskorak kada su u pitanju nastupi u Evropi.</p>
      <p>Posle dva ubedljiva poraza od Totenhema uz gol razliku 0:9 Mrkela je ocenio da je sve u redu borbenim duhom i atmosferom u ekipi i istovremeno se zapitao zašto se zagrebački Dinamo proglašava sinonimom za uspeh u Ligi šampiona.</p>
      <p>– <b>Mislim da smo istu stvar pričali prošle godine posle 6:1 u Parizu, 4:0 u Liverpulu, 3:1 u Napulju, 4:1 na Marakani protiv PSŽ-a. Pričala se ista stvar, da li postoji borbeni duh, da li je sve u redu, svaki bod za nas je velika stvar. I prošle godine i ove se desilo da smo ušli u grupu sa nekim klubovima koji su među 7-8 najjačih klubova na svetu. Nije isto igrati protiv kluba koji je osvojio 4. mesto u italijanskom prvenstvu i protiv finaliste Lige šampiona i šampiona Nemačke. Nije ista stvar. Stvarno nije ista stvar. Dinamo iz Zagreba proglašavaju sinonimom uspeha u Ligi šampiona, a imali su 11 uzastopnih poraza u Ligi šampiona i ukupno su osvojili 8 bodova u Ligi šampiona za nekoliko godina koliko učestvuju u elitnom takmičenju. Ne treba zaboraviti i da je Zvezda u kvalifikacijama eliminisala Jang Bojs i Kopenhagen, koji su sada prvi u grupi Lige Evrope. Jang Bojs je prvi u grupi sa Portom, Rendžersom i Fejenordom, a Kopenhagen sa Dinamom iz Kijeva, Malmeom i Luganom</b>, izjavio je Mrkela za „Telegraf“.</p>
      <p>Mrkela je potom pojasnio u kojim segmentima je Zvezda napravila iskorak.</p>
      <p>– <b>Ako gledamo utakmicu, Bajern – Olimpijakos. Olimpijakos ima duplo veći budžet od Zvezde i na nekim pozicijama je bolje pokriven od nas, jer može više da plati igrače. Odnos šuteva je bio 24 prema 1. Mislim da smo mi, bez obzira na dva poraza protiv Totenhema napravili iskorak što se tiče učešća u Evropi. Mislim da smo bar što se tiče neke igre u protivničkom šesnaestercu, broja upućenih šuteva na gol bili mnogo bolji nego prošle godine</b>, dodao je sportski direktor Crvene zvezde.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
        <a href="https://www.sportskacentrala.com/2019/11/08/pankov-cilj-je-da-i-dalje-ostanemo-neresiva-enigma/"/>
        <a href="https://www.sportskacentrala.com/2019/11/08/zvezda-na-iskusenju-stigla-milonska-ponuda-za-borjana-iz-emirata/"/>
        <a href="https://www.sportskacentrala.com/2019/11/07/zivadinovic-ostro-po-zvezdi-dokle-vise-foliranje-ovo-je-polukvalitet/"/>
        <a href="https://www.sportskacentrala.com/2019/11/07/poznato-je-koliko-ce-pavkov-odsustvovati/"/>
        <a href="https://www.sportskacentrala.com/2019/11/07/petrovic-zelimo-da-i-na-prolece-igramo-u-evropi/"/>
        <a href="https://www.sportskacentrala.com/2019/11/07/bez-povrede-za-boacija/"/>
        <a href="https://www.sportskacentrala.com/2019/11/07/stankovic-uveren-u-zvezdino-prolece-u-evropi/"/>
        <a href="https://www.sportskacentrala.com/2019/11/07/pavkov-nije-doziveo-prelom-pauza-izvesna/"/>
      </related>
    </article>
  </body>
</html>