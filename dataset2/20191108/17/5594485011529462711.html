<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/brutalno-tumba-tsigani-prebili-kato-kuche-prizovkarya-v-botunets_news708187.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T17:20:00+00:00"/>
    <meta property="og:title" content="Брутално! Тумба цигани пребили като куче призовкаря в Ботунец"/>
    <meta property="og:description" content="За преживения ужас лично разказа пострадалият Борислав Цоков на специален брифинг"/>
  </head>
  <body>
    <article>
      <h1>Брутално! Тумба цигани пребили като куче призовкаря в Ботунец</h1>
      <h2>За преживения ужас лично разказа пострадалият Борислав Цоков на специален брифинг</h2>
      <address>
        <time datetime="2019-11-08T17:20:00+00:00">08 Nov 2019, 17:20</time>
      </address>
      <p>https://blitz.bg/kriminalni/brutalno-tumba-tsigani-prebili-kato-kuche-prizovkarya-v-botunets_news708187.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573225266-prr.jpg"/>
      </figure>
      <p><b>Роми са налагали като боксова круша служител на Софийския районен съд, който се е опитал да връчи призовка на техен събрат в столичния квартал „Ботунец”. За преживения ужас лично разказа пострадалият Борислав Цоков на специален брифинг, даден от председателя на СРС Александър Ангелов и Мария Пенева, ръководител на службата за призовки в съда, съобщава <a href="https://trafficnews.bg/krimi/romi-stolichniia-botunets-prebili-sluzhitel-sada-doshal-159940/">trafficnews.bg</a>.</b><br/> <br/>Бруталната разправа се е случила вечерта на 27 октомври, когато беше първият тур на местните избори.<br/> <br/>Цоков отишъл в 18,50 часа в блока, където живеел мъжа, на когото трябвало да връчи призовка. Почукал на врата, отворила му жена и му казала, че той го чака долу пред блока.<br/> <br/>Отвън обаче имало цяла група разгорещени роми - мъже и жени. Един от тях отишъл при призовкаря и му казал, че той е човекът, когато търси.<br/> <br/>Издърпал Цоков за ръката и му казал да дойде да си поговорят. После му креснал „защо тропа по вратите в 9 часа”. Служителят на съда отговорил, че все още е само 19 часа, но веднага получил юмрук в лицето.<br/> <br/>Дотичали още няколко роми и се включили в побоя.  Цоков бил повален на земята, където към юмруците се добавили и ритници.<br/> <br/>„Аз не съм предизвикал това поведение. Не съм се държал агресивно. Не съм отговарял по никакъв начин на ударите. Удряха ме и ме ритаха само в областта на главата. Предпазих се просто с две ръце. Лицето ми беше незащитено. Този побой продължи около 5 минути. В един момент чух една жена от тълпата да казва “спрете бе, ще го убиете”, разказа за преживения кошмар Цоков.<br/> <br/>Той се обадил на телефон 112, откъдето повикали полиция и линейка. Освен това подал жалба в съда. След неуспешния опит да връчи прозивката той изглеждал като участник в боксов мач срещу Кобрата.<br/> <br/>Лекарската експертиза установила мозъчно сътресение, синини и рани по лицето след зверския побой.<br/> <br/>„Оплакванията ми продължават и досега, имам главоболие и замаяност”, обясни Цоков, който има и счупен зъб.<br/> <br/>Той трябвало да връчи на агресивния ром съдебна заповед за изпълнение, която представлявала покана за доброволно заплащане на дължима сума към друго лице.<br/> <br/>„За случая все още се води досъдебно производство, но нямаме задържан” обясни говорителят на Софийска районна прокуратура Невена Зартова.<br/> <br/>Според Мария Пенева, ръководител на службата за призовки в Софийския градски съд, подобни грозни саморазправи не са прецедент.<br/> <br/>„Тези инциденти се случват доста често. Нашите призовкари попадат на агресивни хора в абсолютно всички квартали, както и етноси. Имахме случай в „Красна поляна”, където една наша служителка беше ритана в бъбреците. Има и вербална агресия, която се случва всеки ден.<br/> <br/>Ние не можем да знаем дали някой адресат ще е агресивен или не. Не можем да квалифицираме вида призовка и т.н. При хората за принудително довеждане ходят по двама по принцип”, обясни незавидната участ на призовкарите Пенева.<br/> <br/>Според председателя на Софийския районен съд Александър Ангелов са нужни спешни законови промени, които да гарантират защитата на служителите, които носят призовките.<br/> <br/>„Те връчват съдебни книжа и е възможно някой да се афектира и да прехвърли емоциите си към самия призовкар. Отправил съм предложение до ВСС. За убийство на призовкар да се предвиждат най-тежките наказания, например доживотен затвор. А например за тежка телесна повреда да е от 5 до 15 години”, обясни Ангелов.<br/> </p>
    </article>
  </body>
</html>