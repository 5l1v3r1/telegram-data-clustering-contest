<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740580"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T17:15:00+00:00"/>
    <meta property="og:title" content="เพิ่มคะแนนความแข็งแรงทางเพศ"/>
    <meta property="og:description" content="คะแนนเซ็กซ์ก็ตกต่ำก็ก่อให้เกิดปัญหาในการมีเพศสัมพันธ์กับหญิงแต่ละคน กับหญิงบางคนแข็งแรงดี พอไปมีเพศสัมพันธ์กับหญิงอื่นกลับล้มเหลว"/>
  </head>
  <body>
    <article>
      <h1>เพิ่มคะแนนความแข็งแรงทางเพศ</h1>
      <address>
        <time datetime="2019-11-08T17:15:00+00:00">08 Nov 2019, 17:15</time>
      </address>
      <p>
        <b>คะแนนเซ็กซ์ก็ตกต่ำก็ก่อให้เกิดปัญหาในการมีเพศสัมพันธ์กับหญิงแต่ละคน กับหญิงบางคนแข็งแรงดี พอไปมีเพศสัมพันธ์กับหญิงอื่นกลับล้มเหลว</b>
      </p>
      <p>ชายที่มีคะแนนเซ็กซ์ลดลง แต่มีบทบาทการสร้างบรรยากาศทำได้ดี จิตใจก็ฮึกเหิม ใจสู้ซะอย่างก็ช่วยเพิ่มคะแนนเซ็กซ์ได้ดี แต่ถ้าจิตใจเศร้าหมอง ตื่นเต้นมากเกินไป คะแนนเซ็กซ์ก็ตกต่ำก็ก่อให้เกิดปัญหาในการมีเพศสัมพันธ์กับหญิงแต่ละคน กับหญิงบางคนแข็งแรงดี พอไปมีเพศสัมพันธ์กับหญิงอื่นกลับล้มเหลว สาวคนที่ถูกใจกลับตื่นเต้นจึงทำให้เส้นเลือดรัดตัวแน่นทำให้ไม่แข็งตัว แต่กับสาวอีกคนที่เคยชินบทบาทกันแล้วใจก็ไม่เต้นแรงไม่รีบร้อนเส้นเลือดก็จะขยายตัวดีเลยพอทำได้<br/><br/>การที่ชายรู้ว่าตัวเองมีร่างกายที่แข็งแรงไหม มีโรคภัยไข้เจ็บซ่อนอยู่หรือไม่ก็เป็นเรื่องที่สำคัญเพราะการรู้ตัวเองโดยการตรวจวัดร่างกาย แล้วฟื้นฟูด้วยการใช้คลื่นที่มีความถี่ต่ำคล้ายกับเครื่องสลายนิ่วที่มีใช้มานานกว่า 20 ปีแล้ว วิธีนี้เป็นวิทยาการใหม่ที่เพิ่งนำเข้ามาใช้ในประเทศไทยเพื่อรักษาอาการอีดีในกลุ่มคนไข้โรคหัวใจ เบาหวานเรื้อรัง และกลุ่มที่ดื้อต่อยากลุ่มพีดีอี 5 ไอ วิธีนี้จะช่วยให้แข็งตัวได้ดี เพราะเป็นการกระตุ้นให้เกิดกระบวนการสร้างเส้นเลือดฝอยงอกขึ้นใหม่ในส่วนขององคชาต เพิ่มการไหลเวียนเลือดเข้าสู่องคชาตมากขึ้น ระดับการแข็งตัวจากคะแนนน้อยก็จะเพิ่มขึ้นเป็นอีกหนึ่งระดับ<br/><br/>บรรยากาศที่ดีช่วยเพิ่มสารเคมีที่ปลายประสาทเรียกว่าไนตริกออกไซด์ ไปช่วยสร้างสารช่วยการแข็งตัวทำงานดีขึ้น หากขาดบรรยากาศ ชายรีบร้อนไม่สร้างบรรยากาศจะพบว่ายาเฉพาะกิจได้ผลแค่แป้ง ทำให้ผิดหวังกับความตั้งใจความต้องการของทั้งสองฝ่าย ผิดหวังซ้ำซาก คือคะแนนได้ไม่เกิน 3 เท่านั้น ไม่ยอมถึงคะแนน 4 การสร้างบรรยากาศก่อนมีเพศสัมพันธ์นั้นมีความหมายมากที่สุด ไม่รีบร้อนทุกอย่าง ดำเนินไปแบบ<br/>นุ่มนวล จะทำให้ทั้งสองฝ่ายเกิดความสุขและความประทับใจร่วมกัน แสดงว่าฝ่ายชายจะต้องมีระดับคะแนนเซ็กซ์ที่มากพอจนสามารถมีเพศสัมพันธ์ได้ดี<br/><br/>ฝ่ายชายต้องรู้จักด้านปฏิบัติทางเพศขอให้ช้าช้าได้พร้าเล่มงามแล้วคะแนนการสอบก็จะได้คะแนนดีเยี่ยม ในการสำรวจความแข็งแรงทางเพศของผู้ชายนั้นมีวิธีง่าย ๆ ที่จะบอกได้ว่าอวัยวะเพศของตนเองเริ่มแย่แล้วหรือยัง และถ้าแย่จะอยู่ในระดับไหน วิธีการดูจะดูที่การแข็งตัวของอวัยวะเพศ ซึ่งเป็นคะแนนที่สำคัญที่สุดเพื่อจะได้รู้ว่ามีระดับการแข็งตัวแบบไหน คนไข้สามารถให้คะแนนตัวเองได้ เรียกว่าคะแนนอีเอชเอส แยกเป็น <b>ระดับ </b><b>1 </b>พองตัวขยายขึ้น แต่ไม่แข็ง <b>ระดับ </b><b>2 </b>แข็งตัวได้ แต่แข็งไม่พอที่จะสอดใส่ <b>ระดับ </b><b>3</b> แข็งพอที่จะสอดใส่ แต่แข็งตัวไม่เต็มที่ <b>ระดับ </b><b>4</b> แข็งตัวเต็มที่ และนานพอเพียง<br/><br/>ชายใดฟื้นฟูออกกำลัง ร่างกายกล้ามเนื้อหัวใจ กล้ามเนื้อเพศ กล้ามเนื้อแขนขา สม่ำเสมอ ไม่อ้วน ไม่ไขมันสูง คะแนนทางเพศจะเกิน 400 เสมอ.<br/>................<br/>ดร.อุ๋มอึ๋ม</p>
    </article>
  </body>
</html>