<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76377-Apple-TV-ma-vraj-uz-miliony-pouzivatelov-Uvodne-serialy-preto-dostanu-aj-druhu-seriu"/>
    <meta property="og:site_name" content="REFRESHER"/>
    <meta property="article:published_time" content="2019-11-08T17:18:00+00:00"/>
    <meta property="og:title" content="Apple TV+ má vraj už milióny používateľov. Úvodné seriály preto dostanú aj druhú sériu"/>
    <meta property="og:description" content="Služba zatiaľ vyzerá ako úspech, hoci nie je jasné, koľko ľudí za ňu už reálne platí."/>
  </head>
  <body>
    <article>
      <h1>Apple TV+ má vraj už milióny používateľov. Úvodné seriály preto dostanú aj druhú sériu</h1>
      <address><time datetime="2019-11-08T17:18:00+00:00">08 Nov 2019, 17:18</time> by <a rel="author">Matej Krajčovič</a></address>
      <p>
        <b>Služba zatiaľ vyzerá ako úspech, hoci nie je jasné, koľko ľudí za ňu už reálne platí.</b>
      </p>
      <p>Streamovacia platforma <b>Apple TV+</b> beží len od začiatku novembra, web <a href="https://www.cultofmac.com/664462/apple-tv-first-week-ratings-viewership/">Variety ale píše</a>,  že službu si už aktivovali <b>milióny používateľov,</b> ktorí ju sledujú <b>v priemere hodinu denne</b>.</p>
      <p>Nie je úplne jasné, nakoľko je možné tieto čísla porovnať s Netflixom a inou konkurenciou. Časť totiž určite tvoria aj ľudia skúšajúci <b>7-dňový bezplatný prístup</b> alebo majitelia nových iPhonov. Pre tých je Apple TV+ zadarmo až na 12 mesiacov. </p>
      <p>Aj v prípade, že si malé percento z týchto testerov nakoniec Apple predplatí, môžu mať manažéri v Cuppertine veľký dôvod na radosť. </p>
      <related>
        <a href="https://refresher.sk/76193-Nelegalne-streamy-skoncili-Porovnali-sme-ceny-Netflixu-Apple-TV-HBO-GO-a-Amazon-Prime-Video"/>
      </related>
      <p>Nemožno sa preto čudovať, že štvorica z úvodnej ponuky vo forme seriálov <b>See</b>, <b>For All Mankind</b>,<b> Dickinson</b> a <b>The Morning Show </b>už s určitosťou dostane aj <b>druhú sériu</b>.</p>
      <p>Apple zároveň predstavil aj niekoľko ďalších noviniek, ktoré v Apple TV+ uvidíš už v najbližších týždňoch. </p>
      <p>28. novembra štartuje seriálový thriller <a href="https://refresher.sk/76309-Jej-dieta-zomrelo-no-ona-povazuje-umelu-babiku-za-zivu-Servant-je-mindfuckovym-serialom-od-M-Night-Shyamalana">Servant</a><b>, </b>ktorý mapuje osud mladého páru. Ten prišiel o svoje bábätko a nahradil ho bábikou. </p>
      <figure>
        <iframe src="https://www.youtube.com/embed/N1cOR0sRRIw" width="700" height="393" data-service="Youtube" scrolling="no"/>
      </figure>
      <p>6. decembra sa pridá dvojica filmov. <b>Hala </b>bude<b> </b>o 17-ročnej pakistansko-americkej tínedžerke žijúcej v modernej západnej spoločnosti a vo výborne obsadenej dráme <a href="https://refresher.sk/76250-Samuel-L-Jackson-a-Anthony-Mackie-nemozu-kvoli-svojej-farbe-pleti-podnikat-Najmu-si-teda-belocha-aby-bol-tvarou-ich-firmy">The Banker</a><b> </b>si zahrá aj slávny <b>Samuel L. Jackson</b>.</p>
      <figure>
        <iframe src="https://www.youtube.com/embed/4aS-qGHH6E0" width="700" height="393" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/J_-nk9-sMus" width="700" height="393" data-service="Youtube" scrolling="no"/>
      </figure>
      <p>A samozrejme platí, že Apple nepotrebuje okamžitý úspech. Vďaka previazanosti Apple TV+ s vlastným hardvérom mu stačí hrať dlhodobú hru, aby si zabezpečil nový a mimoriadne zaujímavý zdroj príjmov. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/72145-Oscarovy-Damien-Chazelle-zodpovedny-za-hity-Whiplash-a-La-La-Land-napise-aj-zreziruje-zahadny-pribeh-pre-spolocnost-Apple"/>
        <a href="https://refresher.sk/71299-Marvel-chce-aby-Guardians-of-the-Galaxy-3-natocil-reziser-Bumblebeeho"/>
        <a href="https://refresher.sk/71037-Apple-vstupuje-do-streamovacieho-boja-s-Netflixom-a-Disney-Ich-planovane-filmy-a-serialy-predstavil-Jason-Momoa"/>
        <a href="https://refresher.sk/72657-Apple-predstavuje-svoj-prvy-serial-Zahraju-si-v-nom-Reese-Witherspoon-ci-Jennifer-Aniston"/>
        <a href="https://refresher.sk/50547-Chysta-sa-dalsi-megaobchod-velkych-spolocnosti-Podla-niektorych-informacii-ma-Apple-zaujem-odkupit-Netflix"/>
        <a href="https://refresher.sk/69471-Jason-Momoa-Toto-je-moja-najoblubenejsia-postava-vobec-Moze-byt-serial-See-este-lepsi-ako-Game-of-Thrones"/>
        <a href="https://refresher.sk/70358-Netflix-po-dlhom-zapierani-priznava-ze-nove-streamovacie-sluzby-ublizia-mnozstvu-predplatitelov"/>
        <a href="https://refresher.sk/73246-Apple-vstupuje-na-filmovy-a-serialovy-trh-Spolocnost-je-pripravena-investovat-do-projektov-viac-nez-miliardu-dolarov"/>
      </related>
    </article>
  </body>
</html>