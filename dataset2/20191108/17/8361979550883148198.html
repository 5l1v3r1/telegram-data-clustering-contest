<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/turechchina-poverne-na-batkivshchinu-spiymanih-teroristiv-idil-50052490.html"/>
    <meta property="og:site_name" content="НВ"/>
    <meta property="article:published_time" content="2019-11-08T17:21:00+00:00"/>
    <meta property="og:title" content="«Туреччина — не готель». Анкара анонсувала екстрадицію спійманих терористів ІДІЛ"/>
    <meta property="og:description" content="Туреччина з понеділка, 11 листопада, почне відправляти всіх затриманих іноземних терористів Ісламської держави на їхню батьківщину."/>
  </head>
  <body>
    <article>
      <h1>«Туреччина — не готель». Анкара анонсувала екстрадицію спійманих терористів ІДІЛ</h1>
      <h2>Туреччина з понеділка, 11 листопада, почне відправляти всіх затриманих іноземних терористів Ісламської держави на їхню батьківщину.</h2>
      <address>
        <time datetime="2019-11-08T17:21:00+00:00">08 Nov 2019, 17:21</time>
      </address>
      <p>Про це в коментарі інформаційному агентству <a href="https://www.aa.com.tr/ru/%D1%82%D1%83%D1%80%D1%86%D0%B8%D1%8F/%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B3%D0%BE%D1%81%D1%82%D0%B8%D0%BD%D0%B8%D1%86%D0%B0-%D0%B4%D0%BB%D1%8F-%D1%82%D0%B5%D1%80%D1%80%D0%BE%D1%80%D0%B8%D1%81%D1%82%D0%BE%D0%B2/1639385">Anadolu</a> повідомив міністр внутрішніх справ Сулейман Сойлу.</p>
      <p>За його словами, Анкара готова екстрадувати джихадистів, незважаючи на заяви іноземних держав про те, що найманців позбавили громадянства.</p>
      <p>«Нам кажуть, що не хочуть приймати їх назад. Однак турецька сторона сповнена рішучості довести процес до кінця і повернути їх на батьківщину. Нехай там і вирішують, що робити далі», - сказав очільник турецького МВС.</p>
      <p>Сойлу наголосив, що Туреччина не є готелем іноземних держав для утримання терористів ІДІЛ.</p>
      <p>Нагадаємо, що під час військової операції Туреччини на північному сході Сирії з підконтрольних курдським силам в'язниць втекли сотні терористів ІДІЛ.</p>
      <p>За даними американських спецслужб, <a href="https://nv.ua/ukr/world/geopolitics/zagroza-idil-zberigayetsya-zvit-derzhdepu-ssha-50051217.html">ІДІЛ зберегла присутність</a> по всьому світу, незважаючи на поразку в Сирії і <a href="https://nv.ua/ukr/world/countries/amerikanski-viyskovi-likviduvali-lidera-id-al-bagdadi-novini-ssha-50050041.html">ліквідацію ватажка Абу Бакра аль-Багдаді.</a></p>
    </article>
  </body>
</html>