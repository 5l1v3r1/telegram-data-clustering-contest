<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596446/o-oikoagrotikos-tassetai-sto-pleuro-ton-aigoprovatotrofon-gia-to-xaloumi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T17:54:00+00:00"/>
    <meta property="og:title" content="Ο 'Οικοαγροτικός' τάσσεται στο πλευρό των αιγοπροβατοτρόφων για το χαλούμι"/>
    <meta property="og:description" content="Ο  Παγκύπριος Αγροτικός Συνδεσμός &quot;Οικοαγροτικός&quot; τάσσεται στο πλευρό των αιγοπροβατοτρόφων , αφού θεωρεί ότι δικαίως διαμαρτύρονται για την καθυστέρηση στο..."/>
  </head>
  <body>
    <article>
      <h1>Ο 'Οικοαγροτικός' τάσσεται στο πλευρό των αιγοπροβατοτρόφων για το χαλούμι</h1>
      <address><time datetime="2019-11-08T17:54:00+00:00">08 Nov 2019, 17:54</time> by <a rel="author">SigmaLive</a></address>
      <p><b>Ο  Παγκύπριος Αγροτικός Συνδεσμός "Οικοαγροτικός" τάσσεται στο πλευρό των αιγοπροβατοτρόφων , αφού θεωρεί ότι δικαίως διαμαρτύρονται για την καθυστέρηση στο ζήτημα της κατοχύρωσης του χαλουμιού.<br/></b> <br/>Σε ανακοίνωσή του, ο Παγκύπριος Αγροτικός Σύνδεσμος «Οικοαγροτικός» αναφέρει ότι διαισθάνεται έντονα  τον κίνδυνο της αποτυχίας της κατοχύρωσης του χαλουμιού, ως παραδοσιακό κυπριακό προϊόν, κάτι που θα αποτελέσει μεγάλο πλήγμα για τους κτηνοτρόφους μας και κατ΄ επέκταση για την οικονομία της Κύπρου.<br/> <br/>Προσθέτει ότι η Εκτελεστική Εξουσία θα έπρεπε να είναι ιδιαίτερα προσεκτική και συνεπής απέναντι στην κυπριακή παράδοση αλλά και απέναντι τους αιγοπραβοτοτρόφους.<br/> <br/>Καλεί, τέλος, την κυβέρνηση να ολοκληρώσει αμέσως τις διαδικασίες του φακέλου για εγγραφή του χαλουμιού ως Προστατευόμενη Ονομασία Προέλευσης (ΠΟΠ) και σε κάθε περίπτωση επιβάλλεται να διασφαλιστεί η κυπριακή υπηκοότητα του χαλουμιού, ώστε να επιτευχθεί η οικονομική βιωσιμότητα των κτηνοτρόφων και ειδικά των αιγοπροβατοτρόφων.</p>
    </article>
  </body>
</html>