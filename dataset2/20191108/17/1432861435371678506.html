<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/zidan-otgovori-na-pszh-edinstveno-povtorih-dumite-na-mbape-che-mechtae-za-real-1404404.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T17:30:00+00:00"/>
    <meta property="og:title" content="Зидан отговори на ПСЖ: Единствено повторих думите на Мбапе, че мечтае за Реал"/>
    <meta property="og:description" content="Наставникът на Реал Мадрид Зинедин Зидан отговори на коментарите на спортния директор на ПСЖ - Леонардо, че разсейва Килиан Мбапе с изказванията си Шефът на парижани не остана никак доволен, че Зидан сподели голямата мечта на Мбапе, а именно да играе за белия балет"/>
  </head>
  <body>
    <article>
      <h1>Зидан отговори на ПСЖ: Единствено повторих думите на Мбапе, че мечтае за Реал</h1>
      <address><time datetime="2019-11-08T17:30:00+00:00">08 Nov 2019, 17:30</time> by <a rel="author">Sportlive.bg</a></address>
      <p>Наставникът на <a href="https://www.sportlive.bg/tags/3457"><b>Реал Мадрид</b></a> Зинедин Зидан отговори на коментарите на спортния директор на ПСЖ - Леонардо, че <a href="https://www.sportlive.bg/worldfootball/france/V-PSZh-se-razgneviha-na-komentarite-na-Zidan-za-Mbape-1403934.html"><b>разсейва Килиан Мбапе с изказванията си</b></a>. Шефът на парижани не остана никак доволен, че Зидан сподели голямата мечта на Мбапе, а именно да играе за "белия балет".</p>
      <p>"Не съм казал нищо. Единствено това, което играчът е казал, а именно, че мечтата му е да играе тук", заяви Зизу на пресконеференцията преди двубоя с Ейбар.</p>
      <p>"Всеки двубой е труден, този срещу Ейбар дори може да е още по-труден. Стадионът там е различен, по-малък, но винаги е трудно да се играе. Готови сме да изиграем един добър двубой", допълни наставникът. Гарет Бейл и Хамес Родригес не тренираха в петък и Зидан призна, че двамата не са готови за двубоя.</p>
      <p>"Не са готови за игра. Ще заминат за лагер с националните си отбори, ще имат 5-6 дни и ще видим дали ще играят. Започната тренировки, но не заедно с отбора. Има 6 дни, в които да разберем дали са готови, но ако не си тренирал с отбора, няма как да играеш".</p>
      <p>
        <i>
          <b>Съвсем наскоро стана ясно и <a href="https://www.sportlive.bg/worldfootball/france/Mbape-predi-podpisa-s-PSZh-Ot-Real-Madrid-shte-me-pochakat-1391358.html">какво е казал Мбапе преди да подпише с ПСЖ и защо тогава отказа на Реал Мадрид</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Ochakva-ni-sledobedno-El-Klasiko-v-delnichen-den-1404382.html"/>
        <a href="https://www.sportlive.bg/worldfootball/spain/Barselona-trenira-po-malko-v-sravnenie-s-Real-1404311.html"/>
        <a href="https://www.sportlive.bg/worldfootball/worldfootballother/Livyrpul-poiska-pryv-Rodrigo-no-ofertata-be-neudovletvorqvashta-posle-dojde-Real-1404268.html"/>
        <a href="https://www.sportlive.bg/worldfootball/france/Nejmar-se-nadqva-da-se-zavyrne-v-igra-na-Santqgo-Bernabeu-1404240.html"/>
      </related>
    </article>
  </body>
</html>