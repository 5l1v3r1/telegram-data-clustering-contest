<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/cholovik-provalivsya-v-lavoviy-tunel-u-dvori-vlasnogo-budinku-328989_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T17:39:00+00:00"/>
    <meta property="og:title" content="Чоловік провалився в лавовий тунель у дворі власного будинку"/>
    <meta property="og:description" content="Через падіння з висоти чоловік загинув."/>
  </head>
  <body>
    <article>
      <h1>Чоловік провалився в лавовий тунель у дворі власного будинку</h1>
      <h2>Через падіння з висоти чоловік загинув.</h2>
      <address>
        <time datetime="2019-11-08T17:39:00+00:00">08 Nov 2019, 17:39</time>
      </address>
      <p>На Гаваях місцевий житель провалився в <a href="https://dt.ua/TECHNOLOGIES/vcheni-pidtverdili-nayavnist-mantiynogo-plyumu-pid-vulkanom-v-yelloustoni-326707_.html"><b>лавовий</b></a> тунель у дворі власного будинку. Через падіння з 7-метрової висоти чоловік загинув, повідомляє <a href="https://www.bbc.com/ukrainian/news-50348028">ВВС.</a></p>
      <p>За даними поліції, місцевий житель провалився "через м'яку ділянку грунту". Тіло чоловіка знайшли після того, як його друзі звернулися в поліцію. Правоохоронцям вдалося виявити 60-сантиметрову діру в грунті, через яку, на їхню думку, чоловік і потрапив у тунель.</p>
      <p>Лавові тунелі – порожнечі, які утворює лава під час вулканічних вивержень. Вони з'являються тоді, коли лава нагорі застигає, а всередині продовжує текти і твердне пізніше – між двома рівнями і з'являється тунель. На відміну від печер, формування яких відбувається сотні і тисячі років, лавові тунелі виникають за кілька днів або місяців.</p>
      <p>Гаваї – вулканічно активні острови. Під час руху до океану лава залишила в них цілі лабіринти тунелів, які можуть простягатися на 60 кілометрів. На думку дослідників, тунель міг існувати під садом чоловіка багато років, але він не здогадувався про небезпеку.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені заявили про те, що <a href="https://dt.ua/TECHNOLOGIES/supervulkan-v-yelloustoni-mozhe-prokinutisya-ranishe-peredbachuvanogo-vcheni-257014_.html"><b>вулкан в Єллоустоні може прокинутися вже в найближчі кілька десятків, а не сотень років, як передбачалося раніше.</b></a></p>
      <footer>За матеріалами: <a href="https://dt.ua/go/aHR0cDovL3d3dy5iYmMuY28udWsvdWtyYWluaWFu">BBC Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>