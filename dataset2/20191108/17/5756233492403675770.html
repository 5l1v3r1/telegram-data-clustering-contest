<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620500/%D9%88%D8%A7%DA%A9%D9%86%D8%B4-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B3%D8%A7%D9%82%D8%B7-%D8%B4%D8%AF%D9%86-%D9%BE%D9%87%D9%BE%D8%A7%D8%AF-%D9%85%D8%AA%D8%AC%D8%A7%D9%88%D8%B2-%D8%A8%D9%87-%D8%AD%D8%B1%DB%8C%D9%85-%D9%87%D9%88%D8%A7%DB%8C%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T17:39:00+00:00"/>
    <meta property="og:title" content="واکنش آمریکا به ساقط شدن پهپاد متجاوز به حریم هوایی ایران"/>
    <meta property="og:description" content="فرماندهی مرکزی ارتش آمریکا در پی ساقط شدن یک فروند پهپاد متجاوز به حریم هوایی ایران از سوی پدافند هوایی ارتش، اعلام کرد که این پرونده متعلق به ایالات متحده نبوده است."/>
  </head>
  <body>
    <article>
      <h1>واکنش آمریکا به ساقط شدن پهپاد متجاوز به حریم هوایی ایران</h1>
      <address>
        <time datetime="2019-11-08T17:39:00+00:00">08 Nov 2019, 17:39</time>
      </address>
      <p>
        <i>فرماندهی مرکزی ارتش آمریکا در پی ساقط شدن یک فروند پهپاد متجاوز به حریم هوایی ایران از سوی پدافند هوایی ارتش، اعلام کرد که این پرونده متعلق به ایالات متحده نبوده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>فرماندهی مرکزی ارتش آمریکا (سنتکام) عصر جمعه در پیامی در صفحه رسمی توئیتر خود نوشت: گزارش‌های مبنی بر ساقط شدن یک پهپاد آمریکایی نادرست است. اگر یک سامانه هوایی ناشناس در حوزه استحفاظی سنتکام ساقط شده، مربوط به منابع وزارت دفاع آمریکا نبوده است.</p>
      <p>این اطلاعیه سنتکام در حالی است که ساعاتی پیش ارتش جمهوری اسلامی ایران اعلام کرد که سامانه پدافند هوایی ارتش یک پهپاد ناشناس را در ماهشهر ساقط کرده است.</p>
      <figure>
        <img src="https://aftabnews.ir/files/fa/news/1398/8/17/356708_868.jpg"/>
      </figure>
      <p>فرمانده نیروی پدافند هوایی ارتش گفت: بامداد امروز (جمعه) یک فروند پهپاد متجاوز ازسوی سامانه‌های بومی نیروی پدافند هوایی ارتش مستقر در منطقه عمومی ماهشهر تحت هدایت شبکه یکپارچه قرارگاه پدافند هوایی کشور منهدم شد.</p>
      <p>امیر سرتیپ ستاد «علیرضا صباحی‌فرد» گفت: این اقدام قاطع و شلیک موشک در واکنش به تجاوز یک فروند پهپاد متجاوز خارجی به حریم هوایی کشورمان بوده است و پهپاد متجاوز قبل از رسیدن به اماکن حساس با هوشیاری کامل شبکه یکپارچه پدافند هوایی کشور منهدم شد.</p>
      <p>وی افزود: ما بارها اخطار داده‌ایم که شبکه یکپارچه پدافند هوایی کشور با آمادگی کامل، قاطعانه با هرگونه تجاوز به حریم هوایی کشور پاسخ خواهد داد.</p>
    </article>
  </body>
</html>