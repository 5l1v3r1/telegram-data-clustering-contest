<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/premier-league-ederson-nie-zagra-w-meczu-liverpool-manchester-city,983998.html"/>
    <meta property="og:site_name" content="TVN24"/>
    <meta property="article:published_time" content="2019-11-08T17:37:00+00:00"/>
    <meta property="og:title" content="Guardiola potwierdza. Szlagier Premier League bez Edersona"/>
    <meta property="og:description" content="Brazylijski bramkarz Ederson nie zagra z Liverpoolem. Informację potwierdził trener Manchesteru City Pep Guardiola. - Nie jest zdolny do gry. Na razie nie wiemy, jak długo potrwa przerwa. W niedzie..."/>
  </head>
  <body>
    <article>
      <h1>Guardiola potwierdza. Szlagier Premier League bez Edersona</h1>
      <address>
        <time datetime="2019-11-08T17:37:00+00:00">08 Nov 2019, 17:37</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2a3414b6-746d-4080-83a9-bcd65a96181f-480p.mp4"/>
        <figcaption>Manchester City zremisował z Atalantą 1:1 Foto: Getty Images | Video: Getty Images</figcaption>
      </figure>
      <h3>Brazylijski bramkarz Ederson nie zagra z Liverpoolem. Informację potwierdził trener Manchesteru City Pep Guardiola. - Nie jest zdolny do gry. Na razie nie wiemy, jak długo potrwa przerwa. W niedzielę na pewno nie wystąpi - oznajmił trener mistrzów Anglii.</h3>
      <related>
        <a href="https://eurosport.tvn24.pl/pilka-nozna,105/dwa-mecze-w-ciagu-doby-na-dwoch-kontynentach-bol-glowy-menedzera-liverpoolu,983174.html"/>
      </related>
      <p>26-letni golkiper nabawił się kontuzji w środowym meczu Ligi Mistrzów. Manchester City zremisował z Atalantą Bergamo, jednak Ederson nie wyszedł już na drugą połowę.</p>
      <h3>Guardiola znów zaufa Bravo</h3>
      <p>W meczu z Liverpoolem Brazylijczyka zastąpi Claudio Bravo. Chilijczyk pojawił się również na boisku w drugiej połowie meczu z Atalantą.</p>
      <p>Debiutu w tym sezonie Champions League nie będzie jednak dobrze wspominał. W 81. minucie sędzia pokazał mu czerwoną kartkę za faul poza polem karnym. W bramce zastąpił go piłkarz z pola – Kyle Walker.</p>
      <p>Wyjazdowe spotkanie z Liverpoolem będzie pierwszym ligowym meczem Bravo w tym sezonie. Guardiola jest jednak przekonany, że 36-letni golkiper da sobie radę.</p>
      <p>-Dlaczego miałbym wątpić w któregoś z moich piłkarzy? Dlaczego w ogóle zadajecie takie pytania? - Wygraliśmy z nim w składzie Puchar Anglii i Carabao Cup (Puchar Ligi Angielskiej - red.). To znakomity fachowiec – podkreślił szkoleniowiec City.</p>
      <p>Liverpool jest jedyną drużyną w Premier League, która jeszcze nie przegrała (10 wygranych i remis). Zawodnicy Jurgena Kloppa mają na koncie 31 punktów. Sześć mniej uzbierał drugi w tabeli Manchester City.</p>
      <p> </p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/97238b8e-de3c-4e61-949e-bdaf4b160b13.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Claudio Bravo wyrzucony z boiska<cite>Źródło: Getty Images</cite></figcaption>
      </figure>
      <p>Autor: Skrz / Źródło: eurosport.pl</p>
    </article>
  </body>
</html>