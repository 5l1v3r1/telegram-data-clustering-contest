<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/von-der-leyen-uj-bevandorlaspolitikat-javasol-merkel-tamogatja"/>
    <meta property="og:site_name" content="euronews"/>
    <meta property="article:published_time" content="2019-11-08T17:49:08+00:00"/>
    <meta property="og:title" content="Von der Leyen átalakítaná a bevándorláspolitikát, Merkel támogatja"/>
    <meta property="og:description" content="Az EU-nak világszerte példaképpé kell válnia a migrációs folyamatok &quot;fenntartható, humánus megközelítésű, de hatékony irányításában&quot;, mondta a megválasztott bizottsági elnök."/>
  </head>
  <body>
    <article>
      <h1>Von der Leyen átalakítaná a bevándorláspolitikát, Merkel támogatja</h1>
      <address><time datetime="2019-11-08T17:49:08+00:00">08 Nov 2019, 17:49</time> by <a rel="author">Euronews </a></address>
      <p>Új javaslatot készít a hamarosan hivatalba lépő Európai Bizottság az Európai Unió migrációs politikájának átalakítására - mondta Ursula von der Leyen, a brüsszeli bizottság megválasztott elnöke pénteken Berlinben Angela Merkel kancellárral folytatott megbeszélése után.</p>
      <p>Ursula von der Leyen elmondta, hogy az általa vezetett bizottság egy európai uniós "migrációs paktum" megkötését szolgáló javaslaton dolgozik majd. A tervek szerint 2020 első vagy második negyedévében mutatják be az elképzeléseket.</p>
      <p>Kiemelte, hogy EU-nak világszerte példaképpé kell válnia a migrációs folyamatok "fenntartható, humánus megközelítésű, de hatékony irányításában".</p>
      <p>Angela Merkel aláhúzta, hogy a bizottság nehéz feladatra vállalkozik, de a német szövetségi kormány támogatja majd, és nemcsak a migráció ügyében, hanem az összes többi terve megvalósításában, azért is, mert Németország csak akkor lehet sikeres, "ha Európának jól megy a sora".</p>
    </article>
  </body>
</html>