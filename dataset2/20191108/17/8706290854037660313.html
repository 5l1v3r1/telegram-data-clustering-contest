<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683141/exichniastike-i-dolofonia-tou-43chronou-epicheirimatia-sti-rodo-i"/>
    <meta property="og:site_name" content="enikos.gr"/>
    <meta property="article:published_time" content="2019-11-08T17:25:00+00:00"/>
    <meta property="og:title" content="Εξιχνιάστηκε η δολοφονία του 43χρονου επιχειρηματία στη Ρόδο – Η ανακοίνωση της ΕΛ.ΑΣ – ΦΩΤΟ"/>
    <meta property="og:description" content="Ένας 46χρονος είναι, σύμφωνα με την ΕΛ.ΑΣ, ο δράστης της δολοφονίας του 43χρονου επιχειρηματία στη Ρόδο..."/>
  </head>
  <body>
    <article>
      <h1>Εξιχνιάστηκε η δολοφονία του 43χρονου επιχειρηματία στη Ρόδο – Η ανακοίνωση της ΕΛ.ΑΣ – ΦΩΤΟ</h1>
      <address>
        <time datetime="2019-11-08T17:25:00+00:00">08 Nov 2019, 17:25</time>
      </address>
      <p>Ένας 46χρονος είναι, σύμφωνα με την ΕΛ.ΑΣ, <a href="http://www.enikos.gr/society/683056/agrio-egklima-sti-rodo-nekros-45chronos-epicheirimatias">ο δράστης της δολοφονίας του 43χρονου επιχειρηματία στη Ρόδο.</a></p>
      <p>Σύμφωνα με όσα ανακοίνωσε η αστυνομία «στο πλαίσιο εξέλιξης της αστυνομικής έρευνας προσήχθη χθες βραδινές ώρες, από αστυνομικούς της Υποδιεύθυνσης Ασφαλείας Ρόδου, ο 46χρονος και εξεταζόμενος, κατά την προανακριτική διαδικασία σήμερα πρωινές ώρες περίγραψε με λεπτομέρειες την πράξη του, υποδεικνύοντας το σημείο της ανθρωποκτονίας».</p>
      <p>Αναλυτικά όσα αναφέρονται στην ανακοίνωση της ΕΛ.ΑΣ</p>
      <p>«Εξιχνιάστηκε, από αστυνομικούς της Υποδιεύθυνσης Ασφαλείας Ρόδου, ανθρωποκτονία 43χρονου ημεδαπού για τον οποίο είχε δηλωθεί εξαφάνιση. Δράστης είναι ένας 46χρονος ημεδαπός, οποίος συνελήφθη με την κατηγορία της ανθρωποκτονίας από πρόθεση.</p>
      <p>Ειδικότερα όπως προέκυψε από τη διερεύνηση της υπόθεσης, προχθές (6 Νοεμβρίου 2019) το απόγευμα οι δυο άνδρες συναντήθηκαν σε αγροτική περιοχή της Δημοτικής Ενότητας Αταβύρου, όπου ο κατηγορούμενος τραυμάτισε θανάσιμα με κυνηγετικό όπλο τον 43χρονο.</p>
      <p>Στη συνέχεια εγκατέλειψε νεκρό τον 43χρονο, μέσα στο όχημα του και διέφυγε από το σημείο.</p>
      <p>Την 7 Νοεμβρίου 2019 απογευματινές ώρες από συγγενικό πρόσωπο του 43χρονου δηλώθηκε εξαφάνιση στο Αστυνομικό Τμήμα Ιαλυσού και άμεσα κινήθηκε η διαδικασία αστυνομικών αναζητήσεων.</p>
      <p>Στο πλαίσιο εξέλιξης της αστυνομικής έρευνας προσήχθη χθες βραδινές ώρες, από αστυνομικούς της Υποδιεύθυνσης Ασφαλείας Ρόδου, ο 46χρονος και εξεταζόμενος, κατά την προανακριτική διαδικασία σήμερα πρωινές ώρες περίγραψε με λεπτομέρειες την πράξη του, υποδεικνύοντας το σημείο της ανθρωποκτονίας.</p>
      <p>Στο σημείο κλήθηκε και μετέβη Ιατροδικαστής. Πραγματοποιήθηκε αυτοψία, εξερεύνηση και επιστημονική διερεύνηση του χώρου από Αξιωματικούς της Υποδιεύθυνσης Ασφαλείας Ρόδου και κλιμάκιο του Γραφείου Εγκληματολογικών Ερευνών της Α’ Διεύθυνσης Αστυνομίας Δωδεκανήσου.</p>
      <p>Κατά την έρευνα που έγινε στην κατοικία του δράστη, παρουσία δικαστικού λειτουργού βρέθηκαν, μεταξύ άλλων και κατασχέθηκαν:</p>
      <p>• -2- κυνηγετικά όπλα, χωρίς αδεία κατοχής</p>
      <p>• πτυσσόμενη ράβδος (γκλόπ)</p>
      <p>• -2- αστεράκια (τύπου νίτζα)</p>
      <p>• τσεκούρι με ξύλινη λαβή μήκους 41 εκατοστά</p>
      <p>• ξύλινη χειρολαβή με ενσωματωμένη σ’ αυτή μεταλλική λάμα μήκους 20</p>
      <p>εκατοστά</p>
      <p>• -43- φυσίγγια κυνηγετικού όπλου διαφόρων διαμετρημάτων</p>
      <p>Επιπλέον, σε υπαίθριους χώρους που υπέδειξε ο δράστης βρέθηκαν το κυνηγητικό όπλο που χρησιμοποίησε, καθώς και δυο κινητά τηλέφωνα που άνηκαν στον 43χρονο.</p>
      <p>Ο συλληφθείς θα οδηγηθεί στον κ. Εισαγγελέα Πρωτοδικών Ρόδου».</p>
      <p>Πηγή: dimokratiki.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/683056/agrio-egklima-sti-rodo-nekros-45chronos-epicheirimatias%0A%20%20%20%20%0A"/>
        <a href="http://www.enikos.gr/society/683006/exelixeis-sto-thriler-me-tin-ypothesi-tou-daskalou-pou-vrethike-a%0A%20%20%20%20%0A"/>
        <a href="http://www.enikos.gr/society/682788/o-mitroktonos-tis-rodou-mesa-apo-ti-fylaki-zito-synchoresi-apo-to%0A%20%20%20%20%0A"/>
        <a href="http://www.enikos.gr/society/682701/i-elas-parelave-59-nea-ochimata-photo%0A%20%20%20%20%0A"/>
        <a href="http://www.enikos.gr/society/682428/profylakisteos-o-sofronistikos-ypallilos-pou-skotose-ton-kouniado%0A%20%20%20%20%0A"/>
        <a href="http://www.enikos.gr/society/682171/xespa-i-chira-tou-dimitri-graikou-o-dolofonos-tou-andra-mou-den-z%0A%20%20%20%20%0A"/>
        <a href="http://www.enikos.gr/society/682146/nees-apokalypseis-gia-ton-drasti-tou-fonikou-sta-megara-i-apoleia%0A%20%20%20%20%0A"/>
        <a href="http://www.enikos.gr/society/682143/xespa-i-mitera-tis-elenis-topaloudi-zo-enan-thanato-kathimerino-v%0A%20%20%20%20%0A"/>
        <a href="http://www.enikos.gr/society/682135/symvolaio-100000-evro-gia-ti-mafioziki-dolofonia-sto-chaidari%0A%20%20%20%20%0A"/>
      </related>
    </article>
  </body>
</html>