<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/milazzo-sostiene-la-ricerca-sul-cancro-al-trifiletti-uno-spettacolo-di-beneficenza.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T16:03:18+00:00"/>
    <meta property="og:title" content="Milazzo sostiene la ricerca sul cancro. Al Trifiletti uno spettacolo di beneficenza"/>
    <meta property="og:description" content="I ricavati della vendita dei biglietti saranno destinati alle attività di ricerca sul cancro, svolte dalla Fondazione Airc."/>
  </head>
  <body>
    <article>
      <h1>Milazzo sostiene la ricerca sul cancro. Al Trifiletti uno spettacolo di beneficenza</h1>
      <address><time datetime="2019-11-08T16:03:18+00:00">08 Nov 2019, 16:03</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>I ricavati della vendita dei biglietti saranno destinati alle attività di ricerca sul cancro, svolte dalla Fondazione Airc.</i>
      </p>
      <p>Un sabato dedicato alla beneficenza e all’importante tema della ricerca in campo medico, nel comune di <b>Milazzo</b>. Si terrà al <b>teatro Trifiletti</b>, il prossimo 9 novembre, lo spettacolo “<b>Sicilia in Festa</b>”.</p>
      <p>Lo spettacolo avrà inizio alle 20.00 e prevederà numerose esibizioni, che spazieranno dal cabaret alle imitazioni e alla musica. Prevista anche una sfilata, dedicata agli abiti del milazzese Gianluca Alibrando.</p>
      <h3>L’impegno per la ricerca</h3>
      <p>L’evento è presentato dall’amministrazione mamertina in collaborazione con la delegazione milazzese dell’Airc <b>(Associazione Italiana per la Ricerca sul Cancro)</b>. I ricavati della vendita dei biglietti saranno interamente devoluti all’associazione no-profit. Il tema della ricerca sul cancro era già stato al centro di un precedente evento, nel comune tirrenico, quando nelle scorse settimane il Complesso Monumentale del Castello era stato illuminato di rosa in occasione della giornata nazionale dell’avvio Campagna Airc 2019.</p>
      <h3>Cos’è l’Airc?</h3>
      <p>La Fondazione Italiana per la Ricerca sul Cancro (conosciuta anche come Airc) nasce nel 1965 su impulso di alcuni ricercatori dell’istituto per la ricerca sui tumori di Milano. Dalla sua fondazione ad oggi, l’Airc ha svolto diverse iniziative volte al finanziamento di progetti di ricerca oncologici. L’associazione è attiva anche nell’assegnazione di borse di studio a giovani ricercatori e nella realizzazione di campagne di informazione e sensibilizzazione sulla ricerca oncologica.</p>
    </article>
  </body>
</html>