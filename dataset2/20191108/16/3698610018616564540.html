<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/bukmekeri-zrobili-prognoz-na-match-shahtar-dinamo-v-prem-yer-lizi-328962_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T16:02:00+00:00"/>
    <meta property="og:title" content="Букмекери зробили прогноз на матч &quot;Шахтар&quot; – &quot;Динамо&quot; в Прем'єр-лізі"/>
    <meta property="og:description" content="Аналітики вірять у перемогу господарів поля."/>
  </head>
  <body>
    <article>
      <h1>Букмекери зробили прогноз на матч "Шахтар" – "Динамо" в Прем'єр-лізі</h1>
      <h2>Аналітики вірять у перемогу господарів поля.</h2>
      <address>
        <time datetime="2019-11-08T16:02:00+00:00">08 Nov 2019, 16:02</time>
      </address>
      <p>В неділю, 10 листопада, в Харкові на стадіоні ОСК "Металіст" відбудеться центральний матч 14-го туру <b><a href="https://dt.ua/SPORT/prem-yer-liga-anons-de-divitisya-matchi-14-go-turu-328940_.html">української Прем'єр-ліги</a></b> "Шахтар" – "Динамо".</p>
      <p>На думку букмекерів, фаворитом протистояння є підопічні Луїша Каштру. Коефіцієнт на перемогу "гірників" складає 1,75. Нічия - 4,00. Перемога "біло-синіх", у свою чергу, оцінюється в 4,62.</p>
      <p>Нагадаємо, після 13-ти зіграних турів "Шахтар" випереджає "Динамо" на десять очок у турнірній таблиці чемпіонату України.</p>
      <p>У нинішньому сезоні команди вже встигли провести між собою три поєдинки.</p>
      <p>В поєдинках Суперкубка і Кубка України сильнішим виявилося "Динамо", а в матчі чемпіонату України перемогу святкували донецькі футболісти.</p>
      <p>На тижні суперники зіграли свої матчі в єврокубках – "Шахтар" у Лізі чемпіонів вирвав нічию у загребського "Динамо" (3:3), а кияни у Лізі Європи також зіграли внічию в Данії проти "Копенгагена" (1:1).</p>
      <p>Раніше повідомлялося про те, що Сергія <b><a href="https://dt.ua/SPORT/rebrova-ne-cikavit-povernennya-v-dinamo-328469_.html">Реброва не цікавить повернення в "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>