<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/08/kaka-drogba-es-kassai-viktor-osztalytarsak-lesznek"/>
    <meta property="og:site_name" content="infostart"/>
    <meta property="article:published_time" content="2019-11-08T16:37:54+00:00"/>
    <meta property="og:title" content="Kaká, Drogba és Kassai Viktor osztálytársak lesznek"/>
    <meta property="og:description" content="További illusztris nevek is vannak még az UEFA osztálynaplójában."/>
  </head>
  <body>
    <article>
      <h1>Kaká, Drogba és Kassai Viktor osztálytársak lesznek</h1>
      <address><time datetime="2019-11-08T16:37:54+00:00">08 Nov 2019, 16:37</time> by <a rel="author">Infostart / MTI</a></address>
      <h3>További illusztris nevek is vannak még az UEFA osztálynaplójában.</h3>
      <p>Kassai Viktor, Kaká és Didier Drogba is részt vesz az Európai Labdarúgó Szövetség (UEFA) következő topmenedzserképző kurzusán.</p>
      <p>Az aranylabdás brazil Kaká mellett a hozzá hasonlóan szintén Bajnokok Ligája-győztes honfitárs, Julio Cesar, a francia Florent Malouda és az elefántcsontparti Drogba is bekerült abba az osztályba, amelynek tagja még az orosz Andrej Arsavin, valamint a 2011-es BL-döntő magyar játékvezetője is.</p>
      <p>A 20 hónapos kurzus során hat európai városban, valamint zárásként New Yorkban kapnak gazdasági, vezetéselméleti és marketing képzést a hallgatók.</p>
      <p>Az UEFA elsősorban egykori topjátékosoknak biztosít lehetőséget arra, hogy a karrierjük során megszerzett tapasztalatokra építve képezzék magukat, és a sportág legmagasabb szintjén - nemzetközi vagy nemzeti szövetségeknél, illetve a legnevesebb kluboknál - vállaljanak vezetői feladatokat.</p>
      <p>
        <i>Nyitókép: MTI/Czeglédi Zsolt</i>
      </p>
    </article>
  </body>
</html>