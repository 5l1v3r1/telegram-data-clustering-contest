<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/biznes-klimat-v-ukrajini-posol-yes-v-ukrajini-vidznachiv-polipshennya-umov-dlya-biznesu-novini-ukrajini-50052471.html"/>
    <meta property="og:site_name" content="НВ"/>
    <meta property="article:published_time" content="2019-11-08T16:14:00+00:00"/>
    <meta property="og:title" content="Посол ЄС побачив позитивну динаміку українського бізнес-клімату"/>
    <meta property="og:description" content="Посол ЄС в Україні відзначив значні успіхи в українському законодавчому процесі, які покращують бізнес-середовище."/>
  </head>
  <body>
    <article>
      <h1>Посол ЄС побачив позитивну динаміку українського бізнес-клімату</h1>
      <h2>Посол ЄС в Україні відзначив значні успіхи в українському законодавчому процесі, які покращують бізнес-середовище.</h2>
      <address>
        <time datetime="2019-11-08T16:14:00+00:00">08 Nov 2019, 16:14</time>
      </address>
      <p>Посол Європейського Союзу в Україні <a href="https://nv.ua/ukr/world/geopolitics/posol-yevrosoyuzu-v-ukrajini-vruchiv-virchi-gramoti-zelenskomu-novini-ukrajini-50052284.html">Матті Маасікас</a> задоволений динамікою поліпшення бізнес-клімату в країні, повідомляє <a href="https://interfax.com.ua/">Інтерфакс-Україна</a>.</p>
      <p>«Новий уряд, новий президент взяли на себе зобов’язання покращувати бізнес-клімат. Є значні успіхи в законодавчому процесі, який відбувається в парламенті, якщо говорити про поліпшення бізнес-середовища та про боротьбу з корупцією», — сказав він.</p>
      <p>Серед основних проблем, які слід вирішити Україні, Маасікас назвав досягнення верховенства права, боротьбу з корупцією. При цьому він зазначив, що в цьому напрямку бачить позитивні тенденції.</p>
      <p>«Динаміка позитивна — якщо говорити про закон про незаконне збагачення. Крім цього, є інші приклади — боротьба з відмиванням коштів», — додав посол.</p>
      <p>Як повідомлялося, <a href="https://nv.ua/ukr/biz/economics/doing-business-ukrajina-pidnyalasya-na-7-punktiv-ta-zaynyala-64-misce-novini-ukrajini-50049533.html">Україна у 2019 році піднялася на 7 пунктів у рейтингу Doing Business</a>, зайнявши 64-е місце.</p>
    </article>
  </body>
</html>