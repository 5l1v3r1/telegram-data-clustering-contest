<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-y9s-e-ufficiale-kirin-710f-6-gb-di-ram-e-un-prezzo-molto-allettante/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T16:03:00+00:00"/>
    <meta property="og:title" content="Huawei Y9s è ufficiale: Kirin 710F, 6 GB di RAM e un prezzo molto allettante"/>
    <meta property="og:description" content="Con il SoC Kirin 710F, 6 GB di RAM e 128 GB di ROM, Huawei Y9s è un interessante e nuovissimo smartphone di fascia media."/>
  </head>
  <body>
    <article>
      <h1>Huawei Y9s è ufficiale: Kirin 710F, 6 GB di RAM e un prezzo molto allettante</h1>
      <address><time datetime="2019-11-08T16:03:00+00:00">08 Nov 2019, 16:03</time> by <a rel="author">Biagio Petronaci</a></address>
      <p><i><b>Huawei Y9s</b> </i>è stato ufficialmente annunciato. Lo smartphone ha delle caratteristiche tecniche molto simili a <a href="http://www.tomshw.it/smartphone/honor-9x-e-9x-pro-ufficiali-kirin-810-e-fotocamera-a-scomparsa/"><i>Honor 9X Pro</i></a>, uscito solo pochi mesi fa. L’azienda ha già diffuso le<b> specifiche tecniche</b> e il <b>prezzo</b>.</p>
      <p>Presente in oltre 170 paesi del mondo, <i><b>Huawei</b> </i>è una società molto attiva nel mercato dei dispositivi di <b>fascia media</b>. L’ultimo annuncio è <i>Huawei Y9s</i>, un device con una scheda tecnica di tutto rispetto. Troviamo il SoC <b>Kirin 710F</b>, 6 GB di RAM e 128 GB di storage interno (espandibile tramite microSD).</p>
      <figure>
        <img src="https://www.tomshw.it/images/images/2019/11/huawei-y9s-61506.768x432.jpg"/>
      </figure>
      <p>Il <b>display</b>, in cui non è presente il notch, ha una diagonale di 6,59″ e una risoluzione FullHD+. Nella parte posteriore sarà posizionata una <b>tripla fotocamera</b> da 48 MP, 8 MP (ultra grandangolare) e 2MP; in quella anteriore una singola camera pop-up da 16 megapixel.</p>
      <figure>
        <img src="https://www.tomshw.it/images/images/2019/11/huawei-y9s-61505.768x432.jpg"/>
      </figure>
      <p>Ad alimentare il prodotto sarà una batteria da <b>4.000 mAh</b>, compatibile con la ricarica rapida. Non mancherà la porta USB di tipo C e il sensore impronte digitali, posizionato in uno dei lati. Il software scelto è <b>EMUI 9.1</b>, basato su Android Pie 9.</p>
      <p>Huawei Y9s arriverà presto in Iraq e avrà un prezzo di <b>239 dollari</b> (circa 216 euro). Non è ancora chiaro se il modello arriverà anche in altri mercati, tra cui quello italiano.</p>
      <blockquote>Il nuovo Xiaomi Mi 9T Pro è disponibile all’acquisto anche su Amazon. Lo trovate a <a href="https://toms.it/QrFge">questo link</a>.</blockquote>
    </article>
  </body>
</html>