<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/klop-einai-spoudaio-mats-to-liverpoul-siti-kalyteros-ston-kosmo-o-gkouardiola/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T16:47:48+00:00"/>
    <meta property="og:title" content="Κλοπ: Είναι σπουδαίο ματς το Λίβερπουλ-Σίτι, καλύτερος στον κόσμο ο Γκουαρδιόλα"/>
    <meta property="og:description" content="Τη σπουδαιότητα του ντέρμπι Λίβερπουλ-Μάντσεστερ Σίτι εξήρε ο Γιούργκεν Κλοπ, ο οποίος έπλεξε το εγκώμιο του Πεπ Γκουαρδιόλα λέγοντας πως είναι ο καλύτερος προπονητής στον κόσμο"/>
  </head>
  <body>
    <article>
      <h1>Κλοπ: Είναι σπουδαίο ματς το Λίβερπουλ-Σίτι, καλύτερος στον κόσμο ο Γκουαρδιόλα</h1>
      <h2>Τη σπουδαιότητα του ντέρμπι Λίβερπουλ-Μάντσεστερ Σίτι εξήρε ο Γιούργκεν Κλοπ, ο οποίος έπλεξε το εγκώμιο του Πεπ Γκουαρδιόλα λέγοντας πως είναι ο καλύτερος προπονητής στον κόσμο</h2>
      <address><time datetime="2019-11-08T16:47:48+00:00">08 Nov 2019, 16:47</time> by <a rel="author">ΤοΒΗΜΑ Team</a></address>
      <p>Το μεγαλύτερο ντέρμπι του κόσμου είναι προ των πυλών!</p>
      <p>Το Λίβερπουλ-Μάντσεστερ Σίτι αποτελεί το σπουδαιότερο ζευγάρι ομάδων τα τελευταία δύο-τρία χρόνια και ουσιαστικά οι δύο αγγλικοί σύλλογοι έχουν πάρει τη σκυτάλη από τις Μπαρτσελόνα και Ρεάλ Μαδρίτης, που είχαν για πολλά χρόνια το προνόμιο να αποκαλούνται ως οι καλύτερες ομάδες του κόσμου.</p>
      <p>
        <a href="https://www.in.gr/2019/11/08/economy/aade-liksiprothesmes-ofeiles-ypsous-59-dis-eyro-entaxthikan-sti-rythmisi-ton-120-doseon/">ΑΑΔΕ : Ληξιπρόθεσμες οφειλές ύψους 5,9 δισ ευρώ εντάχθηκαν στη ρύθμιση των 120 δόσεων</a>
      </p>
      <p>Τη σπουδαιότητα του μεγάλου αυτού αγώνα, ανάμεσα στους «κόκκινους» και τους «πολίτες» εξήρε ο Γιούργκεν Κλοπ, ο οποίος τόνισε πως η ομάδα του θα πρέπει να κάνει το τέλειο ματς για να νικήσει τη Σίτι. Επίσης, ο Γερμανός τεχνικός μίλησε με τα καλύτερα λόγια για τον Πεπ Γκουαρδιόλα, αποκαλώντας τον «καλύτερο προπονητή του κόσμου».</p>
      <h3>Δείτε αναλυτικά όλα όσα δήλωσε ο Γιούργκεν Κλοπ για το Λίβερπουλ-Μάντσεστερ Σίτι και τον Γκουαρδιόλα:</h3>
      <p>«Είναι σπουδαίο ματς, ανάμεσα σε δύο σπουδαίες ομάδες. Ευτυχώς είναι στο Άνφιλντ. Υπό το φως των προβολέων. Θα δούμε, όλα θα φανούν στο γήπεδο, κανένας δεν κρύβεται. Δεν πρέπει απλά να παίξουμε επιθετικά, πρέπει να είμαστε και θαρραλέοι γιατί χωρίς θάρρος απέναντι στη Σίτι δεν έχεις καμία ελπίδα. Πρέπει να δημιουργήσουμε πράγματα στον αγωνιστικό χώρο. Το πλάνο μας πρέπει να είναι τέλειο σε όλα. Θα είναι ενδιαφέρον ματς.</p>
      <p>Τα τελευταία δύο χρόνια κάθε παιχνίδι για εμάς είναι καθοριστικό. Δεν νομίζω ότι υπάρχει κάποιος που να λέει “μπορούμε και να χάσουμε σε αυτό το ματς”. Ο στόχος παραμένει να κατακτήσουμε τίτλους. Δεν αλλάζει κάτι. Δεν πρέπει να κάνουμε τα παιχνίδια πιο σημαντικά απ’ όσο ήδη είναι από μόνα τους. Είναι κι αυτό ένα σημαντικό παιχνίδι.</p>
      <p>Μέσα στο γήπεδο ο καθένας κοιτάζει το συμφέρον της ομάδας του, αλλά πραγματικά τον σέβομαι απεριόριστα. Είναι ο καλύτερος προπονητής στον κόσμο (σ.σ. Γκουαρδιόλα). Έχει προκαλέσει θετικό αντίκτυπο σε κάθε ομάδα που έχει δουλέψει».</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>