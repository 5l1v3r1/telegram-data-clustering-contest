<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545676.html/%D9%85%D8%B9%D9%84%D9%85%D8%A7%D9%86-%D8%AF%D8%B1---%D8%B1%D8%AA%D8%A8%D9%87-%D8%AA%D9%82%D8%B3%DB%8C%D9%85-%D8%A8%D9%86%D8%AF%DB%8C-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T16:45:00+00:00"/>
    <meta property="og:title" content="معلمان در ۵ رتبه تقسیم‌بندی می‌شوند"/>
    <meta property="og:description" content="وزیر آموزش وپرورش با اعلام زمان رتبه‌بندی معلمان گفت: معلمان براساس صلاحیت‌های حرفه‌ای و تخصصی در ۵ رتبه تقسیم می شوند."/>
  </head>
  <body>
    <article>
      <h1>معلمان در ۵ رتبه تقسیم‌بندی می‌شوند</h1>
      <address>
        <time datetime="2019-11-08T16:45:00+00:00">08 Nov 2019, 16:45</time>
      </address>
      <p>وزیر آموزش وپرورش با اعلام زمان رتبه‌بندی معلمان گفت: معلمان براساس صلاحیت‌های حرفه‌ای و تخصصی در ۵ رتبه تقسیم می شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن حاجی میرزایی در نشست هم‌اندیشی با مدیران، فرهنگیان و مجمع خیرین استان مازندران به نقش برجسته معلم اشاره و اظهار کرد: معلم جایگزین و جانشین همه نداشته‌ها است بنابراین باید دغدغه‌های آنان را به طور کامل مرتفع سازیم.</p>
      <p>وی در خصوص طرح رتبه‌بندی معلمان گفت: این طرح امسال حتما  اجرایی خواهد شد و مبنای اجرای این طرح از ابتدای مهر ماه ۹۸ است و براساس شیوه‌نامه مورد نظر، معلمان براساس صلاحیت‌های حرفه‌ای و تخصصی در ۵ رتبه تقسیم می‌شوند و متناسب با همین تقسیم‌بندی، رتبه‌های خود را کسب می‌کنند.   وزیر آموزش و پرورش تصریح‌کرد: تمام تلاشم طی دو ماه گذشته، رفع دغدغه‌های فرهنگیان بود چون باور قلبی دارم باید این مشکلات رفع و حل شود تا همه و ازجمله معلمان، بر آموزش تمرکز کنیم.    ابلاغ شیوه‌نامه استخدام معلمان حق‌التدریس تا چند هفته آینده    حاجی میرزایی افزود: شیوه‌نامه تبدیل وضع مربیان پیش‌دبستانی، خرید خدمت‌ها، حق‌التدریسی‌ها مراحل نهایی خود را می‌گذراند و ظرف چند هفته آینده اجرایی خواهد شد.   وزیر آموزش‌وپرورش گفت: امروز نظام تعلیم و تربیت جمهوری اسلامی ایران ۱۵ میلیون دانش‌‍‌آموز را در اختیار دارد و همین دانش‌آموزان، آینده و فردای ایران اسلامی را در دست خود خواهند گرفت پس اگر امروز به این فرزندان توجه ویژه کنیم فردا در بسیاری از آسیب‌های اجتماعی، ایمن خواهیم بود.   وی بیان‌کرد: برای نیل به یک جامعه بهتر و سالم‌تر باید به آموزش و پرورش بپردازیم همانگونه که مقام معظم رهبری فرمودند: «هزینه کردن در آموزش و پرورش یک سرمایه‌گذاری دیرپا اما اطمینان‌بخش است.»   وزیر آموزش و پرورش در خاتمه گفت: پژوهش‌های بین‌المللی و تجربیات ما ثابت کرده است که توجه به آموزش و پرورش تضمین‌کننده توسعه پایدار است و اساساً پایداری یک جامعه در ظرفیت فکری است و ریشه در خلاقیت آنها دارد که این مهم در داخل کلاس‌های درس رخ می‌دهد.   منبع: تسنیم</p>
    </article>
  </body>
</html>