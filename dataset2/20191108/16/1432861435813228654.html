<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/forstyr---zashtitnikyt-kojto-sprq-rashford-i-marsial-no-pregorq-sreshtu-espanxol-1404380.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T16:30:00+00:00"/>
    <meta property="og:title" content="Форстър - защитникът, който спря Рашфорд и Марсиал, но прегоря срещу Еспаньол"/>
    <meta property="og:description" content="Във футбола е като в живота - днес може да си на върха, а утре - ниско долу В това се убеди защитникът на Лудогорец Рафаел Форстър, който изживя едни от най-хубавите дни в кариерата си след двата гола във вратата на Ференцварош в Лига Европа, а снощи се превърна в провал за своя клуб"/>
  </head>
  <body>
    <article>
      <h1>Форстър - защитникът, който спря Рашфорд и Марсиал, но прегоря срещу Еспаньол</h1>
      <address><time datetime="2019-11-08T16:30:00+00:00">08 Nov 2019, 16:30</time> by <a rel="author">Адриана Димитрова</a></address>
      <p>Във футбола е като в живота - днес може да си на върха, а утре - ниско долу. В това се убеди защитникът на <b><a href="https://www.sportlive.bg/bgfootball/ludogorec">Лудогорец</a></b> <b><a href="https://www.sportlive.bg/tags/60086">Рафаел Форстър</a></b>, който изживя едни от най-хубавите дни в кариерата си след двата гола във вратата на Ференцварош в Лига Европа, а снощи се превърна в провал за своя клуб. Както е известно, бразилецът получи червен картон в мача срещу Еспаньол на Кореня-Ел Прат", а след такъв картон и на Яцек Горалски Лудогорец загуби с 0:6. <b>SportLive.bg</b> намери в това повод да ви разкаже интересната досегашна история на Форстър, която не е типичната за неговите сънародници, блеснали в Европа. В историята му няма изгаряща бедност, живот във фавели, отхвърляне, но също е интересна.</p>
      <p>Рафаел е роден в Сао Хосе преди 29 години в нормално семейство, нормален квартал. Не е живял във фавела. Започва да играе футбол в местната школа, намираща се близо до дома му. На 11-годишна възраст се мести в Порто Алегри, в Интернационал, където първо играе за юношеския отбор, а после става професионалист. Там често отсяда в една стая при гостуванията с бившата звезда на Милан Алешандре Пато.</p>
      <p>Бразилецът има немски корени. Дядо му е роден в Германия, а до идването си в Разград Форстър не беше посещавал Германия. Един прекрасен ден обаче мечтае да заиграе в Първа Бундеслига.<i> "Това е пределът на мечтите ми",</i> споделя русокосият защитник. Запитан дали е щял да стане престъпник, ако не бе открил футбола като призвание, Рафаел е категоричен: <i>"Щях да направя всичко възможно, за да избегна проблеми със закона. По-скоро щях да помагам на баща ми в строежите или щях да си потърся друга работа"</i>.</p>
      <figure>
        <img src="https://i.actualno.com/actualno_2013/upload/2019/10/04/0262437001570140418_big.jpg"/>
      </figure>
      <p>Шест години защитникът играе в Бразилия, преди да се реши да се пробва в Европа. В страната на кафето обаче заплатите са малки. Причината - високата конкуренция. "Играчите първо мислят как да осигурят семействата си. "Елитните клубове понякога имат финансови проблеми и футболистите отиват в по-ниски дивизии, ако там предлагат по-добри условия. Защото интересите на семейството са на първо място", обяснява Форстър, който сам не е играл само в първодивизионни клубове. Например, в Пелотас. <br/>"Във втора дивизия е по-тежко, а мачовете са по-натоварени. Понякога имаше някакви проблеми и се налагаше полицията да ни придружава по стадионите. Автобусът ни бе атакуван с камъни, но никой не пострада. Радвам се, споделя той пред ESPN. - Научих много там и завързах страхотни приятелства. Феновете бяха много страстни и ме харесваха. Успях да помогна за израстването на клуба и същевременно израствах заедно с всички тях". С Пелотас дори играчът бива избран за най-добър ляв бек на шампионата Гаучо.<br/>След това обаче бразилецът преминава в Гояс (2015 г.), където не изкарва приятен период. Не играе редовно и клубът решава да не го използва до края на договора. Така той не успява да предодврати изпадането на Гояс в по-ниска дивизия. <br/>Интересен факт за престоя му в родината е и че с отбора на Бразилия до 17 години става шампион на Южна Америка. Това се случва през 2007 година, когато Форстър участва и на Световното първенство в тази възрастова категория. </p>
      <p>Шест години защитникът играе в Бразилия, преди да се реши да се пробва в Европа. В страната на кафето обаче заплатите са малки. Причината - високата конкуренция. <i>"Играчите първо мислят как да осигурят семействата си. "Елитните клубове понякога имат финансови проблеми и футболистите отиват в по-ниски дивизии, ако там предлагат по-добри условия. Защото интересите на семейството са на първо място"</i>, обяснява Форстър, който сам не е играл само в първодивизионни клубове. Например, в Пелотас. </p>
      <p><i>"Във втора дивизия е по-тежко, а мачовете са по-натоварени. Понякога имаше някакви проблеми и се налагаше полицията да ни придружава по стадионите. Автобусът ни бе атакуван с камъни, но никой не пострада.</i> Радвам се, споделя той пред ESPN. - <i>Научих много там и завързах страхотни приятелства. Феновете бяха много страстни и ме харесваха. Успях да помогна за израстването на клуба и същевременно израствах заедно с всички тях"</i>. С Пелотас дори играчът бива избран за най-добър ляв бек на шампионата Гаучо.</p>
      <p>След това обаче бразилецът преминава в Гояс (2015 г.), където не изкарва приятен период. Не играе редовно и клубът решава да не го използва до края на договора. Така той не успява да предодврати изпадането на Гояс в по-ниска дивизия. </p>
      <p>Интересен факт за престоя му в родината е и че с отбора на Бразилия до 17 години става шампион на Южна Америка. Това се случва през 2007 година, когато Форстър участва и на Световното първенство в тази възрастова категория. </p>
      <figure>
        <img src="http://zarya-lugansk.com/uploads_news/8261_%D0%A4%D0%9E%D1%80%D1%81%D1%82%D0%B5%D1%80%20%D0%9F%D0%B0%D1%83%D0%BB%D0%B8%D0%BD%D1%8C%D0%BE.png"/>
      </figure>
      <p>Рафаел Фостър пътува за първи път до Европа през 2016 година, след престоя в Гояс. Тогава е привлечен в украинския Зоря (Луганск). Адаптацията е доста трудна, въпреки че прави трансфер там заедно с приятеля си и сънародник Паулиньо, който сега е звезда в Левски. Проблеми - колкото искаш - студът и снегът, политическата ситуация, езикът...</p>
      <p><i>"Когато за първи път пристигнах в Украйна, бях силно впечатлен от снега. За първи път в живота си можех да го докосна. Имах предложение от бразилски клуб, но избрах Зоря, защото исках да си пробвам силите в Европа. Роднините ми се притесняваха, че се води война там, но после разбраха, че случващото се е концентрирано на едно място. А навсякъде другаде животът е нормален. Затова отидох там"</i>, спомня си защитникът.</p>
      <p>Представянето му в Украйна е на доста добро ниво. Дори още през 2016 година започват да се правят сравнения между него и знаменития му сънародник Роберто Карлош. Най-вече за изпълненията на преки свободни удари. <i>"Харесва ми да стрелям от далечна дистанция, особено от пряк свободен удар. Притежавам мощен удар, но съм далеч от Роберто Карлош</i>", казва Рафаел. </p>
      <p>Най-хубавото в престоя му в Зоря е участието в европейските клубни турнири. През 2016 година украинският клуб се класира за груповата фаза на Лига Европа, където попада в една група с Манчестър Юнайтед, Фенербахче и Фейенорд. Така Рафаел сбъдва детската си мечта - изправя се срещу големи футболисти като Златан Ибрахимович. <i>"За мен играта срещу звезди като Ибрахимович беше точно като във видеоиграта. Не, беше много по-добро преживяване. Кара те да искаш да си сред тези играчи и да играеш в такива турнири. Там играят спортисти на високо ниво и вие чуствате, че и вие сте на високо ниво"</i>, признава Форстър. </p>
      <figure>
        <img src="https://sun9-58.userapi.com/c837224/v837224749/18e31/L_We5ZOV8BU.jpg"/>
      </figure>
      <p>В тези европейски мачове футболистът на Лудогорец успява да си размени фланелката с Тапиа от Фейенорд, Де Соуза от Фейенорд и Йънг от Манчестър Юнайтед. Най-добрия си мач Зоря изиграва на знаменития стадион "Олд Трафорд". Тогава украинците удържат нулево равенство с отбора, воден от Жозе Моуриньо, но в 69' Златан Ибрахимович носи победата на "червените дяволи". </p>
      <p>"<i>По време на мача видях, че Ибра не обича контакта, ако стане силен, се оплаква (Смее се.). Винаги съм играл отдадено и защитавах отбора, в който работя. Опитах се да направя всичко възможно"</i>, споделя бразилецът, който е имал задача в този мач да пази Рашфорд и Марсиал и си свършва работата. Дори след загубата футболистът признава, че е получил похвали от играч на Юнайтед. Това е Маркос Рохо. Самият Форстър поздравява Моуриньо и Пол Погба след края на мача.  <i>"Вярвате ли ми, че не си размених фланелката с никого тогава? Бях толкова ядосан от загубата, че дори забравих",</i> казва той със смях. </p>
      <p>В Зоря Форстър стига дори до капитанската лента - през 2017 година, затова в клуба са много разочаровани от решението му да напусне, за да играе в Лудогорец. С Паулиньо дори са пратени в дубъла временно, тъй като преговаряли скрито с българските клубове. Когато пристига в Разград, адаптацията му е трудна. Все пак, попада в град с 25 000 жители, където има много малко места за развлечение. <i>"За щастие, отборът има осем бразилци, което улесни рутината</i>", посочва той.</p>
      <figure>
        <embed-post data-src="https://www.instagram.com/p/B4E3L4nFT8A" data-service="Instagram"/>
      </figure>
      <p>Интересен факт за него е, че е луд фен на Барселона. Харесва му начинът, по който отборът държи топката. Освен това е евангелист и всяка неделя ходи на църква. <i>"Православните течения, например, забраняват татуировките (показва, че самият той има татуировка на кръст на ръката си), но аз се придържам към по-свободното учение"</i>, споделя футболистът.</p>
      <p>Форстър много обича да пее, като първоначално съседите му в Украйна били в шок, но постепенно свикнали с това му хоби. </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-izravni-antirekord-v-Liga-Evropa-i-svoq-v-Shampionska-liga-1404279.html"/>
        <a href="https://www.sportlive.bg/bgfootball/ludogorec/Pomoshtnikyt-na-Genchev-za-06-Syvpadenie-no-shte-izlezem-ot-grupata-1404186.html"/>
        <a href="https://www.sportlive.bg/bgfootball/ludogorec/Forstyr-prizna-che-e-sbyrkal-pri-gola-na-Espanxol-1388240.html"/>
        <a href="https://www.sportlive.bg/bgfootball/ludogorec/Reakciqta-na-Genchev-na-gola-na-Forstyr-naj-dobre-pokazva-klasata-mu-(VIDEO)-1382026.html"/>
        <a href="https://www.sportlive.bg/bgfootball/ludogorec/Sportbiblecom-Roberto-Karlosh-shte-se-gordee-s-gola-na-Rafael-Forstyr-1381974.html"/>
      </related>
    </article>
  </body>
</html>