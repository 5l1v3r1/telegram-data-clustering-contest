<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616527,Przed-nami-kolejny-dlugi-weekend-Oznacza-to-zwiekszona-ilosc-patroli-policji-na-drogach.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-08T16:15:11+00:00"/>
    <meta property="og:title" content="Przed nami kolejny długi weekend. Oznacza to zwiększoną ilość patroli policji na drogach"/>
    <meta property="og:description" content="Rozpoczęły się ogólnopolskie działania kontrolno-prewencyjne pn. „Kaskadowy pomiar prędkości”. Policjanci będą dbać przede wszystkim o bezpieczeństwo podróżujących oraz reagować na wszelkie naruszenia przepisów prawa o ruchu drogowym."/>
  </head>
  <body>
    <article>
      <h1>Przed nami kolejny długi weekend. Oznacza to zwiększoną ilość patroli policji na drogach</h1>
      <address>
        <time datetime="2019-11-08T16:15:11+00:00">08 Nov 2019, 16:15</time>
      </address>
      <p>
        <b>Rozpoczęły się ogólnopolskie działania kontrolno-prewencyjne pn. „Kaskadowy pomiar prędkości”. Policjanci będą dbać przede wszystkim o bezpieczeństwo podróżujących oraz reagować na wszelkie naruszenia przepisów prawa o ruchu drogowym.</b>
      </p>
      <p>Tradycyjnie, większa niż zwykle liczba policjantów ruchu drogowego, będzie dbać o płynność ruchu drogowego w miejscach występowania znaczących spowolnień i utrudnień w ruchu drogowym. Funkcjonariusze będą kontrolować prędkość, zwracać uwagę na stan trzeźwości kierujących, stan techniczny pojazdów oraz sposób przewożenia pasażerów, zwłaszcza dzieci, a także zwracać uwagę na pozostałe wykroczenia, które generują zagrożenie.<br/><br/>W działania zostaną zaangażowane grupy SPEED, których zadaniem jest m.in. eliminowanie z ruchu drogowego kierujących pojazdami, którzy naruszyli przepisy ruchu drogowego, w szczególności nie dostosowali się do ograniczeń prędkości.<br/><br/>Należy mieć na uwadze, że na bezpieczeństwo na drodze wpływa wiele czynników m.in. respektowanie przepisów przez uczestników ruchu drogowego, sprawność pojazdu, stan psychofizyczny kierujących pojazdami, a także kultura jazdy, wzajemny szacunek i brak agresji. Niezwykle istotne, jest, aby piesi, którzy poruszają się jezdnią lub poboczem nosili elementy odblaskowe.</p>
      <blockquote>Pamiętaj: <br/>— Przestrzegaj przepisów ruchu drogowego, w szczególności w zakresie dozwolonych limitów prędkości, stanu trzeźwości korzystania z pasów bezpieczeństwa i właściwego przewożenia dzieci w pojazdach.<br/>— Kierując samochodem podczas rozmowy telefonicznej korzystaj z zestawu głośnomówiącego.<br/>— Dostosuj prędkość do warunków atmosferycznych, drogowych, swoich umiejętności oraz stanu psychofizycznego.<br/>— Sygnalizuj swoje manewry na drodze z takim wyprzedzeniem i w taki sposób, by były widoczne dla innych uczestników ruchu.<br/>— Zachowaj szczególną ostrożność przed przejściami dla pieszych, skrzyżowaniami.<br/>— Obowiązkowo rób przerwy w trakcie wielogodzinnych podróży.<br/>— Sprawdź przed wyjazdem stan techniczny pojazdu, w tym ogumienie, oświetlenie, poziom płynów eksploatacyjnych</blockquote>
      <p>Źródło: <i>Biuro Ruchu Drogowego KGP</i></p>
    </article>
  </body>
</html>