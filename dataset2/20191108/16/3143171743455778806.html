<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/caro-voli-in-sicilia-falcone-lunedi-al-ministero-la-richiesta-di-continuita-territoriale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T16:12:34+00:00"/>
    <meta property="og:title" content="Caro voli in Sicilia, Falcone: “Lunedì al ministero la richiesta di continuità territoriale”"/>
    <meta property="og:description" content="L'assessore regionale ad Infrastrutture e Mobilità sfida il viceministro Cancelleri"/>
  </head>
  <body>
    <article>
      <h1>Caro voli in Sicilia, Falcone: “Lunedì al ministero la richiesta di continuità territoriale”</h1>
      <address><time datetime="2019-11-08T16:12:34+00:00">08 Nov 2019, 16:12</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>L'assessore regionale ad Infrastrutture e Mobilità sfida il viceministro Cancelleri</i>
      </p>
      <p>PALERMO – “Lunedì mattina sul tavolo del Ministero dei Trasporti ci sarà il formale documento della Regione siciliana che ufficializzerà<b> la richiesta di continuità territoriale per gli aeroporti di Palermo e Catania”.</b></p>
      <p>Interviene così l’assessore regionale a Infrastrutture e Mobilita <b>Marco Falcone</b>, dopo le parole di stamane del viceministro <b>Giancarlo Cancelleri </b>riguardo la ventilata mancata richiesta, da parte della Regione, di continuità territoriale da indirizzare a Roma.  “Se è vero, come si apprende dalle parole dei viceministro Cancelleri, che finora il Governo nazionale<b> </b>non aveva contezza dell‘emergenza collegamenti aerei<b> </b>fra la Sicilia e il resto d’Italia – prosegue l’assessore regionale – da lunedì l’esecutivo potrà dimostrare la propria serietà. Facendosi così carico delle legittime richieste del popolo siciliano. Ma ora, e lo dico senza malizia, è tempo di<b> dire basta agli alibi».</b></p>
      <h3>Articoli correlati</h3>
    </article>
  </body>
</html>