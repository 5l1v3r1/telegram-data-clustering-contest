<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-utvonalrol-letero-tuntetok-okoztak-tegnap-a-legnagyobb-tumultust/186223"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T16:51:00+00:00"/>
    <meta property="og:title" content="Az útvonalról letérő tüntetők okozták tegnap a legnagyobb tumultust"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az útvonalról letérő tüntetők okozták tegnap a legnagyobb tumultust</mark>
      </h1>
      <address><time datetime="2019-11-08T16:51:00+00:00">08 Nov 2019, 16:51</time> by <a rel="author">Bors</a></address>
      <p>
        <b>A nálunk vendégeskedő Erdogan biztonságos haladását is veszélyeztették a kijelölt útvonalról szándékosan letérő, így fokozott tumultust okozó tüntetők. Aztán még ott volt a Fradi nemzetközi meccse is. </b>
        <b>A nálunk vendégeskedő Erdogan biztonságos haladását is veszélyeztették a kijelölt útvonalról szándékosan letérő, így fokozott tumultust okozó tüntetők. Aztán még ott volt a Fradi nemzetközi meccse is.</b>
      </p>
      <p>Erdogan csütörtöki látogatásával egy időben négy politikai demonstráció is zajlott Budapesten. Ráadásul nem az előre bejelentett útvonalakon.</p>
      <p>
        <b>A diplomáciai esemény mellett jelentős ráhatással volt a főváros közlekedésére csütörtökön négy, a gyülekezési törvény hatálya alá tartozó rendezvény is, <i>ezek egy részét a bejelentők nem az egyeztetéseknek megfelelően bonyolították le</i> – mondta a Budapesti Rendőr-főkapitányság szóvivője az MTI-nek pénteken.</b>
      </p>
      <p>Orbán Viktor miniszterelnök és Recep Tayyip Erdogan török elnök csütörtöki találkozójának idején a rendőrség korlátozó intézkedéseket vezetett be Budapest egyes területein, hogy a védett személy akadálytalanul és biztonságosan haladhasson a programhelyszínek között.</p>
      <figure>
        <img src="http://media.borsonline.hu/cikk/20/191791/big-lead/650x360/2018386_erdoganlead.jpg"/>
      </figure>
      <p>Csécsi Soma alezredes az MTI-nek elmondta: a diplomáciai esemény mellett jelentős hatással volt a főváros közlekedésére csütörtökön négy politikai gyűlés.</p>
      <p>
        <b>„Ezek egy részét nem a bejelentésekben és az egyeztetéseknek megfelelően bonyolították le, a rendezők eltértek például a vonulásos rendezvény előre bejelentett útvonalától” – mondta a szóvivő.</b>
      </p>
      <p>Hozzátette: ebből az is következik, hogy az ezekkel <b>a gyűlésekkel érintett terület kiterjedt, a főváros közlekedésére gyakorolt hatásuk így megnövekedett.</b><br/>Mint mondta, a török elnök Budapest közúthálózatának mintegy 94 ezred százalékán közlekedett, és 15 kerületet nem is érintett.</p>
      <p>Hozzátette, a labdarúgó Európa-liga csoportküzdelmeinek negyedik fordulójában csütörtökön Budapesten játszott a Ferencváros-CSZKA Moszkva mérkőzés közlekedésre gyakorolt hatásáról sem szabad elfeledkezni.</p>
      <p>
        <a href="https://ripost.hu/politik/az-utvonalrol-letero-tuntetok-okoztak-tegnap-a-legnagyobb-tumultust-2152590/">Ripost</a>
      </p>
    </article>
  </body>
</html>