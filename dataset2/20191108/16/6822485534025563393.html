<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817069.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T16:14:00+00:00"/>
    <meta property="og:title" content="قتل دو ماهیگیر در کره شمالی پیش از فرار به کره جنوبی"/>
    <meta property="og:description" content="دو ماهیگیر در کره شمالی که پیش از فرار به سمت آب‌های کره جنوبی ۱۶ نفر از همکاران خود را به قتل رسانده بودند، بازداشت شدند."/>
  </head>
  <body>
    <article>
      <h1>قتل دو ماهیگیر در کره شمالی پیش از فرار به کره جنوبی</h1>
      <address>
        <time datetime="2019-11-08T16:14:00+00:00">08 Nov 2019, 16:14</time>
      </address>
      <p>دو ماهیگیر در کره شمالی که پیش از فرار به سمت آب‌های کره جنوبی ۱۶ نفر از همکاران خود را به قتل رسانده بودند، بازداشت شدند.</p>
      <p>به گزارش ایسنا، این دو ماهیگیر با عبور از مرز آبی بین دو کشور وارد آب‌های کره جنوبی شدند اما ماموران این کشور آن دو را بازداشت کردند و به مقامات کره شمالی تحویل دادند.</p>
      <p>به‌طور معمول به افرادی که از کره شمالی به کره جنوبی فرار می‌کنند پناهندگی داده می‌شود اما مقامات کره جنوبی در مورد این دو ماهیگیر اینطور اظهار نظر کرده‌اند که آنان تهدیدی برای امنیت ملی محسوب می‌شوند و به همین دلیل با آنان همانند مجرم برخورد شده‌ است.</p>
      <p>نیروی دریایی کره جنوبی دو روز پس از آنکه این ماهیگیران با قایق خود وارد آب‌های کره جنوبی شدند، آنان را دستگیر کردند.</p>
      <p>به گزارش ایسنا به نقل از شبکه خبری بی‌بی‌سی، طبق اعلام رسانه‌های کره جنوبی این دو ماهیگیر اعتراف کرده‌اند که به همراه یک نفر دیگر اواخر ماه اکتبر ناخدای کشتی را به دلیل رفتار نامناسبی که با آنان داشته است، به قتل رسانده‌اند سپس مابقی خدمه را به دلیل آن که اعتراض می‌کردند کشته و به آب انداخته‌اند.</p>
    </article>
  </body>
</html>