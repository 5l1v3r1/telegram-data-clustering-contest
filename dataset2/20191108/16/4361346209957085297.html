<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/vegre-tudomanyosan-is-alatamasztottak-hogy-a-karacsonyi-filmek-boldogga-tesznek/186177"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T16:00:00+00:00"/>
    <meta property="og:title" content="Végre tudományosan is alátámasztották, hogy a karácsonyi filmek boldoggá tesznek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Végre tudományosan is alátámasztották, hogy a karácsonyi filmek boldoggá tesznek</mark>
      </h1>
      <address><time datetime="2019-11-08T16:00:00+00:00">08 Nov 2019, 16:00</time> by <a rel="author">Bors</a></address>
      <p>Akár az időjárást, akár a dátumot, akár a boltok kínálatait nézzük, érezhetjük már, hogy nyakunkon a karácsony. Ez főként azok számára örömteli, akik ezért vagy azért, de szívből kedvelik a szeretet ünnepét.</p>
      <p>Egy igazi karácsonykedvelőnél nem telhet el úgy a szentestét megelőző időszak – vagy akár az azutáni is –, hogy ne nézne meg néhány karácsonyi témájú filmet a tévében. Hiszen mi más melengetné meg az ember testét-lelkét, ha egyszer odakint tombol a tél, bent pedig akár szeretteinkkel körbevéve, egy finom plédbe burkolózva, gőzölgő teát vagy forrócsokit kortyolunk egy ünnepi bögréből, mindeközben pedig felhőtlen szórakozást nyújt a televízióban vetített ünnepi műsor? Nagyjából semmi.</p>
      <figure>
        <img src="http://media.borsonline.hu/cikk/20/191743/gallery-picture/645w/2017601_076-chl-053235.jpg"/>
        <figcaption>Részlet az Igazából szerelem című filmből © AFP</figcaption>
      </figure>
      <p>Az érzés nem véletlen, egy pszichológus most elmagyarázta, miért érdemes karácsonyi filmeket néznünk, illetve egy-egy ünnepi ihletésű film miért éreztet velünk valami egészen megmagyarázhatatlant.</p>
      <p>– A karácsonyi filmek olyan neurológiai állapotba kerítenek, amely boldogságot eredményez. Kimozdít a mindennapokból, ingerli az érzékeinket, legyen ez kielégítő, vagy épp nem az. A karácsonyi dekoráció felismerése, a hangulat megteremtése dopamint termel, amit boldogsághormonnak is nevezünk – nyilatkozta egy angol pszichológus.</p>
      <figure>
        <img src="http://media.borsonline.hu/cikk/20/191743/gallery-picture/645w/2017603_010-a7a19050-302.jpg"/>
        <figcaption>Részlet a Reszkessetek, betörők! című filmből © AFP</figcaption>
      </figure>
      <p>Azaz bizonyított, hogy habár ezek a filmek sok más mellett nevetést vagy különféle érzelmeket is kiváltanak, a bennük látott karácsonyi dekoráció, hangulat plusz boldogságfaktorral rendelkezik.</p>
      <p>A karácsony szerelmeseinek tehát ideje megkezdeni a visszaszámlálást, listára dobni az ünnepi teendőket, és persze menetrendet tervezni a karácsonyi filmekhez.</p>
      <p>(<a href="https://www.unilad.co.uk/film-and-tv/watching-christmas-movies-is-officially-good-for-you-says-expert/?source=facebook&amp;fbclid=IwAR1hh6Htb3BNTiN-9jS8PC_pNhWIZLUxfNW4RHNowpi-jzsFe683VRjv9XY">via</a>)</p>
    </article>
  </body>
</html>