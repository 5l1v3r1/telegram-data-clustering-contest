<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/sofiyamed-s-bezplaten-skrining-za-diabet-pri-bremenni-406210.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T16:18:21+00:00"/>
    <meta property="og:title" content="„Софиямед“ с безплатен скрининг за диабет при бременни"/>
    <meta property="og:description" content="Инициативата е по случай Световния ден за борба със заболяването"/>
  </head>
  <body>
    <article>
      <h1>„Софиямед“ с безплатен скрининг за диабет при бременни</h1>
      <address><time datetime="2019-11-08T16:18:21+00:00">08 Nov 2019, 16:18</time> by <a rel="author">Стандарт</a></address>
      <p>По случай Световния ден за борба с диабета - 14-ти ноември, университетска болница „Софиямед“ и Клиниката по ендокринология и болести на обмяната организират безплатен скрининг за ранна диагностика на Захарен диабет при бременни жени. Инициативата е част от дългосрочната стратегия на Клиниката по ендокринология към УМБАЛ Софиямед, а именно да информира, да обучава и да полага усилия за ранно откриване на ендокринни нарушения при бременни жени и особенно тези, които са в риск от диабет или заболявания на щитовидната жлеза.</p>
      <p> </p>
      <p>Университетска болница „Софиямед“ кани всички бременни дами да се включат в скрининга за ранно откриване на Захарен диабет чрез обременяване с глюкоза на гладно. Ще бъде извършено допълнително и безплатно изследване на хормони на щитовидна жлеза и ехография, както и на нивото на витамин Д.</p>
      <p> </p>
      <p>Изследванията ще се проведат на 14  ти ноември от 8:00ч. в БЛОК 2 на УМБАЛ „Софиямед“, ул.“Димитър Моллов“ 10, IV ти етаж.  Необходимо е предварително записване на тел. 0888 49 28 66.</p>
      <p> </p>
    </article>
  </body>
</html>