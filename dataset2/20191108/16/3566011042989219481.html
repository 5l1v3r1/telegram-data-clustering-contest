<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545677.html/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D9%86%D8%A8%D8%A7%D9%84-%D8%A8%D9%87%D8%A7%D9%86%D9%87-%DA%AF%DB%8C%D8%B1%DB%8C-%D9%86%DB%8C%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T16:47:00+00:00"/>
    <meta property="og:title" content="استراماچونی دنبال بهانه‌گیری نیست"/>
    <meta property="og:description" content="علی موسوی، پیشکسوت تیم فوتبال استقلال گفت: استراماچونی خیلی اهل مصاحبه و بهانه‌گیری نیست و از طرفی سعی می‌کند تمرکز خود و تیمش را حفظ کند"/>
  </head>
  <body>
    <article>
      <h1>استراماچونی دنبال بهانه‌گیری نیست</h1>
      <h2>موسوی:</h2>
      <address>
        <time datetime="2019-11-08T16:47:00+00:00">08 Nov 2019, 16:47</time>
      </address>
      <p>علی موسوی، پیشکسوت تیم فوتبال استقلال گفت: استراماچونی خیلی اهل مصاحبه و بهانه‌گیری نیست و از طرفی سعی می‌کند تمرکز خود و تیمش را حفظ کند</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی موسوی در خصوص برتری تیم فوتبال استقلال مقابل صنعت نفت آبادان در هفته دهم لیگ برتر اظهار داشت: استقلال را بهتر از حریف آغاز کرد و زود هم به گل رسید. با توجه به بازی مقابل تراکتور که استقلال یک بازی ۶ امتیازی را برده بود، کاملا مشخص بود که روحیه بازیکنان بالا رفته و اعتماد به نفس به استقلال برگشته است.</p>
      <p>وی افزود: بازیکنان استقلال متوجه شدند، وقتی میتوان در تبریز تراکتور را شکست داد، پس می‌شود هر بازی را پیروز شد. برای همین از ثانیه اول بازی با صنعت نفت، تیمِ استراماچونی خوب بازی کرد. امسال برخلاف سال‌های قبل، استقلال خیلی زودتر اقدام به آماده‌سازی خود کرد. خوشبختانه این تیم این روز‌ها بسیار آماده است.   پیشکسوت تیم فوتبال استقلال تصریح کرد: استراماچونی خیلی اهل مصاحبه و بهانه‌گیری نیست. از طرفی سعی می‌کند تمرکز خود و تیمش را حفظ کند. در منظم کردن تیم هم خیلی موفق بوده است. استراماچونی با ابزاری که در اختیار دارد بسیار خوب کنار آمد. او یک مربی سطح بالا که خود را به همه ثابت کرده است. شاید تیم او فراز و نشیب داشته باشد، اما استقلال بدون شک روز به روز بهتر می‌شود.   منبع: میزان</p>
    </article>
  </body>
</html>