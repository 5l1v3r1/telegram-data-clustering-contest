<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949738"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T16:53:40+00:00"/>
    <meta property="og:title" content="సంక్షేమ పాలనలో తెలంగాణ దేశానికే ఆదర్శం-మంత్రి ఎర్రబెల్లి"/>
    <meta property="og:description" content="ADVT"/>
  </head>
  <body>
    <article>
      <h1>సంక్షేమ పాలనలో తెలంగాణ దేశానికే ఆదర్శం-మంత్రి ఎర్రబెల్లి</h1>
      <address>
        <time datetime="2019-11-08T16:53:40+00:00">08 Nov 2019, 16:53</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> సంక్షేమ పాలనలో తెలంగాణ దేశానికే ఆదర్శంగా నిలిచిందని పంచాయితీరాజ్‌శాఖ మంత్రి ఎర్రబెల్లిదయాకర్‌రావు అన్నారు. ప్రధాన మంత్రి గ్రామసడక్‌యోజన(పీఎంజీఎస్‌వై) పథకం కింద మంజూరు చేసే రోడ్ల విషయంలో తెలంగాణకు ప్రాధాన్యత ఇవ్వాలని ఎర్రబెల్లి కేంద్ర ప్రభుత్వాన్ని కోరారు. తెలంగాణ రాష్ట్రంలోని అవసరాలకు గ్రామీణ ప్రాంతాలకు ఉన్న ప్రత్యేకతను దృష్టిలో పెట్టుకుని కొత్తగా రోడ్లను మంజూరు చేయాలని అన్నారు. పీఎంజిఎస్‌వై ఈమార్గ్‌లపై కేంద్ర ప్రభుత్వ గ్రామీణాభివృద్ధిశాఖ ఆధ్వర్యంలో నగరంలోని హరితాప్లాజాలో శుక్రవారం ప్రాంతీయ శిక్షణ కార్యక్రమ ముగింపు సమావేశం జరిగింది. ఈ కార్యక్రమానికి ముఖ్యఅతిధిగా హాజరైన మంత్రి ఎర్రబెల్లిదయాకర్‌రావు మాట్లాడుతూ పీఎంజీఎస్‌వై మూడో దశలో తెలంగాణ రాష్ర్టానికి కేంద్ర ప్రభుత్వం 2019-20 సంవత్సరంలో 2,427.50 కి..మీ. మంజూరు చేసిందని దీనిని మరింతగా పెంచి 4వేల కి.మీ. తగ్గకుండా చూడాలని అన్నారు. ఉమ్మడి ఆంధ్ర ప్రదేశ్‌ ప్రభుత్వంలో 2007లో చేసిన తప్పిదాల వల్ల తెలంగాణలోని 534 గ్రామాలకు తారు రోడ్డు మంజూరులో సాంకేతిక ఇబ్బందులు వచ్చాయని అన్నారు. దీన్ని సరిచేయాల్సిన అవసరం ఉందని అన్నారు.</p>
      <p> </p>
      <p> రోడ్ల అభివృద్ధిలో తెలంగాణ ప్రభుత్వ పాత్రను కేంద్ర ప్రభుత్వ అధికారులకు మంత్రి ఎర్రబెల్లి వివరించారు. ఆసరాపధకం పేరుతో సామాజిక భద్రత పథకానికి సీఎం కేసీఆర్‌ నేతృత్వంలోని ప్రభుత్వం దేశంలోనే ఏ రాష్ట్రంలో లేనంత ఎక్కువ మొత్తంలో నిధులు ఖర్చు చేస్తోందన్నారు. రాష్ట్రంలోని ప్రతి ఇంటికి శుద్ధమైన మంచినీటిని సరఫరా చేసే మిషన్‌భరీరధ పథకాన్ని విజయవంతంగా పూర్తిచేస్తున్నామని అన్నారు. రోడ్ల నిర్మాణం విషయంలో తెలంగాణ పరిస్థితులకు అనుగుణంగా మంజూరు చేయాలని కోరారు.</p>
      <p> </p>
      <p> తెలంగాణ రాష్ట్రంలోని ప్రత్యేక అవసరాలను దృష్టిలోపెట్టుకుని రాష్ట్రంలోని 90శాతం గ్రామీణ నియోజక వర్గాల పరిధిలో అదనంగా 20 కి.మీ. చొప్పున 4వేల కి.మీ.కు తగ్గకుండా మంజూరు చేయాలని కోరుతున్నట్టు మంత్రి ఎర్రబెల్లి తెలిపారు. అక్టోబరులో ఇదే విషయంలో సీఎం కేసీఆర్‌ ప్రధాన మంత్రి మోదీని కలిశారని అన్నారు. పీఎంజిఎస్‌వై పధకంలో రోడ్లు నిర్మించేందుకు అర్హత ఉన్న 676 ఆవాసాలకు తారు రోడ్లు ఉన్నట్టుగా 2007లో అప్పటి ప్రభుత్వం పొరపాటుగా రికార్డు చేసింది. దీని వల్ల ఈ ఆవాసాలకు తారురోడ్డు మంజూరు కాలేదు. ఉమ్మడి రాష్ట్రంలో జరిగిన పొరపాటు జరిగిన పొరపాటు కారణంగా తారు రోడ్డు ఉన్నట్లుగా నమోదదైన వాటిలో 534 ఆవాసాలకు తారురోడ్లు వేయాల్సి వుంది. పీఎంజీఎస్‌వై మూడో దశలో కొత్తగా మంజూరు చేసే సమయంలో పరిశీలించి 534 ఆవాసాలకు రోడ్లు వేసేందుకు సహకరించాలని కోరుతున్నానని అన్నారు.</p>
    </article>
  </body>
</html>