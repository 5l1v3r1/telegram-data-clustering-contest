<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/potvyrdeno-manchestyr-siti-bez-klyuchov-futbolist-za-derbito-s-livyrpul-1404419.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T16:45:00+00:00"/>
    <meta property="og:title" content="Потвърдено: Манчестър Сити без ключов футболист за дербито с Ливърпул"/>
    <meta property="og:description" content="Неприятната новина за Манчестър Сити преди дербито с Ливърпул се потвърди Титулярният страж - Едерсон, ще пропусне двубоя, който е в неделя от 18:30 часа"/>
  </head>
  <body>
    <article>
      <h1>Потвърдено: Манчестър Сити без ключов футболист за дербито с Ливърпул</h1>
      <address><time datetime="2019-11-08T16:45:00+00:00">08 Nov 2019, 16:45</time> by <a rel="author">Sportlive.bg</a></address>
      <p>Неприятната новина за <a href="https://www.sportlive.bg/tags/2043"><b>Манчестър Сити</b></a> преди дербито с Ливърпул се потвърди. Титулярният страж - Едерсон, ще пропусне двубоя, който е в неделя от 18:30 часа. Бразилецът получи мускулна травма срещу Аталанта и бе заменен на почивката от Клаудио Браво в двубоя от <a href="https://www.sportlive.bg/worldfootball/championsleague"><b>Шампионска лига</b></a>.</p>
      <p>"Едерсон не е в състояние да играе. Не знам колко време ще отсъства, но не може да участва в неделя. Имаме друг вратар - Клаудио Браво. Той може да се справи, имам пълно доверие в него. Спечелихме Карабао Къп благодарение на него. Той е изключителен вратар и е спечелил много международни мачове и турнири с Чили. Нямам никакви съмнения във възможностите му", сподели Хосеп Гуардиола.</p>
      <p>Едерсон се превръща в поредния играч от състава на "гражданите", който ще пропусне визитата в Мърсисайд. Олександър Зинченко, Аймерик Лапорт, Лерой Сане, Давид Силва и Родри са другите, които няма да играят за шампионите.</p>
      <p>
        <i>
          <b>А защо според Клоп - Ливърпул допуска гол във всеки от последните си двубои - <a href="https://www.sportlive.bg/worldfootball/championsleague/Klop-obqsni-zashto-Livyrpul-dopuska-golove-vyv-vseki-ot-poslednite-si-machove-1403487.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Salah-za-kritikite-Ne-me-interesuva-kakvo-ochakvat-horata-ot-men-1404339.html"/>
        <a href="https://www.sportlive.bg/worldfootball/england/Predi-derbito-s-Manchestyr-Siti-Klop-opredeli-Guardiola-kato-naj-dobriq-menidzhyr-v-sveta-1404066.html"/>
        <a href="https://www.sportlive.bg/worldfootball/england/Venger-ochakva-Livyrpul-da-pobedi-Manchestyr-Siti-i-obqsni-klyuchovoto-im-predimstvo-1403921.html"/>
        <a href="https://www.sportlive.bg/worldfootball/championsleague/Guardiola-obqsni-zashto-izbra-Kajl-Uokyr-za-treti-vratar-1403910.html"/>
        <a href="https://www.sportlive.bg/worldfootball/england/Guardiola-Shtom-Klop-kazva-che-Mane-ne-e-simulant-znachi-ne-e-1403475.html"/>
      </related>
    </article>
  </body>
</html>