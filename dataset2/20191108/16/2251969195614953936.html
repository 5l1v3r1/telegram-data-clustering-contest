<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/08/feleppa-e-hello-kitty-insieme-una-collezione-per-sognare/1322752/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-08T16:43:34+00:00"/>
    <meta property="og:title" content="Feleppa e Hello Kitty insieme: «Una collezione per sognare»"/>
    <meta property="og:description" content="MODA - Le gemelle stiliste originarie di Morrovalle hanno firmato un accordo con la storica azienda giapponese Sanrio per una capsule collection dedicata a uno dei personaggi più amati dell'universo femminile"/>
  </head>
  <body>
    <article>
      <h1>Feleppa e Hello Kitty insieme: «Una collezione per sognare»</h1>
      <h2>MODA - Le gemelle stiliste originarie di Morrovalle hanno firmato un accordo con la storica azienda giapponese Sanrio per una capsule collection dedicata a uno dei personaggi più amati dell'universo femminile</h2>
      <address><time datetime="2019-11-08T16:43:34+00:00">08 Nov 2019, 16:43</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F08%2Ffeleppa-e-hello-kitty-insieme-una-collezione-per-sognare%2F1322752%2F">Condividi281</a><a href="https://twitter.com/intent/tweet?text=Feleppa+e+Hello+Kitty+insieme%3A++%C2%ABUna+collezione+per+sognare%C2%BB&amp;url=https%3A%2F%2Fwww.cronachemaceratesi.it%2F2019%2F11%2F08%2Ffeleppa-e-hello-kitty-insieme-una-collezione-per-sognare%2F1322752%2F">Tweet</a>Email281 Condivisioni</p>
      <p> </p>
      <p> </p>
      <p>
        <b>Le gemelle della moda Francesca e Veronica Feleppa, stiliste di Morrovalle fondatrici dell’omonimo brand, hanno firmato un accordo con Sanrio, azienda giapponese proprietaria di Hello Kitty, per disegnare e realizzare una capsule collection di abiti donna e bambina. I capi di abbigliamento saranno disponibili in boutique selezionate e online su <a href="http://www.feleppa.com/">feleppa.com</a>.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/feleppa-hello-kitty-3-325x217.jpg"/>
        <figcaption>Hello Kitty in abito Feleppa</figcaption>
      </figure>
      <p>Era il 1974 quando Hello Kitty è apparsa per la prima volta, per diventare nel tempo una delle icone pop più celebri al mondo, capace di emozionare donne e bambine di ogni età, ispirare artisti, stimolare designer dei più vari settori. Ancora oggi, mentre celebra il suo 45esimo anniversario, Hello Kitty resta sempre cool. Ed è proprio sulla base di questa convinzione che le Feleppa hanno firmato l’accordo. <b>«Nella capsule abbiamo unito l’immagine iconica di Hello Kitty al nostro stile – affermano le gemelle -. Siamo felicissime di poter creare dei capi che possano far sognare, come ha fatto Hello Kitty con generazioni di donne e bambine»</b>. La collaborazione tra Feleppa e Hello Kitty è stata presentata in un suggestivo evento che si è tenuto a Milano, e che ha visto anche la partecipazione in carne e ossa di Hello Kitty in abito Feleppa, oltre a giornalisti moda, buyer, e importanti influencer e blogger.</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/feleppa-hello-kitty-1-489x650.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/feleppa-hello-kitty-4-650x433.jpg"/>
        <figcaption>L’evento di presentazione a Milano</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/feleppa-hello-kitty-5-488x650.jpg"/>
      </figure>
    </article>
  </body>
</html>