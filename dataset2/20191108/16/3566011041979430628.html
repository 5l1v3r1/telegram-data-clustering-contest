<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545674.html/%D8%A2%D9%85%D8%A7%D8%AF%DA%AF%DB%8C-%D8%A7%D8%B1%D8%AA%D8%B4-%D8%A8%D8%B1%D8%A7%DB%8C-%DA%A9%D9%85%DA%A9-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T16:43:00+00:00"/>
    <meta property="og:title" content="آمادگی ارتش برای کمک به زلزله‌زدگان آذربایجان‌شرقی"/>
    <meta property="og:description" content="سخنگوی ارتش جمهوری اسلامی ایران از اعلام آمادگی این نیرو برای کمک‌رسانی به زلزله‌زدگان شمال‌غرب کشور خبر داد."/>
  </head>
  <body>
    <article>
      <h1>آمادگی ارتش برای کمک به زلزله‌زدگان آذربایجان‌شرقی</h1>
      <address>
        <time datetime="2019-11-08T16:43:00+00:00">08 Nov 2019, 16:43</time>
      </address>
      <p>سخنگوی ارتش جمهوری اسلامی ایران از اعلام آمادگی این نیرو برای کمک‌رسانی به زلزله‌زدگان شمال‌غرب کشور خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیر سرتیپ شاهین تقی‌خانی با اشاره به زلزله شب گذشته در مناطق شمال‌غرب کشورمان گفت: به‌محض وقوع زلزله یگان‌های مستقر در شمال‌غرب کشور و نیروهای پیشرو به مناطق زلزله‌زده اعزام و در مناطق حوالی نقاط‌کانونی زلزله مستقر شدند.</p>
      <p>وی افزود: هم‌اکنون تیپ‌های مستقر ارتش و بیمارستان‌های و هوانیروز در آمادگی کامل هستند و فرماندهان مناطق شمال‌غرب‌نیز در محل کار حاضر بوده و آماده هستند.   سخنگوی ارتش اظهار داشت: بیمارستان منطقه‌ای ارتش تاکنون پذیرای تعدادی از هم‌وطنان آسیب‌دیده بوده و بهداشت‌و درمان نزاجا نیز به لحاظ پذیرش و تجهیز پزشکی، اقدامات را انجام داده است.   تقی‌خانی در پایان تاکید کرد: ارتش طبق روال همیشگی به محض وقوع زلزله وارد عمل شد و هم‌اکنون برای کمک‌رسانی به هم‌وطنان آسیب‌دیده آماده است.   منبع: میزان</p>
    </article>
  </body>
</html>