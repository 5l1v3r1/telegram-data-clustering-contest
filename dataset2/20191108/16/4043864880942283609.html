<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231408/"/>
    <meta property="og:site_name" content="Українська правда"/>
    <meta property="article:published_time" content="2019-11-08T16:40:54+00:00"/>
    <meta property="og:title" content="ООС: один військовий поранений, один помер від ран"/>
    <meta property="og:description" content="Упродовж доби збройні формування Російської Федерації та її найманці 4 рази обстріляли позиції Об’єднаних сил."/>
  </head>
  <body>
    <article>
      <h1>ООС: один військовий поранений, один помер від ран</h1>
      <address>
        <time datetime="2019-11-08T16:40:54+00:00">08 Nov 2019, 16:40</time>
      </address>
      <p>Упродовж доби збройні формування Російської Федерації та її найманці 4 рази обстріляли позиції Об’єднаних сил.</p>
      <p><b>Джерело:</b> <a href="https://www.facebook.com/pressjfo.news/photos/a.364697644022858/707166443109308/?type=3&amp;theater">ООС</a></p>
      <p><b>Дослівно:</b> "Внаслідок обстрілів поранень зазнав один військовослужбовець Об'єднаних сил. Також, від поранень отриманих вчора, у лікувальному закладі помер іще один український воїн – <b>Генадій Моторін</b>".</p>
      <p><b>Деталі:</b> Бойовики вели обстріл із ручних протитанкових та автоматичних гранатометів, великокаліберних кулеметів та іншої стрілецької зброї.</p>
      <p>Обстріли були поблизу Луганського, Залізного, Зайцевого, Водяного.</p>
      <p><b>Що було раніше:</b> <a href="https://www.pravda.com.ua/news/2019/11/8/7231386/">Бойовики зірвали</a> розведення сил та засобів на ділянці №3 в районі населених пунктів Богданівка і Петрівське Донецької області.</p>
      <p>Водночас, спецпредставник ОБСЄ в Україні Мартін Сайдік 8 листопада заявив, що розведення сил і засобів поблизу Петрівського почнеться <a href="https://www.pravda.com.ua/news/2019/11/8/7231368/">9 листопада о 12:00</a>.</p>
      <p><b>7 листопада</b> противник <a href="https://www.pravda.com.ua/news/2019/11/8/7231332/">20 разів</a> відкривав вогонь по позиціях Об’єднаних сил. Один військовослужбовець загинув, ще четверо отримали поранення.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/8/7231386/"/>
        <a href="https://www.pravda.com.ua/news/2019/11/8/7231372/"/>
        <a href="https://www.pravda.com.ua/news/2019/11/8/7231368/"/>
      </related>
    </article>
  </body>
</html>