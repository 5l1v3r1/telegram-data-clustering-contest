<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949733"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T16:13:22+00:00"/>
    <meta property="og:title" content="కుక్కపై ప్రేమ.. తల్లిపై కేసు పెట్టేలా చేసింది!"/>
    <meta property="og:description" content="ADVT"/>
  </head>
  <body>
    <article>
      <h1>కుక్కపై ప్రేమ.. తల్లిపై కేసు పెట్టేలా చేసింది!</h1>
      <address>
        <time datetime="2019-11-08T16:13:22+00:00">08 Nov 2019, 16:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> జంతు ప్రేమికురాలైన ఓ కూతురు వీధి కుక్కను ఇంటికి తెచ్చి పెంచుకుంటోంది. అది నచ్చని తల్లి.. ఓ రోజు దాన్ని ఇంటి నుంచి వెళ్లగొట్టింది. ఈ విషయం తెలియక ఎక్కడెక్కడో వెతికిన కూతురు.. చివరికి అసలు విషయం తెలిసి కన్నతల్లిపై కేసు పెట్టింది. ఈ ఘటన ముంబైలోని పంత్ నగర్‌లో చోటు చేసుకుంది. వివరాల్లోకి వెళితే.. పంత్ నగర్‌లో నివాసం ఉండే స్నేహ నికమ్(24) కొన్ని నెలల కిందట ఓ కుక్క పిల్లను ఇంటికి తీసుకొచ్చింది. దానికి ‘కుకీస్’ అనే పేరు కూడా పెట్టుకుంది. గత సెప్టెంబర్‌లో ఆ కుక్క పిల్లను ఇంటి ప్రధాన ద్వారం దగ్గర కట్టారు. కొద్దిసేపటి తర్వాత వచ్చిన నికమ్‌కు అది అక్కడ కనపడలేదు. ఈ విషయమై తల్లిని అడగ్గా.. ఇప్పుడే విడిచిపెట్టానని చెప్పింది. బయటకు వెళ్లి చూసిన ఆమెకు.. ఎక్కడా కానరాలేదు. దీంతో ఇంటికి వచ్చి సీసీటీవీ ఫుటేజ్ పరిశీలించింది. దానిలో షాకింగ్ బయటపడింది. నికమ్ తల్లి స్వయంగా దాన్ని బయటకు తీసుకెళ్లి వదిలేసింది. అప్పటి నుంచి ఇప్పటి వరకు కుకీస్ ఆచూకీ లభ్యం కాలేదు. దీంతో తన స్నేహితురాలి సాయంతో పోలీస్ స్టేషన్‌లో నికమ్ ఫిర్యాదు చేసింది. జంతు సంరక్షణ చట్టాల ప్రకారం నికమ్ తల్లిపై కేసు నమోదు చేసుకున్న పోలీసులు.. ఆమెను ప్రశ్నిస్తున్నారు.</p>
    </article>
  </body>
</html>