<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817099.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T16:50:00+00:00"/>
    <meta property="og:title" content="واکنش چین به سخنان وزیر امور خارجه آمریکا"/>
    <meta property="og:description" content="سخنگوی وزارت امور خارجه چین پمپئو را متهم کرد که قصد ایجاد شکاف میان حزب کمونیست و مردم این کشور دارد."/>
  </head>
  <body>
    <article>
      <h1>واکنش چین به سخنان وزیر امور خارجه آمریکا</h1>
      <address>
        <time datetime="2019-11-08T16:50:00+00:00">08 Nov 2019, 16:50</time>
      </address>
      <p>سخنگوی وزارت امور خارجه چین پمپئو را متهم کرد که قصد ایجاد شکاف میان حزب کمونیست و مردم این کشور دارد.</p>
      <p>«گنگ شوانگ» سخنگوی وزارت امور خارجه چین روز جمعه در کنفرانس خبری گفت که اظهارات مایک پمپئو وزیر خارجه آمریکا درباره حزب کمونیست چین "بسیار خطرناک" و نشان‌دهنده "مقاصد شوم" اوست.</p>
      <p>شوانگ که پیشتر نیز نسبت به سخنرانی پمپئو علیه چین در اوایل ماه جاری واکنش نشان داده بود، انتقاد امروز خود را در حالی مطرح کرد که وزیر خارجه آمریکا ساعاتی پیش در برلین اظهاراتی را علیه پکن و حزب کمونیست چین مطرح کرده است.</p>
      <p>پمپئو در سخنرانی خود در مراسم بزرگداشت سی‌امین سالگرد تخریب دیوار برلین سیاست‌های پکن را با آلمان شرقی سابق مقایسه کرده و حزب کمونیست چین را به ایجاد "نوع جدیدی از اقتدارگرایی" متهم کرد.</p>
      <p>شوانگ تاکید کرد: پمپئو مردم چین و حزب کمونیست چین از یکدیگر جدا کرده و دشمنی میان آن‌ها می‌اندازد تا رابطه آن‌ها را پرتنش کند. اما حزب کمونیست همیشه نماینده منافع مردم چین بوده و از آن دفاع کرده و اعتماد عمیق و وفاداری مردم چین را کسب کرده است.</p>
      <p>وی افزود: تلاش برای ایجاد جدایی میان مردم چین و حزب کمونیست، اقدامی تحریک‌آمیز علیه همه خلق چین بوده و محکوم به شکست است.</p>
    </article>
  </body>
</html>