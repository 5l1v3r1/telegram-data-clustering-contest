<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425408/apofash-ths-ekklhsias-ths-rwsias-plhttei-ton-thrhskeytiko-toyrismo-sthn-ellada"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T16:50:01+00:00"/>
    <meta property="og:title" content="Απόφαση της Εκκλησίας της Ρωσίας πλήττει τον θρησκευτικό τουρισμό στην Ελλάδα"/>
    <meta property="og:description" content="Αναρτήθηκαν οι πρώτες Ιερές Μητροπόλεις της Εκκλησίας της Ελλάδος, όπου, σύμφωνα με το Πατριαρχείο Μόσχας, οι Ρώσοι προσκυνητές δεν έχουν ευλογία να τις επισκέπτονται."/>
  </head>
  <body>
    <article>
      <h1>Απόφαση της Εκκλησίας της Ρωσίας πλήττει τον θρησκευτικό τουρισμό στην Ελλάδα</h1>
      <address>
        <time datetime="2019-11-08T16:50:01+00:00">08 Nov 2019, 16:50</time>
      </address>
      <p>
        <b>Αναρτήθηκαν οι πρώτες Ιερές Μητροπόλεις της Εκκλησίας της Ελλάδος, όπου, σύμφωνα με το Πατριαρχείο Μόσχας, οι Ρώσοι προσκυνητές δεν έχουν ευλογία να τις επισκέπτονται.</b>
      </p>
      <p>Όπως αναφέρει το romfea.gr, η Εκκλησία της Ρωσίας θέτει σε λειτουργία την απόφαση της Ιεράς Συνόδου, η οποία έχει αντίκτυπο και στον θρησκευτικό τουρισμό της Ελλάδος.</p>
      <p>”Κατόπιν τούτων διακόπτουμε προσευχητική και ευχαριστιακή κοινωνία με όσους αρχιερείς της Εκκλησίας της Ελλάδος δέχθηκαν ή δεχθούν σε τέτοια κοινωνία εκπροσώπους των ουκρανικών μη κανονικών σχισματικών κοινοτήτων.</p>
      <p>Επίσης δεν δίνουμε την ευλογία μας για προσκυνηματικές εκδρομές σε επαρχίες, οι οποίες ποιμαίνονται από τους εν λόγω Ιεράρχες. Οι σχετικές πληροφορίες θα κοινοποιηθούν ευρέως στους προσκυνηματικούς και τουριστικούς οργανισμούς των χωρών, που αποτελούν τον κανονικό χώρο της καθ’ ημάς Εκκλησίας” αναφέρει χαρακτηριστικά η ανακοίνωση της Εκκλησίας της Ρωσίας.</p>
      <p>Το Κέντρο Θρησκευτικού Τουρισμού της Ρωσικής Εκκλησίας ανήρτησε λίστα με τις πρώτες Μητροπόλεις, οι οποίες είχαν κοινωνία με τους εκπροσώπους της αυτοκεφάλου Εκκλησίας της Ουκρανίας.</p>
      <p>Σύμφωνα με τη λίστα, οι πρώτες Ιερές Μητροπόλεις, που απαγορεύεται να επισκεφτούν ρωσικά τουριστικά πρακτορεία είναι:</p>
      <p>1) Ιερά Αρχιεπισκοπή Αθηνών.</p>
      <p>2) Ιερά Μητρόπολη Λαγκαδά</p>
      <p>3) Ιερά Μητρόπολη Βεροίας</p>
      <p>4) Ιερά Μητρόπολη Άρτης</p>
      <p>5) Ιερά Μητρόπολη Τρίκκης και Σταγών</p>
      <p>6) Ιερά Μητρόπολη Δημητριάδος.</p>
      <p>Να αναφερθεί ότι πρόσφατα η Ρωσική Ομοσπονδία ψήφισε νόμο, βάσει του οποίου το αποκλειστικό δικαίωμα να ασχολούνται με τον θρησκευτικό τουρισμό θα έχουν μόνο οι θρησκευτικές οργανώσεις.</p>
      <p>Αυτό αφορά και το Πατριαρχείο Μόσχας και κάποια υποκαταστήματα που έχουν την ευλογία της Εκκλησίας, να κάνουν θρησκευτικό τουρισμό σε άλλες χώρες.</p>
    </article>
  </body>
</html>