<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/otbor-ot-la-liga-e-pred-vratarska-kriza-zaradi-povikan-strazh-v-izbiratelna-sekciq--1404371.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T16:00:00+00:00"/>
    <meta property="og:title" content="Отбор от Ла Лига е пред вратарска криза заради повикан страж в избирателна секция"/>
    <meta property="og:description" content="Парламентарните избори в Испания предизвикаха негодувание у феновете на Леванте, които рискуват да загубят вратаря си Айтор Фернандес за гостуването на Атлетик Билбао в Ла Лига, след като стражът бе повикан да работи в избирателна секция За да се влошат още повече нещата, резервният вратар Ойер Оласабал е контузен, което означава, че тимът вероятно ще бъде без страж за следващия си мач от първенството"/>
  </head>
  <body>
    <article>
      <h1>Отбор от Ла Лига е пред вратарска криза заради повикан страж в избирателна секция</h1>
      <address><time datetime="2019-11-08T16:00:00+00:00">08 Nov 2019, 16:00</time> by <a rel="author">Sportlive.bg</a></address>
      <p>Парламентарните избори в Испания предизвикаха негодувание у феновете на Леванте, които рискуват да загубят вратаря си Айтор Фернандес за гостуването на Атлетик Билбао в <a href="https://www.sportlive.bg/worldfootball/spain"><b>Ла Лига</b></a>, след като стражът бе повикан да работи в избирателна секция.</p>
      <p>За да се влошат още повече нещата, резервният вратар Ойер Оласабал е контузен, което означава, че тимът вероятно ще бъде без страж за следващия си мач от първенството. Фернандес, който е роден в баския град Мондрагон, на около 50 км от Билбао, попадна в списък с резерви, от които се изисква да посетят избирателна секция в сутринта на изборите, за да се види дали присъствието им е нужно.</p>
      <p>Всички испанци в избирателния регистър са задължени да бъдат повикани за работи в избирателните секции, за което получават 65 евро, като се изискват смекчаващи обстоятелства, за да бъдат извинени. Леванте, който изненада <a href="https://www.sportlive.bg/tags/2223"><b>Барселона</b></a> с 3:1 миналия уикенд, не сполучи с първончалната си жалба от местната избирателна комисия, като ще опитат повторно да извинят вратаря си в петък.</p>
      <p>"Клубът работи по въпроса, за да не бъда на избирателна секция в неделя. Просто искам да знам какво се случва. Напълно концентриран съм върху мача и съм сигурен, че ще взема участие в него. Ако се наложи, ще спя у дома, ще отида до секцията и след това ще стигна до „Сан Мамес“ с кола“, сподели Фернандес. Леванте помести в жалбата си случай с играч на Билбао Иняки Уилямс през 2015, в който той бе извинен от работа в избирателна секция, за да може да играе в двубоя си от Ла Лига – любопитното е, че става въпрос за мач именно срещу Леванте. Уилямс се разписа тогава при успеха с 2:0. Съотборникът на Фернандес – Хорхе Мирамон, бе извинен, след като бе избран за работа в родния си град Сарагоса.</p>
      <p>
        <i>
          <b>А каква разлика в Испания откриха между Реал Мадрид и Барселона - <a href="https://www.sportlive.bg/worldfootball/spain/Barselona-trenira-po-malko-v-sravnenie-s-Real-1404311.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Ansu-Fati-Iskam-da-ostana-v-Barselona-prez-cqlata-si-kariera-1404228.html"/>
        <a href="https://www.sportlive.bg/worldfootball/spain/Shampion-s-Arzhentina-prez-86-ta-obqvi-Barsa-shte-ima-nov-trenxor-prez-dekemvri-1403869.html"/>
        <a href="https://www.sportlive.bg/worldfootball/spain/V-Ispaniq-obqviha-koj-e-favorityt-na-Mesi-za-nov-trenxor-na-Barsa-1403580.html"/>
        <a href="https://www.sportlive.bg/worldfootball/spain/Problemite-za-Barselona-prodylzhavat-da-se-mnozhat-1403524.html"/>
      </related>
    </article>
  </body>
</html>