<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616556,Olivia-i-Chira-pomagaja-policji-w-znalezieniu-mordercy.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-08T16:36:39+00:00"/>
    <meta property="og:title" content="Olivia i Chira pomagają policji w znalezieniu mordercy"/>
    <meta property="og:description" content="Przed miesiącem w Olecku doszło do brutalnego zabójstwa 69-letniej kobiety. Policjanci pod nadzorem Prokuratury Okręgowej w Suwałkach prowadzą intensywne czynności wykrywacze. Nie ograniczają się tylko do środków dostępnych w Polsce."/>
  </head>
  <body>
    <article>
      <h1>Olivia i Chira pomagają policji w znalezieniu mordercy</h1>
      <address>
        <time datetime="2019-11-08T16:36:39+00:00">08 Nov 2019, 16:36</time>
      </address>
      <p>
        <b>Przed miesiącem w Olecku doszło do brutalnego zabójstwa 69-letniej kobiety. Policjanci pod nadzorem Prokuratury Okręgowej w Suwałkach prowadzą intensywne czynności wykrywacze. Nie ograniczają się tylko do środków dostępnych w Polsce.</b>
      </p>
      <p>W minioną środę (6 listopada) wykorzystano dwa psy rasy Bloodhound sprowadzone z niemieckiej Saksonii, które są specjalnie szkolone do szukania osób po zapachu. Wykorzystywane są w szczególności w poszukiwaniu osób zaginionych. <br/><br/>Psy wraz ze swoimi przewodnikami służą w niemieckiej policji od 3 i 5 lat. Pracowały już kilkukrotnie na terenie Polski, ale również w Austrii i Czechach. Olivia i Chira – bo takie noszą imiona, przez kilka godzin pracowały na terenie Olecka. Z uwagi na dobro prowadzonego postępowania policja nie ujawnia wyników ani szczegółów przeprowadzonych czynności z udziałem psów. <br/><br/>Przypomnijmy, że ciało zamordowanej kobiety, która miała m.in. podcięte gardło i szereg innych obrażeń, znaleziono w jednym mieszkań przy ul. Batorego. Policja natychmiast rozpoczęła intensywne czynności śledcze. <br/><br/><i>ZM</i></p>
      <hr/>
      <h4>Policyjne psy na ulicach Olecka</h4>
      <p>
        <a href="http://gazetaolsztynska.pl/117056-616556,Policyjne-psy-na-ulicach-Olecka,0.html">Zobacz wszystkie zdjęcia w galerii (22) »</a>
      </p>
      <related>
        <h4>Zobacz także:</h4>
        <a href="http://gazetaolsztynska.pl/610708,Zabojstwo-w-Olecku-Kobieta-miala-pocieta-szyje.html"/>
      </related>
    </article>
  </body>
</html>