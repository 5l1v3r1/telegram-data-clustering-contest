<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1982531/%D9%87%DB%8C%D8%AB%D9%85-%D8%A7%D8%AD%D9%85%D8%AF-%D8%B2%DA%A9%DB%8C-%D8%A8%D8%A7%D8%B2%DB%8C%DA%AF%D8%B1-%D8%AC%D9%88%D8%A7%D9%86-%D9%85%D8%B5%D8%B1%DB%8C-%D8%AF%D8%B1%DA%AF%D8%B0%D8%B4%D8%AA"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-08T16:30:00+00:00"/>
    <meta property="og:title" content="هیثم احمد زکی بازیگر جوان مصری درگذشت"/>
    <meta property="og:description" content="هیثم احمد زکی بازیگر جوان سینما و تلویزیون مصر و فرزند هنرپیشه مشهور مصری احمد زکی روز گذشته در غرب قاهره بر اثر افت شدید گردش خون و در ۳۵ سالگی دار فانی را وداع گفت. به گزارش الشرق الاوسط، هنرمندان و بازیگران مصری که از شنیدن این خبر شوکه شدند، با ا"/>
  </head>
  <body>
    <article>
      <h1>هیثم احمد زکی بازیگر جوان مصری درگذشت</h1>
      <address>
        <time datetime="2019-11-08T16:30:00+00:00">08 Nov 2019, 16:30</time>
      </address>
      <p>هیثم احمد زکی بازیگر جوان سینما و تلویزیون مصر و فرزند هنرپیشه مشهور مصری احمد زکی روز گذشته در غرب قاهره بر اثر افت شدید گردش خون و در ۳۵ سالگی دار فانی را وداع گفت.<br/><br/>به گزارش الشرق الاوسط، هنرمندان و بازیگران مصری که از شنیدن این خبر شوکه شدند، با انتشار تصاویری از هیثم احمد زکی ضمن تسلیت به جامعه هنری مصر احساس خود را از شنیدن این ضایعه ابراز کردند.<br/><br/>هیثم احمد زکی سابقه بازی در آثار سینمایی نظیر بلیاچو، کف ماه، شکر تلخ و گنج و آثار تلویزیونی همچون سیلی، دوران شبرا، هفت وصیت، استاد و مدیر گروه و کلبش را در کارنامه خود داشت.<br/><br/>او در سال ۲۰۱۰ به عنوان بهترین بازیگر جوان مصر انتخاب شده بود.<br/><br/>هیثم در سال ۲۰۰۵ نقش نیمه تمام پدر فقیدش در فیلم یادبود عبدالحلیم حافظ خواننده و موسیقی دان مصری را تکمیل کرد.<br/><br/>هیثم که تنها زندگی می‌کرد همه اعضای خانواده خود در سنین پایین از دست داد. او در سال ۹۳ و در سن ۹ سالگی مادرش هاله فؤاد بازیگر ۳۵ ساله و در سن ۲۱ سالگی پدر ۵۵ ساله خود را از دست داد.</p>
    </article>
  </body>
</html>