<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/683131/epitropi-antagonismou-giati-eginan-oi-elenchoi-stis-trapezes"/>
    <meta property="og:site_name" content="enikos.gr"/>
    <meta property="article:published_time" content="2019-11-08T16:20:00+00:00"/>
    <meta property="og:title" content="Επιτροπή Ανταγωνισμού: Γιατί έγιναν οι έλεγχοι στις τράπεζες"/>
    <meta property="og:description" content="Η ανακοίνωση αναφέρει ότι οι έλεγχοι πραγματοποιήθηκαν στο πλαίσιο αυτεπάγγελτης έρευνας καθώς και σε συνέχεια σχετικών καταγγελιών..."/>
  </head>
  <body>
    <article>
      <h1>Επιτροπή Ανταγωνισμού: Γιατί έγιναν οι έλεγχοι στις τράπεζες</h1>
      <address>
        <time datetime="2019-11-08T16:20:00+00:00">08 Nov 2019, 16:20</time>
      </address>
      <p>H διενέργεια των αιφνιδιαστικών ελέγχων στις <a href="https://www.enikos.gr/economy/683097/neoi-elenchoi-stis-trapezes-apo-tin-epitropi-antagonismou%CF%84%CF%81%CE%AC%CF%80%CE%B5%CE%B6%CE%B5%CF%82">τράπεζες</a>, χθες και σήμερα (7 και 8 Νοεμβρίου) δεν προδικάζει ότι αυτές έχουν εμπλακεί σε μη συμβατή με τον ελεύθερο ανταγωνισμό συμπεριφορά ούτε προδικάζει το αποτέλεσμα της έρευνας, αναφέρει η Επιτροπή Ανταγωνισμού σε ανακοίνωσή της.</p>
      <p>Η ανακοίνωση αναφέρει ότι οι έλεγχοι πραγματοποιήθηκαν στο πλαίσιο αυτεπάγγελτης έρευνας καθώς και σε συνέχεια σχετικών καταγγελιών, λόγω ανησυχιών για «αντί-ανταγωνιστικές πρακτικές οριζόντιας σύμπραξης ή πρακτικές αποκλεισμού στην παροχή τραπεζικών υπηρεσιών και υπηρεσιών πληρωμών».</p>
      <p>
        <b>Η ανακοίνωση της Επιτροπής Ανταγωνισμού</b>
      </p>
      <p>"Στις 7 και 8 Νοεμβρίου του 2019 στελέχη της Επιτροπής Ανταγωνισμού διενήργησαν προσχεδιασμένους, εδώ και πολλές εβδομάδες, διαδοχικούς αιφνιδιαστικούς ελέγχους, στο πλαίσιο αυτεπάγγελτης έρευνας καθώς και σε συνέχεια σχετικών καταγγελιών, στις εγκαταστάσεις επιχειρήσεων και ενώσεων επιχειρήσεων που δραστηριοποιούνται στον τραπεζικό κλάδο.</p>
      <p>Οι έλεγχοι αφορούσαν ανησυχίες της Επιτροπής Ανταγωνισμού ότι οι ερευνώμενες επιχειρήσεις μπορεί να έχουν εμπλακεί σε αντί-ανταγωνιστικές πρακτικές οριζόντιας σύμπραξης ή πρακτικές αποκλεισμού στην παροχή τραπεζικών υπηρεσιών και υπηρεσιών πληρωμών κατά παράβαση των διατάξεων του Ν. 3959/2011 για την προστασία του ελεύθερου ανταγωνισμού, καθώς και των άρθρων 101 και 102 της Συνθήκης για τη Λειτουργία της Ευρωπαϊκής Ένωσης (ΣΛΕΕ).</p>
      <p>Οι αιφνιδιαστικοί έλεγχοι είναι ένα προκαταρκτικό βήμα σε περίπτωση που υπάρχουν ενδείξεις αντί-ανταγωνιστικών πρακτικών.</p>
      <p>Η διεξαγωγή τέτοιων ελέγχων δεν προδικάζει ότι οι επιχειρήσεις έχουν εμπλακεί σε αντίανταγωνιστική συμπεριφορά ούτε προδικάζει το αποτέλεσμα της έρευνας.</p>
      <p>Η Επιτροπή Ανταγωνισμού σέβεται πλήρως τα δικαιώματα άμυνας, ιδίως το δικαίωμα ακρόασης των ελεγχόμενων επιχειρήσεων".</p>
      <related>
        <h4>σχετικά άρθρα</h4>
        <a href="http://www.enikos.gr/economy/682853/efodos-tis-epitropis-antagonismou-se-grafeia-trapezon%0A%20%20%20%20%0A"/>
        <a href="http://www.enikos.gr/economy/682703/trapeza-peiraios-epekteinei-tin-katargisi-tis-chreosis-gia-analip%0A%20%20%20%20%0A"/>
        <a href="http://www.enikos.gr/economy/682182/erchetai-neo-kyma-pleistiriasmon-200000-akinita-kindyneyoun-na-vg%0A%20%20%20%20%0A"/>
        <a href="http://www.enikos.gr/economy/681692/trapezes-aftes-einai-oi-promitheies-pou-katargountai%0A%20%20%20%20%0A"/>
        <a href="http://www.enikos.gr/economy/681672/ethniki-trapeza-poies-promitheies-katargei%0A%20%20%20%20%0A"/>
        <a href="http://www.enikos.gr/economy/681667/trapeza-peiraios-poies-chreoseis-katargountai%0A%20%20%20%20%0A"/>
        <a href="http://www.enikos.gr/economy/681663/eurobank-poies-promitheies-katargei-stis-synallages-tis%0A%20%20%20%20%0A"/>
        <a href="http://www.enikos.gr/economy/681579/freno-stis-yper-promitheies-poies-chreoseis-gia-trapezikes-synall%0A%20%20%20%20%0A"/>
        <a href="http://www.enikos.gr/economy/681529/diefkriniseis-tis-dias-gia-tis-chreoseis-tis-sta-atm-ton-trapezon%0A%20%20%20%20%0A"/>
      </related>
    </article>
  </body>
</html>