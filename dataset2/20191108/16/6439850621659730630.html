<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459530/%E0%A6%AA%E0%A6%9E%E0%A7%8D%E0%A6%9A%E0%A6%97%E0%A7%9C%E0%A7%87-%E0%A6%AC%E0%A6%BE%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%87%E0%A6%9C%E0%A6%BF%E0%A6%AC%E0%A6%BE%E0%A6%87%E0%A6%95%E0%A7%87%E0%A6%B0-%E0%A7%AD-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T16:51:00+00:00"/>
    <meta property="og:title" content="পঞ্চগড়ে বাসের ধাক্কায় ইজিবাইকের ৭ যাত্রী নিহত"/>
    <meta property="og:description" content="স্টাফ রিপোর্টার, পঞ্চগড় ॥ পঞ্চগড়ে মর্মান্তিক সড়ক দুর্ঘটনায় ৭ জন নিহত হয়েছেন। পঞ্চগড়-বাংলাবান্ধা মহাসড়কের আমতলী নামক স্থানে আজ শুক্রবার দুপুর দু‘টোয় এই দুর্ঘটনাটি ঘটে। পঞ্চগড় থেকে তেঁতুলিয়াগামী একটি যাত্রীবাহী মিনিবাস বিপরিত দিক থেকে আসা ইজিবাইককে ধাক্কা দিলে ঘটনাস্থলে ইজিবাইকের চালকসহ ৭ যাত্রী নিহত হন। নিহতদের ..."/>
  </head>
  <body>
    <article>
      <h1>পঞ্চগড়ে বাসের ধাক্কায় ইজিবাইকের ৭ যাত্রী নিহত</h1>
      <address>
        <time datetime="2019-11-08T16:51:00+00:00">08 Nov 2019, 16:51</time>
      </address>
      <figure>
        <img src="http://www.dailyjanakantha.com/files/201911/1573235479_45.jpg"/>
      </figure>
      <p>স্টাফ রিপোর্টার, পঞ্চগড় ॥ পঞ্চগড়ে মর্মান্তিক সড়ক দুর্ঘটনায় ৭ জন নিহত হয়েছেন। পঞ্চগড়-বাংলাবান্ধা মহাসড়কের আমতলী নামক স্থানে আজ শুক্রবার দুপুর দু‘টোয় এই দুর্ঘটনাটি ঘটে। পঞ্চগড় থেকে তেঁতুলিয়াগামী একটি যাত্রীবাহী মিনিবাস বিপরিত দিক থেকে আসা ইজিবাইককে ধাক্কা দিলে ঘটনাস্থলে ইজিবাইকের চালকসহ ৭ যাত্রী নিহত হন। নিহতদের মধ্যে দুজনের নাম পাওয়া গেছে। এরা হলো তেঁতুলিয়া উপজেলার দেবনগর রায়পাড়া গ্রামের মাগু (৫০) ও সদর উপজেলার সাহেবীজোত গ্রামের নার্গিস বেগম (৪২)। দুর্ঘটনার পর পরই সড়কে যানবাহন চলাচল বন্ধ হয়ে যায়। ক্ষুব্ধ এলাকাবাসী সড়ক অবরোধ করে বিক্ষোভ প্রদর্শন করছে। এলাকায় অতিরিক্ত পুলিশ মোতায়েন করা হয়েছে।</p>
      <p>বিকেল সাড়ে ৪টায় এ রিপোর্ট লেখা পর্যন্ত জেলা প্রশাসক সাবিনা ইয়াসমিন, পুলিশ সুপার মোঃ ইউসুফ আলী, সদর উপজেলা চেয়ারম্যান আমিরুল ইসলাম, ইউএনওসহ প্রশাসনের কর্মকর্তাগণ ঘটনাস্থলে অবস্থান করছেন।</p>
    </article>
  </body>
</html>