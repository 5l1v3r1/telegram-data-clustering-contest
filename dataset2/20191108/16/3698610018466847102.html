<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/ilon-mask-ociniv-perspektivi-budivnictva-mista-na-marsi-328973_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T16:40:00+00:00"/>
    <meta property="og:title" content="Ілон Маск оцінив перспективи будівництва міста на Марсі"/>
    <meta property="og:description" content="За словами бізнесмена, знадобиться 20 років і тисяча кораблів."/>
  </head>
  <body>
    <article>
      <h1>Ілон Маск оцінив перспективи будівництва міста на Марсі</h1>
      <h2>За словами бізнесмена, знадобиться 20 років і тисяча кораблів.</h2>
      <address>
        <time datetime="2019-11-08T16:40:00+00:00">08 Nov 2019, 16:40</time>
      </address>
      <p>Засновник компанії SpaceX <a href="https://dt.ua/TECHNOLOGIES/mask-prezentuvav-marsolit-starship-324873_.html"><b>Ілон Маск</b></a> заявив про те, що для будівництва повноцінного поселення на Марсі знадобиться 20 років і тисяча кораблів Starship. Як повідомляє "Популярная механика", на думку бізнесмена цього достатньо для того, щоб створити умови для постійного проживання людей на Червоній планеті.</p>
      <p>За словами Маска, стартова вартість запуску корабля його компанії, рівна двом мільйонам доларів, дозволяє створити на Марсі повноцінне місто за розумні гроші. Для того, щоб це сталося, SpceX необхідно побудувати тисячу кораблів Starship за найближчі 20 років. Цього часу буде достатньо для того, щоб доставити на Червону планету не тільки вантажі, але і людей. Швидше ж зробити все не вийде, оскільки запуски кораблів на Марс можливі лише раз на два роки.</p>
      <p>Маск також припустив, як можна було б прискорити доставку вантажів і людей на Марс. Starship розрахований на багаторазове використання і здатний робити до трьох вильотів на день, тобто здійснювати більше 1000 польотів на рік. Це означає, що якщо в компанії буде близько 100 кораблів вантажопідйомністю до 100 тонн, то SpaceX зможе виводити на орбіту понад 10 мільйонів тонн вантажу на рік. При цьому Маск зазначив, що сумарна вантажопідйомність всіх космічних кораблів, що запускаються в даний час у світі, становить всього 500 тонн на рік, причому половина її припадає на ракети Falcon.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Нагадаємо, у липні Ілон Маск <a href="https://dt.ua/TECHNOLOGIES/ilon-mask-pokazav-pershiy-stribok-korablya-starhopper-318684_.html"><b>відзвітував про успішні випробування тестової ракети Starhopper</b></a>.</p>
      <p>Starhopper Mk1, або "Зоряний коник-стрибунець", - це тестова версія ракети, на якій встановлено те ж обладнання, яке планують встановити на Starship, датчики для зняття телеметрії та іншої інформації при випробуваннях. Ракету оснащено двигуном Raptor SN6.</p>
      <footer>За матеріалами: <a href="https://dt.ua/go/aHR0cDovL3d3dy5wb3BtZWNoLnJ1Lw==">Популярная механика</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>