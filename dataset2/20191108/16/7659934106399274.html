<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1982536/%C2%AB%D8%A8%D8%B2%D8%B1%DA%AF%D8%A7%D9%86-%D9%85%D8%AF%C2%BB-%D8%A8%D9%87-%D8%AF%D9%86%D8%A8%D8%A7%D9%84-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%B3%D8%B9%D9%88%D8%AF%DB%8C-%D8%AF%D8%B1-%D8%A8%D8%AE%D8%B4-%D9%85%D8%AF-%D9%88-%D9%84%D8%A8%D8%A7%D8%B3"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-08T16:30:00+00:00"/>
    <meta property="og:title" content="«بزرگان مد» به دنبال همکاری با سعودی در بخش مد و لباس"/>
    <meta property="og:description" content="*/ چهره های معروف و طراحان مد جهانی در برنامه «آینده مد» بر فرصت های فراوان همکاری با طراحان مد سعودی و حرکت به سوی جهانی شدن فعالیت آنان تاکید کردند. این برنامه روز چهارشنبه (۶ نوامبر) در ریاض پایان یافت. راوی تاکران مدیر گروه ال وی ام اچ در خاورمیا"/>
  </head>
  <body>
    <article>
      <h1>«بزرگان مد» به دنبال همکاری با سعودی در بخش مد و لباس</h1>
      <h2>خلاقیت و نوآوری طراحان خلاق با آینده طراحی لباس شکوفا می شود</h2>
      <address>
        <time datetime="2019-11-08T16:30:00+00:00">08 Nov 2019, 16:30</time>
      </address>
      <p>چهره های معروف و طراحان مد جهانی در برنامه «آینده مد» بر فرصت های فراوان همکاری با طراحان مد سعودی و حرکت به سوی جهانی شدن فعالیت آنان تاکید کردند.<br/><br/>این برنامه روز چهارشنبه (۶ نوامبر) در ریاض پایان یافت. راوی تاکران مدیر گروه ال وی ام اچ در خاورمیانه و استرالیا به الشرق الاوسط گفت «آنچه در جشنواره آینده مد در ریاض مشاهده کردم غیر قابل توصیف است. بسیار شگفت زده شدم».<br/><br/>او افزود «من از نزدیک با فرهنگ این کشور و توانمندی جوانان برای ارائه الگوی متفاوت از بقیه طراحان مد در جهان آشنا شدم. راه اندازی برندهای تجاری باعث افزایش رقابت پذیری بازارهای جهان می شود».<br/><br/>دیوید گلدویز شریک و یکی از پایه گذاران گروه chief strategy office<br/><br/>به الشرق الاوسط گفت «سعودی از میراث و هنر و فرهنگ غنی برخوردار است. هر کدام از استعدادهای جوان کشور با مسئولیت پذیری و آگاهی درباره طراحی و شرایط واقعی خود با خود رقابت می کنند».<br/><br/>او افزود «از نیویورک به سعودی سفر کردم تا اندیشه ها و تجربیاتم را با طراحان سعودی و میهمانان حاضر در این برنامه در میان بگذارم. اما با تجربیات و طرح های خلاقانه طراحان مد سعودی روبرو شدم».<br/><br/>هبه فراش طراح مد سعودی گفت «وزارت فرهنگ به وعده های خود عمل می کند. طراحان مد بااستعداد کشور با بقیه طراحان مد جهان رقابت می کنند و دولت از طراحان مد زن سعودی حمایت می کند».<br/><br/>او یادآور شد « زنان با توجه به ظرفیت و امکانات فعالیت می کنند. همه شرکت کنندگان در این جشنواره شاهد یک رویداد جهانی هستند و این به خودی خود یک تحول نوعی در سعودی است».<br/><br/>او گفت «کارهای طراحان سعودی در سطح جهانی مطرح خواهند شد. این برنامه فرصتی در اختیار طراحان لباس سعودی قرار داد تا از نزدیک با طراحان جهان ارتباط برقرار کنند و دیدیم که بزرگان صنعت مد جهان تا چه اندازه به همکاری با ما علاقمند هستند».<br/><br/>نجلاء الراجح طراح لباس سعودی گفت «برنامه آینده مد با حضور طراحان خلاق و ماهر در همه بخش های مد از جمله لباس و زیورآلات و کیف برگزار شد و این سکویی به سمت جهانی شدن خواهد بود».<br/><br/>برنامه آینده مد از ۴ تا ۶ نوامبر توسط وزارت فرهنگ در ریاض برگزار شد.<br/><br/>طراحان مد جهان و سعودی و دست اندرکاران صنعت مد و سرمایه گذاران و علاقمندان در این برنامه شرکت کردند.<br/><br/>موضوع «طرح برند تجاری بین المللی» در این برنامه مورد بررسی قرار گرفت. برنامه های متنوع دیگری از جمله گفتگو با طراحان مد جهان درباره آینده این صنعت و بریندینگ دیجیتال و وظیفه طراحان مد و تاریخ طراحی لباس و نیز گفتگو با چهره های شاخص دنیای مد درباره زندگی در دنیای مد مطرح شد.<br/><br/>زیبایی و سلامت و شیوه زندگی سالم در دنیای کنونی و نحوه راه اندازی شرکت متخصص در عمل زیبایی و تنوع بخشی به شیوه های زیباسازی و فشن شو و اهمیت تبادل تجربه به نسل های آینده و آگاهی درباره تاثیر انقلاب دیجیتال و بازطراحی نشریه های مد متناسب با دوران دیجیتال از جمله مسائل مطرح شده در این برنامه بودند.</p>
    </article>
  </body>
</html>