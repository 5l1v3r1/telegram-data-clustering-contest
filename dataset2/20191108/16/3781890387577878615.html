<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740712"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T16:45:00+00:00"/>
    <meta property="og:title" content="'บิณฑ์'ขอกำลังใจเพื่อแม่อีกวัน ถ้าอาการดีจะย้ายจากICU"/>
    <meta property="og:description" content="“บิณฑ์ บรรลือฤทธิ์” อัพเดทอาการแม่ บอกดีขึ้น หากดีขึ้นอีกหนึ่งวันเตรียมย้ายออกจากไอซียู ด้านชาวเน็ตแห่ให้กำลังใจ"/>
  </head>
  <body>
    <article>
      <h1>'บิณฑ์'ขอกำลังใจเพื่อแม่อีกวัน ถ้าอาการดีจะย้ายจากICU</h1>
      <address>
        <time datetime="2019-11-08T16:45:00+00:00">08 Nov 2019, 16:45</time>
      </address>
      <p>
        <b>“บิณฑ์ บรรลือฤทธิ์” อัพเดทอาการแม่ บอกดีขึ้น หากดีขึ้นอีกหนึ่งวันเตรียมย้ายออกจากไอซียู ด้านชาวเน็ตแห่ให้กำลังใจ</b>
      </p>
      <p>ยังคงเป็นประเด็นที่ชาวเน็ตสนใจติดตามอย่างต่อเนื่อง หลังคุณแม่ปรางทิพย์ คุณแม่ของฮีโร่ขวัญใจคนไทยอย่างหนุ่ม บิณฑ์ บรรลือฤทธิ์ ป่วยต้องเข้ารักษาตัวที่โรงพยาบาล ท่ามกลางความเป็นห่วงของหนุ่มบิณฑ์ ญาติๆและแฟนคลับ โดยทุกคนได้ส่งกำลังใจและอธิษฐานให้คุณแม่ของหนุ่มบิณฑ์หายป่วยไวๆ ตามที่เสนอข่าวไปแล้วนั้น<br/> <br/>ความคืบหน้าเมื่อวันที่ 8 พ.ย.เพจเฟซบุ๊กของหนุ่มบิณฑ์ ได้โพสต์พร้อมข้อความ ระบุว่า  "วันนี้คุณแม่ดีขึ้นมากๆครับ สวัสดีครับเพื่อนๆ  ผมขอกราบขอบคุณทุกๆท่านที่ส่งกำลังใจมาและคำอวยพรมาให้คุณแม่ ปรางทิพย์  บรรลือฤทธิ์  วันนี้อาการคุณแม่ดีขึ้นมากๆเลยครับ ขอกำลังใจให้คุณแม่อีกหนึ่งวันนะครับ ถ้าคุณแม่ดีขึ้นอีกก็จะย้ายออกจากห้อง ICU ครับ กราบขอบพระคุณครับ (วันนี้คุณ เอกพันธ์ ทำหน้าที่แทนผมที่ มหาสารคามครับ)" พอหนุ่มบิณฑ์ลงรูปไป ก็มีชาวเน็ตเข้ามากดไลค์ พร้อมขอพรให้คุณแม่ของหนุ่มบิณฑ์หายป่วยไวๆจำนวนมาก<br/><br/>"เดลินิวส์ออนไลน์" ก็ต้องขอเป็นอีกหนึ่งแรงใจให้คุณแม่ปรางหายป่วยและสุขภาพแข็งแรงด้วยนะคะ<br/><br/>อ่านข่าวที่เกี่ยวข้อง<br/><a href="https://www.dailynews.co.th/regional/740627">'บิณฑ์'บินด่วนทำหน้าที่ลูก ดูแล'คุณแม่ปราง'ป่วยเข้ารพ.</a>..<br/> </p>
    </article>
  </body>
</html>