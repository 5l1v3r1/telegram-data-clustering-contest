<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/8/653506/"/>
    <meta property="og:site_name" content="Економічна правда"/>
    <meta property="article:published_time" content="2019-11-08T16:32:00+00:00"/>
    <meta property="og:title" content="Кабмін планує заборонити одному енергоімпортеру мати на ринку понад 30%"/>
    <meta property="og:description" content="В уряді розглядають план диверсифікації джерел постачання енергоресурсів, у межах якого з одного джерела Україна не зможе отримати понад 30% енергетичного ресурсу (нафти, газу чи вугілля)."/>
  </head>
  <body>
    <article>
      <h1>Кабмін планує заборонити одному енергоімпортеру мати на ринку понад 30%</h1>
      <address>
        <time datetime="2019-11-08T16:32:00+00:00">08 Nov 2019, 16:32</time>
      </address>
      <p>В уряді розглядають план диверсифікації джерел постачання енергоресурсів, у межах якого з одного джерела Україна не зможе отримати понад 30% енергетичного ресурсу (нафти, газу чи вугілля).</p>
      <p>Про це заявив міністр енергетики та захисту довкілля Олексій Оржель під час Київського міжнародного економічного форуму, передає <a href="https://hromadske.ua/posts/v-uryadi-planuyut-zaboroniti-odnomu-energoimporteru-mati-na-ranku-ponad-30">hromadske.</a></p>
      <p>"Уряд розглядає можливість диверсифікації постачання енергетичних ресурсів в Україну. Закладається логіка, що не може бути більше ніж 30% джерел постачання з одного джерела. Для ядерного палива закладається логіка - не більше 51% постачання з одного джерела енергії", - підкреслив міністр.</p>
      <p>За його словами, Україна має ставати більш енергонезалежною та використовувати більше енергоресурсів (газу, нафти та вугілля), які видобуваються в Україні.</p>
      <p>"Україна видобуває приблизно 1,2-1,4% від тих запасів, які є, інші країни - 4-5%. В України поганий показник зважаючи на те, що ми незалежна країна", - додав він.</p>
    </article>
  </body>
</html>