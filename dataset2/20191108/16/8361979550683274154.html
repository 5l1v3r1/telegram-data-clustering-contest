<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/borgi-za-komunalku-yaki-sankciji-novini-ukrajini-50052472.html"/>
    <meta property="og:site_name" content="НВ"/>
    <meta property="article:published_time" content="2019-11-08T16:19:00+00:00"/>
    <meta property="og:title" content="Арешт майна і заборона виїзду за кордон. В КМДА назвали санкції за систематичну не сплату комуналки"/>
    <meta property="og:description" content="Боржникам, які систематично не сплачують за житлово-комунальні послуги, можуть накласти арешт на майно та обмежити виїзд за кордон."/>
  </head>
  <body>
    <article>
      <h1>Арешт майна і заборона виїзду за кордон. В КМДА назвали санкції за систематичну не сплату комуналки</h1>
      <h2>Боржникам, які систематично не сплачують за житлово-комунальні послуги, можуть накласти арешт на майно та обмежити виїзд за кордон.</h2>
      <address>
        <time datetime="2019-11-08T16:19:00+00:00">08 Nov 2019, 16:19</time>
      </address>
      <p>Про це <a href="https://kyivcity.gov.ua/news/naybilshim_borzhnikam_za_zhitlovo-komunalni_poslugi_pislya_rishennya_sudu_mozhut_areshtuvati_mayno_ta_obmezhiti_vizd_za_kordon/">повідомили</a>в прес-службі Київської міської державної адміністрації.</p>
      <p>«У Києві близько 5% споживачів системно не сплачують за житлово-комунальні послуги і накопичують суму боргу. Це близько 50 тисяч особових рахунків, які не сплачують усім виконавцям послуг і відмовляються реструктуризувати заборгованість. До таких боржників можуть бути застосовані санкції у вигляді арешту майна та обмеження виїзду за кордон», − заявив генеральний директор Центру комунального сервісу Андрій Щербина.</p>
      <p>За його словами, не менше 80% киян своєчасно оплачують рахунки, але близько 5% споживачів із невідомих причин системно не платять, фактично, за усі спожиті послуги.</p>
      <p>«Ми системно інформуємо споживача про наявність боргу — надсилаємо повідомлення, телефонуємо тощо. Адже через сусіда-боржника страждає весь будинок, який не підключають до послуги. Ми намагаємося розв’язувати питання в досудовому порядку, але якщо вже справа дійшла до суду, то наслідками для споживача може стати арешт майна та заборона виїзду за кордон», — підкреслив Щербина.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/economics/v-ukrajini-dozvolili-vibirati-mizh-pilgami-na-komunalku-ta-subsidiyeyu-2507380.html">В Україні дозволили вибирати між пільгами на комуналку та субсидією</a>
        </li>
        <li>
          <a href="https://nv.ua/ukr/biz/economics/reva-rozpoviv-koli-monetizuyut-pilgi-ta-subsidiji-na-komunalku-2513360.html">Рева розповів, коли монетизують пільги та субсидії на комуналку</a>
        </li>
      </ul>
      <p>Нагадаємо, з 1 травня 2019 набирали чинності зміни до <a href="https://zakon.rada.gov.ua/laws/show/2189-19">закону </a>Про житлово-комунальні послуги: <a href="https://nv.ua/ukr/biz/economics/z-1-travnya-za-prostrochennya-u-splati-komunalnih-poslug-narahovuvatimetsya-penya-50019281.html">на борги почали нараховувати пеню.</a></p>
    </article>
  </body>
</html>