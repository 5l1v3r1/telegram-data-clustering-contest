<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/iran-zbiv-inozemniy-bezpilotnik-50052470.html"/>
    <meta property="og:site_name" content="НВ"/>
    <meta property="article:published_time" content="2019-11-08T16:09:00+00:00"/>
    <meta property="og:title" content="В Ірані заявили про знищення «невідомого» безпілотника"/>
    <meta property="og:description" content="Іранські військові збили невстановлений безпілотник над портовим містом Махшахр в провінції Хузестан на півдні країни."/>
  </head>
  <body>
    <article>
      <h1>В Ірані заявили про знищення «невідомого» безпілотника</h1>
      <h2>Іранські військові збили невстановлений безпілотник над портовим містом Махшахр в провінції Хузестан на півдні країни.</h2>
      <address>
        <time datetime="2019-11-08T16:09:00+00:00">08 Nov 2019, 16:09</time>
      </address>
      <p>Про це повідомляє державне інформаційне агентство <a href="https://en.irna.ir/news/83546109/Iranian-army-downs-unknown-drone-in-SW-Iran">IRNA.</a></p>
      <p>«Збитий безпілотник точно належав іноземній державі. Його уламки були виявлені. Проводиться розслідування», - сказав губернатор провінції Голамреза Шаріат.</p>
      <p>Дрон був збитий силами протиповітряної оборони, а його уламки були виявлені в болотистій місцевості в передмісті Махшахра.</p>
      <p>За даними агентства Tasnim, безпілотник був «збитий над повітряним простором Ірану вітчизняною ракетою класу повітря-повітря Mersad».</p>
      <p>У Центральному командуванні США запевнили, що жоден бойовий безпілотник США не був збитий.</p>
      <p>«Повідомлення про збитий американський безпілотник не відповідають дійсності», - йдеться в повідомленні Центрального командування США в Twitter.</p>
      <p>Влітку 2019 року інцидент зі збитим американським безпілотником мало не спровокував війну на Близькому Сході.</p>
      <p>У червні військові Ірану <a href="https://nv.ua/ukr/world/geopolitics/v-irani-zayavili-pro-zbitiy-bezpilotnik-ssha-50027901.html">збили американський розвідувальний безпілотник</a>, який, за їхніми даними, проник на південні території Ірану. Вашингтон заявив, що американський <a href="https://nv.ua/ukr/world/geopolitics/pentagon-iran-zbiv-bezpilotnik-ssha-v-mizhnarodnomu-povitryanomu-prostori-50028112.html">безпілотник був збитий Іраном в міжнародному повітряному просторі</a> над Ормузькою протокою в Перській затоці.</p>
      <p>Президент США Дональд Трамп <a href="https://nv.ua/ukr/world/geopolitics/napruzhenist-mizh-iranom-i-ssha-tramp-skasuvav-udar-po-iranu-cherez-mozhlivi-zhertvi-50028245.html">планував нанести удар по цілях в Ірані</a> у відповідь на знищення безпілотника, але скасував операцію за «10 хвилин» через побоювання, пов'язані з можливими жертвами.</p>
    </article>
  </body>
</html>