<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/milosevic-bez-zamerki-dva-poklon-gola/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T10:29:28+00:00"/>
    <meta property="og:title" content="Milošević bez zamerki: Dva poklon gola"/>
    <meta property="og:description" content="Trener fudbalera Partizana Savo Milošević nije imao šta da zameri svojim igračima nakon duela sa Mančester junajtedom. Slavni engleski tim je sa 3:0 ispratio Partizan sa ,,Old traforda“, ali i pored ubedljivog poraza, Savo Milošević nije nezadovoljan pristupom svojih fudbalera.  – Čestitke Mančester Junajtedu, mnogo je teško odgovoriti takvoj ekipi i to na još bržem […]"/>
  </head>
  <body>
    <article>
      <h1>Milošević bez zamerki: Dva poklon gola</h1>
      <address><time datetime="2019-11-08T10:29:28+00:00">08 Nov 2019, 10:29</time> by <a rel="author">Nemanja</a></address>
      <p>Trener fudbalera Partizana Savo Milošević nije imao šta da zameri svojim igračima nakon duela sa Mančester junajtedom.</p>
      <p>Slavni engleski tim je sa 3:0 ispratio Partizan sa ,,Old traforda“, ali i pored ubedljivog poraza, Savo Milošević nije nezadovoljan pristupom svojih fudbalera.</p>
      <p><b> – Čestitke Mančester Junajtedu, mnogo je teško odgovoriti takvoj ekipi i to na još bržem terenu nego što je naš. Nemam šta da zamerim igračima, dali su sve od sebe. Mogli smo kvalitetnije da odigramo, a prva dva gola smo im poklonili. U prvih 15 minuta smo smirili igru, ali nismo uspeli da zadržimo koncentraciju</b> – rekao je Milošević i potom dodao:</p>
      <p>
        <b> – Za nas je velika stvar što smo mogli da se izmerimo sa ovakvim protivnikom. Moram da kažem da sam zadovoljan što smo završili sa Junajtedom i što možemo da se fokusiramo na druge, nama realnije stvari.</b>
      </p>
      <p>Ekipu Partizana sada očekuju dueli sa AZ Alkmarom i Astanom, gde će crno-beli pokušati da obezbede proleće u Evropi.</p>
      <p><b> – AZ je fantastična ekipa, ali su nam šanse realnije. Daćemo sve od sebe u te dve utakmice da osvojimo 6 bodova i vidimo da li je dovoljno. Još bitnija nam je domaća liga u kojoj smo mogli mnogo bolje. Od jula kroz šta smo sve prošli, moramo da budemo zadovoljni, ali liga mora mnogo bolje. Sada je fokus na realnije stvari po nas –</b> istakao je Milošević.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/partizan-bezopasan-na-old-trafordu-ostala-samo-jedna-racunica-za-evropsko-prolece/"/>
        <a href="https://www.sportskacentrala.com/2019/11/07/live-mancester-junajted-partizan/"/>
        <a href="https://www.sportskacentrala.com/2019/11/07/sastavi-iz-mancestera-zdjelar-i-scekic-od-prvog-minuta-marsijal-i-rasford-napadaju-partizan/"/>
        <a href="https://www.sportskacentrala.com/2019/11/07/lose-vesti-za-partizan-iz-kazahstana-video/"/>
        <a href="https://www.sportskacentrala.com/2019/11/07/bi-bi-si-o-sejdubi-sumi-od-fristajlera-u-gvineji-do-old-traforda/"/>
        <a href="https://www.sportskacentrala.com/2019/11/06/milosevic-o-utakmici-i-rasizmu-tosic-najavio-borbu-video/"/>
        <a href="https://www.sportskacentrala.com/2019/11/06/osam-golova-partizana-igrali-vulicevic-trobok-dinga/"/>
        <a href="https://www.sportskacentrala.com/2019/11/06/solskjer-nadam-se-da-partizan-nece-imati-lepe-uspomene-sa-old-traforda/"/>
        <a href="https://www.sportskacentrala.com/2019/11/06/milosevic-bice-teze-ali-pokusacemo-da-odigramo-jos-bolje-nego-u-beogradu/"/>
      </related>
    </article>
  </body>
</html>