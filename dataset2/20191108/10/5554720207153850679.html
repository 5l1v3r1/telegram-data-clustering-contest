<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/spg-cover-of-gandhi-family-to-be-removed/271791/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-08T10:44:41+00:00"/>
    <meta property="og:title" content="केंद्र सरकार ने गांधी परिवार के सभी सदस्यों की एसपीजी सुरक्षा हटाई, अब दी जाएगी Z+सुरक्षा"/>
    <meta property="og:description" content="मोदी सरकार ने गांधी परिवार के तीन सदस्यों की विशेष सुरक्षा दल (एसपीजी) सुरक्षा वापस ले ली है। सोनिया गांधी, राहुल गांधी और प्रियंका गांधी की एसपीजी सुरक्षा"/>
  </head>
  <body>
    <article>
      <h1>केंद्र सरकार ने गांधी परिवार के सभी सदस्यों की एसपीजी सुरक्षा हटाई, अब दी जाएगी Z+सुरक्षा</h1>
      <address><time datetime="2019-11-08T10:44:41+00:00">08 Nov 2019, 10:44</time> by <a rel="author">JKR Staff</a></address>
      <p>केंद्र की नरेंद्र मोदी सरकार ने गांधी परिवार के तीन सदस्यों की विशेष सुरक्षा दल (एसपीजी) सुरक्षा वापस ले ली है। कांग्रेस अध्यक्ष सोनिया गांधी, कांग्रेस सांसद राहुल गांधी और पार्टी की महासचिव प्रियंका गांधी की एसपीजी सुरक्षा वापस ली गई है।</p>
      <figure>
        <img src="http://www.jantakareporter.com/wp-content/uploads/2019/11/Gandhi-family.png"/>
        <figcaption>फाइल फोटो</figcaption>
      </figure>
      <p>मीडिया रिपोर्ट्स के मुताबिक, अब गांधी परिवार के इन तीनों सदस्यों को केन्द्रीय रिज़र्व पुलिस बल (सीआरपीएफ) की जेड प्लस सिक्योरिटी मिलेगी। जानकारी के मुताबिक, गृह मंत्रालय की एक उच्चस्तरीय बैठक में ये फैसला लिया गया है। गृह मंत्रालय ने कथित तौर पर निष्कर्ष निकाला है कि गांधी परिवार के सदस्यों को अपने जीवन के लिए महत्वपूर्ण खतरों का सामना नहीं करना पड़ेगा।</p>
      <figure>
        <iframe data-src="https://twitter.com/ANI/status/1192745982137532416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि अब तक गांधी परिवार को एसपीजी सुरक्षा मिलती रही है। मगर केंद्र सरकार के इस फैसले के बाद अब एसपीजी के जिम्मे गांधी परिवार की सुरक्षा नहीं होगी, बल्कि अब सीआरपीएफ पर ही इस परिवार की सुरक्षा की जिम्मेवारी होगी।</p>
      <p>गौरतलब है कि, सोनिया गांधी के पति एवं पूर्व प्रधानमंत्री राजीव गांधी और उनकी सास एवं पूर्व प्रधानमंत्री इंदिरा गांधी दोनों की हत्या की गयी थी। सरकार ने हाल ही में पूर्व प्रधानमंत्री मनमोहन सिंह की एसपीजी सुरक्षा हटायी थी।</p>
    </article>
  </body>
</html>