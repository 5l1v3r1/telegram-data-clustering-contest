<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/eleccions-generals-10-N-policies-antidisturbis-JEC_0_2340366054.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T10:33:55+00:00"/>
    <meta property="og:title" content="Els antidisturbis desplaçats a Catalunya amenacen amb &quot;impugnar les eleccions&quot; si no se'ls permet votar el 10-N"/>
    <meta property="og:description" content="Els sindicats recorren al Suprem el rebuig de la JEC a ampliar el termini del vot per correu"/>
  </head>
  <body>
    <article>
      <h1>Els antidisturbis desplaçats a Catalunya amenacen amb "impugnar les eleccions" si no se'ls permet votar el 10-N</h1>
      <h2>Els sindicats recorren al Suprem el rebuig de la JEC a ampliar el termini del vot per correu</h2>
      <address>
        <time datetime="2019-11-08T10:33:55+00:00">08 Nov 2019, 10:33</time>
      </address>
      <p>Els 2.800 agents de la Policia Nacional i la Guàrdia Civil desplaçats a Catalunya pel dispositiu electoral del 10-N amenacen amb impugnar les eleccions generals "o almenys les meses electorals" on havien de votar els agents si el Tribunal Suprem no resol a favor seu abans de diumenge. Els sindicats policials van recórrer aquest dijous al Suprem el rebuig de la Junta Electoral Central (JEC) a ampliar al termini del vot per correu o habilitar alguna solució perquè els antidisturbis desplaçats puguin votar.</p>
      <p>La JEC va rebutjar adoptar les mesures excepcionals que havien demanat organitzacions sindicals perquè allargar el període per sol·licitar el vot per correu per als agents requeriria una modificació del procediment que estableix la llei orgànica del règim electoral general (LOREG), i la JEC "no té habilitació legal per dur-la a terme". En conseqüència, va resoldre que "no és possible accedir" a la petició dels sindicats policials.</p>
      <p>El sindicat majoritari de la Policia Nacional, Jupol, denuncia que els antidisturbis desplaçats des de diferents punts de l'Estat no podran exercir el seu dret a vot perquè el dispositiu es va organitzar massa tard. Els policies i guàrdies civils del dispositiu electoral han rellevat recentment els agents del de la sentència</p>
      <p>del Procés. Segons e l secretari general de Jupol, José María García, existia un informe de Correus que afirmava que "hi havia la possibilitat material d'habilitar mesures excepcionals". La JEC, però, considera que no és possible. Segons García, "és una decisió que ens sorprèn molt". </p>
      <p>Ciutadans s'ha solidaritzat amb els agents desplaçats a Catalunya que es quedaran sense votar. El líder del partit taronja, Albert Rivera, ha demanat al president del govern en funcions, Pedro Sánchez, que garanteixi el dret a vot dels policies.</p>
      <figure>
        <iframe data-src="https://twitter.com/Albert_Rivera/status/1192536538032361472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vox ha presentat un escrit davant la Junta Electoral Central (JEC) perquè adopti "totes les mesures al seu abast" perquè els agents de Policia Nacional desplaçats temporalment a Catalunya puguin exercir el seu dret a vot. El partit d'extrema dreta troba una "contradicció" que els policies hagin estat enviats a Catalunya per garantir el vot dels catalans i que ells no puguin. Vox proposa que votin a través d'una persona autoritzada, un notari, que pugui recollir-lo i traslladar-lo a les províncies de cada elector.</p>
    </article>
  </body>
</html>