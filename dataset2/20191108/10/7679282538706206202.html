<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-train-stopped-for-riding-wife-in-bogey-know-what-happened-next-2838346.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T10:20:21+00:00"/>
    <meta property="og:title" content="बीवी को बोगी में सवार कराने को रोक दिया ट्रेन, जानें फिर क्या हुआ"/>
    <meta property="og:description" content="उत्तर प्रदेश के शाहजहांपुर में टनकपुर से शक्तिनगर जाने वाली त्रिवेणी एक्सप्रेस के चलने के बाद चेन खींचकर गाड़ी को रोक लिया। जिसके चलते आरपीएफ में हड़कंप मच गया। सिपाही दौड़कर पहुंचे और यात्री..."/>
  </head>
  <body>
    <article>
      <h1>बीवी को बोगी में सवार कराने को रोक दिया ट्रेन, जानें फिर क्या हुआ</h1>
      <address><time datetime="2019-11-08T10:20:21+00:00">08 Nov 2019, 10:20</time> by <a rel="author">हिन्दुस्तान टीम,शाहजहांपुर</a></address>
      <p>उत्तर प्रदेश के शाहजहांपुर में टनकपुर से शक्तिनगर जाने वाली त्रिवेणी एक्सप्रेस के चलने के बाद चेन खींचकर गाड़ी को रोक लिया। जिसके चलते आरपीएफ में हड़कंप मच गया। सिपाही दौड़कर पहुंचे और यात्री की फटकार लगाई।</p>
      <p>गुरुवार दोपहर 12.44 बजे ट्रेन को लाइन नंबर एक पर लिया गया था। ट्रेन पहले से 14 मिनट देरी से चल रही थी। दो मिनट के स्टापेज के बाद गाड़ी चल दी। इस बीच स्लीपर कोच के यात्री ने चेन खींचकर गाड़ी को रोक लिया। ट्रेन के रुकने पर पूछताछ काउंटर से जीआरपी और आरपीएफ के लिए एनाउंस किया। आरपीएफ के सिपाही दौड़कर पहुंचे। पता चला कि यात्री ने अपनी बीवी को ट्रेन में सवार कराने के लिए चेन खींच दी थी। सिपाही ने यात्री की फटकार लगा दी। चेतावनी दी कि दोबारा ऐसी हरकत की तो मुकदमा दर्ज कर दिया जाएगा।</p>
      <p>
        <b>आज से तीन दिन बंद रहेगा फाटक</b>
      </p>
      <p>मीरानपुर कटरा। रेलवे स्टेशन स्थित फाटक आठ से 10 नवंबर तक बंद रहेगा। इस दौरान स्टेशन रोड से उखली मार्ग पर यातायात बंद रहेगा। रेल अफसरों के मुताबिक, तीन दिन रेलवे ट्रेक की ओवरहालिंग होगी और स्लीपर बदले जाएंगे। पुलिस और प्रशासन को व्यवस्था के लिए अग्रिम सूचना दी गयी हैे।</p>
    </article>
  </body>
</html>