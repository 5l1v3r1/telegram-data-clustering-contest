<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/cardboard-vr-il-progetto-google-diventa-open-source/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T10:49:00+00:00"/>
    <meta property="og:title" content="Cardboard VR: il progetto Google diventa open source"/>
    <meta property="og:description" content="Google ha deciso di rendere Cardboard VR, la piattaforma dedicata alla realtà virtuale, open source: ecco da dove scaricare la documentazione."/>
  </head>
  <body>
    <article>
      <h1>Cardboard VR: il progetto Google diventa open source</h1>
      <address><time datetime="2019-11-08T10:49:00+00:00">08 Nov 2019, 10:49</time> by <a rel="author">Biagio Petronaci</a></address>
      <p><b>Google</b>, dopo aver abbandonato <a href="http://www.tomshw.it/videogioco/google-daydream-scomparso-store/">Daydream</a>, ha recentemente annunciato che il progetto <i><b>Cardboard</b> </i>è ufficialmente diventato<i><b> open source</b></i>. La società californiana, dopo aver costatato lo scarso interesse degli utenti nei confronti della piattaforma di realtà virtuale, ha deciso di fermare lo sviluppo, lasciando però a tutti gli interessati la possibilità di proporre le loro creazioni.</p>
      <p>Sono passati circa 5 anni da quando Google decise di avvicinarsi anche alla realtà virtuale. Il gruppo lo fece in modo molto particolare: un visore compatibile con gli smartphone costituito da <b>cartone</b>, qualche elastico, alcune comuni lenti e dei magneti. Il tutto venne accolto con entusiasmo da parte degli utenti, che si trovarono davanti a un <b>visore “fatto in casa”</b> e al successivo <a href="http://www.tomshw.it/smartphone/google-i-o-2016-lassistente-che-sfida-apple-e-amazon/realta-virtuale-con-google-daydream/"><i>DayDream View</i></a>. L’assenza di applicazioni e videogiochi compatibili fece però scemare il coinvolgimento, tanto da spingere Google ad abbandonare lo sviluppo anche della sua <i>SDK</i>.</p>
      <figure>
        <img src="https://www.tomshw.it/images/images/2019/10/foto-generiche-56802.768x432.jpg"/>
        <figcaption>Daydream Vr</figcaption>
      </figure>
      <p>L’azienda nata nella <i>Silicon Valley</i> sa che i consumatori possono comunque regalare dei progetti interessanti e, proprio per questo, ha deciso di rendere il progetto <b>open source</b>. Gli artisti e gli sviluppatori potranno quindi accedere a tutta la <a href="https://developers.google.com/cardboard">documentazione</a>, scaricare il codice direttamente da <a href="http://github.com/googlevr/cardboard">GitHub </a>e <b>creare i propri progetti</b>.</p>
      <p>Google sta comunque lavorando molto alla<b> realtà aumentata</b>, con esperienze come <a href="http://www.tomshw.it/smartphone/google-lens-ora-disponibile-su-ios-anche-con-lapp-google/"><i>Google Lens</i></a>, la navigazione AR in <i>Maps</i> e AR in <i>Search</i>.</p>
      <blockquote>Il nuovo Xiaomi Mi 9T Pro è disponibile all’acquisto anche su Amazon. Lo trovate a <a href="https://toms.it/QrFge">questo link</a>.</blockquote>
    </article>
  </body>
</html>