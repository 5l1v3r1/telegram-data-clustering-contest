<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638767/%D8%AF%D8%B3%D8%AA%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%A8%D8%B1%D8%A7%DB%8C-%D8%A8%D8%B3%DB%8C%D8%AC-%D8%AC%D9%87%D8%AA-%D8%A7%D9%85%D8%AF%D8%A7%D8%AF%E2%80%8C%D8%B1%D8%B3%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T10:43:00+00:00"/>
    <meta property="og:title" content="دستور روحانی برای بسیج جهت امداد‌رسانی به مناطق زلزله‌زده"/>
    <meta property="og:description" content="رئیس‌جمهور دستورات لازم را صادر و بر آماده‌سازی همه امکانات از سوی دستگاه‌های مختلف در جهت تسریع در ارائه خدمات به حادثه‌دیدگان و مصدومان تأکید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638767/%D8%AF%D8%B3%D8%AA%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%A8%D8%B1%D8%A7%DB%8C-%D8%A8%D8%B3%DB%8C%D8%AC-%D8%AC%D9%87%D8%AA-%D8%A7%D9%85%D8%AF%D8%A7%D8%AF%E2%80%8C%D8%B1%D8%B3%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87">دستور روحانی برای بسیج جهت امداد‌رسانی به مناطق زلزله‌زده</a>
      </h1>
      <h2>رئیس‌جمهور دستورات لازم را صادر و بر آماده‌سازی همه امکانات از سوی دستگاه‌های مختلف در جهت تسریع در ارائه خدمات به حادثه‌دیدگان و مصدومان تأکید کرد.</h2>
      <address><time datetime="2019-11-08T10:43:00+00:00">08 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت‌الاسلام <b>حسن روحانی</b> رئیس‌جمهور در پی وقوع <b>زلزله</b> در ساعات ابتدایی روز جمعه در <b>آذربایجان شرقی</b> طی تماسی تلفنی با استاندار این استان در جریان ابعاد حادثه، میزان خسارات وارده و وضعیت مصدومان قرار گرفت.</p>
      <p>حجت‌الاسلام حسن روحانی در این تماس تلفنی در خصوص امداد‌رسانی مؤثر و سریع  به مناطق زلزله‌زده و آسیب‌دیدگان از این حادثه و رفع نیازهای فوری و ضروری زلزله ‌زدگان دستورات لازم  را صادر و بر آماده‌سازی همه امکانات از سوی دستگاه‌های مختلف در جهت تسریع در ارائه خدمات و امداد به حادثه‌دیدگان و مصدومان تأکید کرد.</p>
      <p>همچنین، پورمحمدی استاندار آذربایجان‌شرقی هم گزارشی از آخرین وضعیت مناطق زلزله‌زده استان و خسارات و تلفات ناشی از آن را به رئیس‌جمهور گزارش کرد و با تأکید بر اینکه تمام امکانات ستاد مدیریت بحران استان برای امدادرسانی به مناطق زلزله‌زده بسیج شده است، از آغاز اسکان اضطراری زلزله‌زدگان خبر داد.</p>
      <p>زلزله‌ای به بزرگی 5.9 ریشتر ساعت 2.17 دقیقه بامداد، حوالی شهر "تَرک" در شهرستان میانه را لرزاند و تاکنون زلزله در استان‌آذربایجان‌شرقی 6 کشته و 345 مصدوم برجای گذاشت.</p>
      <p>انتهای پیام/</p>
    </article>
  </body>
</html>