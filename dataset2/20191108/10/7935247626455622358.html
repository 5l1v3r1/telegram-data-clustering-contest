<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tiyatro-sanatcisi-ozdemir-nutku-izmirde-hayatini-kaybetti-214519h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T10:47:26+00:00"/>
    <meta property="og:title" content="Tiyatro sanatçısı Özdemir Nutku İzmir'de hayatını kaybetti"/>
    <meta property="og:description" content="Tiyatro sanatçısı, yazar, eleştirmen ve yönetmen Özdemir Nutku, 88 yaşında, tedavi gördüğü hastanede yaşamını yitirdi."/>
  </head>
  <body>
    <article>
      <h1>Tiyatro sanatçısı Özdemir Nutku İzmir'de hayatını kaybetti</h1>
      <h2>Tiyatro sanatçısı, yazar, eleştirmen ve yönetmen Özdemir Nutku, 88 yaşında, tedavi gördüğü hastanede yaşamını yitirdi.</h2>
      <address>
        <time datetime="2019-11-08T10:47:26+00:00">08 Nov 2019, 10:47</time>
      </address>
      <p>İzmir'de özel bir hastanede çoklu organ yetmezliği nedeniyle yoğun bakımda tedavi gören Nutku, sabah saatlerinde hayatını kaybetti. </p>
      <p>Özdemir Nutku, 10 Kasım'da saat 13.00'te Sabancı Kültür Merkezi'nde düzenlenecek tören ve Bostanlı Beşikçioğlu Camii'nde kılınacak ikindi namazının ardından son yolculuğuna uğurlanacak. </p>
      <p>Çeşitli sanat ve edebiyat dergilerinde 1800'ün üstünde araştırma, inceleme, eleştiri ve denemesi yayınlanan Nutku, 1976'da İzmir'e yerleşmiş ve Dokuz Eylül Üniversitesi Güzel Sanatlar Fakültesi'nde Tiyatro Bölümü'nü kurmuştu.</p>
      <p>Nutku, bugüne kadar 37'si tiyatro, 22'si çeviri, 4'ü şiir, 12'si oyun ve uyarlama, 2'si senaryo, 1'i çocuk kitabı olmak üzere 78 kitap yazdı.</p>
      <p>Birçok uluslararası kongrede Türkiye'yi temsil eden ve aynı zamanda oyun sahneleme eğitmeni ve tiyatro yönetmeni olan Nutku, yüze yakın oyun sahneledi. </p>
    </article>
  </body>
</html>