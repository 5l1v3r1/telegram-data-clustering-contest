<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-shikhar-dhawan-epic-fun-with-yuzvendra-chahal-and-khaleel-ahmed-on-akshay-kumar-character-bala-ke-side-effects-housefull-4-watch-video-2838388.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T10:54:22+00:00"/>
    <meta property="og:title" content="VIDEO: जब शिखर धवन बने 'Bala' तो खलील-चहल ने इस तरह लिए उनसे मजे"/>
    <meta property="og:description" content="भारत ने बांग्लादेश के खिलाफ राजकोट में टी20 सीरीज के दूसरे मैच में बांग्लादेश को आसानी से पीटते हुए सीरीज में 1-1 से बराबरी कर ली है। शिखर धवन और रोहित शर्मा की दमदार ओपनिंग साझेदारी के दम पर भारत ने..."/>
  </head>
  <body>
    <article>
      <h1>VIDEO: जब शिखर धवन बने 'Bala' तो खलील-चहल ने इस तरह लिए उनसे मजे</h1>
      <address><time datetime="2019-11-08T10:54:22+00:00">08 Nov 2019, 10:54</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत ने बांग्लादेश के खिलाफ राजकोट में टी20 सीरीज के दूसरे मैच में बांग्लादेश को आसानी से पीटते हुए सीरीज में 1-1 से बराबरी कर ली है। शिखर धवन और रोहित शर्मा की दमदार ओपनिंग साझेदारी के दम पर भारत ने एकतरफा अंदाज में जीत दर्ज की है। भारत की जीत के बाद शिखर धवन ने एक वीडियो शेयर किया जिसमें भारतीय फैन्स जीत का जश्न मनाते हुए दिख रहे थे। </p>
      <p>ट्विटर पर भारतीय फैन्स का ऐसा प्यार देखकर शिखर धवन काफी खुश हैं और फैन्स को सपोर्ट करने के लिए थैंक्यू कहा है साथ ही रोहित शर्मा को उनकी शानदार पारी के लिए बधाई भी दी। इसके अलावा शिखर धवन ने एक और वीडियो शेयर किया है जिसमें वे साथी खिलाड़ी युजवेंद्र चहल और खलील अहमद के साथ मस्ती करते नजर आ रहे हैं। इसमें शिखर धवन अक्षय कुमार की हाल ही रिलीज हुई हाउसफुल-4 फिल्म में उनके द्वारा निभाए गए 'बाला' के किरदार की नकल करते नजर आ रहे हैं।</p>
      <p>
        <b>
          <a href="https://www.livehindustan.com/cricket/story-india-vs-bangladesh-rohit-sharma-hold-the-record-of-most-sixes-in-calendar-year-for-the-third-time-2837498.html">रोहित शर्मा ने बनाया छक्कों का ऐसा रिकॉर्ड जो आज तक कोई नहीं बना पाया</a>
        </b>
      </p>
      <p>इसमें खलील अहमद शिखर धवन से पूछते हैं कि, 'वो रोहित भाई ने जो नए ग्लव्स दिए थे, वो कहां रखे है।' शिखर धवन जबाव देने वाले ही होते हैं तभी साथ में खड़े युजवेंद्र चहल उनके कान के पास घंटी बजा देते हैं। घंटे बजते ही धवन सब कुछ भूल जाते हैं। इसके बाद खलील अहमद कुछ और सवाल पूछने लग जाते हैं। चहल एक बार फिर घंटी बजा देते हैं। तीनों खिलाड़ियों की यह मस्ती का वीडियो आपको हंसने पर मजबूर कर देगा।<br/> </p>
      <figure>
        <embed-post data-src="https://www.instagram.com/p/B4mJeJ2H0K3" data-service="Instagram"/>
      </figure>
    </article>
  </body>
</html>