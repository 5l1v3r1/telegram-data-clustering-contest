<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ukra%d1%97nczi-vtratili-zvannya-grechkosi%d1%97v/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-08T10:00:00+00:00"/>
    <meta property="og:title" content="Українці втратили звання гречкосіїв"/>
    <meta property="og:description" content="Площа гречки в Україні за останні двадцять років зменшилася в 20 разів — з 570 тис. га в 2000 р. до 60 тис. га цьогоріч. Про це AgroPortal.ua розповів вико"/>
  </head>
  <body>
    <article>
      <h1>Українці втратили звання гречкосіїв</h1>
      <address>
        <time datetime="2019-11-08T10:00:00+00:00">08 Nov 2019, 10:00</time>
      </address>
      <figure>
        <img src="https://infoindustria.com.ua/wp-content/uploads/2019/08/grechiha.jpg"/>
      </figure>
      <p>
        <b>Площа гречки в Україні за останні двадцять років зменшилася в 20 разів — з 570 тис. га в 2000 р. до 60 тис. га цьогоріч. Про це AgroPortal.ua розповів виконавчий директор Міжнародної асоціації гречки Сергій Громовий.</b>
      </p>
      <p>Тенденція до скорочення посівів лише посилюється. Тільки за останні роки гречки почали сіяти втричі менше. Ще у 2017 р. вітчизняні аграрії відвели під культуру 180 тис. га, а вже наступного року — 100 тис. Га «На це впливає цілий комплекс причин. Найголовніша — відсутність державної політики з підтримки виробництва нішевих культур, — вважає Громовий. — Не тільки такої традиційної культури як гречка, а й інших — проса, гарбузів, льону, конопель, жита».</p>
      <p>Також експерт говорить про низьку ефективність вирощування гречки. За оренду гектара землі фермер має заплатити 3000 грн. Якщо сюди додати витрати на насіння, проведення агротехнологічних заходів, то мінімальна собівартість перетне відмітку 6000 грн/т.</p>
      <p>На даний час 60% гречки на українських полицях — російського виробництва. Вона потрапляє в Україну через Казахстан і маркується як казахська. «Вся гречка, яка продається в супермаркетах на вагу, не є українською. Ми споживаємо російську крупу, яка не відповідає ДСТУ навіть за механічними показниками.</p>
      <p>Вона не має властивого гречці запаху, містить подрібнені частинки, домішки та є занадто пересмаженою, а отже втратила смакові та поживні цінності», — говорить експерт.Російська гречка дешева, і це ще більше утискає українських виробників. Такі цінники на імпортний продукт зумовлені більш низькою собівартістю.«Затрати на вирощування гречки в Російській Федерації невисокі — на рівні 3000 грн/т.</p>
      <p>Переважно вона має походження з Алтайського краю. Там постійно розорюються нові території та засаджуються гречкою як санітарною культурою», — говорить фахівець.Водночас, поки держава не наважується ввести санкції на імпорт дешевої неякісної російської крупи, культура виробництва гречки в Україні зникає, констатує експерт.Споживання гречки також падає.</p>
      <p>За останні роки воно скоротилося вдвічі й зараз складає 3,5 кг на душу населення в рік. Для порівняння, найбільший рівень споживання у Латвії — понад 7 кг на особу.</p>
    </article>
  </body>
</html>