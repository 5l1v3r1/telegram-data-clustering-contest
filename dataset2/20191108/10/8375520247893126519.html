<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-zvilniv-troh-zastupnikiv-golovi-sbu-638646.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T10:44:33+00:00"/>
    <meta property="og:title" content="Зеленський звільнив трьох заступників голови СБУ"/>
    <meta property="og:description" content="Нескоромний став заступником голови СБУ 1 липня цього року, а зараз його підвищили"/>
  </head>
  <body>
    <article>
      <h1>Зеленський звільнив трьох заступників голови СБУ</h1>
      <address>
        <time datetime="2019-11-08T10:44:33+00:00">08 Nov 2019, 10:44</time>
      </address>
      <h4>Нескоромний став заступником голови СБУ 1 липня цього року, а зараз його підвищили</h4>
      <p>Президент Володимир Зеленський звільнив Владислава Бухарєва з посади першого заступник голови Служби безпеки та Вадима Пояркова, Анатолія Дублика та Дмитра Нескоромного - заступників голови СБУ.</p>
      <p>Відповідні укази опубліковані на <a href="https://www.president.gov.ua/documents/all">сайті</a> глави держави.</p>
      <p>«Звільнити Бухарєва Владислава Вікторовича з посади першого заступника Голови Служби безпеки України - начальника Головного управління по боротьбі з корупцією та організованою злочинністю Центрального управління Служби безпеки України», - зазначається в <a href="https://www.president.gov.ua/documents/8232019-30345">указі №823/2019</a>.</p>
      <p>Крім того, президент звільнив Вадима Пояркова (<a href="https://www.president.gov.ua/documents/8242019-30349">указом №824/2019</a>), Анатолія Дублика (<a href="https://www.president.gov.ua/documents/8252019-30353">указом №825/2019</a>) та Дмитра Нескоромного (<a href="https://www.president.gov.ua/documents/8262019-30357">указом №826/2019</a>) з посад заступників голови СБУ.</p>
      <p>Водночас <a href="https://www.president.gov.ua/documents/8272019-30361">указом №827/2019</a> Дмитра Нескоромного було призначено першим заступником голови СБУ - начальником Головного управління по боротьбі з корупцією та організованою злочинністю Центрального управління Служби безпеки.</p>
      <p>Також президент <a href="https://www.president.gov.ua/documents/8282019-30365">указом №828/2019</a> призначив заступником голови СБУ Володимира Горбенка.</p>
      <p>Напередодні <a href="https://glavcom.ua/news/zelenskiy-priznachiv-golovnogo-ohoroncya-derzhtajemnici--638360.html">Зеленський призначив головного «охоронця»</a> держтаємниці. </p>
      <p>До слова, у <a href="https://glavcom.ua/news/u-sluzhbu-bezpeki-podali-zayavu-stosovno-derzhavnoji-zradi-bogdana-na-zamovlennya-portnova-638334.html">Службу безпеки вчора подали заяву</a> стосовно державної зради Богдана на замовлення Портнова. </p>
      <p>Нагадаємо, журналіст Станіслав Речинський повідомив, <a href="https://glavcom.ua/columns/rechinskiy/komanda-zelenskogo-pishla-v-roznos-pryamo-na-bankoviy-bakanov-vibiv-bogdanu-zub-637266.html">що Баканов і Богдан в середу, 30 жовтня, побилися на Банковій</a>. Він зазначив, що причиною конфлікту стало призначення начальника Головного слідчого управління СБУ. За словами Речинського, Баканов вибив Богдану зуб.</p>
    </article>
  </body>
</html>