<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76352-Neviditelny-muz-nafingoval-svoju-smrt-aby-priviedol-svoju-byvalu-zenu-do-sialenstva-Kvoli-pomste-zacne-aj-zabijat"/>
    <meta property="og:site_name" content="REFRESHER"/>
    <meta property="article:published_time" content="2019-11-08T10:33:00+00:00"/>
    <meta property="og:title" content="Neviditeľný muž nafingoval svoju smrť, aby priviedol svoju bývalú ženu do šialenstva. Kvôli pomste začne aj zabíjať"/>
    <meta property="og:description" content="Prvý trailer pre reboot Neviditeľného muža odhaľuje štýl, akým sa režisér Upgrade-u vydal."/>
  </head>
  <body>
    <article>
      <h1>Neviditeľný muž nafingoval svoju smrť, aby priviedol svoju bývalú ženu do šialenstva. Kvôli pomste začne aj zabíjať</h1>
      <address><time datetime="2019-11-08T10:33:00+00:00">08 Nov 2019, 10:33</time> by <a rel="author">Dominik Vetrák</a></address>
      <p>
        <b>Prvý trailer pre reboot Neviditeľného muža odhaľuje štýl, akým sa režisér Upgrade-u vydal.</b>
      </p>
      <p>Chystaný horor <b>The Invisible Man</b> od štúdia Blumhouse (Split, Get Out) sa bude sústrediť na Ceciliu Kass (Elisabeth Moss), ženu uväznenú v násilnom vzťahu ovládanom bohatým a geniálnym vedcom. Jedného dňa sa jej však s pomocou sestry (Harriet Dyer), priateľa z detstva (Aldis Hodge) a dcéry (Storm Reid) podarí utiecť. </p>
      <figure>
        <iframe src="https://www.youtube.com/embed/jKlTsTH_ZxE" width="700" height="370" data-service="Youtube" scrolling="no"/>
      </figure>
      <p>Keď ale Ceciliin ex (Oliver Jackson-Cohen) spácha samovraždu a zanechá jej obrovskú časť svojho majetku, žena začne tušiť, že smrť bola iba podvodom. Po sérii desivých smrteľných náhod sa tak Cecilia zúfalo snaží dokázať, že ju prenasleduje niekto, koho nikto nevidí. Mŕtvych tiel ale začne pribúdať, no kým si to ostatní uvedomia, bude neskoro. <b>Režíruje Leigh Whannell (Upgrade) a premiéry sa dočkáme 5. marca 2020.</b></p>
      <p>Neviditeľného muža si mal zahrať <b>Johnny Depp.</b> Avšak, Cruiseova Múmia prepadla a z plánovaného Monsters Cinematic Universe nezostalo nič. Universal tak ponúkol talentovanému režisérovi zdroje a možnosť natočiť originálnu verziu tohto príbehu. Ako vidíš v traileri, značne ho zmodernizoval a my veríme, že sa mu podarilo natočiť skvelý horor. Okrem tých prvkov môžeme vidieť aj skvelý obraz doby, keď verejnosť nie je ochotná veriť ženám, ktoré tvrdia, že sú týrané, pokiaľ to nevidia na vlastné oči. Skvelé premostenie. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70938-Falcon-ako-Captain-America-a-Winter-Soldier-dorazia-na-Disney-v-roku-2020-Ktore-postavy-z-Civil-War-sa-pridaju"/>
        <a href="https://refresher.sk/74977-Johnny-Depp-si-zahra-neviditelneho-muza-po-boku-Mumie-Toma-Cruisa"/>
        <a href="https://refresher.sk/76351-Leia-sa-mala-stat-poslednym-Jediom-zobudit-obrovsku-Silu-a-bit-sa-so-svetelnym-mecom-Co-zmenila-smrt-Carrie-Fisher"/>
        <a href="https://refresher.sk/76336-Reziser-Inside-Out-sa-chce-znova-dotknut-nasej-duse-Pixarovka-Soul-vyrozprava-pribeh-o-tom-ako-si-mame-splnit-svoje-sny"/>
        <a href="https://refresher.sk/76308-James-Dean-si-64-rokov-po-svojej-smrti-zahra-vo-filme-vdaka-CGI"/>
        <a href="https://refresher.sk/76296-Vo-Fantastickych-zveroch-3-navstivime-brazilsku-skolu-carodejnikov-a-uvidime-viac-Rokfortu-Vrati-sa-Johnny-Depp-ako-Grindelwald"/>
        <a href="https://refresher.sk/76261-Pri-natacani-novej-marvelovky-nasli-bombu-na-nakrucani-bola-vtedy-aj-Angelina-Jolie-Miesto-evakuovali"/>
        <a href="https://refresher.sk/76257-Will-Smith-sa-hra-na-Batmana-Nahlaskovany-trailer-pre-Bad-Boys-for-Life-slubuje-pokracovanie-na-ktore-sme-cakali-skoro-20-rokov"/>
      </related>
    </article>
  </body>
</html>