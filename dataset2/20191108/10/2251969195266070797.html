<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/08/riemerge-necropoli-picena-da-un-cantiere-a-morrovalle/1322478/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-08T10:11:09+00:00"/>
    <meta property="og:title" content="Riemerge necropoli picena da un cantiere a Morrovalle"/>
    <meta property="og:description" content="ARCHEOLOGIA - Scoperta in contrada Burella, la Soprintendenza Archeologia Belle Arti e Paesaggio delle Marche: «E' emersa un’area di frequentazione umana estesa per circa quattrocento metri lineari durante la realizzazione del metanodotto San Marco-Recanati»"/>
  </head>
  <body>
    <article>
      <h1>Riemerge necropoli picena da un cantiere a Morrovalle</h1>
      <h2>ARCHEOLOGIA - Scoperta in contrada Burella, la Soprintendenza Archeologia Belle Arti e Paesaggio delle Marche: «E' emersa un’area di frequentazione umana estesa per circa quattrocento metri lineari durante la realizzazione del metanodotto San Marco-Recanati»</h2>
      <address><time datetime="2019-11-08T10:11:09+00:00">08 Nov 2019, 10:11</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F08%2Friemerge-necropoli-picena-da-un-cantiere-a-morrovalle%2F1322478%2F">Condividi989</a><a href="https://twitter.com/intent/tweet?text=Riemerge+necropoli+picena++da+un+cantiere+a+Morrovalle&amp;url=https%3A%2F%2Fwww.cronachemaceratesi.it%2F2019%2F11%2F08%2Friemerge-necropoli-picena-da-un-cantiere-a-morrovalle%2F1322478%2F">Tweet</a>Email989 Condivisioni</p>
      <p> </p>
      <p> </p>
      <p>
        <b>Scoperta una necropoli picena in contrada Burella a Morrovalle. E’ la Soprintendenza Archeologia Belle Arti e Paesaggio delle Marche a comunicare sulla sua pagina Facebook che «durante le attività di archeologia preventiva, eseguite durante la realizzazione del metanodotto San Marco-Recanati per conto dalla SocietàGasdottiItalia, è emersa un’area di frequentazione umana estesa per circa quattrocento metri lineari». A seguito delle indagini effettuate, è stato possibile identificare la presenza di almeno due fasi cronologiche distinte.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle-325x324.png"/>
      </figure>
      <p>«Le evidenze più antiche sono pertinenti ad alcuni pozzetti, con all’interno grandi vasi cordonati in ceramica d’impasto, datati tra l’età del bronzo antico e medio – precisa la Soprintendenza Archeologia Belle Arti e Paesaggio delle Marche-. In prossimità del versante sud occidentale, è stata intercettata la presenza di fossati anulari con fosse a pianta rettangolare, riferibili ad una grande necropoli, estesa con ogni probabilità lungo tutto il versante. Le tombe appaiono monumentalizzate da tumuli, con fosse deposito per il corredo vascolare e assenza degli inumati, i quali probabilmente venivano deposti a una quota maggiore rispetto a quella attualmente conservata. La necropoli è simile ad altre già individuate a Pitino di San Severino, Matelica, Rio Cesi di Serravalle, Tolentino e Fontenoce di Recanati, databili tra la fine del VII e gli inizi del VI sec. a.C. Gli scavi, seguiti da Stefano Finocchi, sono condotti dalla Cooperativa Archeologia».</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle5.png"/>
      </figure>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle3.png"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle4.png"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle1-650x309.png"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/necropoli-morrovalle2.png"/>
      </figure>
    </article>
  </body>
</html>