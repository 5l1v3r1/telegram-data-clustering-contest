<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/za-dubnevycha-vnesly-zastavu-detali/"/>
    <meta property="og:site_name" content="Рубрика"/>
    <meta property="article:published_time" content="2019-11-08T10:45:12+00:00"/>
    <meta property="og:title" content="За Дубневича внесли заставу: деталі"/>
    <meta property="og:description" content="За народного депутата Ярослава Дубневича ще до оголошення рішення Апеляційної палати Вищого антикорупційного суду внесли 100 мільйонів гривень застави, однак нардепа все одно етапували до СІЗО. Про це пише “УП”, посилаючись на коментар адвоката Дубневича Олексія Шевчука. “Ярослава Дубневича не мали права вчора затримувати, бо за нього до моменту оголошення рішення суду внесли заставу. Ярослав […]"/>
  </head>
  <body>
    <article>
      <h1>За Дубневича внесли заставу: деталі</h1>
      <address><time datetime="2019-11-08T10:45:12+00:00">08 Nov 2019, 10:45</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/crop-620x420-c-1.jpg"/>
      </figure>
      <p>
        <b>
          <b>За народного депутата Ярослава Дубневича ще до оголошення рішення Апеляційної палати Вищого антикорупційного суду внесли 100 мільйонів гривень застави, однак нардепа все одно етапували до СІЗО.</b>
        </b>
      </p>
      <p>Про це пише <a href="https://www.pravda.com.ua/news/2019/11/8/7231364/">“УП”,</a> посилаючись на коментар адвоката Дубневича Олексія Шевчука.</p>
      <p>“Ярослава Дубневича не мали права вчора затримувати, бо за нього до моменту оголошення рішення суду внесли заставу. Ярослав Дубневич ще вчора виконав рішення суду.</p>
      <p>Учора серйозний злочин вчили співробітники НАБУ. Бо коли у суді їм показали платіжки про внесену заставу, вони взяли людину і повезли в СІЗО. У рішенні суду немає жодного пункту про те, що співробітниками НАБУ дозволено етапувати Дубневича. Також у рішенні немає жодного слова про Лук’янівське СІЗО.</p>
      <p>Вчора вчинили злочин троє співробітників НАБУ і хтось з офісу президента або інших коридорів влади, хто дав вказівку терміново його затримати за повної відсутності ризиків”.</p>
      <p>
        <b>За словами Шевчука, заставу вносили 6 та 7 листопада кілька осіб. І станом на момент виголошення рішення АП ВАКС – за Дубневича внесли 100 мільйонів гривень застави – на 10 мільйонів більше, ніж визначила апеляція.</b>
      </p>
      <p>Він також додав, що 8 листопада до Шевченківського суду уже подали заява про незаконне затримання Дубневича. Шевчук прогнозує, що в понеділок-вівторок буде готове звернення до ЄСПЛ про те, що народного депутата незаконно затримали при наявності діючого запобіжного заходу – застава.</p>
      <p>7 листопада Апеляційна палата Вищого антикорупційного суду <a href="https://rubryka.com/2019/11/07/dubnevych-zaareshtovanyj-rishennya-sudu/">визначила для Дубневича запобіжний захід</a> у вигляді тримання під вартою з альтернативою застави 90 мільйонів гривень.</p>
    </article>
  </body>
</html>