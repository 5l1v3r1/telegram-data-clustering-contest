<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/samsung-galaxy-fold-italia-679651/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T10:35:32+00:00"/>
    <meta property="og:title" content="Samsung Galaxy Fold in arrivo in Italia: poco più di 2.000 euro per il primo vero pieghevole della storia!"/>
    <meta property="og:description" content="Era nell’aria già da tempo e finalmente è ufficiale: Galaxy Fold sta arrivandoanche sul nostro mercato, ad un prezzo di..."/>
  </head>
  <body>
    <article>
      <h1>Samsung Galaxy Fold in arrivo in Italia: poco più di 2.000 euro per il primo vero pieghevole della storia!</h1>
      <h2>Uno smartphone per "collezionisti"?</h2>
      <address><time datetime="2019-11-08T10:35:32+00:00">08 Nov 2019, 10:35</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p>Era nell’aria già da tempo e finalmente è ufficiale: <a href="https://www.androidworld.it/tag/samsung-galaxy-fold/">Galaxy Fold</a> sta arrivandoanche sul nostro mercato, ad un prezzo di <b>2.050€, in versione 4G, mono SIM</b> (ma con eSIM).</p>
      <p>Si tratta ovviamente della versione aggiornata, con <b>cerniere rinforzate</b>, rilasciata dopo che le prime unità inviate ai recensori lo scorso maggio avevano avuto non pochi problemi. Ma del resto dovreste già conoscerla bene, perché è appunto la stessa variante che <a href="https://www.androidworld.it/recensioni/samsung-galaxy-fold/">abbiamo già recensito</a> lo scorso mese.</p>
      <p>Galaxy Fold sarà disponibile dal <b>16 dicembre</b>, con i pre-ordini che però partiranno già dal 13 novembre <a href="https://www.samsung.com/it/smartphones/galaxy-fold/">sull’e-store ufficiale</a>. Samsung metterà a disposizione degli acquirenti un call center dedicato, con un <b>numero verde</b> che risponderà 7 giorni su 7, h24. Inoltre, è compresa nel prezzo l’assicurazione <b>Samsung care plus</b> di un anno.</p>
      <p>Non giriamoci tanto attorno: Galaxy Fold rimane un prodotto esclusivo, per pochi, e che <b>difficilmente può essere consigliato al grande pubblico</b>. Le quantità saranno limitate, ma del resto Samsung non avrà certo ipotizzato grandi vendite. Ormai è più una questione di immagine, e non a caso ci sarà anche un <b>roadshow</b> per portare lo smartphone a giro per l’Italia e farlo vedere a quante più persone possibile. Certo è che, visto l’impegno profuso, l’arrivo futuro di un <a href="https://www.androidworld.it/2019/10/16/galaxy-fold-2-arrivera-galaxy-s11-speranze-vederlo-anche-italia-672698/">Galaxy Fold 2</a> è quantomai scontato.</p>
    </article>
  </body>
</html>