<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/brat-keyt-middlton-rozpoviv-pro-te-yak-boretsya-z-depresiyeyu-50052376.html"/>
    <meta property="og:site_name" content="НВ"/>
    <meta property="article:published_time" content="2019-11-08T10:38:00+00:00"/>
    <meta property="og:title" content="Не вилікувався, але навчився контролювати. Брат Кейт Міддлтон розповів про боротьбу з депресією"/>
    <meta property="og:description" content="Джеймс Міддлтон подякував фоловерам за «неймовірну підтримку», яку отримав після того, як поділився проблемами, пов’язаними з психологічним здоров’ям."/>
  </head>
  <body>
    <article>
      <h1>Не вилікувався, але навчився контролювати. Брат Кейт Міддлтон розповів про боротьбу з депресією</h1>
      <h2>Джеймс Міддлтон подякував фоловерам за «неймовірну підтримку», яку отримав після того, як поділився проблемами, пов’язаними з психологічним здоров’ям.</h2>
      <address>
        <time datetime="2019-11-08T10:38:00+00:00">08 Nov 2019, 10:38</time>
      </address>
      <p>На своїй сторінці в Instagram молодший брат <a href="https://nv.ua/tags/kejt-middlton.html">Кейт Міддлтон</a> розповів, що «глибоко зворушений» підтримкою, яку отримав від людей, після того як в січні відкрито розповів, що страждає на депресію, яку назвав «раковою пухлиною розуму».</p>
      <p>«Сьогодні я хочу подякувати вам. Дякую за неймовірну підтримку, яку я отримав після того, як відкрито почав говорити про свою хворобу».</p>
      <p>Молодшому братові герцогині в дитинстві поставили діагноз дислексія і синдром дефіциту уваги і гіперактивність, повідомляє <a href="https://people.com/royals/james-middleton-shares-first-family-photo-and-thanks-fans-for-incredible-support/">People</a>.</p>
      <p>Разом з цими словами Джеймс Міддлтон опублікував затишне фото, яке можна назвати сімейним. На ньому він з нареченою Елізі Тевенет і двома собаками.</p>
      <p>«Щоб особисто відповісти на всі слова підтримки мені доведеться витратити дуже багато часу. Знайте, я дуже вдячний за кожне повідомлення і за те, що поділилися зі мною своїми історіями».</p>
      <p>32-річний Міддлтон, що раніше міркував про самогубство, розповів, що захоплення бджільництвом допомагає йому оволодіти собою. Джеймс ще не приєднався до активної діяльності своєї сестри Кейт, її чоловіка принца Вільяма і принца Гаррі, спрямованої на пропоганду психічного здоров'я.</p>
      <p>«Я зачарований цими маленькими істотами», - написав він у Instagram в серпні, - «Бджолина матка щодня відкладає стільки яєць, скільки важить сама».</p>
      <p>«На якийсь час я забув, як це по-справжньому щасливо сміятися, сьогодні ж мені не потрібно удавано посміхатися, я просто посміхаюся», - додав Міддлтон. Він ніколи не приховував, що в боротьбі з недугою йому допомогли його собаки Елла, Інка, Луна, Зулу і Мейбел, і, безумовно, подруга Елізі, якій він зробив пропозицію у вересні цього року.</p>
      <p>«Я не вилікувався від депресії - не думаю, що це можливо», - додав він. «Однак я знаю інструменти, які допомогають мені контролювати мій стан, кожен день я стежу за своїм психічним здоров'ям так само, як і за фізичним. І пам'ятайте, як сказала одна мудра людина: «Життя - це подорож, а не пункт призначення».</p>
      <p>Читайте також:<br/><a href="https://style.nv.ua/ukr/znamenitosti/brat-keyt-middlton-divchina-dzheymsa-middltona-zaruchini-foto-50046623.html">&amp;nbspОбручка, як у герцогині. Брат Кейт Міддлтон зробив пропозицію своїй дівчині</a></p>
    </article>
  </body>
</html>