<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638774/%D8%A2%D8%BA%D8%A7%D8%B2-%D8%A7%D8%B3%DA%A9%D8%A7%D9%86-%D8%A7%D8%B6%D8%B7%D8%B1%D8%A7%D8%B1%DB%8C-%D8%AF%D8%B1-%D8%B1%D9%88%D8%B3%D8%AA%D8%A7%DB%8C-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%88%D8%B1%D9%86%DA%A9%D8%B4"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T10:43:00+00:00"/>
    <meta property="og:title" content="آغاز اسکان اضطراری در روستای زلزله زده ورنکش"/>
    <meta property="og:description" content="مدیر روابط عمومی امداد و نجات هلال احمر آذربایجان شرقی گفت: از بامداد امروز ۳۰ تیم عملیاتی در مناطق زلزله‌زده آذربایجان شرقی مشغول امداد رسانی هستند."/>
  </head>
  <body>
    <article>
      <h1>
        <a href="https://www.bultannews.com/fa/news/638774/%D8%A2%D8%BA%D8%A7%D8%B2-%D8%A7%D8%B3%DA%A9%D8%A7%D9%86-%D8%A7%D8%B6%D8%B7%D8%B1%D8%A7%D8%B1%DB%8C-%D8%AF%D8%B1-%D8%B1%D9%88%D8%B3%D8%AA%D8%A7%DB%8C-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%88%D8%B1%D9%86%DA%A9%D8%B4">آغاز اسکان اضطراری در روستای زلزله زده ورنکش</a>
      </h1>
      <h2>مدیر روابط عمومی امداد و نجات هلال احمر آذربایجان شرقی گفت: از بامداد امروز ۳۰ تیم عملیاتی در مناطق زلزله‌زده آذربایجان شرقی مشغول امداد رسانی هستند.</h2>
      <address><time datetime="2019-11-08T10:43:00+00:00">08 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>علی شهودی</b> اظهار داشت: در پی <b>زلزله</b> ۵.۹ ریشتری در بامداد امروز در آذربایجان شرقی، ۳۰ تیم عملیاتی در منطقه مشغول<b> امدادرسانی</b> هستند. دو بالگرد در منطقه آماده به کار هستند تا ارزیابی بیشتری را داشته باشند.</p>
      <p>وی گفت: تاکنون ۶۵ روستا ارزیابی شده است. ۷ روستا بیشترین خسارت داشته‌اند. مطابق ارزیابی‌ها بیشترین تخریب در ورنکش با ۳۰ واحد تخریبی گزارش شده است. </p>
      <p>مدیر روابط عمومی امداد و نجات هلال احمر گفت: اسکان اضطراری در ورنکش  در محوطه مدرسه شهید سلطانی آغاز شده  و همچنین تغذیه اضطراری همزمان با اسکان اضطراری شروع می‌شود. اقلام زیستی شامل چادر، ‌پتو،‌ چراغ والور با توجه به سرمای منطقه، سبدهای غذایی ۷۲ ساعته به منطقه اعزام شده با آغاز اسکان اضطراری، بقیه مواد غذایی میان آسیب دیدگان توزیع می‌شود. </p>
      <p>وی افزود: دراین زمین لرزه، ۶ شهر، ۱۴۵ روستا تحت تاثیر بوده اند. زلزله ۵.۹ ریشتری تاکنون ۴۰ پس لرزه داشته که بزرگترین آن ۴.۸ ریشتر بوده است. غیر از ورنکش، آسیب‌دیدگی ها در بقیه مناطق ترک‌خوردگی سقف و دیوارها بوده است. </p>
    </article>
  </body>
</html>