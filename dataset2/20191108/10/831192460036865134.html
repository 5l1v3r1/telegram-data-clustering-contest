<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/synagermos-sto-aerodromio-el-venizelos-aigyptiako-aeroskafos-se-katastasi-ektaktoy-anagkis-se-amesi-etoimotita-elikoptera-kai-machitika-tis-polemikis-aeroporias/"/>
    <meta property="og:site_name" content="europost.gr"/>
    <meta property="article:published_time" content="2019-11-08T10:26:33+00:00"/>
    <meta property="og:title" content="Συναγερμός στο αεροδρόμιο Ελ. Βενιζέλος: Αιγυπτιακό αεροσκάφος σε κατάσταση εκτάκτου ανάγκης! Σε άμεση ετοιμότητα ελικόπτερα και μαχητικά της Πολεμικής Αεροπορίας!"/>
    <meta property="og:description" content="Σε κατάσταση συναγερμού έθεσε την Υπηρεσία Πολιτικής Αεροπορίας, τις ένοπλες δυνάμεις και το «Ελευθέριος Βενιζέλος» αιγυπτιακό αεροσκάφος που δήλωσε emergency ενώ πετούσε μέσα στο FIR Αθηνών και υποχρεώθηκε σε προσγείωση ανάγκης στο αεροδρόμιο Αθηνών. Το αιγυπτιακό"/>
  </head>
  <body>
    <article>
      <h1>Συναγερμός στο αεροδρόμιο Ελ. Βενιζέλος: Αιγυπτιακό αεροσκάφος σε κατάσταση εκτάκτου ανάγκης! Σε άμεση ετοιμότητα ελικόπτερα και μαχητικά της Πολεμικής Αεροπορίας!</h1>
      <address>
        <time datetime="2019-11-08T10:26:33+00:00">08 Nov 2019, 10:26</time>
      </address>
      <p>Σε κατάσταση συναγερμού έθεσε την Υπηρεσία Πολιτικής Αεροπορίας, τις ένοπλες δυνάμεις και το «Ελευθέριος Βενιζέλος» αιγυπτιακό αεροσκάφος που δήλωσε emergency ενώ πετούσε μέσα στο FIR Αθηνών και υποχρεώθηκε σε προσγείωση ανάγκης στο αεροδρόμιο Αθηνών.</p>
      <p>Το αιγυπτιακό cargo αεροσκάφος τύπου A332 με πενταμελές πλήρωμα εκτελούσε πτήση από την Αίγυπτο στη Γερμανία. Ενώ βρισκόταν στην περιοχή της Χίου, το πλήρωμα του αεροσκάφους αντιλήφθηκε ότι το πιλοτήριο του αεροσκάφους είχε γεμίσει καπνούς και υποχρεώθηκε να δηλώσει emergency. Αμέσως ενεργοποιήθηκαν όλες οι προβλεπόμενες διαδικασίες, αφού η κατάσταση εγκυμονούσε κινδύνους για την ασφάλεια του πενταμελούς πληρώματος.</p>
      <p>Τέθηκαν σε ετοιμότητα ελικόπτερα έρευνας και διάσωσης από τη διοίκηση ελικοπτέρων του Πολεμικού Ναυτικού και δόθηκε εντολή σε δύο μαχητικά της Πολεμικής Αεροπορίας να είναι σε κατάσταση readiness για απογείωση, αφού οι αρχές δεν είχαν καθαρή εικόνα για το αν το πλήρωμα του αεροσκάφους θα καταφέρει να επιτύχει την ασφαλή προσγείωση του cargo.</p>
      <p>Με οδηγίες της Υπηρεσίας Πολιτικής Αεροπορίας το πλήρωμα του αιγυπτιακού A332 κατευθύνθηκε στο αεροδρόμιο Ελευθέριος Βενιζέλος όπου περίπου στις 09:45 έκανε προσγείωση ανάγκης.</p>
      <h3>Σχετικά</h3>
    </article>
  </body>
</html>