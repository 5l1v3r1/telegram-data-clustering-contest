<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740673"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T10:10:00+00:00"/>
    <meta property="og:title" content="นิคซดจีนป้องกันWBC ASIA ที่่เวิร์คพอยท์"/>
    <meta property="og:description" content="ประกาศคู่มวยประจำเดือน พฤศจิกายน ออกมาแล้ว สำหรับ “WP Boxing ศึกมวยโลกชิงแชมป์เอเชีย” ในวันเสาร์ที่ 16 พฤศจิกายนนี้ ณ สตูดิโอเวิร์คพอยท์ จังหวัดปทุมธานี และถ่ายทอดสดทางช่องเวิร์คพอยท์หมายเลข 23 ตั้งแต่เวลา 15.00 น. เป็นต้นไป คู่เอกนิคซดจีนป้องกันWBC ASIA หนแรก"/>
  </head>
  <body>
    <article>
      <h1>นิคซดจีนป้องกันWBC ASIA ที่่เวิร์คพอยท์</h1>
      <address>
        <time datetime="2019-11-08T10:10:00+00:00">08 Nov 2019, 10:10</time>
      </address>
      <p>
        <b>ประกาศคู่มวยประจำเดือน พฤศจิกายน ออกมาแล้ว สำหรับ “WP Boxing ศึกมวยโลกชิงแชมป์เอเชีย” ในวันเสาร์ที่ 16 พฤศจิกายนนี้ ณ สตูดิโอเวิร์คพอยท์ จังหวัดปทุมธานี และถ่ายทอดสดทางช่องเวิร์คพอยท์หมายเลข 23 ตั้งแต่เวลา 15.00 น. เป็นต้นไป คู่เอกนิคซดจีนป้องกันWBC ASIA หนแรก</b>
      </p>
      <p>“เสี่ยฮุย” สุรชาติ พิสิฐวุฒินันท์ ประธานบริษัท นครหลวงโปรโมชั่น เปิดเผยว่า “  “WP Boxing ศึกมวยโลกชิงแชมป์เอเชีย”  ประกาศคู่มวยประจำเดือน พฤศจิกายน ออกมาครบถ้วนแล้ว ชกในวันเสาร์ที่ 16 พ.ย.นี้ ณ สตูดิโอเวิร์คพอยท์ จ.ปทุมธานี ช่อง 23เวิร์คพอยท์ ยิงสดตั้งแต่เวลา 15.00 น. เป็นต้นไป คู่เอกของรายการเป็นการป้องกันแชมป์สภามวยแห่งเอเชีย ( WBC Asia) รุ่น เวลเตอร์เวต (  147 ปอนด์) ของ นิค เฟรชเชอร์ และรองแชมป์โลกอันดับ 36 ของสภามวยโลก (WBC)  วัย 25 ปี อดีตนักชกทีมชาติไทย ชกอาชีพ ชนะ 10 ครั้งรวด (น็อก 8) ยังไม่เคยแพ้ใคร พบ เคินปาทิ ไห่อี้เหลานักชกจีน เจ้าของสถิติ ชก 5 ครั้งชนะน็อก 1 ครั้ง แพ้ 2 ครั้ง และ เสมอ 1 ครั้ง   ส่วนคู่รอง เป็นรอบชิงฯมวยเยาวชน WP Boxing All Thailand 2019 รุ่นซูเปอร์ฟลายเวต (115 ปอนด์)  ระหว่าง ยอดทนง เชื้อ</p>
      <figure>
        <img src="https://www.dailynews.co.th/admin/upload/20191108/news_VxpjAZzDkv172334_533.jpg?v=20191108223?v=8760"/>
      </figure>
      <p>ในรายการยังมีคู่เดือดไฟต์ล้างตา ระหว่าง พงษ์ศักดิ์เล็ก นครหลวงโปรโมชั่น กับ รอมเชน ซาเกียร์ ในพิกัด 110 ปอนด์ กำหนด 6 ยก และ แสงอนันต์ นครหลวงโปรโมชั่น พบ ม้าศึก ต.บัวมาศ ในพิกัด 124 ปอนด์ กำหนด 6 ยก และปิดท้ายด้วย ศึกมวยเยาวชน WP Boxing All Thailand 2019 รุ่น แบนตั้มเวต 118 ปอนด์ รอบรองชนะเลิศ กำหนด 4 ยก ระหว่าง อาทิตย์ แก้วบัณฑิต ตัวแทนจังหวัดพิษณุโลก พบ พีรพัฒน์ ชนาวร ตัวแทนจังหวัดขอนแก่น และ วิเชียร จันทสี ตัวแทนจังหวัดนครสวรรค์ พบ ภูชิต ธรรมสุตร ตัวแทนจังหวัดลำปาง โดยผู้ชนะจะผ่านเข้าสู่รอบชิงชนะเลิศ ซึ่งจะมีขึ้นในวันที่ 21 ธันวาคม 2562</p>
      <figure>
        <img src="https://www.dailynews.co.th/admin/upload/20191108/news_eGkgZaXUyp172341_533.jpg?v=20191108223?v=3954"/>
      </figure>
      <p>“เสี่ยฮุย” สุรชาติ พิสิฐวุฒินันท์ ประธานบริษัท นครหลวงโปรโมชั่น กล่าวอีกว่า “ สำหรับศึก WP Boxing วันเสาร์ที่ 16 พฤศจิกายนนี้ ถือได้ว่าจัดเต็ม มัน ครบรส ทั้ง 6 คู่ อย่างแน่นอน โดยเริ่มกันที่คู่เปิดหัว หลังจากที่ต่างฝ่ายต่างได้รับบาดเจ็บ ทำให้ต้องเลื่อนการแข่งขันออกไป จนในที่สุดก็ไม่แคล้วคลาด ได้เจอกันในที่สุด สำหรับรอบชิงชนะเลิศมวยรอบศึกมวยเยาวชน WP Boxing All Thailand 2019 รุ่น ซูเปอร์ฟลายเวท ระหว่าง ยอดทนง เชื้อเพชร ตัวแทนจากจังหวัดพิษณุโลก และ ดนัย เงียบภูเขียว ตัวแทนจากจังหวัดอ่างทอง ถือเป็นคู่ชิงที่เหมาะสมอย่างมาก ซึ่งไม่ว่าใครจะเป็นฝ่ายคว้าแชมป์ไป เชื่อได้ว่าทั้งคู่ จะมีอนาคตในเส้นทางมวยสากลอาชีพที่สดใส ตามรอยรุ่นพี่อย่าง พงศพล ปัญญาคำ แชมป์เมื่อปีที่แล้ว หรือ ธนันชัย จรูญภักดิ์ อันดับ 3 อย่างแน่นอน ซึ่งผมหวังอย่างยิ่งให้มวยรอบนี้ จะเป็นประตูแห่งโอกาสให้แก่นักชกเยาวชนฝีมือดีได้มีโอกาสเข้าสู่เส้นทางการเป็นนักมวยอาชีพและพัฒนาสร้างสรรค์ไปสู่แชมป์โลกต่อไปในอนาคต ส่วนคู่เอก เป็นการป้องกันแชมป์ WBC Asia รุ่น เวลเตอร์เวท ครั้งแรก ของ นิค เฟรชเชอร์ กับผู้ท้าชิงชาวจีน เคินปาทิ ไห่อี้เหลา สุดท้ายก็ฝากแฟนมวยทุกท่านติดตามชมศึก WP Boxing ในวันเสาร์ที่ 16 พฤศจิกายนนี้ เวลา 15.00 น. เป็นต้นไป สามารถรับชมการถ่ายทอดสดได้ทางช่องเวิร์คพอยท์ 23 หรือ รับชมทางช่องทางออนไลน์ที่เฟซบุ๊ก Workpoint Entertainment แฟนเพจ และ ยูทูป WorkpointOfficial หรือ มาชมกันสดๆได้ที่เวิร์คพอยท์ สตูดิโอ โดยสามารถรับบัตรฟรีหน้างานได้ตั้งแต่เวลาบ่ายโมงตรง เป็นต้นไป ครับผม”</p>
    </article>
  </body>
</html>