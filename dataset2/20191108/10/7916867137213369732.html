<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134425-reabilitacijos-eiga-besidziaugiantis-zionas-buvo-skaudu-bet-nera-taip-jog-nezaisiu-visa-gyvenima.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T10:50:00+00:00"/>
    <meta property="og:title" content="Reabilitacijos eiga besidžiaugiantis Zionas: „Buvo skaudu, bet nėra taip, jog nežaisiu visą gyvenimą“"/>
    <meta property="og:description" content="Traumą besigydantis Zionas Williamsonas dalyvavo dalyje treniruotės, kuri buvo atvira žiniasklaidai, o šių metų pirmąjį NBA šaukimą pakalbino „The Athletic“ žurnalistas Williamas Guillory. Nuo Williamsono traumos praėjo jau 17 dienų, o Naujojo Orleano „Pelicans“ strategas Alvinas Gentry mano, jog Zionas bandys į aikštę grįžti anksčiau nei prognozuotas terminas (6-8 savaitės). Vis tik strategas prideda, kad komandai svarbiausia puolėjo sveikata ..."/>
  </head>
  <body>
    <article>
      <h1>Reabilitacijos eiga besidžiaugiantis Zionas: „Buvo skaudu, bet nėra taip, jog nežaisiu visą gyvenimą“</h1>
      <address>
        <time datetime="2019-11-08T10:50:00+00:00">08 Nov 2019, 10:50</time>
      </address>
      <p>Nuotr.: AFP-Scanpix</p>
      <figure>
        <a href="https://www.basketnews.lt/paveikslelis-206073-any1000x1000.jpg">
          <img src="https://www.basketnews.lt/paveikslelis-206073-any630x500.jpg"/>
        </a>
      </figure>
      <p>Nuotr. AFP-Scanpix</p>
      <p>Traumą besigydantis Zionas Williamsonas dalyvavo dalyje treniruotės, kuri buvo atvira žiniasklaidai, o šių metų pirmąjį NBA šaukimą pakalbino „The Athletic“ žurnalistas Williamas Guillory.</p>
      <p>Nuo Williamsono traumos praėjo jau 17 dienų, o Naujojo Orleano „Pelicans“ strategas Alvinas Gentry mano, jog Zionas bandys į aikštę grįžti anksčiau nei prognozuotas terminas (6-8 savaitės). Vis tik strategas prideda, kad komandai svarbiausia puolėjo sveikata ilgalaikėje ateityje ir klubas nedarys nieko, kas galėtų sukelti bet kokias rizikas.</p>
      <p>Gentry taip pat pridėjo, kad 19-mečio reabilitacija vyksta pagal planą ir komanda yra patenkinta jo progresu.</p>
      <p>Pats Williamsonas neišsiplėtė kokius pratimus ar procedūras atlieka, bet teigė, jog su kiekviena diena jaučiasi vis stipresnis.</p>
      <p>„Viskas vyksta labai gerai. Su kiekviena diena jaučiuosi vis geriau. Treneriai bei kiti personalo darbuotojai sako, kad su kiekviena diena atrodau vis stipresnis. Galiu pasakyti, jog skirtumą tikrai jaučiu“, – sakė Zionas.</p>
      <p>Krepšininkas taip pat pripažino, jog iš pradžių susitaikyti su atidėtu NBA debiutu nebuvo lengva. Vis tik sužinojus, kad operacija yra vienintelis variantas, jis susikoncentravo į darbą ties savo kelio stiprinimu bei sveikata.</p>
      <p>„Iš pradžių buvo skaudu, bet nėra taip, jog nebegalėsiu žaisti visą gyvenimą. Mano mintyse yra grįžti stipresniam ir geresniam bei taip padėti komandai“, – sakė Williamsonas.</p>
      <p>Kokioje situacijoje yra atsidūręs Zionas puikiai supranta Jrue Holiday, kuris išreiškė palaikymą savo komandos bičiuliui.</p>
      <p>„Žinau, koks nuviliantis jausmas gali užplūsti, galbūt, net pojūtis, kad esi nuošalyje, mat visi žaidžia išskyrus tave. Žinant jį, jis nori padėti komandai. Jis jaučia, kad gali duoti mums labai daug, o tą patį galvojame ir mes. Jis neturėti jausti viso to spaudimo ir lauksime jo tiek, kiek reikės“, – sakė Holiday.</p>
      <p>Galima neabejoti, jog visi laukia Williamsono sugrįžimo, mat „Pelicans“ sezoną pradėjo 1 pergale ir 6 pralaimėjimais. Vis dėlto, pats 19-metis ramina ir teigia, kad viskas dar priešaky.</p>
      <p>„Nemanau, kad žmonės turėtų panikuoti. Sužaidėme tik septynerias rungtynes ir mūsų laukia dar ilgas sezonas“, – teigė Williamsonas.</p>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-107046-any100x100.jpg"/>
      </figure>
      <p>52% 29,3</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/59-nacionaline-krepsinio-asociacija/statistika.html">29,3</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">52,4%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">8</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83282-brooklyn-nets-new-orleans-pelicans.html">35</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83160-toronto-raptors-new-orleans-pelicans.html">24</a></li>
        <li>Daugiausia pataiko: <a href="https://www.basketnews.lt/zaidejai/19129-brandon-ingram.html">Brandon Ingram</a></li>
      </ul>
    </article>
  </body>
</html>