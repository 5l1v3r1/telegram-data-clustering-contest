<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/kamionak-usnul-za-volantem-a-projel-autobazarem-zdemoloval-pri-tom-27-vozu-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T10:52:00+00:00"/>
    <meta property="og:title" content="VIDEO: Řidič kamionu usnul za volantem a projel autobazarem. Zdemoloval 27 vozů"/>
    <meta property="og:description" content="Mikrospánek úřadoval. V pátek půl hodiny před pátou ranní došlo na sjezdu z dálnice D46 Prostějov-střed směrem od Vyškova ke kuriózní havárii kamionu."/>
  </head>
  <body>
    <article>
      <h1>VIDEO: Řidič kamionu usnul za volantem a projel autobazarem. Zdemoloval 27 vozů</h1>
      <address><time datetime="2019-11-08T10:52:00+00:00">08 Nov 2019, 10:52</time> by <a rel="author">Iveta Macík Šimková</a></address>
      <p>"Čtyřicetiletý řidič nákladního automobilu Mercedes - Benz dle svých slov zřejmě vlivem mikrospánku nezvládl řízení a po sjetí z dálnice vyjel vpravo mimo komunikaci," přiblížil policejní mluvčí František Kořínek.</p>
      <p>Spící řidič svým kamionem narazil nejprve do dopravní značky a posléze prorazil oplocení areálu autobazaru, kde postupně narazil do sedmadvaceti zaparkovaných vozů. Areálem projel skrz další oplocení, kde se kamion konečně zastavil.</p>
      <figure>
        <img src="https://g.denik.cz/59/4e/lipova-spacirstejn-hrad-hradek-stavitel-zdenek-prochazka_denik-150-3x2.jpg"/>
      </figure>
      <aside>
        <a href="https://prostejovsky.denik.cz/zpravy_region/klobouk-dolu-vlastnima-rukama-postavil-hradek-spacirstejn-trvalo-mu-to-10-let-20191027.html">Klobouk dolů! Vlastníma rukama postavil hrádek Špacírštejn, trvalo mu to 10 let Přečíst článek ›</a>
      </aside>
      <h3>Škoda bezmála devět milionů</h3>
      <p>Předběžně odhadovaná celková škoda činí více jak osm a půl milionu korun, z toho sedm na poškozených vozidlech, milion korun na škodách na kamionu a šest set tisíc korun pak na zařízení areálu.</p>
      <p>Při nehodě nedošlo ke zranění osob a policisté u řidiče po provedené dechové zkoušce vyloučili alkohol. Dopravní nehoda je aktuálně předmětem dalšího policejního šetření. </p>
      <figure>
        <img src="https://g.denik.cz/43/8d/leky-drogy-ritalin-02_denik-150-3x2.jpg"/>
      </figure>
      <aside>
        <a href="https://prostejovsky.denik.cz/zlociny-a-soudy/mezi-skolaky-prodavali-detsky-koks-i-xanax-policie-odkryla-rozvetvenou-sit-20191107.html">Mezi školáky prodávali "dětský koks" i Xanax. Policie odkryla rozvětvenou síť Přečíst článek ›</a>
      </aside>
      <figure>
        <img src="https://g.denik.cz/59/5b/prostejov-terminal-florianske-6-11-2019-06_denik-150-3x2.jpg"/>
      </figure>
      <aside>
        <a href="https://prostejovsky.denik.cz/zpravy_region/terminal-na-florianskem-ceka-na-strechu-ze-slovinska-za-tri-miliony-20191106.html">Terminál na "Floriánském" čeká na střechu ze Slovinska. Za tři miliony Přečíst článek ›</a>
      </aside>
    </article>
  </body>
</html>