<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119038-borovic-sudjenje-jutki-nije-u-razumnom-roku?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T10:25:03+00:00"/>
    <meta property="og:title" content="Borović: Sudjenje Jutki nije u razumnom roku"/>
    <meta property="og:description" content="Član Predsedništva Narodne stranke advokat Borivoje Borović izjavio je danas se sudjenje bivšem predsedniku opštine Brus Milutinu Jeličiću Jutki, optuženom za seksualno uznemiravanje Marije Lukić, već ne odvija u razumnom roku, jer su &quot;sudije koje su se plašile da presude rastegle postupak&quot;, saopšteno je danas iz kabineta stranke.Borović, koji zastupa Mariju Lukić na sudjenju, kazao je da Jeličić nema &quot;ni podršku aktuelne vlasti ni javnosti&quot; i istakao da veruje da će sigurno biti osudjen.&quot;On nije samo slao poruke Mariji Lukić, ona je fizički dodirivana, čupana joj je kosa u kabinetu“, rekao je Borović tokom gostovanja na televiziji Prva.Borović je istakao da ne postoji nijedan dokaz koji bi bio u prilog Jeličiću, a kazao je i da su svedoci koji su svedočili u njegovu korist na poslednjem sudjenju, kako je istakao, &quot;dovedeni da lažu&quot;.&quot;Na sudjenju prisustvujemo defileu uplašenih svedoka koje je Jeličić zaposlio ili im dodelio parcele&quot;, ocenio je Borović.Borović je naveo da su u telefonu Marije Lukić sve poruke…"/>
  </head>
  <body>
    <article>
      <h1>Borović: Sudjenje Jutki nije u razumnom roku</h1>
      <address>
        <time datetime="2019-11-08T10:25:03+00:00">08 Nov 2019, 10:25</time>
      </address>
      <p><b>Član Predsedništva Narodne stranke advokat Borivoje Borović izjavio je danas se sudjenje bivšem predsedniku opštine Brus Milutinu Jeličiću Jutki, optuženom za seksualno uznemiravanje Marije Lukić, već ne odvija u razumnom roku, jer su "sudije koje su se plašile da presude rastegle postupak", saopšteno je danas iz kabineta stranke.</b><br/><br/>Borović, koji zastupa Mariju Lukić na sudjenju, kazao je da Jeličić nema "ni podršku aktuelne vlasti ni javnosti" i istakao da veruje da će sigurno biti osudjen.<br/><br/>"On nije samo slao poruke Mariji Lukić, ona je fizički dodirivana, čupana joj je kosa u kabinetu“, rekao je Borović tokom gostovanja na televiziji Prva.<br/><br/>Borović je istakao da ne postoji nijedan dokaz koji bi bio u prilog Jeličiću, a kazao je i da su svedoci koji su svedočili u njegovu korist na poslednjem sudjenju, kako je istakao, "dovedeni da lažu".<br/><br/>"Na sudjenju prisustvujemo defileu uplašenih svedoka koje je Jeličić zaposlio ili im dodelio parcele", ocenio je Borović.<br/><br/>Borović je naveo da su u telefonu Marije Lukić sve poruke koje joj je poslao Jeličić, pa i ona u kojoj je napisao "Ne možeš mi ništa, iza mene stoji Aleksandar Vučić", navodi se u saopštenju.</p>
    </article>
  </body>
</html>