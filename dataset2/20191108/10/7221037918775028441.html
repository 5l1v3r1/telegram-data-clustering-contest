<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kanye-west-2024te-baskanlik-yarisina-girecek/926497"/>
    <meta property="og:site_name" content="medya faresi"/>
    <meta property="article:published_time" content="2019-11-08T10:29:00+00:00"/>
    <meta property="og:title" content="Kanye West 2024’te başkanlık yarışına girecek"/>
    <meta property="og:description" content="Ünlü rap yıldızı Kanye West, katıldığı bir festivalde 2024 yılında ABD'de başkanlık yarışına katılacağını açıkladı. 2024 yılındaki seçimlerde kazanırsa işsiz sayısını azaltacağını da dile getirdi."/>
  </head>
  <body>
    <article>
      <h1>Kanye West 2024’te başkanlık yarışına girecek</h1>
      <h2>Ünlü rap yıldızı Kanye West, katıldığı bir festivalde 2024 yılında ABD'de başkanlık yarışına katılacağını açıkladı. 2024 yılındaki seçimlerde kazanırsa işsiz sayısını azaltacağını da dile getirdi.</h2>
      <address>
        <time datetime="2019-11-08T10:29:00+00:00">08 Nov 2019, 10:29</time>
      </address>
      <p>Kim Kardashian’ın ünlü rapçi eşi Kanye West, New York’ta katıldığı bir festivalde 2024 yılında başkanlığa aday olmak istediğini söyledi.</p>
      <p>Konuyu dile getirdiğinde festivalde bulunan izleyicilerin gülerek konuşmasını yarıda kesmelerinin üzerine tepki gösteren West, bu konuda son derece ciddi olduğunu “Neye gülüyorsunuz?” sorusuyla dile getirdi.</p>
      <p>Kanye West, “2024 yılında başkanlığa adaylığımı koyduğumda işsizliği bitirmek adına pek çok iş kolu yaratacağım” şeklinde vaat verdi.</p>
      <p>Grammy ödüllü rapçi, “Haber başlıklarında ‘Kanye delirmiş’ yazısını göreceksiniz. Üç Afro Amerikan’dan biri hapiste, ünlüler hapiste çünkü hiçbir şey söyleyemiyorlar. Hiçbir fikirleri yok, onlar çok korkak!” dedi.</p>
      <p>Kanye’nin bu açıklamasından sonra sosyal medya kullanıcıları Kim Kardashian’ın first lady olacağı bir Amerika düşünmeye başladılar.</p>
      <p>Bir kullanıcı, “Bence başkanlık konusunda Rihanna daha donanımlı. En azından ülke için çok şey yaptı” dedi.</p>
      <h3>DONALD TRUMP İLE GÖRÜŞMÜŞTÜ</h3>
      <p>Geçen yıl Donald Trump’ın sloganı “Make America Great Again” yazılı şapkayı giyerek Başkan Trump’ı oval ofiste ziyaret eden West’e tepkiler çığ gibi büyümüştü.</p>
      <p>Trump’ın faşist tutumu nedeniyle siyahi bir şarkıcının başkanı ziyaret etmesi hayranlarını ikiye bölmüştü.</p>
      <p>Kanye West’in son albümü “Jesus is King” Billboard listelerinde bir numaraya yükseldi. Albümdeki her şarkı da yine Billboard’ın Hot 100 listesine giriş yaptı.</p>
    </article>
  </body>
</html>