<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740680"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T10:47:00+00:00"/>
    <meta property="og:title" content="กรุงไทยลดดอกกู้เอ็มแอลอาร์-เงินฝากประจำ0.25%  "/>
    <meta property="og:description" content="ธนาคารกรุงไทยสนองนโยบายรัฐกระตุ้นเศรษฐกิจช่วยผู้ประกอบการลดภาระต้นทุน ประกาศปรับลดอัตราดอกเบี้ยเงินกู้เอ็มแอลอาร์-ลดดอกเบี้ยเงินฝากประจำลง 0.25% ต่อปี   มีผล11 พ.ย.นี้"/>
  </head>
  <body>
    <article>
      <h1>กรุงไทยลดดอกกู้เอ็มแอลอาร์-เงินฝากประจำ0.25%  </h1>
      <address>
        <time datetime="2019-11-08T10:47:00+00:00">08 Nov 2019, 10:47</time>
      </address>
      <p>
        <b>ธนาคารกรุงไทยสนองนโยบายรัฐกระตุ้นเศรษฐกิจช่วยผู้ประกอบการลดภาระต้นทุน ประกาศปรับลดอัตราดอกเบี้ยเงินกู้เอ็มแอลอาร์-ลดดอกเบี้ยเงินฝากประจำลง 0.25% ต่อปี   มีผล11 พ.ย.นี้</b>
      </p>
      <p>นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า ในฐานะธนาคารพาณิชย์ของรัฐ ธนาคารตระหนักถึงการมีส่วนช่วยกระตุ้นการเติบโตของเศรษฐกิจ และช่วยสนับสนุนผู้ประกอบการที่ต้องเผชิญกับความเสี่ยงของภาวะความผันผวนของค่าเงินและสงครามการค้า พร้อมทั้งตอบสนองทิศทางดอกเบี้ย ธนาคารจึงได้ปรับลดอัตราดอกเบี้ยเงินกู้แบบมีระยะเวลา MLR ลง 0.25% ต่อปี จากอัตรา 6.275% ต่อปี  เหลืออัตรา 6.025% ต่อปี โดยมีผลตั้งแต่วันที่ 11 พ.ย. เป็นต้นไป ซึ่งธนาคารหวังว่า การลดอัตราดอกเบี้ยเงินกู้ในครั้งนี้ จะมีส่วนช่วยลดภาระต้นทุนทางการเงิน มีส่วนสนับสนุนศักยภาพในการแข่งขันให้กับผู้ประกอบการไทย ตลอดจนร่วมผลักดันเศรษฐกิจไทยโดยรวม นอกจากนี้ ธนาคารได้ปรับลดอัตราดอกเบี้ยเงินฝากประจำลง 0.25% ต่อปี ยกเว้นบุคคลธรรมดา และนิติบุคคลที่ไม่แสวงหากำไร ทั้งนี้เพื่อไม่ให้ส่งผลกระทบต่อกลุ่มลูกค้ารายย่อย<br/><br/> </p>
    </article>
  </body>
</html>