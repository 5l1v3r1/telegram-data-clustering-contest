<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/samsung-galaxy-fold-vendita-italia-prezzo/"/>
    <meta property="og:site_name" content="Il Post"/>
    <meta property="article:published_time" content="2019-11-08T10:21:32+00:00"/>
    <meta property="og:title" content="Il Galaxy Fold di Samsung ora è in vendita anche in Italia, a 2.050 euro"/>
    <meta property="og:description" content="Samsung ha iniziato a vendere anche in Italia il Galaxy Fold, il suo primo smartphone con schermo pieghevole, a distanza di quasi nove mesi dalla sua presentazione. Il Galaxy Fold potrà essere prenotato direttamente sul sito dell’azienda, presso i principali rivenditori di elettronica o dagli operatori telefonici"/>
  </head>
  <body>
    <article>
      <h1>Il Galaxy Fold di Samsung ora è in vendita anche in Italia, a 2.050 euro</h1>
      <address>
        <time datetime="2019-11-08T10:21:32+00:00">08 Nov 2019, 10:21</time>
      </address>
      <p>Samsung ha iniziato a vendere anche in Italia il Galaxy Fold, il suo primo smartphone con schermo pieghevole, a distanza di quasi nove mesi dalla sua <a href="https://www.ilpost.it/2019/02/20/samsung-galaxy-fold-s10/">presentazione</a>. Il Galaxy Fold potrà essere prenotato direttamente sul <a href="https://www.samsung.com/it/smartphones/galaxy-fold/">sito</a> dell’azienda, presso i principali rivenditori di elettronica o dagli operatori telefonici attivi in Italia, al prezzo di 2.050 euro. La presentazione del nuovo smartphone aveva suscitato grandi attenzioni e aspettative, ma dopo le prime recensioni era emerso che <a href="https://www.ilpost.it/2019/04/23/samsung-galaxy-fold-rinvio-vendite/">lo schermo pieghevole si rompeva troppo facilmente</a>, a causa della scarsa protezione del meccanismo che consente di chiuderlo su se stesso. Samsung negli ultimi mesi ha lavorato per isolare meglio il sistema ed evitare che polvere e altre impurità possano danneggiarlo. Diversi altri produttori stanno nel frattempo rifinendo i <a href="https://www.ilpost.it/2019/02/25/schermi-pieghevoli-smartphone/">loro prodotti con schermi pieghevoli</a>, ma dopo l’esperienza con il Galaxy Fold molti hanno preferito rinviare in attesa di avere soluzioni più affidabili.</p>
    </article>
  </body>
</html>