<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/volkswagen-laka-na-elektricke-kombi-jako-material-pouziva-i-zbytky-z-jablek"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T10:00:00+00:00"/>
    <meta property="og:title" content="Volkswagen láká na elektrické kombi. Jako materiál používá i zbytky z jablek"/>
    <meta property="og:description" content="Elektrický zástupce praktických Volkswagenů dorazí za dva roky s dojezdem až 600 km."/>
  </head>
  <body>
    <article>
      <h1>Volkswagen láká na elektrické kombi. Jako materiál používá i zbytky z jablek</h1>
      <h2>Elektrický zástupce praktických Volkswagenů dorazí za dva roky s dojezdem až 600 km.</h2>
      <address><time datetime="2019-11-08T10:00:00+00:00">08 Nov 2019, 10:00</time> by <a rel="author">Vladimír Kadera</a></address>
      <p>Automobilka Volkswagen se chystá na premiéru svého nejnovějšího konceptu, kterým se stane praktičtější varianta již známého elektrického sedanu <a href="https://www.autorevue.cz/zeneva-2018-volkswagen-id-vizzion">ID Vizzion</a>. Ten se dočká sériové výroby již v roce 2020. Kombi jej bude následovat o rok později.</p>
      <related>
        <a href="https://www.autorevue.cz/vw-zverejnil-zabery-z-jizdy-idr-v-cine-takovou-rychlost-si-predstavite-jen-stezi"/>
      </related>
      <p>Koncept s batohem se jmenuje ID Space Vizzion a poprvé se představí na autosalonu v Los Angeles, který se koná od 22. listopadu do 1. prosince. Automobilka jej uvádí jako <i>„kombi zítřka, které kombinuje aerodynamickou charakteristiku GT s prostorností SUV“.</i> Svůj základ najde taktéž v nové koncernové platformě MEB.</p>
      <related>
        <a href="https://www.autorevue.cz/novy-volkswagen-id3-poprve-nazivo-dulezitejsi-auto-tady-uz-dlouho-nebylo"/>
      </related>
      <p>Dále můžeme čekat plně digitální kokpit a materiál, kterému se říká Appleskin. Jde o umělou kůži, která se částečně vyrábí ze zbytků z produkce jablečných džusů. Obrázek o tom, jaké designové prvky ponese sériová podoba, si můžete udělat už teď. Stačí se podívat na nový <a href="https://www.autorevue.cz/novy-volkswagen-id3-poprve-nazivo-dulezitejsi-auto-tady-uz-dlouho-nebylo">Volkswagen ID.3</a>, což je první model na platformě MEB a zakladatel nové dynastie Volkswagenů.</p>
      <p>Pro nedočkavce bude vůz k vidění již 19. listopadu v Petersonově automobilovém muzeu v Los Angeles, kde bude součástí exhibice o elektrické budoucnosti.</p>
      <related>
        <h4>Určitě si přečtěte</h4>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.auto.cz/ford-kuga-odhaluje-cesky-cenik-na-zaklad-vam-staci-750-000-kc-kolik-stoji-plug-in-hybrid-132025"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
      </related>
    </article>
  </body>
</html>