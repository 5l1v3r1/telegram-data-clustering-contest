<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175653/hond-doodgereden-op-a6"/>
    <meta property="og:site_name" content="omroep flevoland"/>
    <meta property="article:published_time" content="2019-11-08T10:56:00+00:00"/>
    <meta property="og:title" content="Hond doodgereden op A6"/>
    <meta property="og:description" content="Op de A6 vlak bij de Ketelbrug is donderdagavond een hond overreden. De viervoeter vluchtte de auto van zijn baasje uit nadat die bij een eenzijdig ongeval gewond raakte."/>
  </head>
  <body>
    <article>
      <h1>Hond doodgereden op A6</h1>
      <address>
        <time datetime="2019-11-08T10:56:00+00:00">08 Nov 2019, 10:56</time>
      </address>
      <p>
        <b>Op de A6 vlak bij de Ketelbrug is donderdagavond een hond overreden. De viervoeter vluchtte de auto van zijn baasje uit nadat die bij een eenzijdig ongeval gewond raakte.</b>
      </p>
      <p>De 65-jarige automobilist raakte volgens de politie de macht over het stuur kwijt. Hij sloeg over de kop en kwam in een droge sloot langs de A6 terecht. De man is ter controle naar het ziekenhuis in Zwolle gebracht. Bij de politie is geen woon- of verblijfplaats van de man bekend.</p>
      <p>In de auto zaten twee honden. Na de crash vluchtte één van de dieren de auto uit en ging aan de wandel. Niet veel later reed een automobilist de hond aan. Het dier overleefde die botsing niet. De andere hond bleef in de auto zitten en is door de dierenambulance meegenomen.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>