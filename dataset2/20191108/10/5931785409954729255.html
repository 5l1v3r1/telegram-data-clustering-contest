<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/nadal-spreman-ceka-se-ozvanicenje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T10:10:33+00:00"/>
    <meta property="og:title" content="Nadal spreman, čeka se ozvaničenje"/>
    <meta property="og:description" content="Španski teniser Rafael Nadal trebalo bi da bude spreman za nastup na finalnom mastersu u Londonu, najavio je njegov trener Karlos Moja. Trenutno prvi teniser sveta doputovao je u London posle blaže povrede stomačnih mišića, zbog koje je morao da preda polufinalni meč Denisu Šapovalovu na mastersu u Parizu. Nakon treninga koji je uradio na […]"/>
  </head>
  <body>
    <article>
      <h1>Nadal spreman, čeka se ozvaničenje</h1>
      <address><time datetime="2019-11-08T10:10:33+00:00">08 Nov 2019, 10:10</time> by <a rel="author">Nemanja</a></address>
      <p>Španski teniser Rafael Nadal trebalo bi da bude spreman za nastup na finalnom mastersu u Londonu, najavio je njegov trener Karlos Moja.</p>
      <p>Trenutno prvi teniser sveta doputovao je u London posle blaže povrede stomačnih mišića, zbog koje je morao da preda polufinalni meč Denisu Šapovalovu na mastersu u Parizu.</p>
      <p>Nakon treninga koji je uradio na terenima Kvinsa u Londonu, njegov trener Kalos Moja priznao je da se pribojavao u vezi sa Špančevim nastupom u prestonici Engleske.</p>
      <p><b> – Stigli smo u sredu u London i trenirali u Kvinsu. U četvrtak je bio njegov prvi trening u ,,O2 areni“ i sve je prošlo dobro. Idemo korak po korak. Oprezni smo, ali isto tako znamo da je ostalo svega četiri dana do meča</b> – kazao je juče Moja.</p>
      <p>Svi su se u Rafinom taboru pribojavali servisa, upravo zbog opterećenja stomačnih mišića, ali Španac nije koristio veliku silu na prvim treninzima.</p>
      <p><b> – Danas je po prvi put servirao od Pariza. Nije koristio veliku snagu, ali napredak je vidan. Trebalo bi da bude spreman za ponedeljak</b> – istakao je Moja.</p>
      <p>Nadal će danas u toku dana održati konferenciju za medije, gde će govoriti o svom fizičkom stanju i gde će biti saopštena i konačna odluka prvog tenisera sveta.</p>
      <p>On bi u ponedeljak trebalo da se sastane sa Aleksandrom Zverevim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/05/nadal-putuje-u-london-nastup-neizvestan/"/>
        <a href="https://www.sportskacentrala.com/2019/11/04/nadal-ceka-rezultate-od-ovoga-zavisi-nastup-u-londonu/"/>
        <a href="https://www.sportskacentrala.com/2019/11/04/novi-svetski-poredak-nadal-i-zvanicno-smenio-djokovica/"/>
        <a href="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
        <a href="https://www.sportskacentrala.com/2019/11/01/nadal-u-polufinalu-conga-kratkog-daha/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
        <a href="https://www.sportskacentrala.com/2019/10/30/saznali-smo-novakovog-sledeceg-rivala-nadal-dosao-do-rekorda/"/>
        <a href="https://www.sportskacentrala.com/2019/10/26/kuriozitet-djokovic-i-nadal-trenirali-zajedno-u-dvorani-bersi-video/"/>
        <a href="https://www.sportskacentrala.com/2019/10/24/dobra-zabava-u-kazahstanu-nadal-bolji-od-djokovica-u-egzibiciji-video/"/>
      </related>
    </article>
  </body>
</html>