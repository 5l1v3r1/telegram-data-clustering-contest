<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/narocil-za-500-evrov-pijace-in-zavrnil-placilo"/>
    <meta property="og:site_name" content="Primorske novice"/>
    <meta property="article:published_time" content="2019-11-08T10:05:52+00:00"/>
    <meta property="og:title" content="Naročil za 500 evrov pijače in zavrnil plačilo"/>
    <meta property="og:description" content="Danes okoli 3. ure je v enem od koprskih lokalov gost naročil pijačo v skupni vrednosti 500 evrov, na koncu pa ni hotel poravnati računa. S kraja se je odpeljal pijan z osebnim avtomobilom. Policisti so voznika, doma iz okolice Kopra, ustavili v Šmarjah. Preizkus alkoholiziranosti je pokazal je 0,58 miligramov alkohola v litru izdihanega zraka, sledi mu obdolžilni predlog."/>
  </head>
  <body>
    <article>
      <h1>Naročil za 500 evrov pijače in zavrnil plačilo</h1>
      <address><time datetime="2019-11-08T10:05:52+00:00">08 Nov 2019, 10:05</time> by <a rel="author">Spletno uredništvo</a></address>
      <p>
        <b>Danes okoli 3. ure je v enem od koprskih lokalov gost naročil pijačo v skupni vrednosti 500 evrov, na koncu pa ni hotel poravnati računa. S kraja se je odpeljal pijan z osebnim avtomobilom. Policisti so voznika, doma iz okolice Kopra, ustavili v Šmarjah. Preizkus alkoholiziranosti je pokazal je 0,58 miligramov alkohola v litru izdihanega zraka, sledi mu obdolžilni predlog.</b>
      </p>
      <figure>
        <img src="https://static.primorske.si/foto/highres/gnweb/718877_policija-avto3.jpg"/>
        <figcaption>Foto: Daniel Novakovic/STA</figcaption>
      </figure>
      <p><b>PRIMORSKA</b> &gt; Dopoldan se je na mejni prehod Jelšane pripeljal 75-letni državljan Italije. Pri mejni kontroli je prijavil lovsko puško znamke beretta, za katero sicer ima evropsko orožno listino, ki pa je potekla 9.7.2018. Puško so mu zasegli in uvedli hitri postopek.</p>
      <p>Ob 20.07 so koprski policisti prejeli obvestilo, da je nekdo vlomil v stanovanje na Markovcu, na kraju so policisti ugotovili, da je vlomil tudi v sosednje stanovanje. Iz prvega je ukradel gotovino, kaj manjka v drugem pa se še ugotavlja, saj lastnika ni bilo doma.</p>
      <p>Ponoči je nekdo vlomil v lokal na Šmarski cesti v Kopru. Ukradel je menjalni denar in mizo izpred lokala.</p>
    </article>
  </body>
</html>