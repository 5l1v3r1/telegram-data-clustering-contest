<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/karar-aciklandi-trump-a-vakfinin-fonlarini-siyasi-cikarlari-icin-kullanmaktan-2-milyon-dolar-tazminat-cezasi-889091"/>
    <meta property="og:site_name" content="Onedio"/>
    <meta property="article:published_time" content="2019-11-08T10:41:53+00:00"/>
    <meta property="og:title" content="Karar Açıklandı: Trump'a Vakfının Fonlarını Siyasi Çıkarları İçin Kullanmaktan 2 Milyon Dolar Tazminat Cezası"/>
    <meta property="og:description" content="ABD Başkanı Donald Trump, kendisine ait yardım vakfının fonlarını siyasi çıkarları için kullandığı iddiasıyla açılan davada 2 milyon dolar tazminat öd..."/>
  </head>
  <body>
    <article>
      <h1>Karar Açıklandı: Trump'a Vakfının Fonlarını Siyasi Çıkarları İçin Kullanmaktan 2 Milyon Dolar Tazminat Cezası</h1>
      <address><time datetime="2019-11-08T10:41:53+00:00">08 Nov 2019, 10:41</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı <a href="https://onedio.com/etiket/donald-trump/582305689c7990e921f3cf23">Donald Trump</a>, kendisine ait yardım vakfının fonlarını siyasi çıkarları için kullandığı iddiasıyla açılan davada 2 milyon dolar tazminat ödemeye mahkûm edildi.</h4>
      <figure>
        <img src="https://img-s1.onedio.com/id-5dc543190f1383aa107a9238/rev-0/w-500/s-78ef9fa6036655c52005dfb9eb1b699c176a38bb.jpg"/>
      </figure>
      <p><a href="https://www.bbc.com/turkce/haberler-dunya-50341865">BBC Türkçe'de yer alan habere göre</a>, New York'taki mahkeme, <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı Trump'ın, <a href="https://onedio.com/etiket/amerika-birlesik-devletleri/50187e1bcc161f8ec134216e">Amerikalı</a> gaziler için toplanan bağışları <a href="https://onedio.com/etiket/2016/58617d276c6c7fdf0e586ce8">2016</a>'daki Iowa ön seçimleri için kullanarak görevi kötüye kullandığı sonucuna vardı.</p>
      <h3>Mahkeme, Trump ve en büyük üç çocuğunun idare ettiği yardım kuruluşlarının siyasi faaliyetlerde bulunamayacağına hükmetti.</h3>
      <figure>
        <img src="https://img-s1.onedio.com/id-5dc544ae4f2d076c5c7c3306/rev-0/w-500/s-67b6a5750136978f8747ce7450ce136f4e22d37d.jpg"/>
      </figure>
      <h3>Yargıç Saliann Scarpulla, Trump'ın 2 milyon doları ilişiği olmayan yardım kuruluşlarına ve kendi birikiminden ödemesine karar verdi.</h3>
      <figure>
        <img src="https://img-s1.onedio.com/id-5dc544880f1383aa107a923c/rev-0/w-500/s-f1f75edc84801753aee39cd028f03d3be6687d3f.jpg"/>
      </figure>
      <h3>Donald J. Trump Vakfı, ABD Başkanı Trump'ın çıkarları için kullanıldığı suçlamasının ardından 2018 yılında kapatılmıştı.</h3>
      <figure>
        <img src="https://img-s1.onedio.com/id-5dc5456db125ad2012440ea4/rev-0/w-500/s-2639ca330290d5a664ecb59e12f215de542e407d.jpg"/>
      </figure>
      <h3>Trump ve çocukları zorunlu eğitime katılacak</h3>
      <figure>
        <img src="https://img-s2.onedio.com/id-5dc545d6fb6e5f5a12052021/rev-0/w-500/s-0a15998ab6bc190180efb360b6f5ee82481b5a69.jpg"/>
        <figcaption>New York Başsavcısı Letitia James, vakfın başında yer alan <a href="https://onedio.com/etiket/donald-trump/582305689c7990e921f3cf23">Donald Trump</a> Jr, Eric Trump ve Ivanka Trump'ın "yardım kuruluşlarının başkanlarının ve yetkililerinin görevleri" konulu eğitime katılmalarının zorunlu kılındığını da belirtti.<br/>Trump ve avukatları davanın siyasi olduğunu öne sürmüş ve "New York'taki ahlaksız Demokratların kendisini dava etmek için her şeyi yaptıklarını" söylemişti.</figcaption>
      </figure>
    </article>
  </body>
</html>