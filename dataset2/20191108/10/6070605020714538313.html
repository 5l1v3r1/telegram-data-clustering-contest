<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/Tsunami-Democratic-mobilitzacio-sentencia-eleccions-generals-2019_0_2340366037.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T10:23:25+00:00"/>
    <meta property="og:title" content="Tsunami Democràtic planteja &quot;un Onze de Setembre de tres dies&quot; a partir de l'endemà de les eleccions"/>
    <meta property="og:description" content="La plataforma demana a la ciutadania que estigui disposada fins i tot a passar la nit fora de casa"/>
  </head>
  <body>
    <article>
      <h1>Tsunami Democràtic planteja "un Onze de Setembre de tres dies" a partir de l'endemà de les eleccions</h1>
      <h2>La plataforma demana a la ciutadania que estigui disposada fins i tot a passar la nit fora de casa</h2>
      <address>
        <time datetime="2019-11-08T10:23:25+00:00">08 Nov 2019, 10:23</time>
      </address>
      <p>Mantenint la incògnita sobre quina és l'acció que prepara per a l'endemà del 10-N, Tsunami Democràtic ha fet públic avui un comunicat en què defineix l'acció de la setmana que ve com "la més ambiciosa fins ara" i un "Onze de Setembre de tres dies", per a la qual demana a la ciutadania que es demani festa a la feina almenys un dels dies, i que estigui disposada a desplaçar-se pel territori i, fins i tot, a passar la nit fora de casa. També fa una crida a preparar roba d’abric, bateries extres pel mòbil, queviures, sac de dormir i tenda de campanya, així com a tenir "una actitud tenaçment no-violenta”.</p>
      <figure>
        <iframe data-src="https://twitter.com/tsunami_dem/status/1192720295553126400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Mentre no hi hagi una solució política a l'exercici del dret a l'autodeterminació, la llibertat dels presos, els exiliats i els represaliats i el lliure exercici de drets fonamentals, la gent continuarà mobilitzada i demostrarà la seva força. Sigui quin sigui el resultat de les eleccions i les vegades que es repeteixin", remarquen en el comunicat.</p>
      <p>La plataforma, que insisteix en l'ús de l'aplicació per vehicular les mobilitzacions, informa també que hi ha centenars d'activitats programades a més de 300 municipis durant la jornada de reflexió que tenen l'objectiu de "desobeir la JEC".</p>
    </article>
  </body>
</html>