<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/sport/cus-avellino-scontro-diretto-8-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-08T10:05:00+00:00"/>
    <meta property="og:title" content="Derby al Palamontoro: Cus Avellino - ASAL è scontro diretto tra prima e seconda"/>
    <meta property="og:description" content="Le parole di capitan Erba"/>
  </head>
  <body>
    <article>
      <h1>Derby al Palamontoro: Cus Avellino - ASAL è scontro diretto tra prima e seconda</h1>
      <h2>Le parole di capitan Erba</h2>
      <address><time datetime="2019-11-08T10:05:00+00:00">08 Nov 2019, 10:05</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/22515828446036/movie_20191108_133822-2.mp4"/>
      </figure>
      <p>Secondo derby stagionale per il Cus Avellino. Dopo aver eliminato dalla Coppa Campania il F.C. Solofra, ora affronta in campionato, per la quarta giornata di regular season, l'Agostino Lettieri fivesoccer. Non sarà un semplice derby al Palamontoro, in campo scenderanno prima contro seconda: il Cus Avellino deve vincere per mantenere la vetta, l'ASAL per conquistarla. Tutti i presupposti presenti, dunque, per assistere al primo big match della stagione nel girone C della serie C2. Capitan Erba promette il massimo impegno nonostante le difficoltà avute in settimana: "Partita difficilissima - dichiara Erba- poiché questa settimana non ci siamo allenati al meglio a causa del tempo. Le dimensioni del campo dove giocheremo non sono proprio consone alle nostre caratteristiche. Daremo il massimo" Appuntamento, dunque, domani alle 16:00 al Palamontoro.</p>
    </article>
  </body>
</html>