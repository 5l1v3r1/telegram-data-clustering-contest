<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119041-delegacija-skupstine-srbije-posetila-nato-u-briselu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T10:50:04+00:00"/>
    <meta property="og:title" content="Delegacija Skupštine Srbije posetila NATO u Briselu"/>
    <meta property="og:description" content="Srbija sa NATO-om ima najviši stepen saradnje kao država koja nije članica tog saveza, ali saradnju uvek možemo da unapredjujemo, za šta postoji prostor, ocenila je danas narodna poslanica i članica skupštinskog Odbora za evrointegracije Vesna Marković.Marković, koja je predvodila višestranačku parlamentarnu delegaciju Srbije u poseti Briselu, rekla je da je ova poseta NATO-u veoma značajna &quot;pre svega jer smo imali priliku da se upoznamo sa načinom rada Alijanse i da saznamo mnogo više od zvaničnika NATO o nekim budućim planovima koji su nama izuzetno važni&quot;.&quot;Ova saradnja je nama značajna pre svega zbog saradnje sa KFOR-om, zbog zaštite srpskog stanovništva na Kosovu i Metohiji, zbog slobode njihovog kretanja, zbog zaštite naših verskih objekata. Takodje, ja očekujem i veće angažovanje u narednom periodu KFOR-a kada je u pitanju obezbedjivanje slobode kretanja srpskom stanovništvu&quot;, rekla je ona.Marković je podsetila da je 2015. godine usvojen IPAP (Individual Partnership Action Plan Individualni akcioni plan…"/>
  </head>
  <body>
    <article>
      <h1>Delegacija Skupštine Srbije posetila NATO u Briselu</h1>
      <address>
        <time datetime="2019-11-08T10:50:04+00:00">08 Nov 2019, 10:50</time>
      </address>
      <slideshow>
        <figure>
          <img src="https://static.beta.rs/thumbs/Beta-6zaawmwu8k.659x371.jpg"/>
        </figure>
        <figure>
          <img src="https://static.beta.rs/thumbs/Beta-k5brkspclw.577x371.jpg"/>
        </figure>
      </slideshow>
      <p><b>Srbija sa NATO-om ima najviši stepen saradnje kao država koja nije članica tog saveza, ali saradnju uvek možemo da unapredjujemo, za šta postoji prostor, ocenila je danas narodna poslanica i članica skupštinskog Odbora za evrointegracije Vesna Marković.</b><br/><br/>Marković, koja je predvodila višestranačku parlamentarnu delegaciju Srbije u poseti Briselu, rekla je da je ova poseta NATO-u veoma značajna "pre svega jer smo imali priliku da se upoznamo sa načinom rada Alijanse i da saznamo mnogo više od zvaničnika NATO o nekim budućim planovima koji su nama izuzetno važni".<br/><br/>"Ova saradnja je nama značajna pre svega zbog saradnje sa KFOR-om, zbog zaštite srpskog stanovništva na Kosovu i Metohiji, zbog slobode njihovog kretanja, zbog zaštite naših verskih objekata. Takodje, ja očekujem i veće angažovanje u narednom periodu KFOR-a kada je u pitanju obezbedjivanje slobode kretanja srpskom stanovništvu", rekla je ona.<br/><br/>Marković je podsetila da je 2015. godine usvojen IPAP (Individual Partnership Action Plan Individualni akcioni plan partnerstva), što znači da Srbija ima najviši stepen saradnje iako nije država članica NATO.<br/><br/>Poseta delegacije Skupštine Srbije NATO-u u Briselu realizovana je od 6. do 8. novembra. Organizovao je i podržao Odsek za javnu diplomatiju NATO-a, kao deo napora da se bolje predstavi i objasni partnerstvo NATO-a Srbije.<br/><br/>U okviru posete, srpski poslanici su se sastali sa nizom visokih NATO zvaničnika, kao i sa ambasadorom Srbije pri NATO, a posetili su i Evropski parlament.</p>
    </article>
  </body>
</html>