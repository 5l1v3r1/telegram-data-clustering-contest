<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/olympiakos-ta-plana-martins-enopsei-atromitou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T10:44:49+00:00"/>
    <meta property="og:title" content="Ολυμπιακός : Τα πλάνα Μαρτίνς ενόψει Ατρομήτου"/>
    <meta property="og:description" content="Ο Ολυμπιακός αντιμετωπίζει τον Ατρόμητο για τη 10η αγωνιστική και ο Πέδρο Μαρτίνς αναμένεται να… ανοίξει το ροτέισον ενόψει της αναμέτρησης με την ομάδα του Περιστερίου"/>
  </head>
  <body>
    <article>
      <h1>Ολυμπιακός : Τα πλάνα Μαρτίνς ενόψει Ατρομήτου</h1>
      <h2>Ο Ολυμπιακός αντιμετωπίζει τον Ατρόμητο για τη 10η αγωνιστική και ο Πέδρο Μαρτίνς αναμένεται να… ανοίξει το ροτέισον ενόψει της αναμέτρησης με την ομάδα του Περιστερίου</h2>
      <address><time datetime="2019-11-08T10:44:49+00:00">08 Nov 2019, 10:44</time> by <a rel="author">ΤοΒΗΜΑ Team</a></address>
      <p>Ο Ολυμπιακός μετά την ήττα στο Μόναχο από την Μπάγερν Μονάχου επικεντρώνεται στο πρωτάθλημα, όπου υποδέχεται τον Ατρόμητο στο Καραϊσκάκη για τη 10η αγωνιστική της Super League.</p>
      <p>Οι ερυθρόλευκοι θέλουν να επιστρέψουν στις νίκες και να παραμείνουν στην κορυφή του βαθμολογικού πίνακα, μετά την ισοπαλία με την Ξάνθη στα Πηγάδια.</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>Ο Πέδρο Μαρτίνς αναμένεται να προχωρήσει σε αλλαγές στην ενδεκάδα του Ολυμπιακού για το ματς με την ομάδα του Περιστερίου, προκειμένου να φρεσκάρει τους ερυθρόλευκους που θέλουν πάση θυσία τους τρεις βαθμούς.</p>
      <h3>Ροτέισον</h3>
      <p>Ο Πορτογάλος τεχνικός σκοπεύει να ανοίξει το ροτέισον, καθώς στα δυο ματς με Ξάνθη και Μπάγερν έπαιξαν οχτώ ίδιοι ποδοσφαιριστές, ενώ άλλαξαν μόλις τρία πρόσωπα στο βασικό σχήμα. Συγκεκριμένα, οι Αβραάμ, Σουντανί και Ελ Αραμπί ξεκίνησαν στο ματς στα Πηγάδια και αντικαταστάθηκαν από τους Μεριά, Ραντζέλοβιτς και Γκερέρο στο Μόναχο.</p>
      <p>Πλέον ο Μαρτίνς είναι έτοιμος να προχωρήσει σε ροτέισον ενόψει του κυριακάτικου ματς, με τους τρεις της΄… Ξάνθης να είναι έτοιμοι να πάρουν φανέλα βασικού, ενώ δεν αποκλείεται ο Πορτογάλος να χρησιμοποιήσει και μερικούς ή και όλους από τους Βαλμπουενά, Κούτρη, Γκασπάρ, Λοβέρα και Μπενζιά.</p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>