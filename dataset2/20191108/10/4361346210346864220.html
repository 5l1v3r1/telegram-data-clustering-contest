<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/dzsudzsak-balazs-segitett-visszaterni-juhasznak/186110"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T10:00:00+00:00"/>
    <meta property="og:title" content="Dzsudzsák Balázs segített visszatérni Juhásznak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Dzsudzsák Balázs segített visszatérni Juhásznak</mark>
      </h1>
      <address><time datetime="2019-11-08T10:00:00+00:00">08 Nov 2019, 10:00</time> by <a rel="author">Bors</a></address>
      <p>
        <b>Egy hónap után újra pályára léphet Juhász Roland. A combizmával bajlódó fehérvári csapatkapitánynak barátja, Dzsudzsák Balázs magánrendelőjében adtak pontos diagnózist. </b>
        <b>Egy hónap után újra pályára léphet Juhász Roland. A combizmával bajlódó fehérvári csapatkapitánynak barátja, Dzsudzsák Balázs magánrendelőjében adtak pontos diagnózist.</b>
      </p>
      <p>Máris visszatért sérüléséből Juhász Roland, hála többek között barátjának, Dzsudzsák Ba­lázsnak, aki a múlt hónapban nyitott – négy tulajdonostársával – egy orvosi diagnosztikai magánrendelőt Győrben. A stadionnál lévő központban a szakorvosok mellett modern eszközök várják a pá­cienseket, készítenek MRI-, ultrahang- és röntgenvizsgálatokat. Előbbit vette igénybe az NB I-es listavezető Fehérvár csapatkapitánya is, aki október 5-i Debrecen ellen bajnoki meccs után vált maródivá. Bár két héttel később a Ferencváros elleni rangadón a kezdőbe nevezte őt Marko Nikolics vezetőedző, a találkozó előtti bemelegítés közben érezte, combizma továbbra sincs még rendben, így nem lépett pályára.</p>
      <figure>
        <img src="http://media.borsonline.hu/cikk/20/191672/big-lead/650x360/2016706_screen-shot-2019-11-07-at-160836.jpg"/>
        <figcaption>© Móricz István</figcaption>
      </figure>
      <p>„Köszönöm a segítséget a fóbiám legyőzésében, és a pontos diagnózist” – mondott köszönetet Juhász a saját Instagram-oldalán a győri magánrendelő munkatársainak, illetve barátjának, akivel több mint ötven meccset játszott a magyar válogatottban.</p>
      <p>„Örülök, Rolo, hogy tudunk segíteni, gyors visszatérést” – válaszolt neki Dzsudzsák a közösségi oldalon.<br/>A székesfehérvári klub csapatorvosa, dr. Kovács Tibor azt nyilatkozta, Juhász Rolandnak egy alacsonyabb fokú combizom-sérülése volt, az elmúlt hetekben emiatt nem játszhatott. A védő mellett egyébként a válogatott Pátkai Máté is visszatért, míg Fiola Attilára, Vinicius Paulóra és Huszti Szabolcsra továbbra sem számíthat Nikolics.</p>
    </article>
  </body>
</html>