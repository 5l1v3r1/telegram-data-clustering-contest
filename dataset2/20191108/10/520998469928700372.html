<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/na-odnomu-z-rinkiv-bukovini-viyavili-nebezpechni-dlya-zdorovya-ditey-igrashki-380000"/>
    <meta property="og:site_name" content="Погляд"/>
    <meta property="article:published_time" content="2019-11-08T10:46:00+00:00"/>
    <meta property="og:title" content="На одному з ринків Буковини виявили небезпечні для здоров'я дітей іграшки"/>
    <meta property="og:description" content="На ринку Буковини виявили іграшки з перевищеним вмістом свинцю"/>
  </head>
  <body>
    <article>
      <h1>На одному з ринків Буковини виявили небезпечні для здоров'я дітей іграшки</h1>
      <h2>Фахівці знайшли іграшки з перевищеним вмістом свинцю</h2>
      <address>
        <time datetime="2019-11-08T10:46:00+00:00">08 Nov 2019, 10:46</time>
      </address>
      <p>Під час проведення перевірок характеристик продукції у суб’єктів господарювання, які розповсюджують дитячі іграшки, спеціалістами відділу ринкового нагляду ГУ Держпродспоживслужби в Чернівецькій області встановили факт розповсюдження продукції з порушенням вимог Технічного регламенту безпечності іграшок.</p>
      <p>Виробники та імпортери не вказали на продукції свою назву, зареєстроване комерційне найменування чи зареєстровану торговельну марку та контактну поштову адресу. Окрім того, на іграшках була відсутня інформація щодо безпечного використання.</p>
      <p>Щодо встановлення безпечності іграшок зразки продукції відібрані та надіслані до лабораторії ДП «Укрметртестстандарт» для проведення експертизи (випробувань). Про це йдеться на сайті ГУ Держпродспоживслужби в Чернівецькій області.</p>
      <p>За результатами випробувань згідно отриманих протоколів було встановлено, що зразки продукції, а саме:</p>
      <ul>
        <li>іграшка <b>металева модель машина інерційна ТМ «Автопром»</b>, країна походження Китай;</li>
        <li>іграшка <b>Автотрек</b>, ТМ «BSQ», виробник – Китай;</li>
        <li>іграшка <b>музична собака, ТМ «</b><b>PAW </b><b>Patrol</b>», виробник – Китай;</li>
        <li>іграшка <b>«Залізниця 45», ТМ «</b><b>Double </b><b>Coin</b>»,виробник Китай;</li>
        <li>іграшка <b>«Поїзд скарбів гномів </b><b>LP-4»,</b> <b>«ТМ </b><b>CUBIKА» </b>виробник – ПП «Левеня», Україна;</li>
        <li>іграшка <b>музичний телефон з дзеркалом, ТМ «</b><b>Bebelino»</b> виробник Китай;</li>
        <li>іграшка <b>«Динозавр», ТМ «HOLA»,</b> виробник – Китай,</li>
      </ul>
      <p><b>не відповідають вимогам</b> Технічного регламенту обмеження використання деяких небезпечних речовин в електричному та електронному обладнанні, затвердженим постановою КМУ від 10 березня 2017 року № 139 (додаток № 1, п.7; додаток № 2) – за вмістом свинцю перевищені допустимі показники (більше 100000 мг/кг, а згідно з вимогами нормативних документів, вміст свинцю не повинен перевищувати 1000 мг/кг).</p>
      <p>На підставі розроблених органом ринкового нагляду сценарних планів ймовірності виникнення ризику, що може становити вищевказана продукція встановлено, що іграшки при їх використанні становлять високий рівень загрози.</p>
      <p>За результатами проведених перевірок через невідповідність продукції вимогам Технічного регламенту безпечності іграшок, затвердженого постановою Кабінету Міністрів України від 28.02.2018 року № 151 ГУ Держпродспоживслужби у Чернівецькій області спеціалістами відділу ринкового нагляду до суб’єктів господарювання були винесені рішення про вжиття обмежувальних (корегувальних) заходів шляхом заборони надання продукції на споживчому ринку.</p>
      <p>У термін передбачений законодавством суб’єктами господарювання було відшкодовано витрати, пов’язані з проведенням експертизи.</p>
      <related>
        <h4>Схожі записи</h4>
        <a href="https://pogliad.ua/news/bukovina/z-rinkiv-na-bukovini-viluchili-600-kg-nitratnih-kavuniv-i-din-375345"/>
        <a href="https://pogliad.ua/news/bukovina/na-bukovii-ne-dopustili-do-realizaciyi-nebezpechnu-produkciyu-366930"/>
        <a href="https://pogliad.ua/news/bukovina/na-bukovini-zareestruvali-4-vipadki-skazu-376032"/>
        <a href="https://pogliad.ua/news/bukovina/na-bukovini-viluchili-z-rinkiv-40-kilogramiv-kukurudzyanoyi-krupi-z-shkidnikami-374580"/>
      </related>
    </article>
  </body>
</html>