<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Groshi/na-pochatku-listopada-na-hmelnichchini-zareestrovano-8700-bezrobitnih-10964001.html"/>
    <meta property="og:site_name" content="Всім"/>
    <meta property="article:published_time" content="2019-11-08T10:29:00+00:00"/>
    <meta property="og:title" content="На початку листопада на Хмельниччині зареєстровано 8700 безробітних"/>
    <meta property="og:description" content="Така кількість хмельничан стала на облік у центрах зайнятості. Тим часом вакансій від роботодавців більш ніж утричі менше."/>
  </head>
  <body>
    <article>
      <h1>На початку листопада на Хмельниччині зареєстровано 8700 безробітних</h1>
      <address><time datetime="2019-11-08T10:29:00+00:00">08 Nov 2019, 10:29</time> by <a rel="author" href="https://vsim.ua/authors/hbondar" target="_blank">Христина Бондар</a></address>
      <ul>
        <li>Така кількість хмельничан стала на облік у центрах зайнятості.</li>
        <li>Тим часом вакансій від роботодавців більш ніж утричі менше.</li>
      </ul>
      <p>Станом на 1 листопада у Хмельницькій області було <b>8700 зареєстрованих безробітних</b>. Саме стільки людей стали на облік у центрах зайнятості. Тим часом роботодавці запропонували значно меншу <b>кількість вакансій — 2500</b>. Про це сьогодні, 8 листопада, повідомляє сайт Хмельницької міської ради.</p>
      <p>Найбільшим попитом на ринку праці, за даними служби зайнятості, користуються робітничі професії. Майже дві третини пропозицій роботодавців — це професії у сфері металообробки, будівництва, транспорту, агропромислового комплексу, торгівлі та послуг. Потрібні також менеджери у всіх сферах економічної діяльності, бухгалтери, економісти, інженери з досвідом роботи, лікарі, вчителі.</p>
      <p>Протягом січня—жовтня 2019 року через службу зайнятості знайшли роботу 20 500 хмельничан. Крім того, тимчасовий підробіток знайшли 4200 осіб.</p>
      <p>Нагадаємо, що раніше ми вже писали про сфери діяльності, в яких на Хмельниччині найвища зарплата. Найбільше отримують у сфері постачання електроенергії, газу, пари та кондиційованого повітря — 15 052 гривні. Повний рейтинг дізнавайтеся у матеріалі «<a href="https://vsim.ua/Groshi/hto-na-hmelnichchini-otrimue-naybilshu-zarplatu-reyting-10959585.html">Хто на Хмельниччині отримує найбільшу зарплату (РЕЙТИНГ)</a>»</p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnNob3J0dXJsLmF0JTJGZmluQ0Q=">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouTube</a>.</b>
      </p>
    </article>
  </body>
</html>