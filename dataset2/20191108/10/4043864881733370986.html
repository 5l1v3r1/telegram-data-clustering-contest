<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231367/"/>
    <meta property="og:site_name" content="Українська правда"/>
    <meta property="article:published_time" content="2019-11-08T10:33:00+00:00"/>
    <meta property="og:title" content="Український консул їздив до політв’язнів у російське СІЗО"/>
    <meta property="og:description" content="Генеральний консул України в російському Ростові-на-Дону Тарас Малишевський  6 листопада зустрічався з кримськими політв’язнями у справі “ялтинської групи Хізб ут-Тахрір” у ростовському СІЗО."/>
  </head>
  <body>
    <article>
      <h1>Український консул їздив до політв’язнів у російське СІЗО</h1>
      <address>
        <time datetime="2019-11-08T10:33:00+00:00">08 Nov 2019, 10:33</time>
      </address>
      <p>Генеральний консул України в російському Ростові-на-Дону Тарас Малишевський  6 листопада зустрічався з кримськими політв’язнями у справі "ялтинської групи Хізб ут-Тахрір" у ростовському СІЗО.</p>
      <p><b>Джерело:</b> Facebook-сторінка "<a href="https://www.facebook.com/crimeansolidarity/photos/a.415337212167074/970084733358983/?type=3&amp;theater">Кримської солідарності</a>"</p>
      <p><b>Пряма мова Малишевського:</b> "6 листопада вдалося відвідати Нарімана Мемедемінова і всіх шістьох кримських татар мусульман, які проходять у справі "ялтинської групи Хізб ут-Тахрір". У всіх оптимістичний настрій, хлопці готувалися виступити з останнім словом.</p>
      <p>Поговорив з кожним по черзі. Муслім Алієв багато питав про ситуацію в світі, про відносини між Україною та РФ, обговорили і його справа. З Інвером Бекіровим окремо поговорили на тему його здоров'я і доступу до переданих ліків. На умови утримання особливо не скаржилися, трохи - на інформаційний голод".</p>
      <p><b>Деталі:</b> Малишевський повідомив, що отримав відмову у побаченні консула з усіма чотирма фігурантами "першої бахчисарайської групи", тому що в Москві їх розглядають виключно як громадян РФ і доступу до них не дадуть.</p>
      <p>Щодо майбутнього вироку "ялтинської групи Хізб ут-Тахрір", то Малишевський повідомив, що політ’язні вважають, безпричинні переноси розгляду справи свідчать, що так званий суд не впевнений у своїх діях і рішенні.</p>
      <p>
        <b>Нагадаємо: </b>
      </p>
      <ul>
        <li>В анесованому Сімферополі окупанти тримають <a href="https://ru.krymr.com/a/news/28894902.html">під арештом</a> шістьох фігурантів ялтинської "справи Хізб ут-Тахрір" Мусліму Алієву, Еміру-Усеїну Куку, Вадиму Сіруку, Енверу Бекірову, Рефату Алімову та Арсену Джеппарова.</li>
        <li>Верховний суд РФ заборонив "Хізб ут-Тахрір" у 2003 році, включивши організацію до списку 15 об'єднань, названих "терористичними".</li>
        <li>Захисники заарештованих і засуджених у "справі Хізб ут-Тахрір" кримчан вважають їх переслідування мотивованим за релігійною ознакою.</li>
      </ul>
      <footer>Українська правда</footer>
    </article>
  </body>
</html>