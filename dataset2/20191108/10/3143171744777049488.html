<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/ex-hotel-riviera-ce-il-bando-11-mln-scadenza-il-29.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T10:11:58+00:00"/>
    <meta property="og:title" content="Ex Hotel Riviera, c’è il bando: 11 mln, scadenza il 29"/>
    <meta property="og:description" content="Pubblicato stamattina sull'albo pretorio della Città Metropolitana"/>
  </head>
  <body>
    <article>
      <h1>Ex Hotel Riviera, c’è il bando: 11 mln, scadenza il 29</h1>
      <address><time datetime="2019-11-08T10:11:58+00:00">08 Nov 2019, 10:11</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>Pubblicato stamattina sull'albo pretorio della Città Metropolitana</i>
      </p>
      <p>Sull’ex <b>Hotel Riviera </b>si corre per recuperare il tempo perso nei decenni trascorsi. Se domattina il sindaco De Luca ed i vertici ArisMe effettueranno un sopralluogo nei locali ormai devastati dell’ex albergo a 5 stelle, i riflettori sono tutti accesi sul bando.</p>
      <h3>Il bando: 11 milioni</h3>
      <p>Proprio stamattina è stato <b>pubblicato il bando</b> sull’albo pretorio della Città Metropolitana con <b>base d’asta 11 milioni di euro</b>. Scadenza per la presentazione delle offerte il <b>29 novembre</b>.</p>
      <p>Più che evidente che il bando <b>andrà deserto</b>, del resto lo stesso presidente ArisMe Scurria ha dichiarato di non poter essere in grado di sostenere queste cifre.</p>
      <h3>A dicembre al miglior offerente</h3>
      <p>A questo punto la Città Metropolitana bandirà una <b>nuova gara al miglior offerente</b> e in questo caso <b>ArisMe,</b> ma anche tutti gli altri imprenditori potranno <b><a href="https://www.tempostretto.it/news/pazza-idea-lex-hotel-riviera-allarisme-scurria-alloggi-per-gli-ex-baraccati.html">partecipare.</a></b></p>
      <p>Bisognerà vedere chi sarà il “miglior offerente” ed a quale cifra, anche alla luce delle condizioni di un albergo che ha chiuso battenti oltre due decenni fa e nel frattempo tra <b><a href="https://www.tempostretto.it/news/quarto-tentativo-ex-hotel-riviera-nuovo-bando-vendita-prezzo-base-d-asta-7-milioni-316mila-euro.html">contenziosi, rinvii, l</a></b>ungaggini, è stato totalmente abbandonato.</p>
      <h3>#risaniamoliacasaloro?</h3>
      <p>Il dibattito tra i sostenitori del<a href="https://www.tempostretto.it/news/a-messina-ce-chi-dice-aiutiamoli-ma-nelle-loro-baracche.html"> </a><b><a href="https://www.tempostretto.it/news/a-messina-ce-chi-dice-aiutiamoli-ma-nelle-loro-baracche.html">#risaniamoliacasaloro</a></b> e quindi contrari ad ipotesi che vedrebbero ArisMe acquistare i locali e l’amministrazione, si farà più acceso.</p>
      <h3>Cartina di tornasole</h3>
      <p>Ma il bando sarà una cartina di tornasole: si vedrà cioè chi davvero vuol mettere mano al portafoglio con progetti validi per scommettere su quell’immobile e su quella zona. Ci sono ancora imprenditori che vogliono scommettere su Messina?</p>
      <h4>Articoli correlati</h4>
    </article>
  </body>
</html>