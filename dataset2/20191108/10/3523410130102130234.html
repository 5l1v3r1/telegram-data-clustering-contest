<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638770/%D8%B2%D9%84%D8%B2%D9%84%D9%87-%DB%B5%DB%B9-%D8%B1%DB%8C%D8%B4%D8%AA%D8%B1%DB%8C-%D8%AE%D8%B3%D8%A7%D8%B1%D8%AA%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%A7%D8%B3%D8%AA%D8%A7%D9%86-%DA%AF%DB%8C%D9%84%D8%A7%D9%86-%D8%A8%D8%B1%D8%AC%D8%A7%DB%8C-%D9%86%DA%AF%D8%B0%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T10:43:00+00:00"/>
    <meta property="og:title" content="زلزله ۵.۹ ریشتری خسارتی در شهرهای استان گیلان برجای نگذاشت"/>
    <meta property="og:description" content="مدیرکل مدیریت بحران استانداری گیلان گفت: زلزله اخیر منطقه ترک از توابع شهرستان میانه در آذربایجان شرقی در تمام شهرهای گیلان نیز احساس شد."/>
  </head>
  <body>
    <article>
      <h1>
        <a href="https://www.bultannews.com/fa/news/638770/%D8%B2%D9%84%D8%B2%D9%84%D9%87-%DB%B5%DB%B9-%D8%B1%DB%8C%D8%B4%D8%AA%D8%B1%DB%8C-%D8%AE%D8%B3%D8%A7%D8%B1%D8%AA%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%A7%D8%B3%D8%AA%D8%A7%D9%86-%DA%AF%DB%8C%D9%84%D8%A7%D9%86-%D8%A8%D8%B1%D8%AC%D8%A7%DB%8C-%D9%86%DA%AF%D8%B0%D8%A7%D8%B4%D8%AA">زلزله ۵.۹ ریشتری خسارتی در شهرهای استان گیلان برجای نگذاشت</a>
      </h1>
      <h2>مدیرکل مدیریت بحران استانداری گیلان گفت: زلزله اخیر منطقه ترک از توابع شهرستان میانه در آذربایجان شرقی در تمام شهرهای گیلان نیز احساس شد.</h2>
      <address><time datetime="2019-11-08T10:43:00+00:00">08 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رضا اسلامی دقایقی پیش با بیان اینکه حوالی ساعت 2:17 دقیقه امروز زلزله‌ای به بزرگی 5.9 ریشتر منطقه ترک از توابع شهرستان <b>میانه</b> در آذربایجان شرقی را لرزاند اظهار داشت: این زلزله طبق آخرین گزارشات واصله تاکنون خسارتی در شهرهای گیلان برجای نگذاشته است.</p>
      <p>مدیرکل مدیریت بحران استانداری <b>گیلان</b> با تأکید بر اینکه زلزله اخیر در تمام شهرهای این استان به صورت کامل احساس شده است عنوان کرد: با توجه به بزرگی این <b>زمین‌لرزه</b>، تمامی تیم‌های امداد و نجات استان گیلان برای مقابله با بحران احتمالی و جهت کمک به آسیب‌دیدگان هم‌اینک در حالت آماده‌باش کامل قرار دارند.</p>
      <p>اسلامی با بیان اینکه وضعیت مناطق مختلف استان گیلان که زلزله صبح امروز در آن‌جا احساس شده است به دقت مورد ارزیابی قرار می‌گیرد تصریح کرد: تا این لحظه گزارش یا <a href="https://www.tasnimnews.com/">اخبار</a>ی در مورد اینکه زلزله 5.9 ریشتری خسارت یا آسیبی به ساختمان‌ها، ابنیه و موارد این‌چنینی وارد کرده باشد به دست ما نرسیده است.</p>
      <p>مدیرکل مدیریت بحران استانداری گیلان با اشاره به اینکه هم‌اینک ستاد بحران این استان در حالت آماده‌باش کامل قرار دارد خاطرنشان کرد: تیم‌های عملیاتی در صورت بروز هرگونه مشکل احتمالی در استان نیروهای امدادی و فوریت‌های پزشکی خود را برای کمک به مردم اعزام می‌کنند و جای هیچ نگرانی نیست.</p>
      <p>زلزله‌ای به بزرگی 5.9 ریشتر ساعت 2:17 دقیقه بامداد، حوالی شهر "تَرک" در شهرستان میانه را لرزاند و تاکنون زلزله در استان‌آذربایجان شرقی 5 کشته و 251 مصدوم برجای گذاشت.</p>
      <p>انتهای پیام/</p>
    </article>
  </body>
</html>