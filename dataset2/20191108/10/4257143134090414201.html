<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/08/ingyenes-mozart-requiem-gazdagreten-a-filharmonikusoktol"/>
    <meta property="og:site_name" content="infostart"/>
    <meta property="article:published_time" content="2019-11-08T10:17:20+00:00"/>
    <meta property="og:title" content="Ingyenes Mozart-requiem Gazdagréten a Filharmonikusoktól"/>
    <meta property="og:description" content="A szerzője által be nem fejezett, legendás művet kétszer is hallhatja a közönség."/>
  </head>
  <body>
    <article>
      <h1>Ingyenes Mozart-requiem Gazdagréten a Filharmonikusoktól</h1>
      <address><time datetime="2019-11-08T10:17:20+00:00">08 Nov 2019, 10:17</time> by <a rel="author">Infostart</a></address>
      <h3>A szerzője által be nem fejezett, legendás művet kétszer is hallhatja a közönség.</h3>
      <p>A "Forrás a zenének - feladat a zenésznek" program keretében a Nemzeti Filharmonikusok Zenekar és a Nemzeti Énekkal Mozart Requiemjével áll a közönség elő kétszer is, november 8-án és 9-én is - ingyenesen a gazdagréti templomban, este 7 órai kezdettel - tudta meg a Filharmonikusoktól az Infostart.</p>
      <p>A szólisták: Szalai Ágnes (szoprán), Estefán Tünde (alt), Boros Sándor (tenor) és Pintér Dömötör (basszus) énekművészek működnek közre. Vezényel: Hamar Zsolt.</p>
      <p>A különleges műről az együttes közölte, az élete utolsó évében járó Mozart éppen A varázsfuvolán dolgozott, amikor egy magát megnevezni nem kívánó, titokzatos idegen jelent meg nála, hogy gyászmisét rendeljen. A zeneszerző ekkor már súlyos beteg volt, így hihető az az utókorra hagyományozott kijelentése, hogy érzése szerint saját gyászmiséjét írja. A halálos betegség meg is akadályozta abban, hogy a Requiemet befejezze. Halála után legkedvesebb tanítványa, Franz Xaver Süssmayr fejezte be a félbemaradt töredéket. A titokzatos megrendelőről pedig kiderült, hogy egy mindig más tollával ékeskedő, magát zeneszerzőnek kiadó arisztokrata: gróf Walsegg volt.</p>
      <p>
        <i>Nyitókép: Balogh Zoltán</i>
      </p>
    </article>
  </body>
</html>