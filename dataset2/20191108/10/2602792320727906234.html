<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/nazvano-najkrashhi-sorti-amarantu-dlya-viroshhuvannya-na-polissi/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-08T10:48:00+00:00"/>
    <meta property="og:title" content="Названо найкращі сорти амаранту для вирощування на Поліссі"/>
    <meta property="og:description" content="Для зони Полісся найкращими вважаються ранньостиглі сорти амаранту, зважаючи на коротший вегетаційний і безморозний періоди цього регіону, у порівнянні з і"/>
  </head>
  <body>
    <article>
      <h1>Названо найкращі сорти амаранту для вирощування на Поліссі</h1>
      <address>
        <time datetime="2019-11-08T10:48:00+00:00">08 Nov 2019, 10:48</time>
      </address>
      <figure>
        <img src="https://infoindustria.com.ua/wp-content/uploads/2019/11/amarant-1-1024x768.jpg"/>
      </figure>
      <p>
        <b>Для зони Полісся найкращими вважаються ранньостиглі сорти амаранту, зважаючи на коротший вегетаційний і безморозний періоди цього регіону, у порівнянні з іншими ґрунтово-кліматичними зонами. Такі результати досліджень оприлюднили науковці Сарненської дослідної станції.</b>
      </p>
      <p>Серед ранньостиглих сортів амаранту найпоширенішими в Україні є Геліос (суцвіття рослини мають високу стійкість до осипання та вилягання), Студентський (сорт є кормовим і зерновим, стійкий до вилягання та висипання, має врожайність зерна 3 т/га, біомаси — до 150 т/га) і Ультра — ультра ранньостиглий сорт, який містить високий уміст олії.</p>
      <p>Крім того, згідно з результатами досліджень, серед середньостиглих сортів популярністю користуються Лера (кормовий, зерновий, харчовий; врожайність зерна сягає 2,2-3 т/га, біомаси — 150-200 т/га) та Сем (кормовий і зерновий, урожайність зерна — до 2,5 т/га, а біомаси — до 200 т/га).</p>
      <p>Також в Україні досить поширений сорт Харківський 1, який можна використовувати і на зерно, і на зелену масу.</p>
      <p>Інфоіндустрія</p>
      <p>за матеріалами <a href="https://superagronom.com/news/8776-nazvano-naykraschi-sorti-amarantu-dlya-viroschuvannya-na-polissi">superagronom.com</a></p>
    </article>
  </body>
</html>