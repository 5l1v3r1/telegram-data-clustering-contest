<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/qirgiziston-bilan-oyin-fifa-reytingiga-tasir-qiladimi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-08T10:25:00+00:00"/>
    <meta property="og:title" content="Қирғизистон билан ўйин ФИФА рейтингига таъсир қиладими?"/>
    <meta property="og:description" content="Эртага, 9 ноябрь куни Ўзбекистон миллий терма жамоаси Қирғизистонга қарши ўртоқлик учрашуви ўтказади."/>
  </head>
  <body>
    <article>
      <h1>Қирғизистон билан ўйин ФИФА рейтингига таъсир қиладими?</h1>
      <h2>Эртага, 9 ноябрь куни Ўзбекистон миллий терма жамоаси Қирғизистонга қарши ўртоқлик учрашуви ўтказади.</h2>
      <address>
        <time datetime="2019-11-08T10:25:00+00:00">08 Nov 2019, 10:25</time>
      </address>
      <p>Яхши биласиз, шу кунларда миллий жамоамиз 14 ва 19 ноябрь кунлари бўлиб ўтадиган ЖЧ-2022 саралаш босқичидан ўрин олган иккита ўйинга тайёргарлик олиб бормоқда. 14 ноябрда Саудия Арабистонини қабул қилсак, 19 ноябрь куни Фаластин билан ўйнаймиз. </p>
      <p>Қирғизистонга қарши кечадиган баҳс расмий ўйинлар олдидан ўзига хос репетиция вазифасини бажариб беради. Шу ўринда кўпчиликни қизиқтираётган савол: Ўзбекистон - Қирғизистон баҳси ФИФА рейтингига таъсир қиладими? </p>
      <p>Бу саволга жавоб олиш мақсадида <b>Алишер Никимбаевга</b> мурожаат қилганимизда таниқли мутахассис шундай деди: "Ўртоқлик ўйинлари ФИФА рейтингига таъсир қилишининг ўзига яраша қонун-қоидалари бор. Биринчидан, футболчи алмаштиришлар сони 6тадан ошмаслиги керак. Агар 7 нафар футболчи алмашса рейтинга таъсир қилмайди. Иккинчидан, бу ўйин ФИФА кунларида бўлиб ўтмаслиги боис рейтинга таъсир қилган тақдирда ҳам баҳоси паст бўлади". </p>
      <p><b>P.S. </b>ФИФА йиллик тақвимида 11-19 ноябрь терма жамоалар учун расмий ва ўртоқлик учрашувлари куни сифатида белгилаб қўйилган. Биз Қирғизистон билан 9 ноябрда ўйнаймиз, бу эса ФИФА кунларига кирмайди. Энди ўйин пайти нечта футболчини алмаштириш ҳар икки жамоа бош мураббийларининг ўзаро келишувига қараб амалга оширилса керак. </p>
      <p>Айни пайтда Ўзбекистон ФИФА рейтингида 1287 очко билан <b>85</b>, Қирғизистон эса 1252 очко тўплаб <b>94-</b>ўринни эгаллаб турибди.</p>
      <p>Манба : <a href="http://championat.asia/">championat.asia</a></p>
    </article>
  </body>
</html>