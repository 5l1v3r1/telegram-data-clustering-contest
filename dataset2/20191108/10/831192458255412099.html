<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apokalypsi-sok-gia-stefanidoy-kai-eyaggelato-echasan-to-aggeloydi-toys-proora-to-skliro-chtypima-tis-moiras-poy-toys-allaxe-ti-zoi/"/>
    <meta property="og:site_name" content="europost.gr"/>
    <meta property="article:published_time" content="2019-11-08T10:45:15+00:00"/>
    <meta property="og:title" content="Αποκάλυψη-σοκ για Στεφανίδου και Ευαγγελάτο: Έχασαν το «αγγελούδι» τους πρόωρα! Το σκληρό «χτύπημα» της μοίρας που τους άλλαξε τη ζωή!"/>
    <meta property="og:description" content="Τατιάνα Στεφανίδου και Νίκος Ευαγγελάτος είναι ένα ζευγάρι που πάντα βρισκόταν δίπλα σε όποιους τους είχαν ανάγκη! Όπως και η παρακάτω ιστορία με το τραγικό τέλος και τον θάνατο της μικρής τους βαφτιστήρα! Η ιστορία ξεκινά"/>
  </head>
  <body>
    <article>
      <h1>Αποκάλυψη-σοκ για Στεφανίδου και Ευαγγελάτο: Έχασαν το «αγγελούδι» τους πρόωρα! Το σκληρό «χτύπημα» της μοίρας που τους άλλαξε τη ζωή!</h1>
      <address>
        <time datetime="2019-11-08T10:45:15+00:00">08 Nov 2019, 10:45</time>
      </address>
      <p>Τατιάνα Στεφανίδου και Νίκος Ευαγγελάτος είναι ένα ζευγάρι που πάντα βρισκόταν δίπλα σε όποιους τους είχαν ανάγκη! Όπως και η παρακάτω ιστορία με το τραγικό τέλος και τον θάνατο της μικρής τους βαφτιστήρα!</p>
      <p>Η ιστορία ξεκινά το 2001. Τότε που ο Νίκος Ευαγγελάτος και η Τατιάνα Στεφανίδου έχουν φύγει από το ΣΚΑΪ και έχουν πάει στο ΤΕMPO TV.</p>
      <p>Το ζευγάρι είχε ήδη έναν γιο, τον Νικόλα, και προγραμμάτιζε το γάμο του μόλις θα έβγαινε το διαζύγιο της Τατιάνας από τον πρώτο της σύζυγο. Τότε, λοιπόν, στην κοινή τους προσπάθεια να στήσουν το νέο κανάλι, ένα από τα θέματα που αναδεικνύεται στο δελτίο του σταθμού είναι η ιστορία ενός νεογέννητου κοριτσιού που γεννήθηκε στη Θεσσαλονίκη με μισή καρδιά.</p>
      <p>Το κοριτσάκι που γεννήθηκε στο Ιπποκράτειο έπρεπε να μεταφερθεί επειγόντως στο Παίδων Αγίας Σοφίας, στην Αθήνα, για να υποβληθεί σε επέμβαση.</p>
      <p>Οι γονείς του παιδιού δεν έχουν τα χρήματα για την επέμβαση και απευθύνουν έκκληση για βοήθεια. Οι γονείς, με δάκρυα στα μάτια, ζητούν βοήθεια, ενώ ένα από τα αδερφάκια του μωρού βάζει τα κλάματα μιλώντας τηλεοπτικά με τον Νίκο Ευαγγελάτο, καθώς καταλαβαίνει ότι η αδερφούλα του μπορεί να μην τα καταφέρει.</p>
      <p>Την επόμενη μέρα οι υπεύθυνοι του Ωνάσειου Καρδιοχειρουργικού Κέντρου επικοινωνούν με τον Νίκο Ευαγγελάτο και την Τατιάνα Στεφανίδου και ζητούν να μεταφερθεί το νεογέννητο κοριτσάκι εκεί, προκειμένου να το χειρουργήσουν. Η κινητοποίηση είναι μεγάλη.</p>
      <p>Τόσο ο Νίκος Ευαγγελάτος όσο και η Τατιάνα Στεφανίδου έχουν πάρει πλέον την υπόθεση προσωπικά. Είναι συνεχώς στα τηλέφωνα με τους γιατρούς και ενημερώνονται για την παραμικρή λεπτομέρεια. Μετά τις σχετικές εξετάσεις αποφασίζεται να γίνει η λεπτή χειρουργική επέμβαση.</p>
      <p>Οι γιατροί ζητούν πριν από το χειρουργείο να γίνει αεροβάπτιση του μωρού, καθώς η κατάσταση κρίνεται εξόχως σοβαρή και οι πιθανότητες επιβίωσης είναι λιγοστές.</p>
      <p>Οι γονείς της μικρής, Δημήτρης και Βασιλική, που δεν έχουν συγγενείς και γνωστούς στην Αθήνα, ζητούν από τον Νίκο Ευαγγελάτο και την Τατιάνα Στεφανίδου να γίνουν νονοί της μικρής. Το ζευγάρι, συγκινημένο, απαντάει θετικά χωρίς δεύτερη σκέψη και την επόμενη μέρα κάτω από άκρα μυστικότητα γίνεται η αεροβάπτιση της μικρής στο Ωνάσειο Καρδιοχειρουργικό Κέντρο.</p>
      <p>Ο Νίκος Ευαγγελάτος έχει διαλέξει ο ίδιος το χρυσό σταυρό που βάζει στο μωρό, ενώ η Τατιάνα Στεφανίδου, κατασυγκινημένη, δακρύζει συνεχώς κατά τη διάρκεια της αεροβάπτισης.</p>
      <h3>Σχετικά</h3>
    </article>
  </body>
</html>