<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/nasilnik-na-ulici-vytrhl-muzi-penize-pak-utekl-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T10:14:00+00:00"/>
    <meta property="og:title" content="Násilník na ulici vytrhl muži peníze, pak utekl"/>
    <meta property="og:description" content="/VIDEO/ Policisté pátrají po lupiči, který na autobusové zastávce Husův sad v centru Ostravy přepadl čtyřiašedesátiletého muže. Ten si v odpoledních hodinách vytahoval z bundy jízdenku."/>
  </head>
  <body>
    <article>
      <h1>Násilník na ulici vytrhl muži peníze, pak utekl</h1>
      <address><time datetime="2019-11-08T10:14:00+00:00">08 Nov 2019, 10:14</time> by <a rel="author">Jaroslav Perdoch</a></address>
      <p>Měl u ní i bankovky v hodnotě 1800 korun. V tom okamžiku k němu přistoupil neznámý násilník, který se s ním začal o peníze přetahovat. Následně muž spadl na záda a pachatel mu hotovost z ruky vytrhl. </p>
      <p>„Z místa utekl po ulici Milíčově, přes ulici Chelčického až na ulici Nádražní, kde přeběhl přes vozovku směrem k ulici Žofínské. Tam se ztratil z dohledu,“ uvedla Eva Michalíková z moravskoslezské policie.</p>
      <p>K činu došlo 13. října ve 14.55 hodin. Policie nyní zveřejnila kamerové záběry, na kterých je muž, po jehož totožnosti pátrá. Informace lze sdělit telefonní čísla 974 726 883, 777 229 651, 732 579 569 nebo na linku 158.</p>
      <p>Muž je světlé pleti, ve věku 40 až 50 let, střední postavy, je vysoký přibližně 175 centimetrů. Měl tmavší, kratší vlasy sčesané na bok. Na sobě měl černou košili s bílým malým potiskem na levé straně hrudníku, tmavě šedé kalhoty a černé boty s výrazně bílou podrážkou. Přes rameno směrem k pravému boku měl pánskou tašku tmavé barvy. </p>
      <figure>
        <img src="https://g.denik.cz/57/46/vd-pcr-pl2019ytb_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zlociny-a-soudy/incident-z-ostravske-d1-kamera-zlomila-policistovi-vaz-pripad-miri-k-soudu-20191107.html">Incident z ostravské D1: Kamera zlomila policistovi vaz, případ míří k soudu Přečíst článek ›</a>
      </aside>
    </article>
  </body>
</html>