<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/szetrugassal-riogatjak-rodrygot/186111"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T10:30:00+00:00"/>
    <meta property="og:title" content="Szétrúgással riogatják Rodrygót"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szétrúgással riogatják Rodrygót</mark>
      </h1>
      <address><time datetime="2019-11-08T10:30:00+00:00">08 Nov 2019, 10:30</time> by <a rel="author">Bors</a></address>
      <p>
        <b>Rodrygo nevét skandálták a Bernabéu-stadion drukkerei, miután a Real Madrid 18 éves brazil csatára BL-meccsen mesterhármast vágott. </b>
        <b>Rodrygo nevét skandálták a Bernabéu-stadion drukkerei, miután a Real Madrid 18 éves brazil csatára BL-meccsen mesterhármast vágott.</b>
      </p>
      <p>A csecsemőképű támadó élete eddigi csúcsélményének azt nevezte, amikor egy rendezvényen Pelé megölelte. Alighanem a rangsor szerda este megváltozott a törökök elleni remeklésével: előbb ballal (4. perc), majd fejjel (7.), végül jobbal (93.) is betalált – első két találatával ő szerezte a BL történetében a leggyorsabb duplát, rá­adásul triplát nála fiatalabban (ő 18 éves és 301 naposan parádézott) csak egy másik Real Madrid-játékos, Raúl jegyzett (18 év, 113 nap).</p>
      <p>A 63 kilós srác futsallal kezdett, aztán nagypályára váltott, és Santos-szerelésben 2017 novemberében játszotta élete első profi meccsét. Idén júniusban vette meg a Real Madrid – 45 millió euró (15 milliárd Ft) –, de a Ga­lata ellen futballozott először kezdőként. Ő az első, aki a madridi gólszerzők közül ebben az év­ezredben született, fifikás cse­lei­vel pedig megőrjítette a bekkeket.</p>
      <figure>
        <img src="http://media.borsonline.hu/cikk/20/191673/big-lead/650x360/2016737_rodrygo-galata-afp.jpg"/>
        <figcaption>Megállíthatatlanul focizott © AFP</figcaption>
      </figure>
      <p>– Rendre ezt sziszegik felém: „Szétrúglak, ha sokáig fickándozol” – nyilatkozta Rodrygo.</p>
      <blockquote><b>Ramsey meglopta Ronaldót</b> <br/>Két ok miatt is dühöng Cristiano Ronaldo. A Lokomotív Moszkva ellen a 3. percben bal oldali szabadrúgása után a labda túljutott a vendéglátók kapusán, ám Aaron Ramsey a gólvonalon túlról beljebb segítette azt, így utóbbi nevére szignálták a találatot. Ha a walesi nem kotnyeles, CR7 25 BL-rekordja újabbal bővül: a 34. csapatnak lőtt volna gólt e sorozatban. Így viszont harminchárommal marad holtversenyes éllovas Raúllal. Amiatt is kiakadt, mert a 82. percben lecserélte őt Maurizio Sarri edző. Tudniillik végigjátszotta volna a meccset, de a trénere szerint fájt a térde...</blockquote>
    </article>
  </body>
</html>