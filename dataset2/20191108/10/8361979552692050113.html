<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/radiodiktant-nacionalnoji-yednosti-video-onlayn-tekst-50052354.html"/>
    <meta property="og:site_name" content="НВ"/>
    <meta property="article:published_time" content="2019-11-08T10:17:00+00:00"/>
    <meta property="og:title" content="В Україні пройшов радіодиктант національної єдності - відео"/>
    <meta property="og:description" content="В Україні пройшов радіодиктант національної єдності."/>
  </head>
  <body>
    <article>
      <h1>В Україні пройшов радіодиктант національної єдності - відео</h1>
      <h2>В Україні пройшов радіодиктант національної єдності.</h2>
      <address>
        <time datetime="2019-11-08T10:17:00+00:00">08 Nov 2019, 10:17</time>
      </address>
      <p>Його щорічно проводять до Дня української писемності та мови.</p>
      <p>У ньому беруть участь українці по всьому світу.</p>
      <p>Цьогоріч конкурс проводиться вже в дев’ятнадцяте.</p>
      <p>Текст диктанту традиційно зачитав доцент Київського університету імені Бориса Грінченка, педагог та автор підручників з української мови Олександр Авраменко. Він пише текст для диктанту вже тринадцять років.</p>
      <p>
        <b>Радіодиктант — відео</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkrainianradioua%2Fvideos%2F2858006484212560%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Текст радіодиктанту можна буде надіслати лише протягом 15 хвилин із моменту закінчення акції і лише на електронну пошту на адресу <a href="mailto:rd@nrcu.gov.ua">rd@nrcu.gov.ua</a>.</p>
      <p>О 12:00 текст радіодиктанту оприлюднять на сайтах Суспільного мовника: Українське радіо та UA: Cуспільне мовлення. Тому перевірити себе можна буде одразу після написання диктанту.</p>
      <p>Окрім того, додатково відбудеться конкурс на найкращий твір. Тему твору оголосять на початку ефіру, об 11:00. Його, разом із текстом радіодиктанту, потрібно буде надіслати до 10 листопада на адресу: Київ, 1 001, вул. Хрещатик, буд. 26, UA: Українське радіо або на електронну пошту <a href="mailto:rd@nrcu.gov.ua">rd@nrcu.gov.ua</a> з поміткою Твір. Десять найкращих творів відзначать призами.</p>
    </article>
  </body>
</html>