<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/tolv-biler-totalskadd/71796354"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T05:14:00+00:00"/>
    <meta property="og:title" content="Tolv biler totalskadd"/>
    <meta property="og:description" content="Politiet ber beboere i området om å lukke vinduene som følge av brann i garasjeanlegg i Oslo."/>
  </head>
  <body>
    <article>
      <h1>Tolv biler totalskadd</h1>
      <h2>Politiet ber beboere i området om å lukke vinduene som følge av brann i garasjeanlegg i Oslo.</h2>
      <address><time datetime="2019-11-08T05:14:00+00:00">08 Nov 2019, 05:14</time> by <a rel="author">Frode Andresen</a></address>
      <p>Tolv biler ble totalskadd i en brann på Alna i Oslo tidlig fredag morgen.</p>
      <p>Brannen begynte i to biler, som deretter spredte seg til et garasjeanlegg. Både bilene og garasjeanlegget sto i full fyr, og politiet ba beboere i området om å lukke vindeuene.</p>
      <figure>
        <img src="https://www.dagbladet.no/images/71796365.jpg?imageId=71796365&amp;width=1024&amp;height=615"/>
        <figcaption><b>PÅVIRKER:</b> Politiet melder at brannen påvirker busstrafikken. Foto: Frank Evensen / Photorunner Vis mer</figcaption>
      </figure>
      <p>I 06.40-tida var brannen slukket, og i 08.00-tida sikrer brannvesenet og politiet stedet.</p>
      <p>
        <b>- Akkurat nå er stedet litt for varmt til å undersøke, sier operasjonsleder Sven Christian Lie i Oslo politidistrikt til Dagbladet.</b>
      </p>
      <p>Han forteller videre at politiet ikke har noen indikasjoner på at brannen kan være påsatt.</p>
      <p>- Det må den videre etterforskningen få klarhet i, sier operasjonsleder Lie.</p>
      <p>Politiet opplyste til Dagbladet i morgentimene at det totalt var 18 garasjeplasser i det aktuelle garasjeanlegget.</p>
      <p>
        <b>Tolv biler ble totalskadd, mens ytterligere to ble skadet i brannen.</b>
      </p>
      <p>Som følge av brannen ble Tvetenveien stengt ved Tveita senter, og på nordsiden av garasjeanlegget. Det førte til forsinkelser på busslinjene 58, 69 og 79, fortalte Ruters pressevakt til Dagbladet.</p>
      <p>Politiet opplyste til Dagbladet at flere busser hadde hopet seg opp på veien da flammene fremdeles sto ut av garasjeanlegget seinest i 06.20-tida.</p>
      <figure>
        <iframe data-src="https://twitter.com/oslopolitiops/status/1192664617744556033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>