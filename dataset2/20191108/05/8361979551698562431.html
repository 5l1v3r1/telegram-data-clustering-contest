<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-zaginuv-viyskoviy-chetvero-poraneni-novini-ukrajini-50052319.html"/>
    <meta property="og:site_name" content="НВ"/>
    <meta property="article:published_time" content="2019-11-08T05:09:00+00:00"/>
    <meta property="og:title" content="На Донбасі від обстрілів загинув військовий, четверо поранені"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 20 разів порушили режим припинення вогню."/>
  </head>
  <body>
    <article>
      <h1>На Донбасі від обстрілів загинув військовий, четверо поранені</h1>
      <h2>Протягом минулої доби в районі проведення операції Об'єднаних сил на Донбасі терористи 20 разів порушили режим припинення вогню.</h2>
      <address>
        <time datetime="2019-11-08T05:09:00+00:00">08 Nov 2019, 05:09</time>
      </address>
      <p>Як <a href="https://www.facebook.com/pressjfo.news/photos/a.364697644022858/706767479815871/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід тричі біля Авдіївки бойовики вели вогонь з великокаліберних кулеметів, РПГ, автоматичних гранатометів та протитанковими керованими ракетами, тричі неподалік Водяного — з мінометів калібру 82 мм, гармат БМП-1 і БМП-2, ручних протитанкових гранатометів та стрілецької зброї, у районі Пісків — з РПГ та стрілецької зброї, поблизу Гнутового — з ручних протитанкових гранатометів, неподалік Опитного — з СПГ, поблизу Красногорівки — з автоматичних гранатометів.</p>
      <p>В районі відповідальності оперативно-тактичного угруповання Північ терористи двічі обстріляли українських військових поблизу Кримського — з великокаліберних кулеметів та гранатометів різних систем, двічі неподалік Південного — з РПГ, великокаліберних кулеметів та іншої стрілецької зброї, двічі у районі Луганського — з мінометів калібру 82 мм та автоматичних і станкових протитанкових гранатометів, поблизу Хутора Вільного — з ручних протитанкових і підствольних гранатометів та стрілецької зброї, двічі в районі Новолуганського — з мінометів калібру 120 та 82 мм, автоматичних гранатометів та великокаліберних кулеметів, неподалік Майорська — з ручних і станкових протитанкових гранатометів та стрілецької зброї.</p>
      <p>Протягом минулої доби внаслідок обстрілів загинув один військовослужбовець Об'єднаних сил, ще четверо отримали поранення.</p>
      <p>З початку поточної доби бойовики з автоматичних гранатометів обстріляли українських військових у районі Луганського.</p>
    </article>
  </body>
</html>