<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/youtube-v-ukrajini-budut-regulyuvati-novini-ukrajini-50052186.html"/>
    <meta property="og:site_name" content="НВ"/>
    <meta property="article:published_time" content="2019-11-08T05:00:00+00:00"/>
    <meta property="og:title" content="Нацрада і YouTube: чи буде регулювання"/>
    <meta property="og:description" content="У Нацраді з питань телебачення і радіомовлення готуються регулювати контент YouTube та інших ОТТ-платформ (контентних сервісів по підписці)"/>
  </head>
  <body>
    <article>
      <h1>Нацрада і YouTube: чи буде регулювання</h1>
      <h2>У Нацраді з питань телебачення і радіомовлення готуються регулювати контент YouTube та інших ОТТ-платформ (контентних сервісів по підписці)</h2>
      <address>
        <time datetime="2019-11-08T05:00:00+00:00">08 Nov 2019, 05:00</time>
      </address>
      <p>У Нацраді з питань телебачення і радіомовлення задумалися про можливість регулювання YouTube та інших ОТТ-платформ.</p>
      <p>Про це повідомив <a href="https://detector.media/infospace/article/172182/2019-11-06-profilnii-komitet-vr-obgovoryue-mozhlivist-regulyuvannya-youtube-natsradoyu-ulyana-feshchuk/">Детектор Медіа</a> з посиланням на виступ заступниці голови Нацради Уляни Фещук.</p>
      <p>У коментарі <a href="https://nv.ua/biz.html">НВ Бізнес</a> заступнця голови Нацради підкреслила, що мова йде не тільки про YouTube, але і про інші ОТТ-платформи в пакетах преміум.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/013/792/original/36d9d17f5067e56d3976e2d991fea225.png?stamp=1&amp;q=85"/>
      </figure>
      <p>Анастасия Дьякова<br/>10 світових трендів інтернет-безпеки</p>
      <p>«На платформах при наданні послуг на замовлення може теоретично розміщуватися будь який протиправний контент. Від розпалювання ворожнечі до закликів до повалення конституційного ладу. В таких умовах його регулювання вкрай необхідно», — вважає Фещук.</p>
      <p>Як регулювання може вплинути на роботу популярних стрімінг-платформ на зразок Netflix поки невідомо — деталі законопроекту ще розробляються.</p>
      <p>Сервіс Netflix може стати жертвою регулювання від Нацради через те, що там представлений локальний російський контент, наприклад — серіал «Троцький». Крім того, на платформі доступний український серіал «Нюхач», який заборонено в Україні.</p>
      <p>«Журналісти вихоплюють слова з контексту. Зараз йде обговорення про те регулювати чи ні. А якщо регулювати, то як. Які ризики, ефективність цього процесу, користь і чи є вона», — зазначила Фещук.</p>
      <p>Законопроєкт, в рамках якого будуть прописані умови регулювання ОТТ-платформ має бути опублікований і винесений на розгляд Верховної Ради на початку грудня цього року.</p>
      <p>Нагадаємо, що парламент підтримав звільнення <a href="https://nv.ua/ukr/ukraine/politics/gerasim-yuk-illyashenko-chernish-rada-zvilnila-chleniv-nacradi-50050941.html">трьох членів Нацради</a> з питань телебачення і радіомовлення.</p>
      <p>Читайте також:<br/><a href="https://nv.ua/ukr/ukraine/politics/interv-yu-azarova-nacrada-priznachila-perevirku-maksi-tv-novini-ukrajini-50048342.html">&amp;nbspНацрада призначила перевірку Максі-ТВ через інтерв'ю Гордона з Азаровим</a></p>
    </article>
  </body>
</html>