<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/ekonomika/demokraty-rozraxovuyut-zavershyty-proceduru-impichmentu-trampa-kincya-roku"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T05:06:01+00:00"/>
    <meta property="og:title" content="Демократи розраховують завершити процедуру імпічменту Трампа до кінця року"/>
    <meta property="og:description" content="Палата представників США має намір завершити процедуру імпічменту президента Дональда Трампа до кінця поточного року."/>
  </head>
  <body>
    <article>
      <h1>Демократи розраховують завершити процедуру імпічменту Трампа до кінця року</h1>
      <address>
        <time datetime="2019-11-08T05:06:01+00:00">08 Nov 2019, 05:06</time>
      </address>
      <p>
        <b>Палата представників США має намір завершити <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan">процедуру імпічменту президента Дональда Трампа</a> до кінця поточного року.</b>
      </p>
      <p>Як стверджує в четвер телекомпанія CNN, це випливає з передбачуваного графіка проведення розслідування і голосувань в нижній палаті Конгресу США.</p>
      <p>Телекомпанія зазначає, що про прагнення демократів вже в грудні передати звинувачення проти чинного президента в Сенат говорить той факт, що вони мають намір почати відкриті слухання вже наступного тижня. На користь такого розвитку подій, на думку CNN, говорить також відмова демократів від показань низки важливих свідків, в тому числі колишнього помічника президента США з національної безпеки Джона Болтона. Джерело телекомпанії вказало, що відмова від виклику його для надання свідчень пов'язана з тим, що представники Демократичної партії, які ведуть розслідування, не хочуть втрачати час в очікуванні судового рішення щодо імунітету колишніх і нинішніх радників американського лідера перед повістками про дачу показань у законодавчому органі.</p>
      <p>На думку телекомпанії, при нинішньому розкладі демократи планують завершити відкриті слухання до Дня подяки, який буде відзначатися цьогоріч 28 листопада. Після цього - по закінченні святкового тижня - питання про імпічмент повинно бути передано до юридичного комітету Палати представників, який повинен буде затвердити звинувачення на адресу президента в перший або другий тиждень грудня. У разі затвердження звинувачення юридичним комітетом відбудеться голосування Палати представників повного складу. Його проведення, за підрахунками CNN, слід очікувати 16 грудня.</p>
      <p>У США у вересні розгорівся <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa">великий скандал навколо телефонної розмови Трампа із Зеленським</a>. Це призвело до того, що Палата представників, контрольована демократами, оголосила про початок процедури імпічменту Трампа. Як стверджують опоненти Трампа, під час дзвінка він намагався переконати Зеленського почати розслідування діяльності в Україні сина Джозефа Байдена Хантера в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/07/novyna/svit/oprylyudnyly-svidchennya-tejlora-shhodo-impichmentu-trampa"/>
        <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan"/>
        <a href="https://www.slovoidilo.ua/2019/11/05/novyna/svit/oprylyudneni-svidchennya-volkera-shhodo-impichmentu-trampa"/>
        <a href="https://www.slovoidilo.ua/2019/11/05/novyna/svit/demokraty-pokazaly-pershi-stenohramy-svidchen-proceduri-impichmentu-trampa"/>
        <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
        <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa"/>
      </related>
    </article>
  </body>
</html>