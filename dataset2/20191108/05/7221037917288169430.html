<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/bursada-10-kasim-ataturk-kosusu-neden-yasaklandi/926459"/>
    <meta property="og:site_name" content="medya faresi"/>
    <meta property="article:published_time" content="2019-11-08T05:41:00+00:00"/>
    <meta property="og:title" content="Bursa’da 10 Kasım Atatürk koşusu neden yasaklandı?"/>
    <meta property="og:description" content="Bursa Osmangazi ve Gemlik ilçe Milli Eğitim Müdürlükleri, 10 Kasım’da Atatürk adına yapılacak kros yarışmasına önce ‘olur’ yazısı gönderdi, ardından ‘sehven gönderilmiştir’ diyerek iptal etti."/>
  </head>
  <body>
    <article>
      <h1>Bursa’da 10 Kasım Atatürk koşusu neden yasaklandı?</h1>
      <h2>Bursa Osmangazi ve Gemlik ilçe Milli Eğitim Müdürlükleri, 10 Kasım’da Atatürk adına yapılacak kros yarışmasına önce ‘olur’ yazısı gönderdi, ardından ‘sehven gönderilmiştir’ diyerek iptal etti.</h2>
      <address>
        <time datetime="2019-11-08T05:41:00+00:00">08 Nov 2019, 05:41</time>
      </address>
      <p>Bursa Uludağ Rotary Kulübü 13 yıldır Atletizm Federasyonu ile birlikte gerçekleştirdiği kros yarışmasının bu yıl ‘10 Kasım Atatürk'ü Anma' olarak dün düzenlendi.</p>
      <p>Bursa Milli Eğitim Müdürlüğü'nün izniyle yapılan yarışlara Osmangazi ve Gemlik İlçe Milli Eğitim Müdürlükleri engel oldu.</p>
      <p>Müdürlükler tarafından önceki akşam saatlerinde okullara “Yarışmalara katılmayın” yazısı gönderildi.</p>
      <p>Osmangazi İlçe Milli Eğitim Müdürlüğü, 25 Ekim tarihinde okullara gönderdiği yazıyla öğrencilerin bu yarışmalara katılımının sağlanmasını istemişti.</p>
      <figure>
        <img src="http://i.medyafaresi.com/uploads/content/bursada-10-kasim-ataturk-kosusu-neden-yasaklandi-08112019jpg.jpg?v=1573191821"/>
      </figure>
      <p>
        <b>CHP'DEN ZİYA SELÇUK'A SORU</b>
      </p>
      <p>Ancak 6 Kasım akşamı okullara gönderilen ikinci yazıyla “ilk yazının sehven gönderildiğini” belirterek, öğrencilerin koşuya katılımına izin verilmemesini istedi.</p>
      <p>Yarışmaya katılamayacağını öğrenen öğrenciler gözyaşlarına boğulurken, öğretmen ve veliler hayal kırıklığı yaşadı.</p>
      <p>Konuyla ilgili ilk tepki, CHP Bursa Milletvekili Nurhayat Altaca Kayışoğlu'ndan geldi.</p>
      <p>Kayışoğlu, Meclis'te yaptığı konuşmada, “Ömrünü savaşlarda geçirerek bu ülkenin bağımsızlığı için mücadele etmiş olan Atatürk'ten rahatsızlığınızın sebebi nedir” dedi.</p>
      <p>Milli Eğitim Bakanı Ziya Selçuk'un yazılı yanıtlaması istemiyle önerge sunan CHP'li vekil, “Bu konuyla ilgili bir inceleme ve araştırma başlatılacak mıdır?” diye sordu.</p>
      <p>
        <i>
          <b>
            <a href="https://www.sozcu.com.tr/2019/gundem/ataturk-kosusuna-engel-5437872/">(SÖZCÜ - Halil ATAŞ)</a>
          </b>
        </i>
      </p>
    </article>
  </body>
</html>