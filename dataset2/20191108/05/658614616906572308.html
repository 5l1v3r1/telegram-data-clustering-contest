<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175643/flevoziekenhuis-gestegen-naar-29-in-ziekenhuis-top-100-antonius-gedaald"/>
    <meta property="og:site_name" content="omroep flevoland"/>
    <meta property="article:published_time" content="2019-11-08T05:39:00+00:00"/>
    <meta property="og:title" content="Flevoziekenhuis gestegen naar 29 in ziekenhuis top 100, Antonius gedaald"/>
    <meta property="og:description" content="Het Flevoziekenhuis in Almere is vijf plekken gestegen in de ziekenhuis top 100 van het AD. Het ziekenhuis staat nu op plek 29, vorig jaar was dat 34."/>
  </head>
  <body>
    <article>
      <h1>Flevoziekenhuis gestegen naar 29 in ziekenhuis top 100, Antonius gedaald</h1>
      <address>
        <time datetime="2019-11-08T05:39:00+00:00">08 Nov 2019, 05:39</time>
      </address>
      <slideshow>
        <figure>
          <video src="https://d5ms27yy6exnf.cloudfront.net/video/middel/191108_WWW_Ziekenhuistop100.mp4"/>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/Almere_Ziekenhuis_1_%C2%A9SjorsEvers_10F388B54B5FEB47C1258319003DDC2E.jpg"/>
        </figure>
      </slideshow>
      <p>
        <b>Het Flevoziekenhuis in Almere is vijf plekken gestegen in de ziekenhuis top 100 van het <a href="https://www.ad.nl/binnenland/hoe-scoort-het-ziekenhuis-bij-jou-in-de-buurt-bekijk-het-hier~a2896795/">AD</a>. Het ziekenhuis staat nu op plek 29, vorig jaar was dat <a href="https://www.omroepflevoland.nl/nieuws/165426/flevoziekenhuis-weer-op-34-in-ziekenhuis-top-100-mc-groep-stijgt-flink">34</a>.</b>
      </p>
      <p>De krant maakt elk jaar een ranglijst van ziekenhuizen in Nederland. Dit is de 16e editie. Hierbij is gekeken naar onder meer de wachttijden voor specifieke operaties en het risico op complicaties na afloop. In totaal zijn er 33 criteria.</p>
      <p>Het Antonius Ziekenhuis Sneek-Emmeloord is van plek 19 gedaald naar plek 26. Het St Jansdal, vestiging Harderwijk, is van plek 14 naar plek 17 gegaan. Het ziekenhuis in Lelystad is niet meegenomen in het onderzoek.</p>
      <p>Het Jeroen Bosch ziekenhuis in Den Bosch en het Beatrixziekenhuis in Gorinchem zijn benoemd als beste ziekenhuizen.</p>
      <p><b>Eigenlijk een top 40</b><br/>Hoewel de naam van de lijst de 'ziekenhuis top 100' is, is de lijst nu opgedeeld in twee delen. De krant maakt een scheiding tussen topklinische ziekenhuizen en streekziekenhuizen. Alle Flevolandse ziekenhuizen vallen binnen de lijst met streekziekenhuizen. Dat is een top 40.</p>
      <p>
        <a href="https://www.google.com/maps/place/52.369221,5.223541">Bekijk in Google Maps 📍</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>