<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zahoplennya-studiji-pryamogo-v-pryamomu-efiri-video-50052318.html"/>
    <meta property="og:site_name" content="НВ"/>
    <meta property="article:published_time" content="2019-11-08T05:13:00+00:00"/>
    <meta property="og:title" content="Телеканал Прямий інсценував «захоплення» студії озброєними людьми в прямому ефірі - відео"/>
    <meta property="og:description" content="У четвер увечері, 7 листопада, під час телетрансляції до студії телеканалу Прямий увірвалися люди в масках, камуфляжі і зі зброєю в руках, імітуючи «захоплення» телеканалу."/>
  </head>
  <body>
    <article>
      <h1>Телеканал Прямий інсценував «захоплення» студії озброєними людьми в прямому ефірі - відео</h1>
      <h2>У четвер увечері, 7 листопада, під час телетрансляції до студії телеканалу Прямий увірвалися люди в масках, камуфляжі і зі зброєю в руках, імітуючи «захоплення» телеканалу.</h2>
      <address>
        <time datetime="2019-11-08T05:13:00+00:00">08 Nov 2019, 05:13</time>
      </address>
      <p>Відразу після того як силовики «увірвалися» до студії ведучий Микола Вересень впав на підлогу.</p>
      <p>«Стояти всім! Усім спокійно! Де (ведучий Микола) Вересень? Де Вересень, я питаю? Микола? Живий?» — кричав один із «загарбників».</p>
      <p>Потім «спецназівці» зробили селфі з ведучими і втекли.</p>
      <p>Все це відбувалося під час телемарафону Наступ на свободу слова.</p>
      <p>Під час «захоплення» гості програми сиділи на своїх місцях, а глядачі ховалися за декораціями.</p>
      <p>Сам Вересень сказав, що цим перфомансом хотіли «довести до абсурду те, що відбувається» (обшуки у власника телеканалу Прямий Володимира Макеєнка — ред).</p>
      <p>Раніше в ефірі телеканалу Прямий повідомили, що <a href="https://nv.ua/ukr/ukraine/politics/obshuki-prohodyat-u-vlasnika-pryamogo-novini-ukrajini-50052102.html">у власника каналу Володимира Макеєнка проводять обшуки.</a></p>
      <p>При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.</p>
      <p>Примітно, що екс-президент <a href="https://nv.ua/ukr/ukraine/politics/posipalisya-zvinuvachennya-yaki-rozsliduvannya-pochali-shchodo-poroshenka-50023196.html">Петро Порошенко проходить в якості свідка у справі про можливе ухилення від сплати податків при придбанні телеканалу Прямий</a>, яку розслідує ДБР. Пізніше стало відомо, що <a href="https://nv.ua/ukr/ukraine/politics/obshuki-u-volodimira-makeyenka-nazvana-prichina-novini-ukrajini-50052117.html">обшуки проводять співробітники Держбюро розслідувань</a>.</p>
      <p>Читайте також:<br/><a href="https://nv.ua/ukr/ukraine/politics/obshuki-u-makeyenka-v-yevropeyskiy-solidarnosti-zrobili-zayavu-novini-ukrajini-50052138.html">&amp;nbsp«Створення режиму путінського зразка». Євросолідарність відреагувала на обшуки ДБР у власника Прямого</a></p>
    </article>
  </body>
</html>