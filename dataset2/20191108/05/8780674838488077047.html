<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kottayam/local-news/2019/11/08/kottayam-house-japthi.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-08T05:10:00+00:00"/>
    <meta property="og:title" content="പഞ്ചായത്ത് അംഗത്തിന്റെ വീട് ജപ്തി ചെയ്തു"/>
    <meta property="og:description" content="കുമരകം ∙ തിരുവാർപ്പ് പഞ്ചായത്ത് 3–ാം വാർഡ് അംഗവും ഏറ്റുമാനൂർ ബ്ലോക്ക് പഞ്ചായത്ത് മുൻ പ്രസിഡന്റുമായ ചെങ്ങളം ഇടക്കരിച്ചിറ റേയ്ച്ചൽ ജേക്കബിന്റെ അഞ്ചര.Kottayam News. കോട്ടയം ജില്ലാ വാർത്തകൾ. District News. Malayalam Regional News. Pala Election News. Palai Voting. Pala Bypoll. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>പഞ്ചായത്ത് അംഗത്തിന്റെ വീട് ജപ്തി ചെയ്തു</h1>
      <address><time datetime="2019-11-08T05:10:00+00:00">08 Nov 2019, 05:10</time> by <a rel="author">മനോരമ ലേഖകൻ</a></address>
      <p>കുമരകം ∙ തിരുവാർപ്പ് പഞ്ചായത്ത് 3–ാം വാർഡ് അംഗവും ഏറ്റുമാനൂർ ബ്ലോക്ക് പഞ്ചായത്ത് മുൻ പ്രസിഡന്റുമായ ചെങ്ങളം ഇടക്കരിച്ചിറ റേയ്ച്ചൽ ജേക്കബിന്റെ അഞ്ചര സെന്റ് സ്ഥലവും വീടും കോട്ടയം കോർപറേഷൻ ബാങ്ക് ജപ്തി ചെയ്തു. വായ്പത്തുകയുടെ തവണ കുടിശിക അടയ്ക്കാനുണ്ടെന്ന പേരിലാണ് ബാങ്ക് അധികൃതർ വീട് ജപ്തി ചെയ്ത് നോട്ടിസ് പതിച്ചത്. 2013ൽ വീട് പണിക്കായി 7 ലക്ഷം രൂപ വായ്പ എടുത്തിരുന്നു.</p>
      <p>1.89 ലക്ഷം രൂപ തവണക്കുടിശിക വന്നിരുന്നു. ഈ തുക 4 തവണകളായി അടയ്ക്കാൻ നിർദേശിക്കുകയും 56,000 രൂപ അടയ്ക്കുകയും ചെയ്തിരുന്നു. വെള്ളപ്പൊക്കം മൂലം പിന്നീട് തുക അടയ്ക്കാൻ കഴിഞ്ഞിരുന്നില്ല. നിലവിൽ 1.20 ലക്ഷം രൂപ കുടിശിക ഉണ്ടായിരുന്നു. ഇത് അടയ്ക്കാത്തതിനാലാണ് വീട് ജപ്തി ചെയ്തത്. കോടതി ഉത്തരവ് പ്രകാരമാണ് ജപ്തിയെന്നാണു ബാങ്ക് അധികൃതരുടെ വിശദീകരണം.</p>
    </article>
  </body>
</html>