<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/tamer-heper/siteydi-tek-blok-oldu-2217706"/>
    <meta property="og:site_name" content="Posta"/>
    <meta property="article:published_time" content="2019-11-08T05:00:17+00:00"/>
    <meta property="og:title" content="Siteydi tek blok oldu"/>
    <meta property="og:description" content="Sitemiz iki bloktan oluşmaktaydı."/>
  </head>
  <body>
    <article>
      <h1>Siteydi tek blok oldu</h1>
      <address><time datetime="2019-11-08T05:00:17+00:00">08 Nov 2019, 05:00</time> by <a rel="author">Tamer Heper</a></address>
      <p>Sitemiz iki bloktan oluşmaktaydı. 1. blok kamulaştırma nedeni ile yıkıldı ve kamulaştırma bedeli 1’inci blok maliklerine bağımsız bölüm+arsa payı olarak, 2’nci blok maliklerine 1’inci bloktan haklarına düşen arsa payı olarak ödendi. Şimdi ikinci blok oturma alanı çevresinde 4x40 mekrekare şeklinde ama bağımsız bölümleri olmaksızın 1’inci blok maliklerine kaldığında buranın kullanma durumu ne olur?</p>
      <p>● İ.Y.</p>
      <p>★ ★ ★ ★ ★</p>
      <p>Toplu yaşam hayatında insanlar nasıl problemlerle karşılaşıyor değil mi? İşte buna bir örnek. Bir blok kamulaştırılmış ve yıkılmış, şimdi 1’inci blok eski malikleri 2’nci blok arsası üzerinde ne yapacak? Önce bir kuraldan söz edeyim sonra bir akıl yürütelim. Kat mülkiyeti tesis olunmuş binalarda her bağımsız bölüme arsa payı verilir. Arsa payları verilirken boşta kalan pay bırakılmaz.</p>
      <p>Tüm hisseler bağımsız bölümlere dağıtılır ve yüzde 100’e ulaşılır. Şimdi okuyucumun sorusunda bu kural bertaraf edilecek gibi bir anlam çıkıyor. Yani 2’nci blokta oturanlar bağımsız bölümlerinin arsa payına sahip ama onlarınki yüzde 100’ü karşılamıyor, yıkılan 1’inci blok malikleri arta kalan paylara sahip oluyor.</p>
      <p>★ ★ ★ ★ ★</p>
      <p>İşte bu, görüş açıkladığım kurala aykırı. Zira boşta kalan paylar var anlamı taşıyor. O halde netice olarak şuna varmak lazım. 1’inci blokta oturmakta olan eski malikler hem dairelerinin hem de arsa paylarının bedelini kamulaştırma bedeli olarak aldılar, artık onların bu parsel üzerinde mülkiyet hakları kalmadı. Artık sağlam kalan arsa ve 2’nci blok, 2’nci blok maliklerinin malı. Çıkan sonuç bu. Site artık site değil, tek blok.</p>
    </article>
  </body>
</html>