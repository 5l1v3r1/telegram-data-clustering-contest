<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949456"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T05:38:35+00:00"/>
    <meta property="og:title" content="భర్తకు దూరంగా ఉంటూ వివాహేతర సంబంధం.. మహిళ హత్య!"/>
    <meta property="og:description" content="ADVT"/>
  </head>
  <body>
    <article>
      <h1>భర్తకు దూరంగా ఉంటూ వివాహేతర సంబంధం.. మహిళ హత్య!</h1>
      <address>
        <time datetime="2019-11-08T05:38:35+00:00">08 Nov 2019, 05:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>వివాహేతర సంబంధం ఓ మహిళ హత్యకు దారితీసింది. కర్ణాటక రాష్ట్రం, బీదర్‌కు చెందిన మహిళ (35)కు అదే ప్రాంతానికి చెందిన వ్యక్తితో వివాహం జరిగింది. వారికి ఇద్దరు కుమారైలున్నారు. రెండేళ్ల క్రితం భర్తతో గొడవ పడిన ఆమె అతడికి దూరంగా ఉంటోంది. రెండు నెలల నుంచి రాజేంద్రనగర్‌ పరిధిలో ఓ గది అద్దెకు తీసుకొని పిల్లలతో ఉంటోంది. గది నుంచి గురువారం దుర్వాసన రావడంతో ఇంటి యజమాని బ్లూకోట్స్‌ పోలీసులకు సమాచారం ఇచ్చాడు. వారు వచ్చి తలుపులు పగులగొట్టి లోపలికి వెళ్లి చూడగా ఆమె మృతి చెంది రక్తపు మడుగులో పడి ఉంది. రాజేంద్రనగర్‌ ఇన్‌స్పెక్టర్‌ జి. సురేశ్‌, ఎస్‌ఐ వెంకటేశ్‌ ఘటనా స్థలానికి చేరుకొని వివరాలు సేకరించి మృతదేహాన్ని ఉస్మానియా ఆస్పత్రి మార్చురీకి తరలించారు. ఆమెకు ఓ వ్యక్తితో పరిచయం ఉన్నట్లు స్థానికులు, బంధువులు తెలిపారు. అతడు తరచూ ఆమె ఇంటికి వచ్చేవాడని తెలిసింది. మూడు రోజుల క్రితం ఆమె తన కుమార్తెను స్కూల్‌కు పంపించే సమయంలో ఆ వ్యక్తి ఇంట్లోనే ఉన్నాడని స్థానికులు పోలీసులకు చెప్పారు. అతడే హత్య చేసి తలుపుకు తాళంపెట్టి పారిపోయి ఉంటాడని అనుమానిస్తున్నారు.</p>
    </article>
  </body>
</html>