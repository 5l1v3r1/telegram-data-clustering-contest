<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/predappio-nega-contributo-al-treno-della-memoria-di-parte-solo-in-una-direzione/1946857/"/>
    <meta property="og:site_name" content="IlSussidiario"/>
    <meta property="article:published_time" content="2019-11-08T12:09:15+00:00"/>
    <meta property="og:title" content="Predappio nega contributo al treno della memoria/ “Di parte, solo in una direzione”"/>
    <meta property="og:description" content="Predappio nega contributo al treno della memoria, il sindaco: “E’ di parte, va solo in una direzione, bisogna ricordare anche le altre memorie”"/>
  </head>
  <body>
    <article>
      <h1>Predappio nega contributo al treno della memoria/ “Di parte, solo in una direzione”</h1>
      <h2>Predappio nega contributo al treno della memoria. Scoppia la polemica in Emilia per la decisione dell’amministrazione</h2>
      <address><time datetime="2019-11-08T12:09:15+00:00">08 Nov 2019, 12:09</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Scoppia la polemica dopo la decisione del <b>comune di Predappio </b>di negare il proprio <b>contributo alla partecipazione </b>di un cittadino del paese in provincia di Forlì e Cesena, al progetto <b><a href="https://www.ilsussidiario.net/news/ferrara-vs-meloni-capezzone-loro-morte-a-ebrei-foglio-denunciato-ecco-perche/1910135/">Promemoria Auschwitz-Treno</a></b> della Memoria. “Il Treno della Memoria va in un’unica direzione, è di parte – fanno sapere dall’amministrazione comunale – non collaboriamo: quando i treni faranno soste anche alle foibe e nei gulag ci ripenseremo”. La denuncia è arrivata da parte dell’associazione GenerAzioni in Comune che ha deciso di pagare di tasca sua il contributo al ragazzo di cui sopra, come riportato dall’Huffington Post: “Il Comune di Predappio nega un contributo alla partecipazione di ragazzi predappiesi al progetto Promemoria Auschwitz-Treno della Memoria. Così la nostra associazione copre la quota mancante di 370 euro per consentire il percorso di studi ad uno studente”.</p>
      <h4>PREDAPPIO NEGA CONTRIBUTO AL TRENO DELLA MEMORIA: LE PAROLE DEL SINDACO</h4>
      <p>Il progetto in questione coinvolge gli studenti delle scuole di Predappio dal 2011, con l’aiuto dell’amministrazione comunale nonché di altre associazioni del territorio, e permette di visitare il <b><a href="https://www.ilsussidiario.net/news/germania-agli-ebrei-non-indossate-kippah-e-pericoloso-antisemitismo-in-europa/1887326/">campo di stermino di Auschwitz</a>.</b> Quest’anno avevano aderito solo due ragazzi, e una parte della quota è stata coperta da Anpi Forlì-Cesena, mentre l’altra parte doveva essere compensata dal Comune, che però ha rifiutato con la motivazione di cui sopra. Per cercare di fare chiarezza è intervenuto il sindaco di Predappio, Roberto Canali, che attraverso le pagine del Resto Del Carlino ha fatto sapere: “Non siamo contrari al Treno della Memoria o al far conoscere i campi di sterminio nazisti, fra cui Auschwitz, ma al fatto che questo treno vada in un’unica direzione, cioè solo verso Auschwitz. La storia va conosciuta tutta e non solo quella di parte. La conoscenza della storia di parte non può essere finanziata con i soldi pubblici. Noi preferiamo non collaborare – ha poi aggiunto all’agenzia Agi – con gente che vuole fare solo una certa memoria dimenticando tutte le altre. Quando i treni faranno soste anche alle foibe e nei gulag ci ripenseremo”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ex-ilva-arcelormittal-non-rinnoveremo-nostro-interesse-sciopero-alle-acciaierie/1946775/"/>
        <a href="https://www.ilsussidiario.net/news/ultime-notizie-ultimora-oggi-obbligo-seggiolini-auto-antiabbandono-8-novembre/1946710/"/>
        <a href="https://www.ilsussidiario.net/news/claudio-bravo-camus-chi-e-il-pittore-cileno-famoso-per-i-pacchetti/1946706/"/>
        <a href="https://www.ilsussidiario.net/news/alvin-torna-in-italia-bimbo-rapito-dalla-mamma-arruolata-in-siria-con-isis-liberato/1946390/"/>
        <a href="https://www.ilsussidiario.net/news/allerta-meteo-lazio-e-liguria-maltempo-8-novembre-temporali-a-roma-e-genova/1946785/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-7-novembre-i-numeri-vincenti/1946477/"/>
      </related>
    </article>
  </body>
</html>