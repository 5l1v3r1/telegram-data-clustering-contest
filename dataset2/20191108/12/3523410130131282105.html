<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638799/%D9%85%D9%85%D9%86%D9%88%D8%B9%DB%8C%D8%AA-%D8%AA%D8%B1%D8%AF%D8%AF-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B4%D8%AE%D8%B5%DB%8C-%D8%AF%D8%B1-%D9%85%D8%B9%D8%A7%D8%A8%D8%B1-%D9%85%D9%86%D8%AA%D9%87%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T12:31:00+00:00"/>
    <meta property="og:title" content="ممنوعیت تردد خودروهای شخصی در معابر منتهی به مناطق زلزله‌زده"/>
    <meta property="og:description" content="رئیس مرکز اطلاعات و کنترل ترافیک راهور ناجا گفت:‌ پلیس راهور از تردد خودروهای شخصی به مناطق زلزله‌زده ممانعت می‌کند و اولویت تردد در این مناطق با..."/>
  </head>
  <body>
    <article>
      <h1>
        <a href="https://www.bultannews.com/fa/news/638799/%D9%85%D9%85%D9%86%D9%88%D8%B9%DB%8C%D8%AA-%D8%AA%D8%B1%D8%AF%D8%AF-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B4%D8%AE%D8%B5%DB%8C-%D8%AF%D8%B1-%D9%85%D8%B9%D8%A7%D8%A8%D8%B1-%D9%85%D9%86%D8%AA%D9%87%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87">ممنوعیت تردد خودروهای شخصی در معابر منتهی به مناطق زلزله‌زده</a>
      </h1>
      <h2>رئیس مرکز اطلاعات و کنترل ترافیک راهور ناجا گفت:‌ پلیس راهور از تردد خودروهای شخصی به مناطق زلزله‌زده ممانعت می‌کند و اولویت تردد در این مناطق با...</h2>
      <address><time datetime="2019-11-08T12:31:00+00:00">08 Nov 2019, 12:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ نادر رحمانی رئیس مرکز اطلاعات و کنترل ترافیک راهور ناجا در خصوص آخرین وضعیت ترافیکی محورهای منتهی به مناطق زلزله‌ زده در استان آذربایجان شرقی، اظهار داشت: محور میانه ـ تبریز که به علت زلزله و ریزش کوه دچار اختلال در تردد شده بود، بازگشایی شده و در حال حاضر تردد در آن در حال جریان است.</p>
      <p>رئیس مرکز اطلاعات و کنترل ترافیک راهور ناجا گفت: هم اینک همه محورهای مواصلاتی به مناطق زلزله‌زده آذربایجان شرقی از جمله معابر روستایی و بین‌شهری باز بوده و مشکلی وجود ندارد.</p>
      <p>وی با اعلام این مطلب که مأموران پلیس راهور ناجا به منظور مدیریت ترافیک و تسهیل در تردد در معابر استان آذربایجان شرقی حضور فعال دارند، به اعمال محدودیت تردد برای خودروهای شخصی در مناطق زلزله‌زده اشاره و اعلام کرد‌: به منظور دسترسی سریع مأموران امدادی و کمک‌رسان به مردم زلزله‌زده، اولویت با تردد خودرودهای امدادی است و پلیس راهور برای عبور خودروهای شخصی محدودیت اعمال کرده است.</p>
      <p>سرهنگ رحمانی از هموطنان درخواست کرد: از مراجعه غیرضرور به مناطق زلزله‌زده بپرهیزند تا راه و جاده‌ها برای کمک‌رسانی سریع و فوری و رساندن اقلام ضروری روان و بدون ترافیک باشد.</p>
    </article>
  </body>
</html>