<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912227.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T12:02:00+00:00"/>
    <meta property="og:title" content="Ясен Петров: Не вярвам гостуващ отбор да се чувства добре в Коматево"/>
    <meta property="og:description" content="Пазя добри спомени от работата си в Ботев (Пловдив) и Левски. Ще стане интересен мач. Това заяви бив..."/>
  </head>
  <body>
    <article>
      <h1>Ясен Петров: Не вярвам гостуващ отбор да се чувства добре в Коматево</h1>
      <address>
        <time datetime="2019-11-08T12:02:00+00:00">08 Nov 2019, 12:02</time>
      </address>
      <p>Пазя добри спомени от работата си в Ботев (Пловдив) и Левски. Ще стане интересен мач. Това заяви бившият наставник на двата отбора <a href="https://www.plovdiv24.bg/sport/persons/291.html">Ясен Петров</a> в интервю за "Хоризонт". Срещата от 16-ия кръг на футболното ни първенство между съставите на Ботев и Левски е в неделя от 15.15 часа в Коматево.</p>
      <p>"Мачовете между Ботев и Левски винаги са били интересни и интригуващи. Левски играе добре и печели мачовете си под ръководството на Петър Хубчев. От друга страна Ботев спечели първи мач преди дни под ръководството на Ферарио Спасов и това ще даде самочувствие на футболистите му. Играл съм и в двата отбора като футболист, бил съм и треньор и на двата тима. Пазя добри спомени от работата си в двата клуба", заяви <a href="https://www.plovdiv24.bg/sport/persons/291.html">Ясен Петров</a>.</p>
      <p>"Като цяло в Пловдив се играе трудно. Факт е, че базата в Коматево не може да приеме много привърженици на футбола, но не вярвам гостуващ отбор да се чувства добре там. Не съм специалист по прогнозите и не мога да кажа как ще завърши тази среща. Обикновено усещам какво ще стане със започването на мача. Дано този мач зарадва всички футболни привърженици, които ще го следят", допълни още специалистът, известен преди години с прозвището си Пловдивския Джанини.</p>
    </article>
  </body>
</html>