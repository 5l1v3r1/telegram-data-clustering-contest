<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/foglio-di-via-per-due-rumeni-sospetti-fermati-a-ponderano"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-08T12:17:25+00:00"/>
    <meta property="og:title" content="Foglio di via per due rumeni sospetti fermati a Ponderano"/>
    <meta property="og:description" content="Dovranno lasciare l'Italia entro 30 giorni"/>
  </head>
  <body>
    <article>
      <h1>Foglio di via per due rumeni sospetti fermati a Ponderano</h1>
      <h2>Dovranno lasciare l'Italia entro 30 giorni</h2>
      <address>
        <time datetime="2019-11-08T12:17:25+00:00">08 Nov 2019, 12:17</time>
      </address>
      <p>Padre e figlio, già noti alle Forze dell’Ordine, fermati a Ponderano, espulsi dal Paese.</p>
      <p>Nel primo pomeriggio di ieri durante i normali controlli della Polizia sulla strada provinciale 400, all’altezza di Ponderano, è stata fermata un’auto con targa polacca sulla quale viaggiavano padre e figlio, rispettivamente di 46 e 28 anni.</p>
      <p>I due uomini di nazionalità rumena sono risultati essere senza fissa dimora e con numerosi precedenti alle spalle, dal furto al porto abusivo di armi, inoltre nel corso di ulteriori controlli è emerso che la Questura di Sondrio ha emesso un foglio di via nei loro confronti.</p>
      <p>Alla domanda del perché fossero nel Biellese i due non hanno saputo dare una risposta convincente.</p>
      <p>Oltretutto è emerso che sono in Italia da gennaio scorso motivo per cui l’Ufficio Immigrazione ha emesso un ulteriore foglio di via con l’obbligo di lasciare il Paese entro 30 giorni.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/la-polizia-ferma-un-uomo-via-italia"/>
        <a href="https://laprovinciadibiella.it/cronaca/fermati-dalla-polizia-passeggiano-via-italia-un-coltello-nella-borsa"/>
        <a href="https://laprovinciadibiella.it/cronaca/biella-minaccia-una-coppia-con-un-bastone-appuntito-per-farsi-consegnare-i-soldi"/>
      </related>
    </article>
  </body>
</html>