<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virender-sehwag-big-statement-says-the-way-rohit-hitting-sixes-even-virat-kohli-cant-do-2838632.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T12:42:13+00:00"/>
    <meta property="og:title" content="सहवाग का बड़ा बयान, बाेले- रोहित के 1 ओवर में 3-4 छक्के लगाने जैसी निरंतरता विराट में भी नहीं है"/>
    <meta property="og:description" content="रोहित शर्मा ने बांग्लादेश के खिलाफ खेले गए दूसरे टी-20 मैच में शानदार 85 रनों की पारी खेल भारत को जीत दिलाई और तीन मैचों की सीरीज में 1-1 से बराबरी पर भी ला दिया। पूर्व सलामी बल्लेबाज वीरेंद्र सहवाग..."/>
  </head>
  <body>
    <article>
      <h1>सहवाग का बड़ा बयान, बाेले- रोहित के 1 ओवर में 3-4 छक्के लगाने जैसी निरंतरता विराट में भी नहीं है</h1>
      <address><time datetime="2019-11-08T12:42:13+00:00">08 Nov 2019, 12:42</time> by <a rel="author">लाइव हिन्दुस्तान टीम,नई दिल्ली</a></address>
      <p>रोहित शर्मा ने बांग्लादेश के खिलाफ खेले गए दूसरे टी-20 मैच में शानदार 85 रनों की पारी खेल भारत को जीत दिलाई और तीन मैचों की सीरीज में 1-1 से बराबरी पर भी ला दिया। पूर्व सलामी बल्लेबाज वीरेंद्र सहवाग इस पारी के बाद से रोहित की स्कोरिंग रेट के मुरीद हो गए हैं।</p>
      <p>उन्होंने यहां तक कह दिया है कि जब तेजी से रन करने की बात आती है तो टीम के नियमित कप्तान विराट कोहली भी इस तरह की निरंतरता नहीं दिखा सकते, जिस तरह की रोहित दिखा रहे हैं। क्रिकबज ने सहवाग के हवाले से लिखा है, “एक ओवर में तीन-चार छक्के मारना और 45 गेंदों पर 80-90 रन बनाना एक कला है जो मैंने विराट में भी उतनी निरंतरता से नहीं देखी जितनी रोहित में है।”</p>
      <p>
        <b>
          <a href="https://www.livehindustan.com/cricket/story-india-vs-bangladesh-rohit-sharma-hold-the-record-of-most-sixes-in-calendar-year-for-the-third-time-2837498.html">INDvsBAN: रोहित शर्मा ने बनाया छक्कों का ऐसा रिकॉर्ड जो आज तक कोई नहीं बना पाया</a>
        </b>
      </p>
      <p>सहवाग ने कहा, “सचिन हमेशा कहा करते थे कि जो मैं मैदान पर कर सकता हूं वो आप क्यों नहीं कर सकते? लेकिन उन्होंने इस बात को कभी नहीं समझा कि भगवान सिर्फ एक ही होता है और जो भगवान करता है वो कोई और नहीं कर सकता।”भारत और बांग्लादेश के बीच गुरुवार रात को खेले गया मैच रोहित के करियर का 100वां इंटरनेशनल मैच था। उन्होंने इस मैच में 43 गेंदों पर 85 रनों की पारी खेली। वह मैन ऑफ द मैच भी चुने गए। रोहित मैच के बाद चहल टीवी पर आए जहां भारत के ही लेग स्पिनर युजवेंद्र चहल ने उनसे बात की। </p>
      <p>रोहित ने कहा, “मैंने जब लगातार तीन छक्के मारे तो मैं एक और मारने के लिए गया। लेकिन मैं चौथे पर चूक गया। मैंने फैसला किया कि मैं एक रन लूंगा। आपको बड़े छक्के मारने के लिए भारी भरकम शरीर नहीं चाहिए। आप (चहल) भी छक्के मार सकते हो। ताकत की जरूरत नहीं है, बल्कि आपको टाइमिंग की जरूरत है। गेंद को बल्ले के बीच में लगना चाहिए और आपका सिर स्थिर रहना चाहिए।”</p>
      <p>
        <b>
          <a href="https://www.livehindustan.com/cricket/story-shikhar-dhawan-epic-fun-with-yuzvendra-chahal-and-khaleel-ahmed-on-akshay-kumar-character-bala-ke-side-effects-housefull-4-watch-video-2838388.html">VIDEO: जब शिखर धवन बने 'Bala' तो खलील-चहल ने इस तरह लिए उनसे</a>
        </b>
      </p>
    </article>
  </body>
</html>