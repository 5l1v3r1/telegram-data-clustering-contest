<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/hamo-bo-v-kopru-predstavil-najnovejsi-album"/>
    <meta property="og:site_name" content="Primorske novice"/>
    <meta property="article:published_time" content="2019-11-08T12:10:20+00:00"/>
    <meta property="og:title" content="Hamo bo v Kopru predstavil najnovejši album"/>
    <meta property="og:description" content="Zasedba Hamo &amp; Tribute 2 Love se vrača v Center mladih Koper. V soboto bodo predstavili njihov najnovejši album 4K. Kot predskupina bo nastopila skupina Masharik."/>
  </head>
  <body>
    <article>
      <h1>Hamo bo v Kopru predstavil najnovejši album</h1>
      <address><time datetime="2019-11-08T12:10:20+00:00">08 Nov 2019, 12:10</time> by <a rel="author">Spletno uredništvo</a></address>
      <p>
        <b>Zasedba Hamo &amp; Tribute 2 Love se vrača v Center mladih Koper. V soboto bodo predstavili njihov najnovejši album 4K. Kot predskupina bo nastopila skupina Masharik.</b>
      </p>
      <figure>
        <img src="https://static.primorske.si/foto/highres/gnweb/718898_257-hamo.jpg"/>
        <figcaption>Zasedba Hamo &amp; Tribute 2 Love že nekaj časa velja za eno od najbolj popularnih soul-blues-rock skupin na slovenski glasbeni sceni. Foto: Marko Alpner</figcaption>
      </figure>
      <p><b>KOPER</b> &gt; Zasedba Hamo &amp; Tribute 2 Love, ki že nekaj časa velja za eno od najbolj popularnih soul-blues-rock skupin na slovenski glasbeni sceni, je dobra znanka koprskih odrov. Letos poleti so nastopili na vrtu koprskega Pokrajinskega muzeja v sklopu festivala Poletja z biseri in prizorišče napolnili do zadnjega kotička. Podobna zgodba se je odvila tudi na lanski izdaji festivala, ko je Hamo nastopil z <b>Rudijem Bučarjem</b> v koprskem CMK-ju zaradi neugodnega vremena.</p>
      <p>Organizatorji pričakujejo, da bo tudi jutrišnji koncert najverjetneje razprodan. Danes lahko še vstopnice kupite po predprodajni ceni 15 evrov, na dan koncerta bo zanje treba odšteti 18 evrov.</p>
      <figure>
        <iframe src="https://www.youtube.com/embed/3GqUj6lnAOI" width="560" height="315" data-service="Youtube" scrolling="no"/>
      </figure>
    </article>
  </body>
</html>