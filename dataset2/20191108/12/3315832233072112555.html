<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b763bce0a4b9ea43/perchezitii-la-soroca-un-kg-de-marijuana-si-mai-multe-obiecte-destinate-consumului-de-droguri-ridicate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T12:55:09+00:00"/>
    <meta property="og:title" content="Percheziții la Soroca: Un kg de marijuana și mai multe obiecte destinate consumului de droguri, ridicate"/>
    <meta property="og:description" content="Forțele de ordine au documentat activitatea ilicită a unui grup criminal specializat în cultivarea, prelucarea și realizarea plantelor cânepă în scop de înstrăinare."/>
  </head>
  <body>
    <article>
      <h1>Percheziții la Soroca: Un kg de marijuana și mai multe obiecte destinate consumului de droguri, ridicate</h1>
      <address><time datetime="2019-11-08T12:55:09+00:00">08 Nov 2019, 12:55</time> by <a rel="author">Jurnal.md</a></address>
      <p>
        <b>Forțele de ordine au documentat activitatea ilicită a unui grup criminal specializat în cultivarea, prelucarea și realizarea plantelor cânepă în scop de înstrăinare.</b>
      </p>
      <p>În urma măsurilor de investigație întreprinse de polițiști începând cu luna octombrie, aceștia au constatat că membrii unui grup criminal au cultivat plante de cânepă pe mai multe terenuri amplasate în raionul Soroca, iar ulterior, acestea au fost transportate la domiciliul unui suspect în scopul prelucrării, depozitării acestora și comercializării în vederea obținerii de profit ilicit.</p>
      <p>Ca rezultat al perchezițiilor efectuate de polițiști în comun cu procurorii, au fost depistate și ridicate plante de cânepă uscate destinate prelucrării, circa un kg de marijuana, obiecte destinate consumului de droguri, precum și o armă de foc.</p>
      <p>Pe piața tenebră, 5 grame de droguri erau comercializate la prețul de 150 de lei.</p>
      <p>Astfel, dacă membrii grupării infracționale își realizau scopul criminal, aceștia urmau să încaseze un venit ilicit de aproximativ 30 000 de lei.</p>
      <p>La 5 noiembrie curent, suspectul în vârsta de 21 ani, domiciliat în raionul Soroca, a fost reținut de polițiști pentru 72 ore.</p>
      <p>La demersul procurorului, instanța de judecată urmează să se pronunțe referitor la aplicarea măsurii preventive sub formă de arest pe un termen de 30 de zile.</p>
      <p>Dacă vinovăția suspectului va fi demonstrată, acesta riscă o pedeapsă penală sub formă de închisoare pe un termen de la 7 la 15 ani.</p>
      <figure>
        <iframe src="https://www.youtube.com/embed/5EMmf0TeXn4" width="560" height="315" data-service="Youtube" scrolling="no"/>
      </figure>
    </article>
  </body>
</html>