<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188288/Hoek-van-Holland-wil-grote-televisieschermen-tijdens-songfestival"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-08T12:44:42+00:00"/>
    <meta property="og:title" content="Hoek van Holland wil grote televisieschermen tijdens songfestival"/>
    <meta property="og:description" content="Als het aan de gebiedscommissie van Hoek van Holland ligt, dan gaat de badplaats een rol spelen tijdens het Eurovisie Songfestival in Rotterdam. Het muziekfestival wordt komend jaar in Ahoy gehouden. Hoek van Holland wil een aantal locaties beschikbaar stellen voor het Eurovisie Songfestival."/>
  </head>
  <body>
    <article>
      <h1>Hoek van Holland wil grote televisieschermen tijdens songfestival</h1>
      <address>
        <time datetime="2019-11-08T12:44:42+00:00">08 Nov 2019, 12:44</time>
      </address>
      <h4>Als het aan de gebiedscommissie van Hoek van Holland ligt, dan gaat de badplaats een rol spelen tijdens het Eurovisie Songfestival in Rotterdam. Het muziekfestival wordt komend jaar in Ahoy gehouden. Hoek van Holland wil een aantal locaties beschikbaar stellen voor het Eurovisie Songfestival.</h4>
      <p>Volgens lokale omroep <a href="https://www.wos.nl/hoek-van-holland-doet-gooi-naar-rol-in-songfestival/nieuws/item?1146791"><u>WOS</u></a> willen ondernemers het Brinkplein, het strand, de Koningin Emmaboulevard en de camping voor het festival gebruiken. Zo moeten extra verblijfplaatsen voor campers komen en denkt de gebiedscommissie aan grote schermen, waarop de uitzendingen bekeken kunnen worden.</p>
      <p>Ook wordt er volgens de lokale omroep gedacht aan een glazen huis in Hoek van Holland, waar uitzendingen tijdens het Eurovisie Songfestival kunnen worden gemaakt.</p>
      <p>Diverse instanties moeten eerst nog hun akkoord geven voordat het plan in Hoek van Holland daadwerkelijk kan doorgaan. In januari hoopt de gebiedscommissie meer duidelijkheid te kunnen geven.</p>
    </article>
  </body>
</html>