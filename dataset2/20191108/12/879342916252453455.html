<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/polityka/dubnevych-pered-areshtom-perepysav-firmu-syna-prokuror"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T12:00:01+00:00"/>
    <meta property="og:title" content="Дубневич перед арештом переписав фірму на сина – прокурор"/>
    <meta property="og:description" content="Прокурор розцінив такі дії депутата як перешкоджання кримінальному провадженню іншим чином, аби на фірму не могли накласти арешт."/>
  </head>
  <body>
    <article>
      <h1>Дубневич перед арештом переписав фірму на сина – прокурор</h1>
      <address>
        <time datetime="2019-11-08T12:00:01+00:00">08 Nov 2019, 12:00</time>
      </address>
      <p>
        <b><a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">Після оголошення підозри 31 жовтня</a>, нардеп <a href="https://www.slovoidilo.ua/persony/dubnevych-yaroslav-vasylovych">Ярослав Дубневич</a> переписав свою фірму «ТОВ Агропромислове підприємство Львівське» на сина Юрія.</b>
      </p>
      <p>Про це під час розгляду апеляційної скарги адвокатів Дубневича повідомив прокурор САП Віталій Пономаренко, пише <a href="https://hromadske.ua/posts/pislya-ogoloshennya-pidozri-deputat-dubnevich-perepisav-pidkontrolnu-jomu-firmu-na-sina-sap">«Громадське»</a>.</p>
      <related>
        <a href="https://www.slovoidilo.ua/2019/10/31/kolonka/oleh-novykov/polityka/sprava-dubnevycha-vse-vidomo-sohodni"/>
      </related>
      <p>Ця компанія також є засновником «Корпорації КРТ», яка фігурує у кримінальному провадженні. До 31 жовтня в реєстрі серед власників компанії був сам Ярослав Дубневич, його брат Богдан та племінник. Прокурор розцінив такі дії депутата, як перешкоджання кримінальному провадженню іншим чином, аби на фірму не могли накласти арешт. Сам Дубневич пояснив, що переоформлення відбулося давно, це «не робиться за один день». Він додав, що знаходився 31 жовтня на засіданні парламенту, а 30 жовтня - комітеті. Нагадаємо, 2 листопада Вищий антикорупційний суд постановив відмовити в застосуванні запобіжного заходу у вигляді утримання під вартою нардепа Ярослава Дубневича і <a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">призначив заставу в розмірі 100 мільйонів гривень.</a></p>
      <p>Нагадаємо, <a href="https://www.slovoidilo.ua/2019/11/07/novyna/polityka/apelyaczijna-palata-zaareshtuvala-nardepa-dubnevycha">7 листопада Апеляційна палата заарештувала нардепа Дубневича</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/02/novyna/polityka/dubnevych-zayavyv-pro-namir-oskarzhyty-zapobizhnyj-zaxid"/>
        <a href="https://www.slovoidilo.ua/2019/11/01/novyna/polityka/dubnevycha-hotovi-vzyaty-poruky-9-deputativ"/>
        <a href="https://www.slovoidilo.ua/2019/10/31/novyna/polityka/dubnevychu-vruchyly-pidozru"/>
        <a href="https://www.slovoidilo.ua/2019/11/02/novyna/polityka/dubnevych-prokomentuvav-rishennya-sudu-shhodo-zapobizhnoho-zaxodu"/>
      </related>
    </article>
  </body>
</html>