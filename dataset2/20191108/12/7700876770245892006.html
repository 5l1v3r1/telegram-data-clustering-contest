<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/08/i-centri-di-detenzione-in-libia-nella-maxi-inchiesta-della-corte-della/153229/"/>
    <meta property="og:site_name" content="VITA"/>
    <meta property="article:published_time" content="2019-11-08T12:05:00+00:00"/>
    <meta property="og:title" content="I centri di detenzione in Libia nella maxi inchiesta della Corte dell'Aja"/>
    <meta property="og:description" content="È quanto rivelato oggi dal quotidiano Avvenire in un articolo a firma di Nello Scavo. Secondo Fatou Bensouda, capo della Procura penale internazionale dell'Aja: “Nel 2019 oltre 4.800 rifugiati e migranti sono stati arrestati arbitrariamente in Libia”. Nel mirino i centri di detenzione governativi e non governativi, qui i migranti subiscono ogni tipo di trattamento inumano e degradante"/>
  </head>
  <body>
    <article>
      <h1>I centri di detenzione in Libia nella maxi inchiesta della Corte dell'Aja</h1>
      <address><time datetime="2019-11-08T12:05:00+00:00">08 Nov 2019, 12:05</time> by <a rel="author">Redazione</a></address>
      <p>
        <b>È quanto rivelato oggi dal quotidiano Avvenire in un articolo a firma di Nello Scavo. Secondo Fatou Bensouda, capo della Procura penale internazionale dell'Aja: “Nel 2019 oltre 4.800 rifugiati e migranti sono stati arrestati arbitrariamente in Libia”. Nel mirino i centri di detenzione governativi e non governativi, qui i migranti subiscono ogni tipo di trattamento inumano e degradante</b>
      </p>
      <p>I <b>centri di detenzione in Libia</b>, governativi e non, sono nel mirino della <b>Corte penale internazionale dell’Aja</b> con nuovi mandati d’arresto contro trafficanti di essere umani e avrà inevitabilmente conseguenze per quei governi, Italia in primis, che supportano l’intero sistema.</p>
      <p>É quanto si apprende <a href="https://www.avvenire.it/attualita/pagine/corte-aja-libia">nell'articolo di <b>Avvenire</b></a> a firma di <b>Nello Scavo</b>, il giornalista finito sotto scorta che ha documentato con tanto di fotografie la visita o meglio <b><a href="https://www.avvenire.it/search/bija">il tour in Italia nel 2017 di Abd al-Rhaman al Milad</a>, conosciuto come Bija</b>, ex capo della <b>Guardia costiera libica </b>e accusato dalle Nazioni Unite di essere uno dei più potenti trafficanti di esseri umani.</p>
      <p>Secondo la procuratrice <b>Fatou Bensouda</b>, a capo della Procura penale internazionale: «ci sono prove documentali relative ai presunti crimini commessi nei <a href="http://www.vita.it/it/article/2018/11/27/libia-ecco-dove-la-guardia-costiera-libica-rispedisce-i-profughi-socco/149913/">centri di detenzione</a> . Nel 2019 oltre 4.800 rifugiati e migranti – denuncia l’Aja – sono stati arrestati abritrariamente in Libia» e ancora si legge nel rapporto della Procura dell’Aja «migranti e rifugiati continuano a essere a rischio tortura, violenza sessuale, rapimento per riscatto, estorsione, lavoro forzato, uccisioni illegali e detenzioni in condizioni inumane».</p>
      <p>Nel frattempo <b>Matteo Villa</b>, ricercatore dell’Ispi, pubblica un documento dove viene evidenziato che nella delegazione libica in visita in Italia nel 2017 c’erano i capi di ben tre centri di detenzione dove sono state già ben documentate dalle maggiori organizzazioni internazionali torture a trattamenti inumani e degradanti nei confronti di migranti e rifugiati.</p>
      <figure>
        <iframe data-src="https://twitter.com/emmevilla/status/1192478793660796931?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Contenuti correlati</h4>
        <a href="http://www.vita.it/it/article/2018/11/27/libia-ecco-dove-la-guardia-costiera-libica-rispedisce-i-profughi-socco/149913/"/>
        <a href="http://www.vita.it/it/article/2019/11/07/i-transiti-di-emergenza-per-uscire-dallinferno-libico/153211/"/>
        <a href="http://www.vita.it/it/article/2019/10/31/accordo-italia-libia-per-msf-solo-un-maquillage-umanitario/153147/"/>
        <a href="http://www.vita.it/it/article/2019/10/23/ocean-viking-in-attesa-di-un-porto-sicuro-lorrore-delle-carceri-libich/153076/"/>
        <a href="http://www.vita.it/it/article/2019/09/20/migrante-ucciso-dopo-lo-sbarco-a-tripoli-il-fallimento-totale-della-gu/152724/"/>
        <a href="http://www.vita.it/it/article/2019/09/16/uccisi-davanti-ai-loro-occhi-tre-fermi-a-messina-per-torture-in-campo-/152681/"/>
      </related>
    </article>
  </body>
</html>