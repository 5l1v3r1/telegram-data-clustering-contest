<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/na-plyazhi-u-finlyandiyi-pomitili-nezvichayne-prirodne-yavische-328919_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T12:35:00+00:00"/>
    <meta property="og:title" content="На пляжі у Фінляндії помітили незвичайне природне явище"/>
    <meta property="og:description" content="Пляж вкрили тисячі крижаних куль."/>
  </head>
  <body>
    <article>
      <h1>На пляжі у Фінляндії помітили незвичайне природне явище</h1>
      <h2>Пляж вкрили тисячі крижаних куль.</h2>
      <address>
        <time datetime="2019-11-08T12:35:00+00:00">08 Nov 2019, 12:35</time>
      </address>
      <p>Фотограф-любитель Рісто Матіола <a href="https://zn.ua/TECHNOLOGIES/anomalnye-morozy-v-chikago-priveli-k-poyavleniyu-ledyanyh-zemletryaseniy-307588_.html"><b>помітив</b></a> на острові Хайлуото між Финляндією та Швецією "крижані яйця" - тисячі крижаних куль, які вкрили пляж. Як повідомляє <a href="https://www.bbc.com/ukrainian/news-50343404">ВВС,</a> це сталося через рідкісне поєднання вітру і хвиль, які "закруглили" шматочки льоду.</p>
      <p>За словами фотографа, кулі вкрили приблизно 30 метрів пляжу, вони розташовувалися уздовж лінії води. Найменші з них були розміром з куряче яйце, а найбільші – як футбольний м'яч.</p>
      <p>За словами експерта BBC Weather Джорджа Гудфеллоу, для формування "яєць" потрібна холодна і вітряна погода. Вони з'являються з шматків більшої крижини, які стикаються один з одним через хвилі і набувають круглої форми.</p>
      <p>"Вони можуть "рости" через те, що морська вода намерзає на них, і це також округлює їх. У результаті отримуємо гладкі крижані кулі, які потім виносить на берег", - зазначив він.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>У лютому аномальні морози, які вдарили в США, <a href="https://dt.ua/TECHNOLOGIES/anomalni-morozi-v-chikago-prizveli-do-poyavi-krizhanih-zemletrusiv-301423_.html"><b>призвели до появи незвичайного явища, яке називають "крижаними землетрусами"</b></a> або кріосейсамами. Жителі Чикаго скаржилися на гучні, лякаючі звуки, які були викликані подібними явищами.</p>
      <footer>За матеріалами: <a href="https://dt.ua/go/aHR0cDovL3d3dy5iYmMuY28udWsvdWtyYWluaWFu">BBC Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>