<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/mladen-marinov-mvr-okazva-podkrepa-po-otnoshenie-na-profesionalnite-kachestva-i-lichnostta-na-ivan-geshev.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T12:14:00+00:00"/>
    <meta property="og:title" content="Младен Маринов: МВР оказва подкрепа по отношение на професионалните качества на Иван Гешев"/>
    <meta property="og:description" content="Вътрешният министър заяви, че тя е дадена от структури, които ежедневно работят с него"/>
  </head>
  <body>
    <article>
      <h1>Младен Маринов: МВР оказва подкрепа по отношение на професионалните качества на Иван Гешев</h1>
      <h2>Вътрешният министър заяви, че тя е дадена от структури, които ежедневно работят с него</h2>
      <address><time datetime="2019-11-08T12:14:00+00:00">08 Nov 2019, 12:14</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/08/mvr_1573208203-1.mp4"/>
      </figure>
      <p>МВР е оказала подкрепа на Иван Гешев. Това е подкрепа за личността и професионалните му качества. Това каза вътрешният министър Младен Маринов по време на честванията на Празника на полицията.</p>
      <p>Коментарът идва след отказа на Румен Радев  да подпише указа за назначаване на Иван Гешев за обвинител №1.</p>
      <p>„МВР оказва подкрепа по отношение на професионалните качества и личността на Иван Гешев. По отношение на избора, разбира се, няма как да окажем какъвто и да било натиск  и каквато и да било посока и не бива и няма да го направим. Подкрепата е към личността на господин Гешев и неговите професионални качества и тя е дадена от структури, които ежедневно работят с него”, заяви Маринов.</p>
      <p>Министърът поздрави полицаите по повод професионалния им празник и заяви, че в бюджета за следващата година е планирано заплатите им да се увеличат с 10%.</p>
    </article>
  </body>
</html>