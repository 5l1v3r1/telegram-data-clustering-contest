<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kniga-znamenitogo-anonima-chinovniki-trampa-rozglyadali-masovu-vidstavku-washington-post-328923_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T12:46:00+00:00"/>
    <meta property="og:title" content="Книга знаменитого аноніма: Чиновники Трампа розглядали масову відставку – Washington Post"/>
    <meta property="og:description" content="Книга вийшла на першу сходинку Найбільш очікуваних книг на Amazon протягом 24 годин після інформації про майбутній продаж. WaPo опублікувала одну з історій."/>
  </head>
  <body>
    <article>
      <h1>Книга знаменитого аноніма: Чиновники Трампа розглядали масову відставку – Washington Post</h1>
      <h2>Книга вийшла на першу сходинку "Найбільш очікуваних книг на Amazon протягом 24 годин після інформації про майбутній продаж. WaPo опублікувала одну з історій.</h2>
      <address>
        <time datetime="2019-11-08T12:46:00+00:00">08 Nov 2019, 12:46</time>
      </address>
      <p>Високопоставлені чиновники адміністрації президента США Дональда Трампа розглядали можливість відставки в масовому порядку в минулому році, але відмовилися від цієї ідеї, оскільки порахували, що це ще більше дестабілізує і без того нестійкий американський уряд, пише газета <a href="https://www.washingtonpost.com/politics/book-by-anonymous-describes-trump-as-cruel-inept-and-a-danger-to-the-nation/2019/11/07/b6b6c6f2-0150-11ea-8bab-0fc209e065a8_story.html?wpisrc=al_news__alert-politics--alert-national&amp;wpmk=1">The Washington Post</a>.</p>
      <p>Наголошується, що чиновники таким звільнення хотіли привернути увагу до поведінки президента Трампа.</p>
      <p>У викривальній книзі про Трампа під назвою "Попередження"/A Warning, яка вже є в розпорядженні газети, письменник, якого описують тільки як "високопоставленого чиновника адміністрації Трампа", малює страшний портрет президента як жорстокого, невмілого і небезпечного для нації.</p>
      <p>Книга являє собою дослідження характеру Трампа від його моралі до його інтелектуальної глибини, яке, як пише автор, засноване на його або її спостереженнях і досвіді.</p>
      <p>Раніше відоме своїм критичним ставленням до Трампа видання The New York Times опублікувало анонімну статтю під назвою "Я - частина опору в уряді Трампа". Її автор запевняє, що разом з колегами намагається зробити все, щоб Трамп не накоїв якоїсь біди своєю політикою.</p>
      <p>"Багато високопоставлених чиновників його власної адміністрації без упину працюють над тим, щоб зірвати деякі пункти його політики і його найгірших задумів", - запевняє автор статті. Мета таких дій, за його словами, захистити і "вберегти демократичні інститути США" до тих пір, поки Дональд Трамп не залишить посаду президента.</p>
      <p>Сам Трамп заявив, що сумнівається в існуванні автора публікації.</p>
      <p>"Якщо ця боягузливя анонімна істота дійсно існує, то газета повинна негайно, заради національної безпеки, видати його/її уряду", - написав він у Twitter.</p>
      <p>Публічно заявили про свою непричетність до листа <a href="https://dt.ua/WORLD/pompeo-pens-i-kouts-zayavili-pro-neprichetnist-do-skandalnoyi-statti-pro-trampa-u-nyt-zmi-287686_.html"><b>державний секретар Майк Помпео, міністр оборони Джеймс Меттис, очільник Національної розвідки Ден Коутс</b></a>, голова Міністерства фінансів Стівен Мнучин, генеральний прокурор Джеф Сешнс і ще більше 10 чиновників і дипломатів.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>