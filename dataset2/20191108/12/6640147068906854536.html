<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-microtransazioni-espansioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T12:40:00+00:00"/>
    <meta property="og:title" content="Diablo 4 conterrà microtransazioni ed espansioni, ecco i dettagli"/>
    <meta property="og:description" content="Diablo 4 conterrà le microtransazioni, un obbligo per ogni gioco moderno. Inoltre, saranno di certo sviluppate delle espansioni."/>
  </head>
  <body>
    <article>
      <h1>Diablo 4 conterrà microtransazioni ed espansioni, ecco i dettagli</h1>
      <address><time datetime="2019-11-08T12:40:00+00:00">08 Nov 2019, 12:40</time> by <a rel="author">Nicola Armondi</a></address>
      <p><b>Diablo 4</b> sarà lontano dalle nostre macchine da gioco ancora per molto tempo, ma non per questo Blizzard Entertainment vuole negarci informazioni sul gioco. Sappiamo ad esempio che il team punta a realizzare <a href="http://www.tomshw.it/videogioco/diablo-4-villaggi-storie/">più di cento villaggi</a>, ognuno dei quali ci permetterà di scoprire le storie delle persone che vi vivono. Ora, inoltre, è stato confermato che il gioco conterrà microtransazioni.</p>
      <p>Blizzard spiega che non vuole porre alcuna meccanica dietro un <i>paywall</i>, ovvero tutto il contenuto ludico sarà sbloccabile in-game senza spese aggiuntive oltre a quelle del gioco base. <b>Le microtransazioni serviranno solo per ottenere elementi puramente estetici.</b> Inoltre, è confermato che saranno sviluppate anche delle espansioni: nulla di particolare, come ben sappiamo è il modus operandi di Blizzard.</p>
      <figure>
        <img src="https://www.tomshw.it/images/images/2019/11/diablo-iv-60779.jpg"/>
      </figure>
      <p>Leggi anche: <a href="https://www.tomshw.it/videogioco/overwatch-2-eroi-dettagli/">Overwatch 2: quattro eroi segreti confermati, ecco i primi dettagli</a></p>
      <p>Come già detto negli scorsi giorni, inoltre, <b>Blizzard conferma che esiste la volontà di implementare il cross-play</b>, ovvero la possibilità di giocare con tutti gli utenti indipendentemente dalla piattaforma che utilizzano. Non vi è però alcuna certezza che questo venga inserito, in quanto dipende sempre, in ultima analisi, dai produttori delle console. Se Microsoft si è, comprensibilmente, dimostrata sempre aperta, Sony è invece, sempre comprensibilmente, stata più restia a concedere tale feature.</p>
      <p><b>Diablo 4</b> in ogni caso è solo uno dei vari progetti in sviluppo presso Blizzard Entertainment. La società è al lavoro anche su<b> Overwatch 2</b>, il particolar sequel dell’hero shooter online. Inoltre, nel corso del prossimo anno arriverà anche l’espansione di <b>World of Warcraft, Shadowlands</b>, la quale dimezzerà il livello massimo e ripoterà tutti coloro i quali sono al 120 al livello 50, ricalibrando le aree già esistenti: potete vedere tutti i dettagli confermati nel nostro articolo dedicato.</p>
      <blockquote>Mentre attendiamo Diablo 4, possiamo divertirci con Diablo 3: lo potete trovare su Amazon a un interessante prezzo, precisamente <a href="https://toms.it/xMeRy">a questo indirizzo</a>.</blockquote>
    </article>
  </body>
</html>