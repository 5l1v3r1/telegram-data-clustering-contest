<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-upl-grayemo-koefitsiyent-3-16/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T12:51:00+00:00"/>
    <meta property="og:title" content="Експрес на УПЛ: граємо коефіцієнт 3,16"/>
    <meta property="og:description" content="Для експресу на 14-й тур УПЛ я знову обрав три зустрічі. Не маю сумнівів у чергових перемогах «Десни» та «Зорі», які приймають клуби, що перебувають у ігровій кризі. Але цього разу «зазирну» й до «підвалу» турнірної таблиці, де «Львів» та «Ворскла» зіграють між собою. Вважаю, що цей матч найменш результативних команд першості не принесе великої кількості забитих голів."/>
  </head>
  <body>
    <article>
      <h1>Експрес на УПЛ: граємо коефіцієнт 3,16</h1>
      <address><time datetime="2019-11-08T12:51:00+00:00">08 Nov 2019, 12:51</time> by <a rel="author">Анатолій Плохотнюк</a></address>
      <p>Для експресу на 14-й тур УПЛ я знову обрав три зустрічі. Не маю сумнівів у чергових перемогах «Десни» та «Зорі», які приймають клуби, що перебувають у ігровій кризі. Але цього разу «зазирну» й до «підвалу» турнірної таблиці, де «Львів» та «Ворскла» зіграють між собою. Вважаю, що цей матч найменш результативних команд першості не принесе великої кількості забитих голів.</p>
      <p>
        <b>14:00, 09 лис 2019</b>
      </p>
      <h3>«Десна» – «Дніпро-1»</h3>
      <p>Після 8-го туру сьогоднішні суперники були на відстані лише однієї перемоги. Тоді здавалося, що в особі «Дніпра-1» ми нарешті отримали гідного суперника для лідерів елітного дивізіону, який може показати результат вже у першому сезоні на вищому рівні. Але дві поспіль поразки від грандів українського футболу, схоже, щось порушили у працюючому «механізмі» переможця Першої ліги. За останніх півтора місяці «чорно-жовті» здобули лише одну перемогу у контрольному матчі над «Олександрією». Клуб займає вже дев’яте місце у турнірній таблиці, минулого тижня поступився місцем у чвертьфіналі національного кубку «Інгульцю».</p>
      <p>«Десна» ж, навпаки, з часу поразки від «Шахтаря» зазнала лише однієї невдачі. У 11-му турі команда на останніх хвилинах матчу із «Зорею» пропустила двічі, програвши із рахунком 1:2. Хлопці Олександра Рябоконя інколи здобувають перемоги із мінімальним рахунком, час від часу виграють більш переконливо. Чернігівці пропустили на друге місце київське «Динамо», але не дають йому піти у відрив. Ось і зараз, зважаючи на те, що у неділю Харкові відбудеться чергове «українське класико», вони мають непогані шанси знову зайняти другу позицію.</p>
      <p>Не бачу тут нічиєї – перемога «Десни» за 1,48.</p>
      <h3>«Львів» – «Ворскла»</h3>
      <p>«Городяни» змінили головного тренера, але знову програли у матчі із вилученням. Причому цього разу червону картку отримав гравець суперника «синьо-золотих левів». Ще у першому таймі через друге попередження залишив поле капітан киян Сидорчук. Проте, навіть у більшості гості не змогли створити бодай одного гольового моменту у воріт Бущана, та пропустили ще двічі. Динамівці, безумовно, були роздратовані втратою очок у попередньому турі із «Карпатами». Так, вони грали після перемоги над «Шахтарем» у додатковий час кубкового матчу, яка додала їм позитивних емоцій. Але за весь другий тайм гості нанесли тільки два удари у бік воріт «Динамо». Навряд чи такої гри у більшості навіть проти одного з лідерів УПЛ чекали фанати львів’ян.</p>
      <p>Полтавці теж підходять до цього матчу із серією без перемог у вісім турів. За цей час вони спромоглися набрати лише одне очко, здобувши його на останніх хвилинах домашнього матчу із «Маріуполем». Єдине, що «зелено-білі» можуть занести собі до активу восени – це перемога 1:0 над «Колосом» у 1/8 фіналу Кубку України. У останньому турі команда приймала чернігівську «Десну». Суперники практично не створювали небезпечних моментів, а долю матчу вирішив єдиний гол, забитий гостями після подачі зі штрафного.</p>
      <p>Зустрічаються команди, які забивають найменше голів серед клубів еліти – господарі поля за 13 турів записали на свій рахунок 8 голів, гості – тільки на гол більше. Здобуток клубів у останніх 8-ми турах – єдиний гол львів’ян та два взяття воріт від полтавців.</p>
      <p>Обережно заграємо тотал менше (3.0) за 1,35.</p>
      <h3>«Зоря» – «Колос»</h3>
      <p>І знову зустріч команди з ТОП-6 із клубом, що останнім часом тільки засмучує своїх прихильників. «Чорно-білі» поки що «збирають» призи найкращому гравцю (Лєднєв) та тренеру (Скрипник) місяця, не забуваючи й про вагоміші цілі. Команда відстає від «Динамо», що займає проміжну другу позицію, на два залікових бали. Як і «Десна», вона може скористатися двобоєм лідерів Favbet Ліги, й покращити свою позицію. До того ж, в суперниках у «Зорі» ковалівський «Колос», який програв чотири останніх матчі чемпіонату із загальним рахунком 1:14.</p>
      <p>У минулому турі «хлібороби» поступилися на домашній арені «Олімпіку». Господарі поля пропустили першими, але змогли відігратися після влучного удару Оріховського зі штрафного. На останніх хвилинах зустрічі в другому поспіль матчі свою команду підвів Чорноморець. Цього разу він заробив пенальті, з якого Балашов забив переможний гол. Донецький клуб зараз знаходиться на підйомі, але домашній кубковий матч із «Ворсклою», програний із рахунком 0:1, підтверджує невипадковість останніх результатів «Колоса».</p>
      <p>Пропоную тут взяти індивідуальний тотал «Зорі» більше (1.5) за 1,58.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
      </related>
    </article>
  </body>
</html>