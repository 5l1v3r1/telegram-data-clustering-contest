<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/karacsonyi-jelmezbe-oltozott-a-parizsi-printemps"/>
    <meta property="og:site_name" content="euronews"/>
    <meta property="article:published_time" content="2019-11-08T12:49:05+00:00"/>
    <meta property="og:title" content="Karácsonyi jelmezbe öltözött a párizsi Printemps"/>
    <meta property="og:description" content="Több mint másfél hónappal az ajándékozási láz tetőpontja, karácsony előtt hagyományosan alkalmi köntösbe öltözött az előkelő párizsi Printemps nagyáruház."/>
  </head>
  <body>
    <article>
      <h1>Karácsonyi jelmezbe öltözött a párizsi Printemps</h1>
      <address>
        <time datetime="2019-11-08T12:49:05+00:00">08 Nov 2019, 12:49</time>
      </address>
      <p>Több mint másfél hónappal az ajándékozási láz tetőpontja, karácsony előtt hagyományosan alkalmi köntösbe öltözött az előkelő párizsi Printemps nagyáruház. Kirakataiba állatfigurákat állítottak ki: a pulyka a konyhában táncol, egy óriási tyúk parfümmel illatosítja magát, míg egy egérke egy modellről mászik le. A fényesen kivilágított Haussman sugárúton levő áruház 10 millió látogatót vár az ünnep előtti hetekben. A kirakatok feldíszítése a pedáns statisztika szerint 650 órát vett igénybe. Az 1865-ban nyitott áruház 1991-ben került a luxusmárkákkal foglalkozó nagyvállalkozó François Pinault tulajdonába.</p>
    </article>
  </body>
</html>