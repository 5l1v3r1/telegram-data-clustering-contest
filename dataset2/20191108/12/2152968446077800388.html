<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/temida/2019/11/08/prebiha-prizovkar-v-sofiia-dokato-predaval-dokumenti.428968"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T12:21:00+00:00"/>
    <meta property="og:title" content="Пребиха призовкар в София, докато предавал документи"/>
    <meta property="og:description" content="Нанесени са му удари с ритници и юмруци по главата | Dnes.bg"/>
  </head>
  <body>
    <article>
      <h1>Пребиха призовкар в София, докато предавал документи</h1>
      <h2>Нанесени са му удари с ритници и юмруци по главата</h2>
      <address><time datetime="2019-11-08T12:21:00+00:00">08 Nov 2019, 12:21</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Призовкар от Софийски градски съд е бил пребит по време на изпълнение на служебните си задължения. Това съобщиха от съдебната институция.<br/><br/>Служителят е станал жертва на побой. Нанесени са му удари с ритници и юмруци в областта на главата. Нападението е извършено в момент, в който той се опитал да предаде книжа на човек, който отказал да ги вземе. Нападателят е имал поне двама съучастници, информират още от СГС, цитирани от Нова тв.<br/><br/>За случилото се са информирани МВР и Районната прокуратура. Води се разследване.<br/><br/>"В Софийския районен съд работят около 100 призовкари, които ежедневно посещават адреси на територията на град София и околностите, с цел връчване на призовки, съобщения и книжа”, уточняват от съдебната институция.</p>
    </article>
  </body>
</html>