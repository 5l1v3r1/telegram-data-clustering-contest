<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545604.html/%D9%85%D8%B4%DA%A9%D9%84-%D8%A7%D8%B9%D8%AA%D8%A8%D8%A7%D8%B1%DB%8C-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%D8%AF%D8%A7%D8%B1%D9%88-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T12:41:00+00:00"/>
    <meta property="og:title" content="مشکل اعتباری برای تامین دارو نداریم"/>
    <meta property="og:description" content="یک عضو کمیسیون بهداشت و درمان مجلس شورای اسلامی با بیان این‌که کمبود احتمالی دارو به دلیل تحریم‌ها است، گفت: دولت از نظر تامین منابع ارزی برای دارو کمک‌های لازم را انجام می‌دهد."/>
  </head>
  <body>
    <article>
      <h1>مشکل اعتباری برای تامین دارو نداریم</h1>
      <address>
        <time datetime="2019-11-08T12:41:00+00:00">08 Nov 2019, 12:41</time>
      </address>
      <p>یک عضو کمیسیون بهداشت و درمان مجلس شورای اسلامی با بیان این‌که کمبود احتمالی دارو به دلیل تحریم‌ها است، گفت: دولت از نظر تامین منابع ارزی برای دارو کمک‌های لازم را انجام می‌دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسینعلی شهریاری در واکنش به برخی انتقادات درباره کمبود اقلام دارویی، اظهار کرد: واردات دارو‌های خارجی با مشابه تولید داخل به کشور ممنوع است، ممکن است یکسری دارو‌ها در فارماکوپه ایران نباشد که این را هم وزارت بهداشت تعریف کرده مبنی بر این‌که دارو‌های مورد نیاز کشور چه چیز‌هایی بوده و کدام دارو در فارماکوپه وجود ندارد.</p>
      <p>  وی ادامه داد: البته اگر پزشکی وجود برخی اقلام دارویی خارجی را خواستار شود این تقاضا در کمیته‌ای در سازمان غذا و دارو مورد بررسی قرار می‌گیرد تا در صورت تشخیص ضرورت مجوز لازم داده شود.   این عضو کمیسیون بهداشت و درمان مجلس شورای اسلامی در عین حال گفت: البته ما در برخی اقلام دارویی کمبود داریم، ولی این طور نیست که اصلا در کشور وجود نداشته باشد.   شهریاری در پایان با بیان این‌که تحریم‌ها دست وزارت بهداشت نیست، اظهار کرد: مشکلی در تامین اعتبارات برای دارو وجود ندارد مشکل تحریم‌ها است که گاهی اذیت می‌کند وگرنه دولت از لحاظ منابع ارزی کمک‌های لازم را انجام می‌دهد.   منبع:ایسنا انتهای پیام/</p>
    </article>
  </body>
</html>