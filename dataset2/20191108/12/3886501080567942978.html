<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119047-formiran-gradski-odbor-nove-stranke-u-pozarevcu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T12:45:05+00:00"/>
    <meta property="og:title" content="Formiran Gradski odbor Nove stranke u Požarevcu"/>
    <meta property="og:description" content="Nova stranka saopštila je danas da je u Požarevcu formiran Gradski odbor te stranke na čelu sa Miroslavom Djordjevićem.&quot;Borba za izborne uslove je deo dosledne politike za koju se Nova stranka zalaže još od prvog dana svog osnivanja, te ćemo na njoj nastaviti da radimo, sada ojačani za sve hrabre Požarevljane koji su nam se pridružili&quot;, navodi se u saopštenju.Miroslav Djordjević pozvao je &quot;sve koji žele dobro Požarevcu&quot; da se pridruže toj stranci &quot;u borbi za bolje sutra&quot;.Predsednik Nove stranke Zoran Živković izjavio je da &quot;borba za normalnu i zdravu Srbiju mora da bude na celoj teritoriji zemlje, te je važan rad stranke u Požarevcu&quot;.&quot;I ovaj grad ima svoje probleme, koje ćemo rešavati zajedno sa svim drugim gradovima i opštinama u Srbiji, ali je najbolje da na tome rade Požarevljani, ljudi koji su odavde i koji najbolje znaju koji su to problemi&quot;, istakao je on."/>
  </head>
  <body>
    <article>
      <h1>Formiran Gradski odbor Nove stranke u Požarevcu</h1>
      <address>
        <time datetime="2019-11-08T12:45:05+00:00">08 Nov 2019, 12:45</time>
      </address>
      <p><b>Nova stranka saopštila je danas da je u Požarevcu formiran Gradski odbor te stranke na čelu sa Miroslavom Djordjevićem.</b><br/><br/>"Borba za izborne uslove je deo dosledne politike za koju se Nova stranka zalaže još od prvog dana svog osnivanja, te ćemo na njoj nastaviti da radimo, sada ojačani za sve hrabre Požarevljane koji su nam se pridružili", navodi se u saopštenju.<br/><br/>Miroslav Djordjević pozvao je "sve koji žele dobro Požarevcu" da se pridruže toj stranci "u borbi za bolje sutra".<br/><br/>Predsednik Nove stranke Zoran Živković izjavio je da "borba za normalnu i zdravu Srbiju mora da bude na celoj teritoriji zemlje, te je važan rad stranke u Požarevcu".<br/><br/>"I ovaj grad ima svoje probleme, koje ćemo rešavati zajedno sa svim drugim gradovima i opštinama u Srbiji, ali je najbolje da na tome rade Požarevljani, ljudi koji su odavde i koji najbolje znaju koji su to problemi", istakao je on.</p>
    </article>
  </body>
</html>