<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/mass-effect-idee-futuro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T12:27:00+00:00"/>
    <meta property="og:title" content="Mass Effect: gli sviluppatori hanno tante idee per il futuro della serie"/>
    <meta property="og:description" content="Casey Hudson di BioWare ha dichiarato che il team di sviluppo ha molte idee che potrebbero essere sfruttate in futuro nella saga di Mass Effect."/>
  </head>
  <body>
    <article>
      <h1>Mass Effect: gli sviluppatori hanno tante idee per il futuro della serie</h1>
      <address><time datetime="2019-11-08T12:27:00+00:00">08 Nov 2019, 12:27</time> by <a rel="author">Gianluca Saitto</a></address>
      <p>Ieri è stato celebrato l’N7 Day, una giornata molto importante per gli appassionati di <b>Mass Effect e dell’universo sci-fi creato da BioWare</b>. Al momento la serie è in uno stato di pausa a causa del deludente approccio di Mass Effect Andromeda sul mercato che si è rivelato non eccezionale in termini di vendite, almeno in confronto con le aspettative.</p>
      <p>Ad ogni modo, sembrerebbe che BioWare abbia ancora un <b>grande interesse e amore per la serie</b>, e questo significa che il team si ritiene più che disposto a tornarci in futuro, molto probabilmente dopo aver terminato i lavori su Dragon Age 4, che è attualmente in sviluppo.</p>
      <figure>
        <img src="https://www.tomshw.it/images/images/2019/02/mass-effect-18603.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ps5-sony-nuovo-team-worldwide-studios/">PS5, Sony sta creando un nuovo team first party per gli Worldwide Studios</a></p>
      <p>Come dichiarato da Casey Hudson di BioWare, i ragazzi del team<b> hanno già qualcosa in mente per il futuro di Mass Effect</b>:<i> “Abbiamo tantissime idee su cose che vorremmo fare in Mass Effect, così tante concept art che non sono mai state diffuse, e così tante storie da raccontare”. </i>Sembra che lo studio abbia anche già svolto molti lavori preparatori per un nuovo capitolo del brand, e che ci siano già diverse idee dalle quali poter inziare uno sviluppo.</p>
      <p>Stando alle voci di corridoio sembra che Dragon Age 4 non verrà rilasciato prima dell’inizio del 2022, è quindi facile affermare che un nuovo Mass Effect arriverebbe ancora più in là nel tempo, sicuramente sarà un progetto che vedrà la luce sulle console di prossima generazione PlayStation 5 e Xbox Scarlett.<b> Cosa pensate delle affermazioni di BioWare riguardo alla saga di Mass Effect?</b> Diteci la vostra.</p>
      <blockquote>BioWare non sembra voler abbandonare la propria serie sci-fi. Nel frattempo potete acquistare Mass Effect Andromeda a un prezzo allettante su Amazon a <a href="https://toms.it/Mb8Jj">questo indirizzo</a>.</blockquote>
    </article>
  </body>
</html>