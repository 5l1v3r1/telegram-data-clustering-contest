<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/skral-festivalen-er-konkurs/71798474"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T12:59:23+00:00"/>
    <meta property="og:title" content="Skral-festivalen er konkurs"/>
    <meta property="og:description" content="Festivalen hadde en gjeld på 5,5 millioner kroner."/>
  </head>
  <body>
    <article>
      <h1>Skral-festivalen er konkurs</h1>
      <h2>Festivalen hadde en gjeld på 5,5 millioner kroner.</h2>
      <address><time datetime="2019-11-08T12:59:23+00:00">08 Nov 2019, 12:59</time> by <a rel="author">Caroline Drefvelin</a></address>
      <p>Sørlandsfestivalen Skral er konkurs, melder <a href="https://www.dn.no/musikk/sorlandsfestivalen-skral-er-slatt-konkurs/2-1-703534">Dagens Næringsliv.</a></p>
      <p>Festivalen ble arrangert i Grimstad i juli i år. I dag, fredag, ble den slått konkurs av Aust-Agder tingrett.</p>
      <p>Festivalen skylder 5,5 millioner kroner ifølge kjennelsen. Selskapets aktiva er anslått til 244 000 kroner.</p>
      <p>Skral-festivalen ble startet i 2003, men ble lagt ned i 2008.</p>
      <p>I oktober 2014 ble det klart at festivalen skulle gjenoppstå,<a href="https://www.dagbladet.no/kultur/toffen-gunnufsen-vil-lage-intim-quart/60609907"> denne gangen med Toffen Gunnufsen</a> som daglig leder og musikksjef.</p>
      <p>
        <b>- Vi skal lage en hjemme alene-fest - litt skeiv og rar, men organisert og kul likevel. Akkurat som Beck, sa Gunnufsen til Dagbladet da.</b>
      </p>
      <p>Siden 2015 er festivalen blitt arrangert årlig. Men nå er det altså slutt.</p>
      <p>Eierselskapet Arjuna gikk konkurs tidligere i år, skriver DN. Agderposten skrev at festivalen hadde vært på jakt etter en eller flere nye eiere. Mens Arjuna hadde 60 prosent av aksjene, hadde gründerne Mikal Vassbotn og Stian Tobiassen resten.</p>
      <p>Arjuna var eid av festivalinvestor Per Kristian Ims. Ims har flere konkurser bak seg, ifølge <a href="https://www.aftenposten.no/kultur/i/1nXnpe/festivalinvestor-per-karsten-ims-konkurs-igjen-skylder-millionbeloep">Aftenposten.</a></p>
      <p>Årets Skral-festival kunne du oppleve den 9. og 10. juli i Grimstad.</p>
    </article>
  </body>
</html>