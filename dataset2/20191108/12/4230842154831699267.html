<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-za-dubnevycha-vnesly-zastavu-advokat/"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T12:40:29+00:00"/>
    <meta property="og:title" content="За Дубневича внесли заставу – адвокат"/>
    <meta property="og:description" content="Протягом 6-7 листопада за народного депутата Ярослава Дубневича було внесено заставу у розмірі 100 млн грн, проте його все одно етапували до СІЗО."/>
  </head>
  <body>
    <article>
      <h1>За Дубневича внесли заставу – адвокат</h1>
      <address>
        <time datetime="2019-11-08T12:40:29+00:00">08 Nov 2019, 12:40</time>
      </address>
      <p>Протягом 6-7 листопада за народного депутата Ярослава Дубневича було внесено заставу у розмірі 100 млн грн, проте його все одно етапували до СІЗО.</p>
      <p>Адвокат Олексій Шевчук розповів, що заставу у розмірі 100 млн грн за народного депутата Ярослава Дубневича внесли іще до оголошення рішення Апеляційної палати Вищого антикорупційного суду.</p>
      <p>За його словами, співробітники НАБУ не мали права затримувати Дубневича та етапувати його до СІЗО, оскільки він нібито виконав рішення суду.</p>
      <p>
        <b>Читайте: </b>
        <a href="https://fakty.com.ua/ua/ukraine/20191031-z-yaroslava-dubnevycha-znyaly-nedotorkannist-u-chomu-pidozryuyut-deputata/">З Ярослава Дубневича зняли недоторканність: у чому підозрюють депутата</a>
      </p>
      <p>У свою чергу, суддя-спікер Апеляційної палати Вищого антикорупційного суду Інна Калугіна розповіла, що на момент винесення рішення не було підтвердження про внесення повної застави. Тому народного депутата заарештували законно.</p>
      <p>Заставу за нардепа вносили у період 6-7 листопада.</p>
      <p>Нагадаємо, 7 листопада Апеляційний суд <a href="https://fakty.com.ua/ua/ukraine/20191107-apelyatsijnyj-sud-vzyav-pid-vartu-deputata-dubnevycha/">визначив Ярославу Дубневичу запобіжний захід</a> у вигляді тримання під вартою до 31 грудня із можливістю внесення застави розміром 90 млн грн.</p>
    </article>
  </body>
</html>