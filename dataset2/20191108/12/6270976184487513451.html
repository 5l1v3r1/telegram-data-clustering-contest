<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/ahmetov-zapuskaye-shhe-odyn-telekanal/"/>
    <meta property="og:site_name" content="Рубрика"/>
    <meta property="article:published_time" content="2019-11-08T12:42:06+00:00"/>
    <meta property="og:title" content="Ахметов запускає ще один телеканал"/>
    <meta property="og:description" content="Медіахолдинг олігарха Ріната Ахметова запустить інформаційний телеканал “Україна 24” з грудня 2019 року. Повідомляє прес-служба SCM. “У грудні 2019 року телеканал “Україна 24” почне своє цілодобове ефірне мовлення на всій території України, в кабельних мережах операторів, на супутниковій платформі Xtra TV і ОТТ-платформі Oll.tv. Програмна політика і ефірна сітка телеканалу “Україна 24″ в даний час […]"/>
  </head>
  <body>
    <article>
      <h1>Ахметов запускає ще один телеканал</h1>
      <address><time datetime="2019-11-08T12:42:06+00:00">08 Nov 2019, 12:42</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/11/ahmetovrinat-497f63e601901ff16a688dfd7e428946-620x420.jpg"/>
      </figure>
      <p>
        <b>
          <b>Медіахолдинг олігарха Ріната Ахметова запустить інформаційний телеканал “Україна 24” з грудня 2019 року.</b>
        </b>
      </p>
      <p>Повідомляє прес-служба <a href="https://www.scm.com.ua/news/ukraina-media-group-to-launch-ukraina-24-news-tv-channel?fbclid=IwAR0TlGl3p_M9Fyu_Nz7AMneEC50OzTfpwCA_QnyT0LUFshlhOTHeobwqKcA">SCM.</a></p>
      <p>“У грудні 2019 року телеканал “Україна 24” почне своє цілодобове ефірне мовлення на всій території України, в кабельних мережах операторів, на супутниковій платформі Xtra TV і ОТТ-платформі Oll.tv. Програмна політика і ефірна сітка телеканалу “Україна 24″ в даний час знаходяться в детальному опрацюванні”.</p>
      <p>На засіданні 7 листопада Національна рада з питань телебачення і радіомовлення переоформила ліцензію телеканалу “Ескулап TV” (ТОВ “Аспер 2011”), який входить в “Медіа Група Україна”, через зміну логотипу та концепції мовлення.</p>
      <p>На засіданні регулятора зміни не деталізували, однак, за словами члена Нацради Олександра Ілляшенка, за концепцією – це буде інформаційний канал “Україна 24”. Близько 15 годин мовлення на добу – інформаційні програми.</p>
      <p>Блогер, журналіст <b>Денис Казанський</b> прокоментував цю новину у своєму <a href="https://www.facebook.com/den.kazansky?__tn__=%2CdC-R-R&amp;eid=ARBpEgnm0QC-D7c63ddnFHu3_aAqDlqU_-fb6RL3vYD-kdmG3UrunElMe4c7ekEU-Ipvim0-L7BU_Knk&amp;hc_ref=ARSxIlSnIFJ2rJr6Fe4SrRZYVIJRHyicVmIPREKvZTb-D9_ElNkvxrsd7-eCc1u7dvM&amp;fref=nf">Facebook:</a> ” В итоге получится очередной дорогой, но бестолковый клон 112 канала с однообразными унылыми экспертами и ток-шоу. Уже десятый или одиннадцатый по счету, с охватом в 1% аудитории.</p>
      <p>Не понимаю, почему наши олигархи один за другим вкладываются в эту чепуху, когда рынок и так перенасыщен до абсурда. Тем более, что жизнь уже доказала – инвестировать надо в производство развлекательного контента. В мире постмодерна нужно штамповать комиков, рэперов, актеров-юмористов. Побеждает тот, кто умеет смешнее пошутить над оппонентом”.</p>
      <p>
        <b>Довідка:</b>
      </p>
      <p>Власником медіа-холдингу “Медіа Група Україна” є група “Систем Кепітал Менеджмент” Ріната Ахметова.</p>
      <p>Медіахолдинг об’єднує телеканали “Україна”, “НЛО TV”, “Індиго TV”, “Футбол 1″/”Футбол 2”, “Донбас”, “34 телеканал”, “Сигма”, оператор супутникового телебачення Xtra TV; міжнародні канали Ukraine 1/Ukriane 2, NLO TV 1/NLO TV 2.</p>
      <p> </p>
    </article>
  </body>
</html>