<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/z-bukovini-primusovo-vidvoryat-gromadyan-tadzhikistanu-ta-rf-380007"/>
    <meta property="og:site_name" content="Погляд"/>
    <meta property="article:published_time" content="2019-11-08T12:36:00+00:00"/>
    <meta property="og:title" content="З Буковини примусово видворять громадян Таджикистану та РФ"/>
    <meta property="og:description" content="Примусово видворять з Буковини двох іноземців"/>
  </head>
  <body>
    <article>
      <h1>З Буковини примусово видворять громадян Таджикистану та РФ</h1>
      <h2>Також порушників оштрафували</h2>
      <address>
        <time datetime="2019-11-08T12:36:00+00:00">08 Nov 2019, 12:36</time>
      </address>
      <p>Працівники Кіцманського РВ УДМС спільно зі співробітниками районних відділень  ГУ НП та УСБУ у Чернівецькій області в рамках операції «Мігрант» виявили злісного порушника міграційного законодавства, громадянина Республіки Таджикистан.</p>
      <p>У квітні поточного року іноземець, стосовно якого правоохоронці раніше фіксували факти вчинення кримінальних правопорушень, отримав припис міграційної служби про примусове повернення до країни походження. Однак він знехтував рішенням УДМС та півроку переховувався від органів влади. Про це йдеться на сайті Управління ДМС у Чернівецькій області.</p>
      <p>Працівники Кіцманського РВ УДМС спільно зі співробітниками УСБУ у Чернівецькій області виявили іноземця у одній з приватних осель у с.м.т. Лужани. Даного громадянина притягнуто до адміністративної відповідальності за ч. 1 ст. 203 КУпАП та оштрафовано на 5100 грн.</p>
      <p>Першотравневий районний суд м. Чернівці зважив на позовні претензії УДМС області та прийняв рішення про примусове видворення неврегульованого мігранта з України з попереднім поміщенням до Волинського ПТПІ.</p>
      <p>Аналогічні санкції також були застосовані щодо громадянина РФ, якого виявили працівники Новоселицького РВ УДМС у Чернівецькій області спільно з місцевими правоохоронцями. Іноземця, який не виконав рішення про примусове повернення, оштрафовано на 2000 грн.  </p>
      <p>Стосовно нього готуються матеріали для подання до суду та прийняття рішення про примусове видворення з України.</p>
      <related>
        <h4>Схожі записи</h4>
        <a href="https://pogliad.ua/news/bukovina/uhilyalisya-vid-viyizdu-z-bukovini-povernut-na-batkivschinu-dvoh-inozemciv-379794"/>
        <a href="https://pogliad.ua/news/bukovina/na-bukovini-oformili-mayzhe-1350-posvidok-ta-postiyne-ta-timchasove-prozhivannya-376635"/>
        <a href="https://pogliad.ua/news/bukovina/z-bukovini-na-batkivschinu-primusovo-povernut-gromadyan-latviyi-ta-moldovi-375905"/>
        <a href="https://pogliad.ua/news/bukovina/na-bukovini-primusovo-povernut-na-batkivschinu-gromadyan-moldovi-ta-gruziyi-375385"/>
      </related>
    </article>
  </body>
</html>