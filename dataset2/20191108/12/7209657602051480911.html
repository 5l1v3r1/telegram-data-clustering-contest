<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ferrara/cronaca/segre-ferrara-cittadinanza-1.4875683"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-08T12:15:18+00:00"/>
    <meta property="og:title" content="Ferrara vuole dare la cittadinanza onoraria a Liliana Segre"/>
    <meta property="og:description" content="Lo ha annunciato il sindaco Fabbri rimarcando la necessità di superare il clima d’odio che ha visto la senatrice vittima di minacce. Lunedì la decisione sarà sottoposta al consiglio"/>
  </head>
  <body>
    <article>
      <h1>Ferrara vuole dare la cittadinanza onoraria a Liliana Segre</h1>
      <h2>Lo ha annunciato il sindaco Fabbri rimarcando la necessità di superare il clima d’odio che ha visto la senatrice vittima di minacce. Lunedì la decisione sarà sottoposta al consiglio</h2>
      <address><time datetime="2019-11-08T12:15:18+00:00">08 Nov 2019, 12:15</time> by <a rel="author">CAMILLA GHEDINI</a></address>
      <figure>
        <video src="https://vr-media.storage.googleapis.com/video/cre_80/encoded/6f3599f7-5e8b-45a7-a647-2107245514a3.mp4"/>
        <figcaption>Mattarella: "Scorta a Segre è segno che intolleranza non è retorica"&amp;pub_custom_params=department=ferrara</figcaption>
      </figure>
      <p>Ferrara, 8 novembre 2019 - <b>Ferrara </b>intende conferire la<b> cittadinanza onoraria</b> alla senatrice a vita, <b>Liliana Segre.</b> Lo ha annunciato questa mattina, in Municipio, il sindaco <b>Alan Fabbri,</b> nell’ambito della conferenza stampa di presentazione del Premio Adei Wizo - teso a fare conoscere, soprattutto tra i ragazzi, la cultura e la letteratura ebraica - di cui martedì, proprio nella città estense, è in programma la 19esima edizione.</p>
      <p>Rimarcando la necessità di superare un certo clima d’odio, a livello nazionale, che ha visto nei giorni scorsi la Segre vittima di minacce - al punto che <a href="https://www.ilgiorno.it/milano/cronaca/liliana-segre-minacce-1.4873294"><b>le è stata assegnata la scorta</b></a>- Fabbri ha puntualizzato che «crediamo nella bontà dell’operazione, che coinvolge tutte le forze politiche del consiglio comunale». Un’azione che va nella precisa direzione di «esprimere solidarietà a Liliana Segre». <b>La decisione di sindaco e Giunta sarà sottoposta lunedì al consiglio comunale in forma di risoluzione.</b></p>
      <figure>
        <a href="https://www.quotidiano.net/cronaca/video/scorta-per-liliana-segre-1.4873804">
          <img src="https://cdn.quotidiano.net/polopoly_fs/1.4873808!/httpImage/image.jpg_gen/derivatives/wide_325/image.jpg"/>
        </a>
        <figcaption>
          <a href="https://www.quotidiano.net/cronaca/video/scorta-per-liliana-segre-1.4873804">Scorta per Liliana Segre</a>
        </figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilgiorno.it/milano/cronaca/liliana-segre-minacce-1.4873294"/>
        <a href="https://www.quotidiano.net/politica/video/mattarella-scorta-a-segre-%C3%A8-segno-che-intolleranza-non-%C3%A8-retorica-1.4875775"/>
        <a href="https://www.quotidiano.net/cronaca/liliana-segre-scorta-1.4873733"/>
      </related>
    </article>
  </body>
</html>