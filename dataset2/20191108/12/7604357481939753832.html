<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/wevelgem-commotie-tijdens-reconstructie-moord-op-jill-36/"/>
    <meta property="og:site_name" content="SCEPTR"/>
    <meta property="article:published_time" content="2019-11-08T12:53:26+00:00"/>
    <meta property="og:title" content="Wevelgem: Commotie tijdens reconstructie moord op Jill (36)"/>
    <meta property="og:description" content="Donderdag vond de wedersamenstelling plaats van de moord op Jill Himpe. De gemoederen liepen hoog op, want de familie verwijt de politie."/>
  </head>
  <body>
    <article>
      <h1>Wevelgem: Commotie tijdens reconstructie moord op Jill (36)</h1>
      <address><time datetime="2019-11-08T12:53:26+00:00">08 Nov 2019, 12:53</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Er is opschudding ontstaan donderdag tijdens de reconstructie van </b>
        <a href="https://sceptr.net/2019/11/wevelgem-ridoan-belde-na-moord-nog-naar-familie-sorry-je-zal-nog-wel-zien/">de moord</a>
        <b> op </b>
        <a href="https://sceptr.net/tag/Jill-Himpe">Jill Himpe</a>
        <b> (36). Dit in Aalbeke. Het tweede gedeelde van de reconstructie vond plaats in Wevelgem. De zus van het slachtoffer begon er te roepen naar de dader, </b>
        <a href="https://sceptr.net/tag/Ridoan-Oudaha">Ridoan Oudaha</a>
        <b> (39) en Jills ex. De vrouw werd kortstondig meegenomen naar een combi, maar mocht daarna weer beschikken. Nadien werd echter in Wevelgem ook de politie geviseerd door de familie, die volgens de familie nooit de vele klachten rond geweld en stalking ernstig nam. Het parket ontkent dat echter, </b>
        <a href="https://www.hln.be/in-de-buurt/kortrijk/grote-commotie-bij-reconstructie-moord-op-jill-36-politie-komt-tussenbeide-nadat-zus-van-slachtoffer-dader-uitscheldt~abb9268c/">zo schrijft Het Laatste Nieuws.</a>
      </p>
      <p>De <a href="https://sceptr.net/2019/11/wevelgem-ridoan-belde-na-moord-nog-naar-familie-sorry-je-zal-nog-wel-zien/">wedersamenstelling van de relatiemoord</a> vond plaats in twee locaties. Het eerste deel werd georganiseerd in Moeskroensesteenweg in Aalbeke, waar de moord zelf gebeurde. Het tweede deel werd in de Nachtegaalstraat in Wevelgem gehouden, aan de woning van de Jills moeder, alwaar het lijk van Jill werd gelegd. De dader – Ridoan Oudaha, in het bezit van een uitgebreide en <a href="https://kw.be/nieuws/samenleving/jill-36-neergestoken-na-discussie-met-ex-vriend-en-gedumpt-in-woning-van-moeder/article-longread-401599.html">beruchte reputatie in de streek</a> – heeft de feiten intussen bekend, maar werd verbaal aangevallen door de zus van het slachtoffer tijdens de reconstructie donderdag.</p>
      <h3>Zus vermoorde Jill Himpe: “Politie kon mijn zus enkel aanraden om een flesje deodorant en een aansteker op zak te steken voor het geval ze hem tegenkwam”</h3>
      <p>De reconstructie was zoals gebruikelijk afgeschermd met werfhekkens, maar fotocamera’s van <a href="https://www.hln.be/in-de-buurt/kortrijk/grote-commotie-bij-reconstructie-moord-op-jill-36-politie-komt-tussenbeide-nadat-zus-van-slachtoffer-dader-uitscheldt~abb9268c/">onder meer Het Laatste Nieuws</a> konden Oudaha wel fotograferen; hij verscheen met een kaptrui op de misdaadplaatsen. De fatale feiten speelden zich af in de Peugeot 308 SW van het slachtoffer in Aalbeek (Kortrijk), maar als ‘stand-in’ voor deze auto werd een flitswagen van politie Grensleie gebruikt. Na de moord, waarbij er overal bloed aan de binnen- en buitenkant van de wagen kwam en het raam aan de bestuurderszijde sneuvelde, raadpleegde Oudaha zijn advocaat in het Gentse en reed hij tenslotte naar een carpoolparking in Deerlijk, waar hij zich liet oppakken door de politie.</p>
      <p>De reconstructie deed de gemoederen echter verhitten in Wevelgem, tijdens het tweede gedeelte. De zus van Jill ging fel tekeer en riep luidkeels verwensingen naar de verdachte moordenaar. Om te vermijden dat de situatie zou escaleren, greep de politie in. De vrouw werd even administratief aangehouden en moest in de politiecombi gaan zitten. Later mocht ze weer beschikken. Andere familieleden lieten nadien ook nog luidkeels hun ongenoegen blijken over de gruwelijke daden. De politie liet op dat moment echter begaan. <i>“We zijn niet alleen kwaad op hem (de verdachte, red.), maar ook op de politie”</i>, zo vertelde een andere zus nog <a href="https://www.hln.be/in-de-buurt/kortrijk/grote-commotie-bij-reconstructie-moord-op-jill-36-politie-komt-tussenbeide-nadat-zus-van-slachtoffer-dader-uitscheldt~abb9268c/">aan VTM</a>. <i>“Mijn zus was doodsbang, maar ze konden haar enkel aanraden om een flesje deodorant en een aansteker op zak te steken voor het geval ze hem tegenkwam. De politie heeft veel te weinig gedaan en dit is het resultaat.” </i></p>
      <p>Zaterdag vindt in Sint-Eloois-Winkel de afscheidsdienst voor Jill Himpe plaats, in de aula van uitvaartverzorger Serrus. De familie vraagt om alleen witte bloemen mee te brengen.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/vilvoorde-twintiger-doodt-vader-en-stapt-zelf-naar-politie/"/>
        <a href="https://sceptr.net/2019/11/moordenaar-ridoan-was-in-2015-toonbeeld-van-integratie/"/>
        <a href="https://sceptr.net/2019/11/polarisatie-binnen-open-vld-vergroot-linksliberaal-de-clercq-wil-paarsgroen/"/>
      </related>
    </article>
  </body>
</html>