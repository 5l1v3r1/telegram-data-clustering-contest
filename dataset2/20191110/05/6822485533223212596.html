<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819011.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T05:00:00+00:00"/>
    <meta property="og:title" content="دوستانی که مانع از حمله قلبی در زنان می‌شوند"/>
    <meta property="og:description" content="به گزارش باشگاه خبرنگاران جوان، نتایج یک پژوهش جدید که توسط انجمن سلامت قلب ایالات متحده انجام شد، نشان می‌دهد زنان یائسه که دارای دوستان صمیمی و حمایت اجتماعی بالایی هستند با کاهش احتمال سکته قلبی رو به رو می‌شوند. این نتایج پس از ۱۱ سال پیگیری وضعیت سلامت شرکت کنندگانی مشخص شد که با سابقه بیماری قلبی در خانواده رو به رو بودند."/>
  </head>
  <body>
    <article>
      <h1>دوستانی که مانع از حمله قلبی در زنان می‌شوند</h1>
      <address>
        <time datetime="2019-11-10T05:00:00+00:00">10 Nov 2019, 05:00</time>
      </address>
      <p>اگرچه همه ما دوستانی داریم که با آن‌ها صمیمی هستیم، اما گاهی اوقات فراموش می‌کنیم که دوستی‌های ما چقدر مهم هستند. برای بسیاری از افراد، دوستان مثل خانواده هستند و به نظر می‌رسد این نوع دوستی‌ها به سلامت جسمانی افراد درست مثل سلامت روانی تاثیر می‌گذارد.</p>
      <p>به گزارش باشگاه خبرنگاران جوان، نتایج یک پژوهش جدید که توسط انجمن سلامت قلب ایالات متحده انجام شد، نشان می‌دهد زنان یائسه که دارای دوستان صمیمی و حمایت اجتماعی بالایی هستند با کاهش احتمال سکته قلبی رو به رو می‌شوند. این نتایج پس از ۱۱ سال پیگیری وضعیت سلامت شرکت کنندگانی مشخص شد که با سابقه بیماری قلبی در خانواده رو به رو بودند.</p>
      <p>این نتایج نشان می‌دهد که دوستی و حمایت اجتماعی در کاهش استرس، احساس شادی، احساس خود ارزشمندی و توجه به حفظ سلامت موثر است. تمامی این موارد در نهایت از بروز بیماری‌های قلبی حاد پیشگیری می‌کند. دکتر جوآن پینکرتون، مدیر اجرایی انجمن سلامت یائسگی آمریکای شمالی درباره نتایج این پژوهش گفت: "این مطالعه یک ارتباط کوچک، اما معنادار بین حمایت اجتماعی ادراک شده و مرگ و میر در زنان فاقد بیماری‌های قلبی عروقی نشان می‌دهد. درواقعع پشتیبانی روانشناختی یا اجتماعی می‌تواند به جلوگیری از بیماری‌های قلبی در زنان مفید باشد.</p>
      <p>این مطالعه بسیار مهم است و نشان می‌دهد زنان باید نسبت به روابط خود با دیگران و برقراری دوستی‌های اجتماعی فعال باشند و نباید با بالا رفتن سن، نسبت به شادی و روابط اجتماعی خود بی توجه شوند.</p>
    </article>
  </body>
</html>