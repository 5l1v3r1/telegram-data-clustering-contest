<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-3rd-t20i-at-nagpur-live-streaming-when-and-where-to-watch-live-telecast-star-sports-hotstar-online-coverage-2841374.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T05:19:09+00:00"/>
    <meta property="og:title" content="INDvsBAN 3rd T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट"/>
    <meta property="og:description" content="India vs Bangladesh, 3rd T20I at Nagpur:  दूसरे मैच में एकतरफा जीत हासिल करने के बाद भारतीय क्रिकेट टीम रविवार (10 नवंबर) को विदर्भ क्रिकेट एसोसिएशन (वीसीए) स्टेडियम में बांग्लादेश के खिलाफ होने..."/>
  </head>
  <body>
    <article>
      <h1>INDvsBAN 3rd T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट</h1>
      <address><time datetime="2019-11-10T05:19:09+00:00">10 Nov 2019, 05:19</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 3rd T20I at Nagpur:  </b>दूसरे मैच में एकतरफा जीत हासिल करने के बाद भारतीय क्रिकेट टीम रविवार (10 नवंबर) को विदर्भ क्रिकेट एसोसिएशन (वीसीए) स्टेडियम में बांग्लादेश के खिलाफ होने वाले तीसरे और अंतिम मैच को जीतकर सीरीज अपने नाम करना चाहेगी। रोहित शर्मा चाहेंगे कि उसके तेज गेंदबाज इस मैच में अपने प्रदर्शन को सुधारे। टीम प्रबंधन तेज गेंदबाज खलील अहमद की जगह शार्दुल ठाकुर को मौका दे सकती है, जिन्होंने पहले मैच में 37 और दूसरे मैच में 44 रन खर्च कर डाले थे। </p>
      <p>बांग्लादेश ने सीरीज के पहले मैच में एकतरफा अंदाज में भारत को सात विकेट से हराकर सीरीज में 1-0 की बढ़त ले ली थी। टी-20 में भारत के खिलाफ बांग्लादेश की यह पहली जीत थी। लेकिन भारत ने दूसरे मैच में शानदार पलटवार करते हुए राजकोट में बांग्लादेश को आठ विकेट से हराकर सीरीज में 1-1 से बराबरी हासिल कर ली। </p>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-dream11-ind-vs-ban-predicted-playing-xi-pitch-report-nagpur-weather-forecast-team-update-head-to-head-stats-2841348.html">INDvsBAN: तीसरा टी-20 आज, जानें प्लेइंगXI से लेकर पिच रिपोर्ट तक सबकुछ</a>
      </h3>
      <h3>
        <a href="https://www.livehindustan.com/cricket/story-ind-vs-bangladesh-hitman-rohit-sharma-on-the-verge-of-creates-history-with-400-sixes-in-international-cricket-2840724.html">कोई भारतीय नहीं आस-पास, छक्के लगाने के नए कीर्तिमान के करीब 'हिटमैन' रोहित शर्मा</a>
      </h3>
      <p>वीसीए स्टेडियम में अब तक 11 टी-20 मैच खेले गए हैं और पहले बल्लेबाजी करने वाली टीम ने आठ बार इसमें जीत हासिल की है। ऐसे में यह देखना काफी दिलचस्प होगा कि टॉस जीतने के बाद भारत क्या करता है। </p>
      <p>
        <b>जानिए कब, कैसे और कहां देखें मैच की लाइव स्ट्रीमिंग और लाइव टेलिकास्ट-</b>
      </p>
      <p><b>कब और कहां खेला जाना है मैच?</b><br/>भारत और बांग्लादेश के बीच खेला जाने वाला तीसरा टी-20 मैच नागपुर के विदर्भ क्रिकेट एसोसिएशन स्टेडियम में खेला जाएगा। </p>
      <p><b>किस समय शुरू होगा मैच?</b><br/>10 नवंबर, रविवार, शाम 7.00 बजे (भारतीय समयानुसार), शाम 7:00  बजे (लोकल टाइम), दोपहर 01:30 (जीएमटी)। </p>
      <p><b>लाइव टेलिकास्ट कहां देख सकते हैं?</b><br/>मैच का लाइव टेलिकास्ट आप स्टार स्पोर्ट्स नेटवर्क पर देख सकते हैं।</p>
      <p><b>लाइव स्ट्रीमिंग कहां देख सकते हैं?</b><br/>मैच की लाइव स्ट्रीमिंग भारत में हॉटस्टार पर आप देख सकेंगे।</p>
      <p>
        <b>भारत दौरे के लिए बांग्लादेश की टीम : </b>
      </p>
      <p><b>बांग्लादेश टी-20 टीम : </b>सौम्य सरकार, मोहम्मद नईम, महमुदुल्ला (कप्तान), आफिफ हुसैन, मोसद्दक हुसैन, अनिमुल इस्लाम, लिटन दास, मुशफिकुर रहीम, अराफात सनी, अल-अमीन हुसैन, मुस्ताफिजुर रहमान, शैफुल इस्लाम, अबू हैदर रॉनी, तैजुल इस्लाम। </p>
      <p>
        <b>बांग्लादेश के खिलाफ भारत की टीम : </b>
      </p>
      <p><b>बांग्लादेश के खिलाफ भारतीय टी-20 टीम:</b> रोहित शर्मा (कप्तान), शिखर धवन, केएल राहुल, संजू सैमसन, श्रेयस अय्यर, मनीष पांडे, ऋषभ पंत (विकेटकीपर), वाशिंगटन सुंदर, क्रुणाल पांड्या, युजवेंद्र चहल, राहुल चाहर, दीपक चाहर, खलील अहमद, शिवम दुबे, शार्दुल ठाकुर।</p>
    </article>
  </body>
</html>