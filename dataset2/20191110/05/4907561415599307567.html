<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/sayiyi-cogaltmak-gereksiz-2218046"/>
    <meta property="og:site_name" content="Posta"/>
    <meta property="article:published_time" content="2019-11-10T05:01:51+00:00"/>
    <meta property="og:title" content="Sayıyı çoğaltmak gereksiz"/>
    <meta property="og:description" content="Cinsellik denince erkeklerin aklına cinsel organ boyu ya da skor geliyor. Beyler, ikisi de büyük önem taşımıyor, çünkü kadın bunlarla ilgilenmiyor. Skor peşinde koşup ilişki sayınızı artırmanın peşine düşmeyin. Gecede bir kez her iki tarafı da tatmin eden ve uyumlu bir ilişki yeterlidir."/>
  </head>
  <body>
    <article>
      <h1>Sayıyı çoğaltmak gereksiz</h1>
      <address><time datetime="2019-11-10T05:01:51+00:00">10 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>Cinsellik denince erkeklerin aklına cinsel organ boyu ya da skor geliyor. Beyler, ikisi de büyük önem taşımıyor, çünkü kadın bunlarla ilgilenmiyor. Skor peşinde koşup ilişki sayınızı artırmanın peşine düşmeyin. Gecede bir kez her iki tarafı da tatmin eden ve uyumlu bir ilişki yeterlidir.</i>
      </p>
      <p>
        <b>Bozuldu mu?</b>
      </p>
      <p>18 yaşında kızım. 3 gün önce sevgilimle ilişkiye girdik. Eve gittiğimde iç çamaşırımda kan gördüm. Kızlığım bozulmuş mudur?</p>
      <p>
        <b>CEVAP</b>
      </p>
      <p>Sevgili yavrum, sanırım zedelendi. Bozuldu demeye dilim varmıyor ama ‘Atı alan Üsküdar’ı geçmiş.’</p>
      <p>
        <b>Neden korkuyor?</b>
      </p>
      <p>26 yaşındayım ve yeni evliyim. Sorunum penisimin boyuyla ilgili. 22 santim olduğu için ilişkide eşimin canı çok yanıyormuş. Karım ilişkiden korkuyor. Ne yapacağım?</p>
      <p>
        <b>CEVAP</b>
      </p>
      <p>Değerli okurum, idareli kullan yeter.</p>
      <p>
        <b>Filmlerle boşalıyorum</b>
      </p>
      <p>20 yaşındayım. Porno veya erotik film izlediğimde kendi kendime boşalıyorum. Bu bir sorun mu? Nasıl önüne geçebilirim?</p>
      <p>
        <b>CEVAP</b>
      </p>
      <p>Değerli okurum, çok heyecanlısın. Kuşkusuz bu konularda fazla duyarlısın. Ama alışman gerekir. Evlenince böyle olmayacak. Erken boşalma olabilir. Onu da tedavi ederiz.</p>
      <p>
        <b>Azalttım</b>
      </p>
      <p>Bir ara günde 3 defa mastürbasyon yapıyordum. Sonbahar gelince haftada 1’e düşürdüm. Şimdi o 1’i de arar oldum. Ne kadar uğraşırsam uğraşayım artık olmuyor. Yardım edin.</p>
      <p>
        <b>CEVAP</b>
      </p>
      <p>Değerli okurum, tedavinin kuralını senin organ koymuş “Yeter. Ben bu kadar yalancı mamayla yarışlara giremem. Ne halin varsa gör” diye sana mesaj vermiş. Çok iyi yapmış, doğru yapmış. Aferin ona. Gizli mesajı sen almadın, ben söyleyeyim. 3 hafta istirahat. 3 haftadan sonra haftada 3 mastürbasyon. İşte sana düzen. Gerisine karışma.</p>
      <p>
        <b>Hamile mi?</b>
      </p>
      <p>Kız arkadaşımla 1 hafta önce ilişkiye girdik. Sevgilimin adet görmesi gerekiyordu. Acaba hamile kalmış olabilir mi?</p>
      <p>
        <b>CEVAP</b>
      </p>
      <p>Değerli okurum, hamilelik 1 hafta içinde belli olmaz. Eğer bugünlerde adetini görecek olsaydı, yine de hamile kalma ihtimali zayıf olurdu. Biraz bekleyin. 1 ay sonra adetini görmezse test yaptırın.</p>
      <p>
        <b>Çok fazla yapıyorum</b>
      </p>
      <p>Çok mastürbasyon yapıyorum. İçimde çok istek var, duramıyorum. Yani kendimi mastürbasyon yapmak zorunda hissediyorum. Birçok kadınla beraber olmama rağmen bir kere boşaldıktan sonra o kadınla bir daha beraber olamıyorum. O kadına istek duymuyorum ama sebebini bilmiyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, bence kesinlikle mastürbasyonu azalt. Birçok kadınla beraber oluyormuşsun. Öyleyse mastürbasyona ne gerek var? Beynini kadınlara programla. İkinci birleşmeler kişiden kişiye değiştiği gibi bunun cinsel güçle de ilgisi yoktur. Beyinsel bir olaydır. Yani senin kimliğin öyleyse öyledir. Başkaları da başka türlü yapıyorsa, bu seni bağlamaz. Şu ana kadar ortada bir sorun göremedim. Ama ciddi bir sorun olursa yazarsın, ben buradayım.</p>
      <p>
        <b>Erken boşaldım</b>
      </p>
      <p>23 yaşındayım, sevgilimse 19 yaşında. Bir ay önce ilişkiye girdik. Vajinaya girmemle boşaldım. İkinci defa denemek istedim, aynı şey oldu. Ne olacak?</p>
      <p>
        <b>CEVAP</b>
      </p>
      <p>Değerli okurum, yardıma ihtiyacın yok. Heyecanlanınca böyle olur. Kafaya takma. Sürekli bir kız arkadaşın olunca ve evlilik koşulları oluşunca ya da evlendiğinde aradan birkaç ay geçtiğinde erken boşalman devam ediyorsa tedavi ederiz be yavrum. Dert değil, sorun değil. Bulmuşsun, bunuyorsun.</p>
      <p>
        <b>Kaç santim olmalı?</b>
      </p>
      <p>19 yaşındayım, 50 kiloyum. Bu şartlara göre penisimin ölçüsünün ne olması gerekiyor?</p>
      <p>
        <b>CEVAP</b>
      </p>
      <p>Değerli okurum, kitaplar 15 santim diyor.</p>
      <p>
        <b>Penisim küçükmüş</b>
      </p>
      <p>28 yaşındayım. Kız arkadaşım penisimin küçük olduğunu söyledi. Benimki 17 santim. Sevgilime daha büyüğünü nerede gördüğünü sordum. “Filmlerde gördüm” dedi. Ben inanmadım. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, ideal boy ve boyutlardasın. Dahası biraz da santimetreler fazla. Kilon da iyi, nasılsa ileride kilo alacaksın. Kız porno filmlerin gazına gelmiş, sanıyorum ki ileride fena halde düş kırıklığına uğrayacak. Yeter ki sen düş kırıklığına uğrama, mükemmel ölçülerin var.</p>
      <p>
        <b>Gelişir mi?</b>
      </p>
      <p>Vücut geliştirmeye gidiyorum. Vücudum gelişiyor, peki cinsel organım da gelişir mi?</p>
      <p>
        <b>CEVAP</b>
      </p>
      <p>Gelişir yavrum, gelişir. Engeli var, alışması lazım. Zamana ihtiyacı var. Merak etme yavrum alışır. Sadece kilo alma.</p>
      <p>
        <b>Pişmanım</b>
      </p>
      <p>19 yaşında kızım. 18 yaşında bir sevgilim vardı. Onunla sürtünme yoluyla ilişkiye girdik ama tam anlamıyla beraber olmadık. Şimdi sevgilimden ayrıldım. Yaşadıklarımdan çok pişmanım. Kızlık zarım bozulmuş mudur?</p>
      <p>
        <b>CEVAP</b>
      </p>
      <p>Değerli okurum, zar bozulmadı. Pişman olmuşsun. Bu bir ders gibi kafanda kalsın. Onu unut, ruhunu incitme.</p>
      <p>
        <b>5 kez boşalıyormuş</b>
      </p>
      <p>30 yaşında arkadaşım var. Bu arkadaşım ereksiyon halinde üst üste 5 kere boşaldığını söylüyor. Ben ikinci ilişkiye bile giremezken o nasıl böyle yapıyor? O mu normal yoksa sorun bende mi? Anlattıkları kabus gibi.</p>
      <p>
        <b>CEVAP</b>
      </p>
      <p>Değerli okurum, kabus görecek biri varsa, o da arkadaşın. Sen iyi bir koordinattındasın. O arkadaşının ne yaptığını, ne düşündüğünü biz bilemiyoruz. Aslında ne dediğinin hiçbir önemi yok. Onun bileceği iş. Oturmuş bir kuzuyu yemiş bitirmiş. Bize ne, bırak kendisi düşünsün.</p>
      <p>
        <b>BÖYLE SORU YOK!</b>
      </p>
      <p>
        <b>Ne boşalıyor ne sertleşiyor</b>
      </p>
      <p>18 yaşındayım, cinsel hayatım gayet güzel. Ama benim küçük, ilişki de ne boşalıyor ne de sertleşiyor, belli bir süre sonra sönüyor. Bunun çözümü var mı? Artık çok sıkıldım.</p>
      <p>
        <b>CEVAP</b>
      </p>
      <p>Değerli okurum, senin küçüğün çok özel bir sorun yaşadığını sanmıyorum. Bu durum biraz senin telaşınmış gibi geldi bana. Biraz yol al ve organı sınava sokar gibi davranma. Psikolojik bir dalgalanma içinde denemeler yapamaya kalkarsan o da sana psikolojik rolünü oynar sakın unutma.</p>
      <p>Değerli yavrum, uzun yılların yolcususun, en az 60 yılın var önünde. Zaman lehinde işleyecek bunu aklından çıkarma. Zavallı organa baskıda bulunma. Şu ilişki olayını biraz geciktiriver, o kendi yolunu bilir ve bulur, panik yapma.</p>
      <p>
        <b>GÜNÜN SORULARI</b>
      </p>
      <p>
        <b>Zevk alamıyorum</b>
      </p>
      <p>Kız arkadaşımdan zevk alamıyorum, nedeni nedir? Onu seviyorum ama haz alamıyorum. Acaba sorun bende mi yoksa onda mı?</p>
      <p>
        <b>CEVAP</b>
      </p>
      <p>Değerli okurum, bu konuyu uzun bir merdivenden çıkar gibi düşüneceksin. Ağır ağır zamana yayacaksın. Cinsel eylem ondan, senden, ailenden, çevrenden, ekonomik kültürden ve kimlik yapısından etkilenir. Bu gibi durumlarda kırdaki ot kadar at da önemlidir. Bunun için hesapları iyi yapmalısın ki at aç kalmasın.</p>
      <p>
        <b>Uykusu geliyor</b>
      </p>
      <p>İlişkiye girdiğimde ikinci ilişkiye giremiyorum. Cinsel organım uyuyor ve uykum geliyor. Bu neden kaynaklanıyor?</p>
      <p>
        <b>CEVAP</b>
      </p>
      <p>Değerli okurum, uykusu çok olduğundan, alışkanlığından, kendi psikolojik yapısından falin filan... İyi de 2’nciye zaten gerek yoktur. Acelen niye? Ertesi günün gecesine 18 saat var. İradeni kullan. Yani yaşın kaç? Evli misin, bekar mısın?</p>
      <p>Bari yaşını da yazıverseydin de psikolojik yapına ve yorumuma da yer bıraksaydın. Şimdi fala bakar gibi oldu. Bize ancak hayırlı bir kimlik oluşsun diye iyi dileklerle bulunmak kalıyor.</p>
      <p>
        <b>GÜNÜN SÖZÜ</b>
      </p>
      <p>Ruh görünmez ama bakmasını bilene kendini gösterir. H.D.</p>
    </article>
  </body>
</html>