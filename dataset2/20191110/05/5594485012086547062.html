<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/te-sa-mnogo-po-silni-ot-koza-nostra-evropa-e-prevzeta-ot-chernata-bradva-video_news708252.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T05:10:00+00:00"/>
    <meta property="og:title" content="Те са много по-силни от Коза Ностра! Европа е превзета от Черната брадва ВИДЕО"/>
    <meta property="og:description" content="Нигерийската групировка използва вуду, за да сплаши враговете си"/>
  </head>
  <body>
    <article>
      <h1>Те са много по-силни от Коза Ностра! Европа е превзета от Черната брадва ВИДЕО</h1>
      <h2>Нигерийската групировка използва вуду, за да сплаши враговете си</h2>
      <address>
        <time datetime="2019-11-10T05:10:00+00:00">10 Nov 2019, 05:10</time>
      </address>
      <p>https://blitz.bg/svyat/te-sa-mnogo-po-silni-ot-koza-nostra-evropa-e-prevzeta-ot-chernata-bradva-video_news708252.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573250990-768x432.jpg"/>
      </figure>
      <p>
        <b>След Италия прословутата нигерийска банда  „Блек Екс“ (известна също така като Черната брадва) - известна с това, че плаши хората с вуду магия - бавно превзема Швеция. Те вече са окупирали територията си в най-големите градове Стокхолм и Гьотеборг, като шведската национална телевизия съобщава, че полицията е потвърдила присъствието им  в университетския град Упсала.</b>
      </p>
      <figure>
        <iframe src="https://www.youtube.com/embed/oGgUJ4sfOzQ" width="425" height="349" data-service="Youtube" scrolling="no"/>
      </figure>
      <p>Наречени "Черната брадва", те изграждат култ към смъртта, основната им работа е трафикът на наркотици и хора и са известни с убийства, отвличане и използването на вуду като инструмент за изнудване.<br/><br/>„Те държат жените за заложници и ги плашат да вярват, че ще свършат с вуду магия, ако напуснат бизнеса с проституция. Те продават кокаин и хероин ", предупреди говорителят на полицията в Упсала Хале Пожаревус.<br/><br/>В началото на септември младеж със 70 капсули хероин и кокаин беше арестуван на летището в Стокхолм. Той призна, че извършва куриерска работа за бандата, защото те убили баща му в Нигерия и заплашили да убие и майка му.<br/><br/>„Те използват заплахи, но също така знаем, че убиват хора, въпреки че засега нямаме индикации, че са го правили в Швеция. Но знаем, че това се случвало в Нигерия и страните, където те са създали своята мрежа. "<br/><br/>Днес мрежата е широко разпространена, от родната Нигерия, Европа и чак до Канада. В Италия Черната брадва остави най-дълбокия си отпечатък досега и се очакваше, че ще се сблъска с мафията Коза Ностра в Сицилия. В крайна сметка те постигнаха компромис, оставяйки част от приходите си на доминиращата мафия Коза Ностра.<br/><br/>В Европа най-застрашени са мигрантите от Западна Африка, на които са обещани работни места и са замесени в престъпна дейност. Шведската полиция предупреди, че особено дебне край джамиите в Стокхолм. За да привлекат колкото се може повече хора, те използват и заплахи от местната версия на вуду, наречена yuju. Те твърдят, че извършват ритуали и уверяват жертвите, че бандата им ще открадне душите им, ако не се подчинят на заповедите им или ги докладват в полицията.<br/><br/>Трябва да се каже, че нигерийската мафия е със седалище в университетския град Бенин, където в края на 60-те и началото на 70-те години бяха създадени тайни окултни общества, които имат силни политически стремежи и антиколониалистически възгледи. Но с течение на времето и особено след кризата, която удари Нигерия през 80-те, те изоставиха политическите си идеали и се утвърдиха като престъпни организации.<br/><br/><b>Превод: БЛИЦ</b></p>
    </article>
  </body>
</html>