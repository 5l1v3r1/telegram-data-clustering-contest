<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740921"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T05:59:00+00:00"/>
    <meta property="og:title" content="'พิธิวัตต์'เข้าใจโลก ฟอร์มแผ่วเมื่อไหร่มีสิทธิหลุดโผ"/>
    <meta property="og:description" content="'พิธิวัตต์' ระบุ ไม่ใช่ตัวหลักถาวร ถ้าฟอร์มไม่ดีก็พร้อมกระเด็นได้ ดังนั้นต้องรักษาผลงานไว้ตลอด เชื่อ ทำให้สนุก จะออกมาดีเอง"/>
  </head>
  <body>
    <article>
      <h1>'พิธิวัตต์'เข้าใจโลก ฟอร์มแผ่วเมื่อไหร่มีสิทธิหลุดโผ</h1>
      <address>
        <time datetime="2019-11-10T05:59:00+00:00">10 Nov 2019, 05:59</time>
      </address>
      <figure>
        <img src="https://www.dailynews.co.th/admin/upload/20191110/news_kuwsZyPcla130525_533.jpg?v=20191110149"/>
      </figure>
      <p>
        <b>"พิธิวัตต์" ระบุ ไม่ใช่ตัวหลักถาวร ถ้าฟอร์มไม่ดีก็พร้อมกระเด็นได้ ดังนั้นต้องรักษาผลงานไว้ตลอด เชื่อ ทำให้สนุก จะออกมาดีเอง</b>
      </p>
      <p>"ช้างศึก" ทีมฟุตบอลชาติไทย ลงซ้อมต่อเนื่อง เตรียมฟุตบอลโลก 2022 โซนเอเชีย รอบ 2 กลุ่ม G นัดที่ 4-5 ไปเยือน มาเลเซีย วันที่ 14 พ.ย. และเยือน เวียดนาม วันที่ 19 พ.ย. นี้ โดยช่วงเย็นวันที่ 10 พ.ย. อากิระ นิชิโนะ กุนซือใหญ่ จะนำทีมลงซ้อมช่วงเย็นที่วินด์มิลล์ฟุตบอลคลับ ก่อนยกพลไปแดนเสือเหลือง วันที่ 11 พ.ย.<br/>    <br/>พิธิวัตต์ สุขจิตธรรมกุล กองกลางทีมชาติไทย กล่าวว่า การซ้อมช่วงนี้ นิชิโนะ ยังไม่เน้นอะไรมาก พยายามให้ฟื้นฟูสภาพร่างกาย เพราะที่ผ่านมากรำศึกหนักมาตลอดทั้งปี แต่เชื่อว่าหลังจากนี้ ระดับการซ้อมจะเข้มข้นขึ้นเรื่อยๆ ส่วนเรื่องที่ระยะหลัง สามารถยึดตัวจริงทีมชาติได้นั้น เจ้าเต้ กล่าวว่า <br/><br/>“มันอยู่ที่การทำงาน และ ผลงานมากกว่า ถ้าเรารักษามาตรฐานที่ดีได้ ก็มีโอกาสติดเข้ามาเรื่อยๆ ผมไม่เคยคิดเลยว่า หลังจากนี้ จะมีชื่อติดเข้ามาตลอด ทุกคนต้องแข่งขันกัน และ ถ้าวันหนึ่ง ผมทำผลงานไม่ดี ก็มีโอกาสหลุด ดังนั้น พยายามกระตุ้นตัวเองอยู่เสมอว่า ต้องรักษามาตรฐานให้ได้”<br/><br/>“จริงๆ ผมไม่ได้ทำอะไรเป็นพิเศษเลยครับ ผมแค่สนุก ที่ได้เล่นกับรุ่นพี่หลายๆ คนที่เคยชื่นชอบ และ ผมเชื่ออย่างหนึ่งว่า ถ้าเราทำอะไรด้วยความสนุก ทุกอย่างจะออกมาดีเอง” เจ้าเต้ กล่าว</p>
    </article>
  </body>
</html>