<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740618"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T05:00:00+00:00"/>
    <meta property="og:title" content="รู้อะป่าว? &quot;บอม-พงศกร&quot;อยากสลับตัวกับสาวคนไหน"/>
    <meta property="og:description" content="ภรรยาคุณชายชเว มาประจำการเป็นสตรีไปรณีย์แล้วจ้า สัปดาห์นี้ไปหาคำตอบของนักแสดงหนุ่ม บอม-พงศกร มาให้น้า"/>
  </head>
  <body>
    <article>
      <h1>รู้อะป่าว? "บอม-พงศกร"อยากสลับตัวกับสาวคนไหน</h1>
      <address>
        <time datetime="2019-11-10T05:00:00+00:00">10 Nov 2019, 05:00</time>
      </address>
      <p>
        <b>ภรรยาคุณชายชเว มาประจำการเป็นสตรีไปรณีย์แล้วจ้า สัปดาห์นี้ไปหาคำตอบของนักแสดงหนุ่ม บอม-พงศกร มาให้น้า</b>
      </p>
      <p>มาแล้วมาอีกแล้วจ๊ะ! เจ่เจ้คนสวย <b>ภรรยาคุณชายชเว</b> เอง ทุกคนแฮปปี้ดีงามกันไหม สัปดาห์ที่ผ่านมาเจ่เจ้วุ่นวายมากๆ งานเยอะยังไม่พอหนุ่มๆ ยังเข้ามาเยอะอีก เบื่อ…(ฮา)<br/>           <br/>เข้าเรื่องเนอะก่อนแฟนๆ จะเกลียดฮ่าๆ เจ่เจ้ขอไปส่องดูทวิตเตอร์ <b>@dailynewstwit</b> อีกครั้งดีกว่า คือ อาทิตย์ก่อนแฟนๆ ที่ทวิตเตอร์บอกว่าทำไมเจ่เจ้ไม่ค่อยเอาคำถามของแฟนๆ ในทวิตเตอร์มาตอบเลย เจ่เจ้เลยจัดให้นะเอาเป็นคำถามของ <b>คุณดำเกิง จากจังหวัดบุรีรัมย์</b> ที่เขียนให้ไปหาคำตอบของนักแสดงหนุ่ม <b>บอม-พงศกร โตสุวรรณ</b> มาตอบนะจ๊ะ<br/><br/>โดย <b>คุณดำเกิง</b> เขียนมาว่า<b><i> “โย่ๆๆ คุณภรรยาคุณชายชเว เอาจริงๆ ผมอยากรู้ชื่อคุณนะ ทำไมใช้ชื่อคล้ายคนเกาหลี คุณเป็นคนเกาหลีไหม ยังไงมาตอบด้วยนะ อยากรู้ และที่อยากรู้มากๆ เลยบอม-พงศกร น้องชายผมคนที่หล่อมากๆ ผมอยากรู้ว่าถ้าเขาสลับตัวเป็นผู้หญิงได้จะสลับตัวกับใคร เพราะอะไร หาคำตอบมาด้วยนะ ผมถามสองคำถามครับ”</i></b></p>
      <figure>
        <img src="https://www.dailynews.co.th/admin/upload/20191108/news_HiuTeqlmMu151952_533.jpg?v=20191110175?v=4083"/>
      </figure>
      <p>โอ้โห…นี่ฤทธิ์น้ำมันเสน่ห์ใจขาดแดดิ้นหรือเปล่าอ่ะ ทำไมมีคนจีบเราผ่านสื่อ กรี๊ด! เขิน แต่เราจะต้องหาคำถามให้เขาก่อน<br/><br/><b>บอม </b>เผยว่า <br/><i><b>“จริงๆ ตอบยากมากเลย(ยิ้ม) แต่ผมรู้สึกว่าผมอยากจะลองเป็นพี่อั้ม-พัชราภา ดูครับ เพราะผมอยากรู้ความรู้สึกว่าการเป็นซุปตาร์ที่สวยและแซ่บมากๆ ความรู้สึกมันเป็นยังไง จะมีคนเข้ามาหาเราแบบไหน ก็เลยอยากจะลองสลับตัวเป็นพี่อั้มครับ”</b></i><br/><br/>ชัดเจนเนอะว่าบอมเขาอยากสลับตัวกับพี่อั้มอ่ะ แต่เจ่เจ้อยากจะบอกคุณดำเกิงว่าสลับตัวบางครั้งอาจจะมีมั่ว แต่ถ้าคุณมายั่ว เจ้จะลองคั่วคุณดู (ฮ่าๆๆๆ) นี่ฉันเป็นอะไร ยังไงสัปดาห์หน้าถ้าใครอยากรู้อะไรก็มาทิ้งคำถามไว้นะจ๊ะ.</p>
      <figure>
        <iframe src="https://www.youtube.com/embed/DbI85hnp99I" width="640" height="360" data-service="Youtube" scrolling="no"/>
      </figure>
      <p> ...............................<br/>คอลัมน์ <br/><mark><b>"รู้อะป่าว?"</b></mark><br/>โดย<mark><b> "ภรรยาคุณชายชเว"</b></mark></p>
      <figure>
        <img src="https://www.dailynews.co.th/admin/upload/20191108/news_XsAdQvpaXR124929_533.jpg?v=20191110175?v=1835"/>
      </figure>
    </article>
  </body>
</html>