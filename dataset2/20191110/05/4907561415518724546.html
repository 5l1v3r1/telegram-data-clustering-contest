<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/onlari-hatirliyormusunuz-sokaklarin-kaybolan-renkleri-2218032"/>
    <meta property="og:site_name" content="Posta"/>
    <meta property="article:published_time" content="2019-11-10T05:00:47+00:00"/>
    <meta property="og:title" content="Onları hatırlıyormusunuz? Sokakların kaybolan renkleri"/>
    <meta property="og:description" content="Plazaların, AVM’lerin olmadığı yıllarda sokakların simgesi olan çok renkli meslekler vardı. Yoğurtçu, macuncu, sütçü, bohçacı, pamuk şekerci, şerbetçi... Daha neler neler... Teknolojinin gelişimine ve yeni kültürel yapıya direnemeyip tarihe karışan meslekleri şöyle bir hatırlayalım istedik"/>
  </head>
  <body>
    <article>
      <h1>Onları hatırlıyormusunuz? Sokakların kaybolan renkleri</h1>
      <address>
        <time datetime="2019-11-10T05:00:47+00:00">10 Nov 2019, 05:00</time>
      </address>
      <h3>Plazaların, AVM’lerin olmadığı yıllarda sokakların simgesi olan çok renkli meslekler vardı. Yoğurtçu, macuncu, sütçü, bohçacı, pamuk şekerci, şerbetçi... Daha neler neler... Teknolojinin gelişimine ve yeni kültürel yapıya direnemeyip tarihe karışan meslekleri şöyle bir hatırlayalım istedik</h3>
      <p>
        <b>Bekir SAÇAR / bekir.sacar@posta.com.tr</b>
      </p>
      <figure>
        <img src="https://i.pstimaj.com/img/75/640x0/5dc71f1566a97ca039820ce1"/>
      </figure>
      <h3>Bileycilik</h3>
      <p>Sırtında taşıdığı tezgahıyla sokaklarda kıvılcımlar saça saça mahallenin bütün körelmiş bıçak ve makaslarını keskinleştiren bileyiciler de kaybolan renklerimizden. ‘Kullanat’ devrinde olduğumuz için bileyicilere artık iş kalmadı.</p>
      <figure>
        <img src="https://i.pstimaj.com/img/75/640x0/5dc71fe4ae298bffaaa8f480"/>
      </figure>
      <h3>Gazete satıcıları</h3>
      <p>Gazetelerin elde satışının yapılarak okuyucuya ulaştırıldığı yıllarda “Yazıyor, yazıyor...” diye bağırarak otobüs terminali ve meydanlarda gazete satan çocuklar artık tarihe karıştı.</p>
      <h3>Yoğurtçu - Sütçü</h3>
      <p>Ambalajlı pastörize sütün olmadığı zamanlarda sütçüler ve yoğurtçular omuzlarındaki sırığın iki, ucuna iple bağlanmış yoğurt tepsisi, süt güğümleriyle satış yaparlardı.</p>
      <p>Ellerindeki okul çanını sallayarak mahalleliye geldiklerini haber verirlerdi.</p>
      <figure>
        <img src="https://i.pstimaj.com/img/75/640x0/5dc7202766a97c9f5e1d7a94"/>
      </figure>
      <h3>Yorgancılık</h3>
      <p>Yorgancılık henüz tam ölmedi ama deyim yerindeyse sürünüyor. Neredeyse her mahallede birkaç yorgancı olurdu. Şimdi kalmadı.</p>
      <figure>
        <img src="https://i.pstimaj.com/img/75/640x0/5dc72068ae298bffaaa8f482"/>
      </figure>
      <h3>Şerbetçi</h3>
      <p>Kola ve gazoz hayatımıza girmeden önce sokaklarda satılan şerbet, insanların gözdesiydi.</p>
      <p>Vişne, çilek, karadut gibi meyvelerden yapılan şerbet şeker, bal veya tarçın ilave edilerek servis edilirdi.</p>
      <h3>Pamuk şekerci</h3>
      <p>Pamuk şekerin yapımı da en az yemesi kadar renkli ve heyecan verici. Usta, toz halindeki şekeri makinenin içine döküp, makineden uçuşan pamukçukları tahta çubuğa sararak servis ederdi.</p>
      <figure>
        <img src="https://i.pstimaj.com/img/75/640x0/5dc72093ae298b0135083d6e"/>
      </figure>
      <h3>Hacivat ile Karagöz</h3>
      <p>Özellikle İstanbul’un farklı semtlerindeki kahvelerde, bahçelerde, çadırlarda, gazinolarda, sünnet düğünlerinde, okullarda, tiyatrolarda hayal perdeleri kurulur ve Hacivat ile Karagöz oynatılırdı.</p>
      <figure>
        <img src="https://i.pstimaj.com/img/75/640x0/5dc720d766a97ca03a2c81e3"/>
      </figure>
      <h3>Macuncu</h3>
      <p>Altı bölüme ayrılmış teneke tepsi içindeki güllü, naneli, limonlu rengarenk macunlar tahta çubuk ucuna sarılır servis edilirdi. Macuncunun önünden geçerken tüm çocukların ağzının suyu akardı.</p>
      <figure>
        <img src="https://i.pstimaj.com/img/75/640x0/5dc720fa66a97c9f5d653047"/>
      </figure>
      <h3>Arnavut ciğerci</h3>
      <p>Arnavut ciğeri satıcıları da artık tarihe karıştı. Parlak metal çerçeveli, konik camekan içinde soğan ve patatesle servis edilen unda kızarmış küp küp ciğerin tadına doyum olmazdı.</p>
      <h3>Bohçacı</h3>
      <p>“Bohçacı geldiii hanım!” Bohçacılar, çarşaf, dantel, masa örtüsü, nevresim, pike gibi temel ev ihtiyaçlarını kapı kapı dolaşıp hanımlara ısrarla gösterir ve satarlardı.</p>
      <figure>
        <img src="https://i.pstimaj.com/img/75/640x0/5dc7213aae298bffa9be4399"/>
      </figure>
      <h3>Arzuhalci</h3>
      <p>Arzuhalci; belediye, vergi dairesi, adliye gibi resmi dairelerin kapısına ya da yakınına kurduğu masada daktilo ile ihtiyaç sahipleri için ücret karşılığı mektup veya dilekçe yazar, form doldurur, bayındırlık, tapu, evlenme gibi işleri de takip ederdi.</p>
      <h3>Kalaycı</h3>
      <p>Boş bir arsada toprağa açtıkları çukura koydukları mangal kömürünü yakıp bakır tencere ve kapları nişadırla kalaylayarak pırıl pırıl yaparlardı.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/diwali-bayrami-nedir-2218182">
          <img src="https://i.pstimaj.com/img/100/180x95/5dc8224b66a97ccda035aa66"/>
        </a>
      </figure>
      <p>
        <a href="https://www.posta.com.tr/diwali-bayrami-nedir-2218182">1 Diwali Bayramı nedir?</a>
      </p>
      <figure>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">
          <img src="https://i.pstimaj.com/img/100/180x95/5dc80166ae298b25e51afa94"/>
        </a>
      </figure>
      <p>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">2 Michael Jackson Kraliçe Elizabeth'ten şövalyelik unvan...</a>
      </p>
      <figure>
        <a href="https://www.posta.com.tr/alp-guler-hazal-filiz-kucukkoseyi-yalniz-birakti-2218143">
          <img src="https://i.pstimaj.com/img/100/180x95/5dc7f15aae298b25e51afa76"/>
        </a>
      </figure>
      <p>
        <a href="https://www.posta.com.tr/alp-guler-hazal-filiz-kucukkoseyi-yalniz-birakti-2218143">3 Alp Güler, Hazal Filiz Küçükköse'yi yalnız bıraktı</a>
      </p>
      <figure>
        <a href="https://www.posta.com.tr/dunya-yildizlarinin-aski-izmirde-tavan-yapti-2218141">
          <img src="https://i.pstimaj.com/img/100/180x95/5dc7ee78ae298b25e6200ff7"/>
        </a>
      </figure>
      <p>
        <a href="https://www.posta.com.tr/dunya-yildizlarinin-aski-izmirde-tavan-yapti-2218141">4 Dünya yıldızlarının aşkı İzmir'de tavan yaptı</a>
      </p>
      <figure>
        <a href="https://www.posta.com.tr/unlulerin-sokak-tarzlari-2218137">
          <img src="https://i.pstimaj.com/img/100/180x95/5dc7eaa466a97cc4eaabc63c"/>
        </a>
      </figure>
      <p>
        <a href="https://www.posta.com.tr/unlulerin-sokak-tarzlari-2218137">5 Ünlülerin sokak tarzları</a>
      </p>
      <figure>
        <a href="https://www.posta.com.tr/ece-sukan-ve-ugur-guvenin-bu-kez-keyfi-yerinde-2218140">
          <img src="https://i.pstimaj.com/img/100/180x95/5dc7ee0dae298b25e6200ff5"/>
        </a>
      </figure>
      <p>
        <a href="https://www.posta.com.tr/ece-sukan-ve-ugur-guvenin-bu-kez-keyfi-yerinde-2218140">6 Ece Sükan ve Uğur Güven'in bu kez keyfi yerinde</a>
      </p>
      <figure>
        <a href="https://www.posta.com.tr/sabiha-gokcenin-manevi-oglu-tarihci-yazar-eris-ulger-ataturkun-bize-verdikleri-icin-emek-harcamadik-bu-yuzden-elimizden-kayip-gitmesine-izin-verdik-2218034">
          <img src="https://i.pstimaj.com/img/100/180x95/5dc72cc066a97ca039820d03"/>
        </a>
      </figure>
      <p>
        <a href="https://www.posta.com.tr/sabiha-gokcenin-manevi-oglu-tarihci-yazar-eris-ulger-ataturkun-bize-verdikleri-icin-emek-harcamadik-bu-yuzden-elimizden-kayip-gitmesine-izin-verdik-2218034">7 Sabiha Gökçen’in manevi oğlu tarihçi yazar Eriş Ülger:...</a>
      </p>
      <figure>
        <a href="https://www.posta.com.tr/aleyna-tilki-sevgilisiyle-amerikaya-gidiyor-2218033">
          <img src="https://i.pstimaj.com/img/100/180x95/5dc722ac66a97c9f5e1d7a98"/>
        </a>
      </figure>
      <p>
        <a href="https://www.posta.com.tr/aleyna-tilki-sevgilisiyle-amerikaya-gidiyor-2218033">8 Aleyna Tilki sevgilisiyle Amerika'ya gidiyor</a>
      </p>
      <figure>
        <a href="https://www.posta.com.tr/bayan-degil-kadin-2218031">
          <img src="https://i.pstimaj.com/img/100/180x95/5dc71e4766a97ca03a2c81e1"/>
        </a>
      </figure>
      <p>
        <a href="https://www.posta.com.tr/bayan-degil-kadin-2218031">9 Bayan değil kadın!</a>
      </p>
      <figure>
        <a href="https://www.posta.com.tr/anil-piyanci-geldigim-nokta-inanilmaaaz-2218027">
          <img src="https://i.pstimaj.com/img/100/180x95/5dc71867ae298bffaaa8f476"/>
        </a>
      </figure>
      <p>
        <a href="https://www.posta.com.tr/anil-piyanci-geldigim-nokta-inanilmaaaz-2218027">10 Anıl Piyancı: Geldiğim nokta inanılmaaaz!</a>
      </p>
    </article>
  </body>
</html>