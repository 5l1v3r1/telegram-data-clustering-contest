<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-ssha-uspishno-proyshov-viprobuvannya-noviy-boyoviy-lazer-329118_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T05:29:00+00:00"/>
    <meta property="og:title" content="У США успішно пройшов випробування новий бойовий лазер"/>
    <meta property="og:description" content="Лазерний комплекс ATHENA являє собою систему лазерної зброї потужністю 30 кіловат."/>
  </head>
  <body>
    <article>
      <h1>У США успішно пройшов випробування новий бойовий лазер</h1>
      <h2>Лазерний комплекс ATHENA являє собою систему лазерної зброї потужністю 30 кіловат.</h2>
      <address>
        <time datetime="2019-11-10T05:29:00+00:00">10 Nov 2019, 05:29</time>
      </address>
      <p>Збройні сили США у рамках <a href="https://dt.ua/TECHNOLOGIES/u-ssha-hochut-osnastiti-vinischuvachi-lazernoyu-zbroyeyu-302588_.html"><b>програми розробки лазерної зброї</b></a> успішно провели випробування лазерного комплексу Advanced Test High Energy Asset (ATHENA) на одній з військових баз у штаті Оклахома, повідомляє видання <a href="https://naked-science.ru/article/tech/ssha-uspeshno-ispytali-novyj-boevoj-lazernyj-kompleks">Naked Science</a>.</p>
      <p>Так, у рамках випробувань комплекс ATHENA продемонстрував можливість свого успішного застосування в реальному бою, перехопивши та знищивши кілька безпілотних літальних апаратів. Таким чином, комплекс може успішно захищати військові бази від атак безпілотників.</p>
      <p>Лазерний комплекс ATHENA являє собою систему лазерної зброї потужністю 30 кіловат, у якій використовується технологія Accelerated Laser Demonstration Initiative (ALADIN). Установка являє собою три 10-кіловатних лазери, об'єднаних в один 30-кіловатний промінь. При необхідності потужність комплексу може бути знижено.</p>
      <p>Останнім часом лазерними військовими технологіями все більше захоплюються військові різних країн. Так, <b><a href="https://dt.ua/WORLD/izrayil-hoche-posiliti-svoyu-pro-boyovimi-protiraketnimi-lazerami-zmi-297079_.html">Ізраїль замовив розробку лазерної зброї</a> </b>для захисту від некерованих бомб і ракет; розробка та впровадження цієї системи обійдуться ЦАХАЛу у 800 тисяч доларів.</p>
      <p>В Росії <a href="https://dt.ua/WORLD/rosiyskiy-boyoviy-lazerniy-kompleks-sokil-eshelon-nazvano-golovnoyu-zagrozoyu-dlya-ssha-296344_.html"><b>почали розгортати лазерний бойовий комплекс "Сокіл-Ешелон" - бойовий лазер 1ЛК222</b></a>, який почав розроблятися ще при СРСР. Лазерний комплекс 1ЛК222 здатний пропалювати корпуси літаків, супутників та балістичних ракет, а у якості носія зброї буде використовуватися літаюча лабораторія на базі транспортного літака Іл-76МД.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>