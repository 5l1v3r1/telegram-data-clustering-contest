<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/10/Flere-sivile-drept-i-russiske-luftangrep-i-Syria-20361264.ece"/>
    <meta property="og:site_name" content="adressa.no"/>
    <meta property="article:published_time" content="2019-11-10T17:22:52+00:00"/>
    <meta property="og:title" content="Flere sivile drept i russiske luftangrep i Syria"/>
    <meta property="og:description" content="Sju sivile er drept i luftangrep fra russiske styrker i Idlib-provinsen nordvest i Syria. Tre av dem er barn. I tillegg er flere kritisk skadd, opplyser SOHR."/>
  </head>
  <body>
    <article>
      <h1>Flere sivile drept i russiske luftangrep i Syria</h1>
      <address><time datetime="2019-11-10T17:22:52+00:00">10 Nov 2019, 17:22</time> by <a rel="author">(NTB) NTB-AFP</a></address>
      <p>Sju sivile er drept i luftangrep fra russiske styrker i Idlib-provinsen nordvest i Syria. Tre av dem er barn. I tillegg er flere kritisk skadd, opplyser SOHR.</p>
      <aside><a href="https://www.adressa.no/nyheter/utenriks/2019/11/10/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/10/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/10/javascript:void(0);">Del denne artikkelen på e-post</a></aside>
      <p>Åtte personer ble skadd i angrepet, flere av dem kritisk, ifølge leder Rami Abdulrahman for eksilgruppa Syrian Observatory for Human Rights (SOHR).</p>
      <p>Dette er det tredje russiske luftangrepet på åtte dager nordvest i Syria. Søndagens angrep var rettet mot landsbyen Kafr Ruma i Idlib-provinsen.</p>
      <p>Det bor rundt 3 millioner mennesker i Idlib-regionen, blant dem mange som er drevet på flukt fra andre områder i landet i løpet av de åtte årene med krig.</p>
      <p>Syrias president Bashar al-Assad, med hjelp fra Russland, trappet opp kampen mot opprørere i Idlib i april i år. Siden er rundt 1.000 sivile blitt drept og over 400.000 blitt drevet på flukt internt i regionen.</p>
      <p>(©NTB)</p>
    </article>
  </body>
</html>