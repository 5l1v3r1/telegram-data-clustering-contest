<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/pana-la-ora-19-00-au-votat-peste-615-800-de-romani-in-strainatate-18564002"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T17:04:55+00:00"/>
    <meta property="og:title" content="Până la ora 19.00 au votat peste 615.800 de români în străinătate"/>
    <meta property="og:description" content="Peste 615.800 de alegători au votat în străinătate la alegerile prezidenţiale până duminică la ora 19.00, potrivit datelor furnizate de Biroul Electoral Central (BEC)."/>
  </head>
  <body>
    <article>
      <h1>Până la ora 19.00 au votat peste 615.800 de români în străinătate</h1>
      <address>
        <time datetime="2019-11-10T17:04:55+00:00">10 Nov 2019, 17:04</time>
      </address>
      <p>Peste 615.800 de alegători au votat în străinătate la alegerile prezidenţiale până duminică la ora 19.00, potrivit datelor furnizate de Biroul Electoral Central (BEC).</p>
      <p>Până duminică la ora 19.00, au votat 615.889 de alegători în străinătate. Dintre aceştia, 590.700 au votat pe liste suplimentare, iar 25.189 sunt votanţi pe listă corespondenţă.</p>
      <p>838 de secţii de votare au fost organizate în străinătate, potrivit Biroului Electoral Central (BEC).</p>
      <p>Cea mai mare prezenţă la vot se înregistrează în continuare la o secţie din Londra, 6.063 de alegători prezentându-se pentru a îşi exercita votul. Prezenţă mare este şi la secţiile din Chişinău şi Bruxelles.</p>
      <p>La polul opus, într-o secţie de votare din Phenian (Republica Democrată Coreeană) au votat şapte români. Tot atâţia români au votat şi într-o secţie din Harare (Zimbabwe).</p>
      <p>La alegerile europarlamentare din 26 mai votaseră în Diaspora, până la ora 19.00, 267.597 de persoane.</p>
      <p>În schimb, la primul tur al prezidenţialelor din anul 2014 au votat în Diaspora, până la ora 19.00, doar 120.941 de alegători.</p>
    </article>
  </body>
</html>