<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/na-pivnochi-siriji-u-pidkontrolnomu-turechchini-rajoni-stavsja-potuzhnij-vibuh-8-zagiblih-639012.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T17:16:07+00:00"/>
    <meta property="og:title" content="На півночі Сирії у підконтрольному Туреччині районі стався потужний вибух – 8 загиблих"/>
    <meta property="og:description" content="Біля пекарні вибухнула маленька вантажівка"/>
  </head>
  <body>
    <article>
      <h1>На півночі Сирії у підконтрольному Туреччині районі стався потужний вибух – 8 загиблих</h1>
      <address>
        <time datetime="2019-11-10T17:16:07+00:00">10 Nov 2019, 17:16</time>
      </address>
      <h4>Біля пекарні вибухнула маленька вантажівка</h4>
      <p>Вісім людей загинули у неділю в результаті вибуху бомби на північному сході Сирії у районі, контрольованому турецькими військами і їх союзниками – сирійськими повстанцями.</p>
      <p>Про це розповіли в міністерстві оборони Туреччини. Інформацію надали також місцеві співробітники екстрених служб, повідомляє <a href="https://www.reuters.com/article/us-syria-security-explosion/eight-killed-in-bombing-in-turkish-controlled-northeast-syria-idUSKBN1XK0E3">Reuters</a>.</p>
      <p>Турецьке міністерство звинуватило у бомбардуванні курдське ополчення YPG. За словами Туреччини, це сталося на південний схід від сирійського міста Тель-Абьяд, захопленого турецькими силами в ході військового наступу місяць тому.</p>
      <p>Туреччина припинила свою військову операцію після домовленостей зі США і Росією, закликаючи до YPG відійти на відстань не менше 30 км від кордону Сирії з Туреччиною.</p>
      <p>Село Сулук, де стався недільний вибух, розташоване приблизно за 10 км на південь від кордону. За словами співробітника місцевої екстреної служби, біля пекарні вибухнула маленька вантажівка.</p>
      <p>Туреччина почала вторгнення, щоб очистити прикордонний район від сил YPG, яких Анкара вважає терористами через зв’язки з курдськими бойовиками на турецькій території.</p>
      <p>Ердоган заявив, що і Москва, і Вашингтон не виконали свої зобов’язання відповідно до укладених минулого місяця угод про виведення YPG із зазначеної зони. Він заявив, що Туреччина може відновити наступ, якщо умови не будуть дотримані.</p>
      <p>Нагадаємо, 26 серпня, у північно-західній провінції Ідліб <a href="https://glavcom.ua/news/u-siriji-zaginuli-devyatero-lyudey-cherez-ataki-viysk-asada-i-rosiyskih-soyuznikiv--620444.html">в Сирії дев’ять мирних мешканців загинули і ще 20 осіб отримали поранення через нічні авіаудари військ Башара Асада </a>і його російських союзників. </p>
      <related>
        <a href="https://glavcom.ua/odesa/news/v-ukrajinu-namagalisja-vvezti-velicheznu-partiju-hvorih-pomidoriv-638994.html"/>
        <a href="https://glavcom.ua/news/hlopec-u-harkovi-pidirvav-sebe-granatoyu-na-balkoni-638684.html"/>
        <a href="https://glavcom.ua/news/u-bagatopoverhivci-v-lucku-stavsya-vibuh-je-postrazhdaliy-638613.html"/>
      </related>
    </article>
  </body>
</html>