<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/stara-yevropa-pochynaye-domovlyatysya-z-rosiyeyu-mazur-rozpoviv-podrobytsi-svogo-zatrymannya-u-polshhi/"/>
    <meta property="og:site_name" content="Рубрика"/>
    <meta property="article:published_time" content="2019-11-10T17:17:53+00:00"/>
    <meta property="og:title" content="Стара Європа починає домовлятися з Росією, - Мазур розповів подробиці свого затримання у Польщі"/>
    <meta property="og:description" content="Заступник голови УНА-УНСО Ігор Мазур розповів подробиці свого затримання у Польщі Про це Мазур розповів на пресконференції у Любліні, після того, як його взяв на поруки консул України, повідомляє “Укрінформ”. “Інтерпол, який раніше не ставив нас у чорний список, тих, хто на Кавказі десь висвітлював ті злочини, які робила російська армія як в Грузії, так і […]"/>
  </head>
  <body>
    <article>
      <h1>Стара Європа починає домовлятися з Росією, - Мазур розповів подробиці свого затримання у Польщі</h1>
      <address><time datetime="2019-11-10T17:17:53+00:00">10 Nov 2019, 17:17</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-16-620x360.jpg"/>
      </figure>
      <p>
        <b>
          <b>Заступник голови УНА-УНСО Ігор Мазур розповів подробиці свого затримання у Польщі</b>
        </b>
      </p>
      <p>Про це Мазур розповів на пресконференції у Любліні, після того, як його взяв на поруки консул України, повідомляє <a href="https://www.ukrinform.ua/rubric-society/2815430-mazur-u-moij-spravi-prohodit-i-acenuk-i-brati-tagniboki.html">“Укрінформ”</a>.</p>
      <p>“Інтерпол, який раніше не ставив нас у чорний список, тих, хто на Кавказі десь висвітлював ті злочини, які робила російська армія як в Грузії, так і в Чечні, то зараз Інтерпол включив нас у розшук. Не виключаю, що крім мене й інші можуть бути у списку. Воно трошки смішно, якби не було так грішно”, – сказав Мазур.</p>
      <p>За його словами, у справі, у якій він проходить, також фігурують Арсеній Яценюк та брати Тягнибоки.</p>
      <p>“У тій справі, в якій проходжу я, проходить і Арсеній Яценюк, проходять брати Тягнибоки, Ярош і ще дам десь є п’ятеро хлопців. Раніше у цій справі проходив Микола Карп’юк і Станіслав Клих, які ніколи не були в Чечні, але це не було важливо для російського правосуддя в лапках. Ця справа робилася людьми, які неадекватно оцінювали роки народження, стан здоров’я людей. Бо в цій справі навіть деякий час проходив пан Юрій Шухевич, який сліпий, але оскільки він входить до керівництва УНА-УНСО, то його теж як бойовика включили у цю справу, і Ярослава Лагнюка, це наш голова виконкому, якому на той час було 3,5 роки, так само включили у цій справі, тобто, що він теж закатував там 10 росіян, що він брав участь у бойових діях”, – розповів Мазур.</p>
      <p>Він підкреслив, що міжнародні структури починають занадто суворо підходити до українців, згадав справу нацгвардійця Віталія Марківа.</p>
      <p>“На жаль ми бачимо, що стара Європа зараз починає домовлятися з Росією, як Франція, Німеччина, так і Італія, Іспанія. Країни Прибалтики і Польща — це наші найближчі союзники, і ми чудово розуміємо, що тільки об’єднавши наші зусилля, ми можемо протистояти окупантам”, – констатував Мазур.</p>
      <p>Нагадаємо, що <a href="https://rubryka.com/2019/11/09/u-polshhi-za-zapytom-rf-zatrymaly-spivrobitnyka-sekretariatu-upovnovazhenogo-vru-z-prav-lyudyny/">у Польщі за запитом РФ затримали співробітника Секретаріату Уповноваженого ВРУ з прав людини.</a></p>
      <p>Затриманого у Польщі заступника голови УНА-УНСО <a href="https://rubryka.com/2019/11/10/sud-pro-obrannya-zapobizhnogo-zahodu-igoryu-mazuru-ne-vidbudetsya/">Ігоря Мазура передали на поруки генерального консула Україні в Любліні.</a></p>
    </article>
  </body>
</html>