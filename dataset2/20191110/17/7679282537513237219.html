<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-himachal-painter-wins-lottery-of-2-and-half-crores-in-panjab-2842350.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T17:13:02+00:00"/>
    <meta property="og:title" content="चमकी किस्मत! हिमाचल के पेंटर ने ढाई करोड़ की लॉटरी जीती"/>
    <meta property="og:description" content="हिमाचल प्रदेश के उना जिले के एक गांव चुरूरू के पेंटर संजीव कुमार ने पंबाज में ढाई करोड़ रुपये की लॉटरी लगी है। एक लड़के और एक लड़की के पिता कुमार ने कहा कि वह पेंटर, प्लंबर और इलेक्ट्रिशयन के रूप में..."/>
  </head>
  <body>
    <article>
      <h1>चमकी किस्मत! हिमाचल के पेंटर ने ढाई करोड़ की लॉटरी जीती</h1>
      <address><time datetime="2019-11-10T17:13:02+00:00">10 Nov 2019, 17:13</time> by <a rel="author">एजेंसी,चंडीगढ़</a></address>
      <p>हिमाचल प्रदेश के उना जिले के एक गांव चुरूरू के पेंटर संजीव कुमार ने पंबाज में ढाई करोड़ रुपये की लॉटरी लगी है। एक लड़के और एक लड़की के पिता कुमार ने कहा कि वह पेंटर, प्लंबर और इलेक्ट्रिशयन के रूप में काम करता है।</p>
      <p>उसने बताया कि वह चंडीगढ़ के पीजीआईएमईआर से जब लौट रहा था तब उसने नांगल बस स्टैंड के समीप एक लॉटरी स्टॉल से 1000 रुपये के दो टिकट खरीदे थे। उनमें से एक में जैकपॉट लग गया। वह तब अपने बेटे के मेडिकल चेक अप के लिए पीजीआईएमईआर गया था। कुमार की ओर से रविवार को जारी एक आधिकारिक बयान में कहा गया कि उसे आशा है कि लॉटरी की यह रकम उसकी जिंदगी में वित्तीय समस्याएं दूर कर उजियारा लाएगी। </p>
      <p>अपनी भावी योजना की चर्चा करते हुए उसने कहा कि वह यह पैसा अपने बच्चों की पढ़ाई पर खर्च करेगा। कुमार घर में आजीविका कमाने वाले एकमात्र सदस्य हैं। उसने पुरस्कार की इस राशि पर दावे के लिए पंजाब सरकार के राज्य लॉटरी विभाग में दस्तावेज सौंपे हैं। विभाग ने यथाशीघ्र यह राशि जारी करने का आश्वासन दिया है। </p>
    </article>
  </body>
</html>