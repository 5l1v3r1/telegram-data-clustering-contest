<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/botevpd/fero-razkri-kak-botev-(pd)-nadvi-levski-i-kak-uspq-da-vdigne-kanarchetata-1404864.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T17:51:00+00:00"/>
    <meta property="og:title" content="Феро разкри как Ботев (Пд) надви Левски и как успя да вдигне &quot;канарчетата&quot;"/>
    <meta property="og:description" content="Треньорът на Ботев (Пловдив) Ферарио Спасов похвали своите играчи след победата над Левски в 16-ия кръг на efbet Лига Канарчетата надделяха над гостите от София с 1:0 с гол на Александър Тонев и се качиха до десетото място в класирането"/>
  </head>
  <body>
    <article>
      <h1>Феро разкри как Ботев (Пд) надви Левски и как успя да вдигне "канарчетата"</h1>
      <address><time datetime="2019-11-10T17:51:00+00:00">10 Nov 2019, 17:51</time> by <a rel="author">Sportlive.bg</a></address>
      <p>Треньорът на <b><a href="https://www.sportlive.bg/bgfootball/botevpd">Ботев (Пловдив)</a></b> Ферарио Спасов похвали своите играчи след победата над Левски в 16-ия кръг на efbet Лига. "Канарчетата" надделяха над гостите от София с 1:0 с гол на Александър Тонев и се качиха до десетото място в класирането.</p>
      <p><i>"Днес бяхме по-силни от Левски в спазването на тактическата дисциплина. Проведохме много правилно мача, защото знаехме, че те са по-добре физически от нас. Имахме щастието и да отбележим красив гол, а и изпуснахме добро положение чрез Слави Шопов. Левски имаха малко положения за гол, и то главно след центрирания. Победихме, защото всички го искахме и подкрепата от феновете беше невероятна"</i>, коментира треньорът пред "Диема спорт".</p>
      <p><i>"Когато започнах в Ботев, имахме трудна програма. Не трябва да се превъзбуждаме от тази победа, предстоят още доста срещи да се утвърждаваме, но такива мачове дават друго самочувствие на играчи, фенове и ръководство. Всичко е благодарение на труда на момчетата на тренировките"</i>, допълни Спасов.</p>
      <p><i>"Винаги съм поемал отбори в тежки ситуации и имам изградено виждане как да ги реабилитирам. Но треньорите само помагаме на момчетата, те искат да излязат от това положение. Тренировките ни сега са доста по-интензивни. Да, договорите ни с моя щаб са до Нова година, но може да бъдат продължени, ако всички са доволни"</i>, завърши той. <b><i><a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html">Вижте тук какво каза след мача Петър Хубчев.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/botevpd/Botev-(Plovdiv)-sprq-pobednata-seriq-na-Levski-1404797.html"/>
        <a href="https://www.sportlive.bg/bgfootball/botevpd/Shte-ima-oshte-edin-osvoboden-rykovoditel-v-Botev-(Pd)-1404173.html"/>
        <a href="https://www.sportlive.bg/bgfootball/botevpd/Botev-Pd-se-razdeli-s-titulqr-1404074.html"/>
        <a href="https://www.sportlive.bg/bgfootball/botevpd/Ferario-Spasov-Plamen-Iliev-ni-poprechi-da-spechelim-neshto-sreshtu-Ludogorec-1386549.html"/>
        <a href="https://www.sportlive.bg/bgfootball/botevpd/Botev-(Pd)-vze-pyrvo-gostuvane-ot-375-dni-nasam-1403626.html"/>
      </related>
    </article>
  </body>
</html>