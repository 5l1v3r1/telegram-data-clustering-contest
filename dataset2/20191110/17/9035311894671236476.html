<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/irak-ta-italyan-ozel-birliklerine-saldir-ucu-agiri-bes-asker-yaralandi"/>
    <meta property="og:site_name" content="euronews"/>
    <meta property="article:published_time" content="2019-11-10T17:59:38+00:00"/>
    <meta property="og:title" content="Irak'ta İtalyan özel birliklerine saldırı"/>
    <meta property="og:description" content="Irak’ta İtalyan özel birliklerini taşıyan konvoya düzenlenen bombalı saldırıda, 5 İtalyan askeri yaralandı."/>
  </head>
  <body>
    <article>
      <h1>Irak'ta İtalyan özel birliklerine saldırı</h1>
      <address><time datetime="2019-11-10T17:59:38+00:00">10 Nov 2019, 17:59</time> by <a rel="author">Euronews </a></address>
      <p>Irak’ta İtalyan özel birliklerini taşıyan konvoya düzenlenen bombalı saldırıda, 5 İtalyan askeri yaralandı.</p>
      <p>İtalyan Genelkurmayından yapılan açıklamada, Irak'ta IŞİD ile mücadele için bulunan ve Irak Silahlı Kuvvetlerine eğitim ve rehberlik hizmeti veren İtalyan özel birliklerinin geçişi sırasında bombalı saldırı düzenlendiği belirtildi.</p>
      <p>Olayda yaralanan 5 İtalyan askerinden 3’ünün durumunun ağır olduğu ifade edildi.</p>
      <p>Yaralanan askerlerin ABD’ye ait helikopterlerle yakındaki hastanelere taşınarak tedavi altına alındığı kaydedildi.</p>
      <p>İtalya Savunma Bakanı Lorenzo Guerini ile Genelkurmay Başkanı General Enzo Vecciarelli’nin, gelişmeleri yakından takip ettiği aktarıldı</p>
    </article>
  </body>
</html>