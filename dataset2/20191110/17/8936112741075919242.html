<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/lech-poznan-korona-kielce-wynik-meczu-pko-bp-ekstraklasa,984422.html"/>
    <meta property="og:site_name" content="TVN24"/>
    <meta property="article:published_time" content="2019-11-10T17:38:00+00:00"/>
    <meta property="og:title" content="Przewaga na nic. Korona wywozi punkt z Poznania"/>
    <meta property="og:description" content="W drugim niedzielnym meczu 15. kolejki PKO BP Ekstraklasy Lech Poznań zremisował bezbramkowo przed własną publicznością z zamykającą tabelę Koroną Kielce. Gospodarze dominowali, szczególnie w pierw..."/>
  </head>
  <body>
    <article>
      <h1>Przewaga na nic. Korona wywozi punkt z Poznania</h1>
      <address>
        <time datetime="2019-11-10T17:38:00+00:00">10 Nov 2019, 17:38</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/1d537927-4cd7-4b4c-8fe8-b8cdf0840e78.jpg?type=1&amp;srcmode=0&amp;srcx=1/1&amp;srcy=12/25&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/8ee72f50-774a-4688-84a7-312974cf9d61-480p.mp4"/>
          <figcaption>PKO BP Ekstraklasa: Lech Poznań - Korona Kielce</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/ee069bef-5bbf-415a-bd42-b2b13ddd86d9-480p.mp4"/>
          <figcaption>Legia - Lech</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/8ff47db9-026c-4f56-bc65-9dd23b398a13-480p.mp4"/>
          <figcaption>Lech Poznań - Zagłębie Lubin</figcaption>
        </figure>
        <figcaption>Jedyne trafienie Lecha zostało anulowane przez sędziego Foto: Newspix | Video: Newspix</figcaption>
      </slideshow>
      <h3>W drugim niedzielnym meczu 15. kolejki PKO BP Ekstraklasy Lech Poznań zremisował bezbramkowo przed własną publicznością z zamykającą tabelę Koroną Kielce. Gospodarze dominowali, szczególnie w pierwszej części spotkania, lecz nie potrafili udokumentować swojej przewagi golem.</h3>
      <p>Poznaniacy po trzech kolejnych spotkaniach bez zwycięstwa liczyli na przełamanie w konfrontacji z ostatnią ekipą tabeli.</p>
      <p>- Musimy grać szybko, zmieniać często strony boiska i szukać niekonwencjonalnych rozwiązań, bo Korona jest zespołem grającym bardzo agresywnie i zdyscyplinowanie - przestrzegał na konferencji przedmeczowej szkoleniowiec gospodarzy Dariusz Żuraw.</p>
      <p>Zabrakło wykończenia</p>
      <related>
        <a href="https://eurosport.tvn24.pl/pilka-nozna,105/nastoletni-debiutant-z-golem-w-lubinie-zaglebie-wypuscilo-z-rak-wygrana,984390.html"/>
      </related>
      <p>Zawodnicy Kolejorza wzięli sobie do serc uwagi trenera i od początku niedzielnej potyczki starali się zdominować przeciwników. Ich przewaga w pierwszej odsłonie spotkania nie podlegała dyskusji. Do przerwy kibice zgromadzeni w Poznaniu obejrzeli 13 strzałów na bramkę Korony, a w całym meczu 20. Po żadnym z nich piłka nie trafiła jednak do siatki.</p>
      <p>Już w 8. minucie przed znakomitą szansą stanął Pedro Tiba, po szybkim rozegraniu z Kamilem Jóźwiakiem. Zabrakło tylko odpowiedniego wykończenia i Marek Kozioł bez trudu poradził sobie z lekkim strzałem Portugalczyka.</p>
      <p>Pół godziny później kolejną idealną okazję zmarnował Darko Jevtić, który miał dużo miejsca i czasu w polu karnym kielczan, lecz łatwo dał się zablokować. Nie popisał się również przy dobitce.</p>
      <h3>Sędzia anulował trafienie</h3>
      <p>Lechitom ostatecznie udało się skierować futbolówkę do siatki 20 minut po zmianie stron. Wrzutkę Jeviticia z rzutu rożnego wykorzystał nabiegający Thomas Rogne. Radość miejscowych nie trwała jednak długo. Po przeanalizowaniu powtórki sędzia Piotr Lasyk anulował trafienie, ponieważ dopatrzył się zagrania ręką piłkarza gospodarzy.</p>
      <p>Już w doliczonym czasie gry strzał rozpaczy sprzed pola karnego oddał Paweł Tomczyk. Futbolówka po drodze odbiła się jeszcze od jednego z rywali i zupełnie zmyliła bramkarza Korony, jednak również w tej sytuacji sprzyjało mu szczęście. Piłka obiła tylko poprzeczkę.</p>
      <p>Mimo wyraźnej przewagi Kolejorza obie strony podzieliły się punktami. Rezultat ten pozwolił przyjezdnym opuścić ostatnie miejsce w tabeli i awansować na 14. pozycję.</p>
      <p>
        <b>Lech Poznań - Korona Kielce 0:0</b>
      </p>
      <p><b>Lech: </b>Mickey van der Hart - Robert Gumny, Lubomir Satka, Thomas Rogne, Wołodymyr Kostewycz - Kamil Jóźwiak, Karlo Muhar (79. Paweł Tomczyk), Darko Jevtic, Pedro Tiba, Tymoteusz Puchacz (67. Filip Marchwiński) - Christian Gytkjaer.</p>
      <p><b>Korona:</b> Marek Kozioł - Mateusz Spychała, Ivan Marquez, Adnan Kovacevic, Michael Gardawski - Andres Lioi (73. Ivan Jukic), Ognjen Gnjatic, Milan Radin, Marcin Cebula (87. Matej Pucko) - Uros Duranovic, Michal Papadopulos (79. Michał Żyro).</p>
      <p>Autor: jac / Źródło: Eurosport.pl, lechpoznan.pl</p>
    </article>
  </body>
</html>