<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fluor.ara.cat/debilitats/tendencies-moda-camises-quadres_0_2341565942.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T17:42:38+00:00"/>
    <meta property="og:title" content="Les camises de quadres tornen amb força (i amb tota mena de quadres)"/>
    <meta property="og:description" content="La col·lecció tardor-hivern de Wrangler aposta per tota mena de quadres i els omple de colors"/>
  </head>
  <body>
    <article>
      <h1>Les camises de quadres tornen amb força (i amb tota mena de quadres)</h1>
      <h2>La col·lecció tardor-hivern de Wrangler aposta per tota mena de quadres i els omple de colors</h2>
      <address><time datetime="2019-11-10T17:42:38+00:00">10 Nov 2019, 17:42</time> by <a rel="author">FLUOR</a></address>
      <p>Wrangler ha presentat dins de la seva col·lecció tardor-hivern 2019-2020 una selecció de camises de quadres per a home i també per a dona combinades amb diferents colors i amb diverses tipologies de quadres. En els models de dona predomina el blau clar i el blanc de fons, tots dos colors combinats amb vermell, rosa, verd i tons més foscos de blau.</p>
      <p>En la selecció masculina, en canvi, els colors que fan de fil conductor són el negre i els tons bàsics del denim. Amb aquests s'hi poden veure tons més enèrgics com el groc o el vermell. Tant pel que fa als homes com pel que fa a les dones destaca que les camises de Wrangler estan pensades per ser combinades tant amb texans de tall recte com amb texans cenyits.</p>
      <figure>
        <img src="https://fluor.ara.cat/2019/11/10/imatges/Camisa-quadres-blau-vermell-Wrangler_2341576044_67278692_532x611.jpg"/>
        <figcaption>Camisa de quadre en blau i vermell de Wrangler ​ / WRANGLER</figcaption>
      </figure>
      <p>La marca Wrangler es va llançar el 1947 com una plataforma d'innovació: crear els millors texans possibles per als cowboys. Avui en dia, Wrangler segueix creant texans, però ha canviat de <i>target</i> i està enfocat a un públic urbà amant de les peces de qualitat que van més enllà d'una temporada.</p>
      <figure>
        <img src="https://fluor.ara.cat/2019/11/10/imatges/camises-quadres-colleccio-Tardor-Hivern-Wrangler_2341576048_67278874_532x400.jpg"/>
        <figcaption>Una de les camises de quadres per a home de la col·lecció tardor-hivern de Wrangler ​ / WRANGLER</figcaption>
      </figure>
      <p>Actualment, la firma barreja estils d'inspiració retro que identifiquen amb acabats innovadors i tecnologies d'avantguarda. Per exemple, un denim que repel·leix la pluja o un que protegeix especialment contra el fred. No obstant, la firma continua centrant la seva estètica en detalls com els reblons de coure plans o la butxaca ergonòmica per al rellotge.</p>
      <figure>
        <img src="https://fluor.ara.cat/2019/11/10/imatges/camises-quadres-colleccio-Tardor-Hivern-Wrangler_2341576049_67278952_532x400.jpg"/>
        <figcaption>Una de les camises de quadres per a dona de la col·lecció tardor-hivern de Wrangler ​ / WRANGLER</figcaption>
      </figure>
    </article>
  </body>
</html>