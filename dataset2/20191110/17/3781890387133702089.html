<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740890"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T17:15:00+00:00"/>
    <meta property="og:title" content="เช็กดวงประจำวันที่ 11 พฤศจิกายน 2562"/>
    <meta property="og:description" content="สุริยคติกาล วันที่ 11 พฤศจิกายน พ.ศ. 2562 ค.ศ. 2019 จันทร คติกาล ตรงกับวันจันทร์ ขึ้น 15 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.15 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 11 พฤศจิกายน 2562</h1>
      <address>
        <time datetime="2019-11-10T17:15:00+00:00">10 Nov 2019, 17:15</time>
      </address>
      <p>
        <b>สุริยคติกาล วันที่ 11 พฤศจิกายน พ.ศ. 2562 ค.ศ. 2019 จันทร คติกาล ตรงกับวันจันทร์ ขึ้น 15 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.15 น. เที่ยงจริง เวลา 12.02 น.</b>
      </p>
      <p>สุริยคติกาล วันที่ 11 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันจันทร์ ขึ้น 15 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.15 น. <i><b>เที่ยงจริง </b></i>เวลา 12.02 น. <i><b>อาทิตย์ตก</b></i> เวลา 17.49 น. <i><b>จันทร์ตก</b></i> เวลา 05.36 น.<br/><br/><i><b>วันนี้ </b></i>เวลา 00.00-18.18 น. ดาวจันทร์เสวยอัศวินีนักษัตรฤกษ์ที่ 1 ประกอบด้วยทลิทโทแห่งฤกษ์ ทลิทโท แปลว่า ผู้ขอ ผู้มักน้อย ยากจนเข็ญใจ เวลา 18.19-24.00 น. ดาวจันทร์เสวยภรณีนักษัตรฤกษ์ที่ 2 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง วันจันทร์-ธงไชยและโลกาวินาศตามกาลโยค เวลา 00.00-18.18 น.-ทำการมงคลได้ตามฤกษ์บนหมวดทลิทโทฤกษ์ เวลา 18.19-24.00 น.-ทำการมงคลได้สารพัดตามฤกษ์บนหมวดมหัทธโนฤกษ์ ทิศที่เป็นมงคล-ตะวันตกเฉียงใต้ ทิศอัปมงคล-ตะวันออกเฉียงเหนือ สีประจำวัน-ขาว สีสิริมงคล-ดำ ม่วงแก่ เทา สีอัปมงคล-แดง แดงส้ม ราศีที่ดาวศรีสถิต-ธนู ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> เปิดเผย ร่าเริง อารมณ์สุนทรีย์ ใจดี มีปฏิภาณในความรู้ต่าง ๆ รอบตัว มีเสน่ห์ ชอบแต่งตัว ปราดเปรียวแคล่วคล่องว่องไว มีชื่อเสียง มีญาติพึ่งพาอาศัยไม่ได้ แต่เป็นที่พึ่งของญาติ คบคนใกล้ชิดเสมือนญาติ ชอบคบเพื่อนที่มีฐานะดี <i><b>เด็กหญิง</b></i> ชอบการสมาคม พูดเก่ง มีคารมคมคาย จิตใจสูง หยิ่งในตนเอง มีความเฉลียวฉลาด ไหวพริบปฏิภาณดี ชอบการศึกษาหาความรู้ เป็นที่รักของคนที่ได้พบเห็น มีผู้ให้ความเมตตาเกื้อหนุน มีความเจริญรุ่งเรือง หลักฐานมั่นคง ครอบครัวมีความสุข</p>
      <figure>
        <img src="https://www.dailynews.co.th/admin/upload/20191110/news_JVXsLLJiaJ105627_533.jpg?v=20191111039?v=1812"/>
      </figure>
      <p><i><b>เกิดวันอาทิตย์ </b></i>การงานมีการเปลี่ยนแปลงไปในทางที่ดี หุ้นส่วนและเพศตรงข้ามจะให้การสนับ สนุนช่วยเหลือ จะได้ร่วมงานในองค์กรการกุศล ได้พบปะสังสรรค์กับผู้คนมากมาย มีผู้มาให้การสนับ สนุน คนรักควรใส่ใจซึ่งกันและกัน ปรับความเข้าใจกันได้ พี่น้องเพื่อนฝูงมีโอกาสได้พบกัน<br/><br/><i><b>เกิดวันจันทร์ </b></i>เงินทองบางส่วนจะใช้จ่ายไปเกี่ยวกับบริวาร มีรายจ่ายมากขึ้น สามารถแก้ไขปัญหาเฉพาะหน้าได้ภายในเงื่อนเวลาที่เหมาะสม การเงินสะพัดมีรายได้เข้ามาหลายทาง คู่ครองคนรักสามารถปรับความเข้าใจกันได้ มีคนต่างถิ่นคบหาสมาคมด้วย มีความกระตือรือร้นในการทำงาน<br/><br/><i><b><mark>เกิดวันอังคาร</mark></b></i>จะได้ศึกษาอบรมเพิ่มเติม ไม่ควรตรากตรำงานหรือเที่ยวดึกมากจนเกินไปเพราะอาจทำให้เจ็บไข้ไม่สบายได้ เงินทองส่วนใหญ่ใช้ไปเพื่อรักษาสุขภาพ จะได้รับข่าวจากทางไกล วุ่นวายเรื่องเพศตรงข้าม มีเรื่องจำเป็นต้องใช้เงิน มีปัญหากับคนใกล้ชิด บุตรบริวารแสดงอารมณ์เข้าใส่<br/><br/><i><b>เกิดวันพุธ </b></i>ควรระมัดระวังเรื่องการคบเพื่อนและคนแปลกหน้า มีโอกาสได้อยู่เป็นส่วนตัวกับคนรักมากกว่าช่วงใด ๆ จะได้ฟังคำสอนที่ดี คิดการสิ่งใดจะได้ผล จะได้สิ่งของใหม่ ๆ มีงานใหม่ ๆ เข้ามา จะได้ลาภเพราะมิตรสหาย มีผู้ใหญ่ให้ความช่วยเหลือ มีการปะทะคารมเรื่องความรักเพราะเหตุเล็กน้อย<br/><br/><i><b>เกิดวันพฤหัสบดี </b></i>มีความพึงพอใจในผลงานของตน จะได้สมบัติที่หายาก มีเงินเหลือก็ควรเก็บออมไว้ใช้ในยามจำเป็นบ้าง การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ มีเรื่องผิดใจกับมิตรสหายคนใกล้ชิด คู่ครองคนรักเข้ามามีบทบาทในชีวิตของเรามากขึ้น<br/><br/><i><b>เกิดวันศุกร์ </b></i>จะได้ช่วยงานญาติพี่น้อง ระวังเรื่องการคบเพื่อน เพราะอาจถูกหลอกลวงทำให้เกิดความเสียหายได้ง่าย จะได้คบหาสมาคมกับเพศตรงข้าม ผู้ใหญ่และมิตรสหายให้คุณ ปัญหาที่มีอยู่จะคลี่คลายไปเอง สิ่งของมีค่าที่ตกหล่นสูญหายจะได้คืน ควรรับฟังความคิดเห็นของคนรอบข้างบ้าง<br/><br/><i><b>เกิดวันเสาร์ </b></i>ผลงานที่ทำจะเป็นที่นิยมชมชอบของประชาชน ท่านที่ยังไม่ได้งานทำก็จะได้งานที่พึงพอใจ มีโอกาสได้ใช้ความรู้ ความสามารถได้อย่างเต็มที่ บริวารจะช่วยเหลือเรื่องการงาน การงานมีลู่ทางแจ่มใส จะได้รับมอบหมายให้ทำงานสำคัญ วิตกกังวลด้วยเรื่องเก่า ๆ การเจรจาประสบความสำเร็จ.<br/><br/> </p>
    </article>
  </body>
</html>