<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/sports/ksanthi-panionios-1-2-orthios-kai-zontanos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T17:07:10+00:00"/>
    <meta property="og:title" content="Ξάνθη – Πανιώνιος 1-2: Όρθιος και ζωντανός"/>
    <meta property="og:description" content="Ξάνθη – Πανιώνιος 1-2: Όρθιος και ζωντανός"/>
  </head>
  <body>
    <article>
      <h1>Ξάνθη – Πανιώνιος 1-2: Όρθιος και ζωντανός</h1>
      <h2>Ξάνθη – Πανιώνιος 1-2: Όρθιος και ζωντανός</h2>
      <address><time datetime="2019-11-10T17:07:10+00:00">10 Nov 2019, 17:07</time> by <a rel="author">ΤοΒΗΜΑ Team</a></address>
      <p>Η παράδοση μίλησε. Ο Πανιώνιος για τέταρτο σερί ματς μένει αήττητος απέναντι στην Ξάνθη. Μεγάλη εμφάνιση στα Πηγάδια και νίκη με 2-1 για την ομάδα της Νέας Σμύρνης, που έβγαλε το μείον στη βαθμολογία και έφτασε τους 2 βαθμούς.</p>
      <p>Κι όμως, η εικόνα του πρώτου ημιχρόνου όχι μόνο δεν προμήνυε τι θα συμβεί στο δεύτερο, αλλά σου έδινε την εντύπωση πως η Ξάνθη αν έβρισκε ένα γκολ θα καθάριζε εύκολα το παιχνίδι. Ωραίο ποδόσφαιρο, καλή κυκλοφορία της μπάλας και κατοχή που έφτασε στο 71% για την ομάδα του Κίκο Ραμίρεθ, η οποία ήταν όμως απελπιστικά άστοχη.</p>
      <p>
        <a href="https://www.in.gr/2019/11/10/world/sokolof-o-istorikos-omologise-oti-skotose-kai-diamelise-tin-foititria-tou/">Σοκόλοφ: Ο ιστορικός ομολόγησε ότι σκότωσε και διαμέλισε την φοιτήτρια του</a>
      </p>
      <p>Μόλις στο 10′ ένα φάουλ του Κοβάσεβιτς έφυγε λίγο έξω, ενώ εφτά λεπτά αργότερα ο Τζουρίτσκοβιτς σούταρε, ο Στάρτζεον έκανε την προβολή αλλά για εκατοστά δε βρήκε την μπάλα να τη στείλει στα δίχτυα. Στο 23′ η Ξάνθη απείλησε ξανά με στημένο, με το φάουλ του Μουλέν να φεύγει λίγο πάνω από το οριζόντιο δοκάρι.</p>
      <p>Οι γηπεδούχοι συνέχισαν να έχουν τον έλεγχο και στο 31′ ο Λισγάρας με κεφαλιά έστειλε την μπάλα λίγο έξω από το δεξί δοκάρι, ενώ οι σπουδαίες ευκαιρίες των γηπεδούχων στο πρώτο μέρος ολοκληρώθηκαν με κεφαλιά του Στάρτζεον από τη μικρή περιοχή στο 35′ που έφυγε έξω.</p>
      <p>Κυανέρυθρη ψυχή και μεγάλη νίκη</p>
      <p>Ο Πανιώνιος αιφνιδίασε στο δεύτερο μέρος και κατάφερε στο 53′ να μπει μπροστά στο σκορ, κόντρα στη ροή του αγώνα. Οι φιλοξενούμενοι έβγαλαν κόντρα επίθεση, ο Μασούρας έβγαλε τη σέντρα από τα δεξιά και ο Αραμπούλι με προβολή την έστειλα στα δίχτυα για το 0-1.</p>
      <p>Η αντίδραση της Ξάνθης ήταν άμεση. Δύο λεπτά αργότερα έπειτα από κόρνερ του Τζουρίτσκοβιτς, ο Λισγάρας έπιασε την κεφαλιά και αυτή τη φορά έστειλε την μπάλα στα δίχτυα για το 1-1. Όμως ο Πανιώνιος εμφανίστηκε… εφτάψυχος.</p>
      <p>Κοίταξε στα μάτια την Ξάνθη, πίστεψε πως μπορεί να φύγει νικητής και με πρωταγωνιστή τον Αραμπούλι τα κατάφερε. Στο 67′ ο Παπανικολάου σέντραρε από αριστερά και ο Αραμπούλι με το δεύτερο προσωπικό του γκολ έκανε το 2-1 για τους Νεοσμυρνιώτες, οι οποίοι κράτησαν σχετικά εύκολα στα τελευταία λεπτά, παρά το γεγονός πως ο Ραμίρεθ έπαιξε φουλ επίθεση και πήραν μια σπουδαία νίκη, φτάνοντας τους 2 βαθμούς. Στο φινάλε η Ξάνθη έμεινε με δέκα, με τον Στάρτζεον να αποβάλλεται στο 93′.</p>
      <p>ΞΑΝΘΗ: Αμπαντ, Στάρτζεον, Φασίδης, Κοβάτσεβιτς (63′ Ντε Λούκας), Τζουρίσκοβιτς, Λισγάρας, Τεσέϊρα, Ρενέλα (54′ Ντε Αμορίμ), Καρασαλίδης, Μουλέν (75′ Τερκί), Σόσα</p>
      <p>ΠΑΝΙΩΝΙΟΣ: Μαλέρμπ, Λυμπεράκης (92′ Σαραμαντάς), Ευαγγέλου, Σταυρόπουλος, Παπαγεωργίου, Κόρμπος, Μασούρας (61′ Καμαρά), Παπανικολάου, Άρτσε (81′ Τσιλούλης), Οικονομίδης, Αραμπούλι.</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>