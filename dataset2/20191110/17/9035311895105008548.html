<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/palermo-da-cop-vergisini-vaktinde-odeyene-ucretsiz-ulasim-hizmeti"/>
    <meta property="og:site_name" content="euronews"/>
    <meta property="article:published_time" content="2019-11-10T17:17:27+00:00"/>
    <meta property="og:title" content="Palermo'da çöp vergisini vaktinde ödeyene ücretsiz ulaşım hizmeti"/>
    <meta property="og:description" content="İtalya'nın Sicilya Adası'nda bulunan Palermo kenti, belediye vergilerinin vaktinde ödenmesini teşvik etmek için yeni bir uygulamayı tartışıyor. Vergi kaçakçılığı ile mücadelede yeni yöntemler arayışındaki Palermo'da öncelikle 'çöp vergisi' karşılığında ücretsiz ulaşım hizmeti test edilecek."/>
  </head>
  <body>
    <article>
      <h1>Palermo'da çöp vergisini vaktinde ödeyene ücretsiz ulaşım hizmeti</h1>
      <address><time datetime="2019-11-10T17:17:27+00:00">10 Nov 2019, 17:17</time> by <a rel="author">Tuba Altunkaya</a></address>
      <p>İtalya'nın Sicilya Adası'nda bulunan tarihi Palermo kenti, belediye vergilerinin vaktinde ödenmesini teşvik etmek için yeni bir uygulamayı tartışıyor.</p>
      <p>Belediye Başkanı Leoluca Orlando, çöp vergisini zamanında ödeyen ve borcu olmayanlar için toplu ulaşımın ücretsiz olmasını gündeme getirdi. Sendikalarla bir toplantısında bu fikrini duyuran Orlando, uygulamanın hayata geçirilebilmesi için de toplu ulaşım hizmeti veren Amat firmasından fizibilite raporu hazırlamasını istedi.</p>
      <p>Palermo'da kent sakinlerinin üçte birinden fazlasının belediyeye vergi borcu bulunuyor. Şirketler arasındaysa bu oran çok daha fazla. Vergi kaçakçılığı ile mücadelede yeni yöntemler arayışındaki kentte öncelikle 'çöp vergisi' karşılığında ücretsiz ulaşım hizmeti test edilecek.</p>
      <ul>
        <li>
          <a href="https://tr.euronews.com/2018/11/23/paris-metrosunda-dogan-osman-a-25-yil-ucretsiz-toplu-tasima">Paris metrosunda doğan Osman'a 25 yıl ücretsiz toplu taşıma</a>
        </li>
        <li>
          <a href="https://tr.euronews.com/2019/08/02/berlinde-yeni-donem-toplu-tasima-tum-ogrencilere-artik-ucretsiz">Berlin'de yeni dönem: Toplu taşıma tüm öğrencilere artık ücretsiz</a>
        </li>
        <li>
          <a href="https://tr.euronews.com/2019/09/02/fransada-ulasimin-bedava-oldugu-kent-dunkirk">Fransa'da ulaşımın bedava olduğu kent: Dunkirk</a>
        </li>
      </ul>
      <p>Başkent Roma'da da benzer bir kararla, geri dönüşümü özendirmek için plastik su şişesi getirenlere bedava bilet uygulaması <a href="https://tr.euronews.com/2019/07/23/roma-plastik-su-sisesini-getirene-metro-bileti-bedava">başlatılmıştı.</a> Belediyenin "Daha fazla geri dönüşüm, daha fazla seyahat" girişimi ile plastik su şişelerini istasyonlardaki makinelere atan başkentliler her bir şişe için 5 cent kredi kazanıyor. Tek seferlik toplu taşıma bilet fiyatının 1,5 euro olduğu Roma'da bedava bir bilet kazanmak için 30 plastik şişeyi geri dönüşüm kutusuna atmak gerekiyor.</p>
    </article>
  </body>
</html>