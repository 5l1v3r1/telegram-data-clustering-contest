<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/10/gigantikus-sajtopaholyt-kapott-az-uj-puskas"/>
    <meta property="og:site_name" content="infostart"/>
    <meta property="article:published_time" content="2019-11-10T17:05:00+00:00"/>
    <meta property="og:title" content="Gigantikus sajtópáholyt kapott az új Puskás"/>
    <meta property="og:description" content="180 munkahely és csomagmegőrző is rendelkezésre áll az újságíróknak, akik között többszörös volt a túljelentkezés a nyitómeccs tudósítására."/>
  </head>
  <body>
    <article>
      <h1>Gigantikus sajtópáholyt kapott az új Puskás</h1>
      <address><time datetime="2019-11-10T17:05:00+00:00">10 Nov 2019, 17:05</time> by <a rel="author">Infostart</a></address>
      <h3>180 munkahely és csomagmegőrző is rendelkezésre áll az újságíróknak, akik között többszörös volt a túljelentkezés a nyitómeccs tudósítására.</h3>
      <p>A Magyar Sportújságírók Szövetségének több elnökségi tagja és több újságíró részvételével megtörtént az első bejárás a sajtó munkatársainak az új Puskás Arénában - írja a <a href="http://sportujsagirok.hu/munkakorulmenyeink-az-uj-puskasban/?fbclid=IwAR2pKaUIhy0DoznX54huMU5VCo67DSceP8QKr8m7tAs2IZ7subTPb1hUrTM">Sportújságírók.hu</a>.</p>
      <p>Egyik kalauzuk, Skardelli György, a Puskás Aréna főtervezője elmondta, hogy a sajtó számára fontos infrastruktúra tervezése, kialakítása során végig egyeztettek az UEFA, az MLSZ és az MTVA szakembereivel, hogy a szabályoknak és a gyakorlati szempontoknak mindenben megfeleljenek a sajtókiszolgálás, a televíziós közvetítés létesítményei.</p>
      <p>A stadionban 180 munkahely és csomagmegőrző is rendelkezésre áll (természetesen parkolókkal), valamint külön sajtó-dolgozószoba, ahol tudósításaikon dolgozhatnak a média munkatársai.</p>
      <p>A médiatribün lifttel is megközelíthető, a harmadik emeleten van, már be van vezetve a kábeles internet is, a legszigorúbb nemzetközi előírások szerint.</p>
      <p>Címlapi képünkön jobboldalt, középtájt látható a tribün, a középső karéjon.</p>
      <p>
        <i>Nyitókép: Puskás Aréna / Orban Domonkos | #odpictures</i>
      </p>
    </article>
  </body>
</html>