<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/paoloni-corsara-a-foligno/1323414/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T17:27:18+00:00"/>
    <meta property="og:title" content="Paoloni corsara a Foligno"/>
    <meta property="og:description" content="VOLLEY B - I maceratesi si impongono in tre set e si portano ad una sola lunghezza dal trio in testa al girone E"/>
  </head>
  <body>
    <article>
      <h1>Paoloni corsara a Foligno</h1>
      <h2>VOLLEY B - I maceratesi si impongono in tre set e si portano ad una sola lunghezza dal trio in testa al girone E</h2>
      <address><time datetime="2019-11-10T17:27:18+00:00">10 Nov 2019, 17:27</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fpaoloni-corsara-a-foligno%2F1323414%2F">Condividi48</a><a href="https://twitter.com/intent/tweet?text=Paoloni+corsara+a+Foligno&amp;url=https%3A%2F%2Fwww.cronachemaceratesi.it%2F2019%2F11%2F10%2Fpaoloni-corsara-a-foligno%2F1323414%2F">Tweet</a>Email48 Condivisioni</p>
      <p> </p>
      <p> </p>
      <p><b>Grande prestazione per la Paoloni Macerata che espugna Foligno in tre soli set rivendicando la sconfitta dell’amichevole precampionato quando i biancorossi furono battuti in tutti e quattro i parziali disputati.</b> I maceratesi hanno dimostrato ancora una volta di essere una squadra tignosa, che non molla mai, che dà l’anima in campo riuscendo pure a divertirsi e a divertire. «Sono molto contento sia della mia prestazione che di quella della mia squadra – dichiara il centrale Filippo Lanciani – che ci ha consentito di conquistare tre importantissimi punti su un campo veramente tosto; abbiamo fatto una bella partita di gruppo ma possiamo ancora migliorare molto». <b>Tre punti fondamentali per la truppa biancorossa che sale ad 8 nella classifica del girone E della serie B ad una sola lunghezza dalla vetta composta dal trittico marchigiano Loreto, Osimo e Collemarino. Nel prossimo turno la Paoloni Macerata ospiterà sabato 16 novembre alla Marpel Arena, con fischio d’inizio alle 18, la Florigel Andria Bt.</b></p>
      <p>
        <b>Il tabellino:</b>
      </p>
      <p>
        <b>Edotto Integra Foligno PG – Paoloni Macerata 0-3 (17-25 27-29 21-25)</b>
      </p>
      <p><b>Edotto Integra Foligno PG:</b> Noveski 1, Carbone 10, Marcovecchio 7, Piumi (K), Merli 8, Conforti (L1), Maracchia 3, Della Rosa 8, Di Marco 5, Mele 1. Non entrati: Zaimi (L2), Beddini, Conti, Mancini. All. Restani</p>
      <p><b>Paoloni Macerata:</b> R. Massei 7, Ciccarelli 13, Larizza 3, Gasparrini, Calistri (K) 9, Lanciani 7, Leoni (L1), Orazi 10. Non entrati: Uguccioni, Aguzzi, Montecchiari (L2), Persichini. All. Bernetti – G. Massei</p>
    </article>
  </body>
</html>