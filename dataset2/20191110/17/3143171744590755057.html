<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/allerta-meteo-domani-lunedi-scuole-di-nuovo-chiuse-nellhiinterland-jonico.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T17:00:19+00:00"/>
    <meta property="og:title" content="Allerta meteo, domani (lunedì) scuole di nuovo chiuse nell’hinterland jonico"/>
    <meta property="og:description" content="Ecco dove le amministrazioni comunali hanno firmato l'ordinanza"/>
  </head>
  <body>
    <article>
      <h1>Allerta meteo, domani (lunedì) scuole di nuovo chiuse nell’hinterland jonico</h1>
      <address><time datetime="2019-11-10T17:00:19+00:00">10 Nov 2019, 17:00</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Ecco dove le amministrazioni comunali hanno firmato l'ordinanza</i>
      </p>
      <p>Allerta meteo arancione in tutta la Sicilia. Dal pomeriggio di domani (lunedì 11 novembre) e per le successive 24-36 ore, si prevedono venti di burrasca sud-orientali con raffiche di burrasca forte o tempesta. Forti mareggiate lungo le coste esposte; precipitazioni diffuse e persistenti a prevalente carattere di rovescio o temporale. I fenomeni – si legge nell’avviso diffuso dal Dipartimento regionale della Protezione civile – saranno accompagnati da rovesci di forte intensità frequente attività elettrica e forti raffiche di vento.</p>
      <p>In seguito all’allerta arancione è stata disposta la chiusura delle scuole a <b>Nizza di Sicilia, S. Teresa di Riva, S. Alessio, Roccalumera, Pagliara, Mandanici, Scaletta Zanclea, Furci Siculo, Letojanni, Limina, Giardini Naxos, Mongiuffi Melia, Fiumedinisi, Alì e Alì Terme.</b></p>
    </article>
  </body>
</html>