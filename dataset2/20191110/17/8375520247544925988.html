<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/shahtar-pomstivsya-dinamo-v-perervanomu-matchi-za-kubkovu-porazku-video-639013.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T17:02:46+00:00"/>
    <meta property="og:title" content="«Шахтар» помстився «Динамо» в перерваному матчі за кубкову поразку (відео)"/>
    <meta property="og:description" content="«Гірники» збільшили відрив від киян у Прем’єр-лізі України"/>
  </head>
  <body>
    <article>
      <h1>«Шахтар» помстився «Динамо» в перерваному матчі за кубкову поразку (відео)</h1>
      <address>
        <time datetime="2019-11-10T17:02:46+00:00">10 Nov 2019, 17:02</time>
      </address>
      <h4>«Гірники» збільшили відрив від киян у Прем’єр-лізі України</h4>
      <h3>«Шахтар» (Донецьк) – «Динамо» (Київ) – 1:0</h3>
      <p><b>Гол</b>: 1:0 – Кривцов (18)</p>
      <p><b>«Шахтар»</b>: Пятов, Тайсон, Додо, Кривцов, Матвієнко, Ісмаілі, Степаненко, Маркос, Тете (Болбат, 88), Коваленко, Мораєш (Дентиньо, 31). Тренер – Луїш Каштру.<br/><b>«Динамо»</b>: Бущан, Циганков, Шабанов, Миколенко (Буяльський, 60), Попов, Кендзьора, Караваєв, Шепелєв (Гармаш, 68), Шапаренко, Вербич, Родрігес  (Бесєдін, 62). Тренер – Олексій Михайличенко.<br/><b>Попередження</b>: Коваленко (60), Дентіньо (63), Додо (65) – Попов (9), Шабанов (16), Родрігес (50), Миколенко (56)<br/><b>Вилучення:</b> Тайсон (83)<br/><b>Судді</b>: Балакін – Скрипка, Володін, Козик.<br/>10 листопада. Харків. Стадіон «Металіст»</p>
      <p>Поєдинок «Шахтаря» та «Динамо» традиційно пройшов у гарячій, часом пекельній боротьбі.</p>
      <p>На відміну від недавнього кубкового поєдинку «гірники» не дозволили киянам захопити контроль за поєдинком. Натомість самі змушували суперника підлаштовуватися.</p>
      <p>У середині першої 45-хвилинки Кривцов переграв у повітрі захисників «Динамо» та відкрив рахунок.</p>
      <figure>
        <iframe src="https://www.youtube.com/embed/c1g_o61QDAE" width="580" height="390" data-service="Youtube" scrolling="no"/>
      </figure>
      <p>До перерви рахунок не змінився.</p>
      <p>Натомість у другому таймі пристрасті поступово розпалилися.</p>
      <p>У одному з епізодів після серії попереджень киянам Тайсон спровокував уболівальників гостей, за що нарвався на симетричну відповідь.</p>
      <p>Бразильські легіонери «гірників» образилися на відповідь гостьових трибун, то ж арбітр зупинив на кілька хвилин матч. Тайсон, з якого все почалося, залишав поле зі сльозами.</p>
      <p>Втім, матч поновився з вилучення бразильця. Арбітр компенсував 8 хвилин, однак киянам це не допомогло бодай зрівняти рахунок.</p>
      <p>То ж відтепер різниця між суперниками в турнірній таблиці сягає 13-ти очок.</p>
      <related>
        <a href="https://glavcom.ua/sport/news/vin-znaniy-i-shanovaniy-fanat-ultras-dinamo-vimagayut-zvilniti-igora-topolyu-mazura-638918.html"/>
      </related>
    </article>
  </body>
</html>