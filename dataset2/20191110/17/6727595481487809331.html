<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/supreme-court-chief-justice-ranjan-gogoi-gets-special-benefits-after-his-retirement456.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T17:28:00+00:00"/>
    <meta property="og:title" content="ചീഫ് ജസ്റ്റിസ് വിരമിക്കുമ്പോള്‍ കാത്തിരിക്കുന്ന ആനുകൂല്യങ്ങള്‍ ഇവയൊക്കെ"/>
    <meta property="og:description" content="National News Ranjan Gogoi Supreme Court India ന്യൂദല്‍ഹി: അയോധ്യാ വിധിയ്ക്ക് ശേഷം വിരമിക്കുന്ന സുപ്രീംകോടതി ചീഫ് ജസ്റ്റിസ് രഞ്ജന്‍ ഗൊഗോയിയ്ക്ക് പ്രത്യേക ആനുകൂല്യങ്ങളാണ്"/>
  </head>
  <body>
    <article>
      <h1>ചീഫ് ജസ്റ്റിസ് വിരമിക്കുമ്പോള്‍ കാത്തിരിക്കുന്ന ആനുകൂല്യങ്ങള്‍ ഇവയൊക്കെ</h1>
      <address><time datetime="2019-11-10T17:28:00+00:00">10 Nov 2019, 17:28</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യാ വിധിയ്ക്ക് ശേഷം വിരമിക്കുന്ന സുപ്രീംകോടതി ചീഫ് ജസ്റ്റിസ് രഞ്ജന്‍ ഗൊഗോയിയ്ക്ക് പ്രത്യേക ആനുകൂല്യങ്ങളാണ് ഗുവാഹത്തി ഹൈക്കോടതി നല്‍കാന്‍ തീരുമാനിച്ചരിക്കുന്നത്. നവംബര്‍ 17 ന് വിരമിക്കുന്ന ചീഫ് ജസ്റ്റിസ് താമസിക്കാനൊരുങ്ങുന്നത് ഗുവാഹത്തിയിലാണ്. ഒക്ടോബര്‍ 30ന് ഗുവാഹത്തി ഹൈക്കോടതിയിലെ 18 ജഡ്ജിമാര്‍ ചേര്‍ന്നാണ് ഈ തീരുമാനമെടുത്തത്.</p>
      <p>ചീഫ് ജസ്റ്റിസിന് ഗുവാഹത്തിയിലേക്ക് താമസം മാറിയ ശേഷം ലഭിക്കാനിരിക്കുന്ന ആനുകൂല്യങ്ങള്‍ ഇവയൊക്കെയാണ്</p>
      <p>1. ചീഫ് ജസ്റ്റിസിന്റെയും അദ്ദേഹത്തിന്റെ ഭാര്യയുടെയും കാര്യങ്ങള്‍ നോക്കി നടത്താന്‍ സ്വന്തമായി ഒരു പ്രൈവറ്റ് സെക്രട്ടറിയെ നിയമിക്കും. ചുമതലപ്പെട്ട ജോലിക്ക് പുറമേ എന്തെങ്കിലും ഏല്‍പ്പിച്ചാലും ആവശ്യത്തിനനുസരിച്ച് ഏകോപിപ്പിച്ച് പ്രവര്‍ത്തിക്കേണ്ടിവരും.</p>
      <p>2. ഗ്രേഡ്-4 ല്‍പ്പെടുന്ന ഒരു പിയൂണും ഒരു ബംഗ്ലാവ് പിയൂണിനെയും ഹൈക്കോടതി ഗൊഗോയിയുടെ താമസസ്ഥലത്ത് നിയമിക്കും.</p>
      <related>
        <a href="https://www.doolnews.com/ayodhya-verdict-protest-in-jnu-abvp-opposes-it-with-slogans433.html?utm_source=doolnews&amp;utm_medium=related"/>
      </related>
      <p>3. ഗൊഗോയിക്ക് യാത്രയ്ക്കായി ഹൈക്കോടതിയില്‍ നിന്നും ഔദ്യോഗിക വാഹനം ലഭ്യമാക്കും.</p>
      <p>4. പ്രൈവറ്റ് സെക്രട്ടറിക്കൊപ്പം കാര്യങ്ങള്‍ ഏകോപിപ്പിക്കുന്നതിനായി ഹൈക്കോടതിയില്‍ നിന്ന്് ഒരു നോഡല്‍ ഓഫീസറെയും നിയമിക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/shoaib-daniyal-opinion-on-ayodhya-verdict-454.html?utm_source=doolnews&amp;utm_medium=related"/>
      </related>
      <p>സുപ്രീം കോടതി ചീഫ് ജസ്റ്റിസിന് വിരമിക്കലിന് മുമ്പ് ഇത്തരം ആനുകൂല്യങ്ങള്‍ നല്‍കാന്‍ തീരുമാനിക്കുന്നതും അത് പരസ്യപ്പെടുത്തുന്നതും ശരിയായ കീഴ് വഴക്കമല്ലെന്ന് ചൂണ്ടിക്കാണിച്ച് നിരവധിപേര്‍ രംഗത്തെത്തിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>