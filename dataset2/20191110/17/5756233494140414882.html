<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620838/%D9%85%D9%88%D8%B1%D8%A7%D9%84%D8%B3-%D8%AE%D9%88%D8%A7%D8%B3%D8%AA%D8%A7%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D8%AF%D8%AF-%D8%AF%D8%B1-%D8%A8%D9%88%D9%84%DB%8C%D9%88%DB%8C-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T17:03:00+00:00"/>
    <meta property="og:title" content="مورالس خواستار برگزاری انتخابات مجدد در بولیوی شد"/>
    <meta property="og:description" content="در پی گسترش افزایش موج اعتراض‌ها در شهرهای بولیوی به نتیجه انتخابات ریاست جمهوری، رئیس جمهوری این کشور حوزه آمریکا لاتین خواستار برگزاری مجدد انتخابات شد."/>
  </head>
  <body>
    <article>
      <h1>مورالس خواستار برگزاری انتخابات مجدد در بولیوی شد</h1>
      <address>
        <time datetime="2019-11-10T17:03:00+00:00">10 Nov 2019, 17:03</time>
      </address>
      <p>
        <i>در پی گسترش افزایش موج اعتراض‌ها در شهرهای بولیوی به نتیجه انتخابات ریاست جمهوری، رئیس جمهوری این کشور حوزه آمریکا لاتین خواستار برگزاری مجدد انتخابات شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش رسانه های بین المللی، «اوو مورالس» رئیس امروز (یکشنبه) در نطقی تلویزیونی از برگزاری انتخابات مجدد در این کشور خبر داد.</p>
      <p>این تصمیم در پی گسترش اعتراضات و افزایش خشونت ها در شهرهای مختلف این کشور آمریکای لاتین اتخاذ شده است.</p>
      <figure>
        <img src="https://aftabnews.ir/files/fa/news/1398/8/19/357590_280.jpg"/>
      </figure>
      <p>مورالس گفت: تصمیم گرفته ام انتخابات سراسری جدید برگزار شود که بار دیگر به ملت بولیوی اجازه رای گیری دموکراتیک در راستای انتخاب دولت جدید را می دهد.</p>
      <p>پیش از این سازمان کشورهای آمریکایی (OAS) از دولت بولیوی خواسته بود که نتایج انتخابات ریاست جمهوری برگزار شده در بیستم اکتبر (بیست و هشتم مهر ماه) را ملغی اعلام کرده و اقدام به برگزاری انتخابات دیگری نماید.</p>
      <p>نتایج این انتخابات نشان می داد که مورالس ۴۷.۰۸ درصد آرا و «کارلوس مسا» رقیب وی ۳۶.۵۱ درصد آرا را در انتخابات ریاست جمهوری بدست آورده اند که بدین ترتیب مورالس می توانست اختلاف ۱۰ درصدی را برای پیروزی در همان دور اول بدست بیاورد.</p>
      <p>به دنبال اعلام نتایج نهایی انتخابات، مخالفان اعلام کردند که به این نتایج معترض هستند و دست به اعتراض های خشونت آمیز زدند.</p>
      <p>در همین راستا شب گذشته معترضان به نتایج انتخابات ریاست جمهوری اخیر بولیوی به دفتر "تلویزیون بولیوی" و رادیو "پاتریا نوئوا" حمله کرده و کارکنان این دو رسانه را مجبور کردند از ساختمان ها خارج شوند.</p>
    </article>
  </body>
</html>