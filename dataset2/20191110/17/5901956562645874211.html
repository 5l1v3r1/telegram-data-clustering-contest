<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/elenina-svetovalnica-poroceni-moski-ne-hodi-ven-na-zmenke-z-drugimi-samskimi-zenskami-235097"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T17:01:00+00:00"/>
    <meta property="og:title" content="Poročeni moški ne hodi ven na zmenke z drugimi samskimi ženskami"/>
    <meta property="og:description" content="Spoštovana! Sem v dolgoletni zvezi (20 let), imava dva otroka, srednješolca. Šla sva že čez precej ovir, vendar lahko rečem, da se zdaj dobro razumeva. Sem introvertiran tip človeka, mož pa ze..."/>
  </head>
  <body>
    <article>
      <h1>Poročeni moški ne hodi ven na zmenke z drugimi samskimi ženskami</h1>
      <h2>Iz moralnega stališča poročeni moški ne počne nekaterih stvari! </h2>
      <address><time datetime="2019-11-10T17:01:00+00:00">10 Nov 2019, 17:01</time> by <a rel="author">Elena Sofia Seničar</a></address>
      <p>Spoštovana!<br/>Sem v dolgoletni zvezi (20 let), imava dva otroka, srednješolca. Šla sva že čez precej ovir, vendar lahko rečem, da se zdaj dobro razumeva.<br/>Sem introvertiran tip človeka, mož pa zelo ekstrovertiran, in to nama doslej ni predstavljajo večjih težav, saj sva potegnila najboljše iz obeh. V zadnjem času pa mu vsake toliko časa piše znanka, ki je mojih let in samska.<br/><br/>Povabila ga je celo na ogled tekme (imela je dve vstopnic in je iskala nekoga, da bi šel z njo). Kot rečeno, mu pošlje kakšno sporočilo z lepimi pozdravi ali pa v smislu imej lep dan. Mož je zelo družaben in ga imajo ljudje radi, zato me bega dejstvo, da se mu zdaj tolikokrat javlja. Mož v tem ne vidi nič spornega, je pa zelo prijazen in vedno odgovori na sporočilo in tudi njej zaželi lep dan itd.<br/>Možu sem povedala, da mi je pogostost javljanja čudna, ampak me miri, da ni nič.<br/>Kako naj se spoprimem s tem?<br/>Hvala za Vaš odgovor. Lepo Vas pozdravljam!<br/><b>Jasna</b><br/><br/>Pozdravljena, ga. Jasna.<br/>Iz moralnega stališča poročeni moški ne počne nekaterih stvari! Ena od teh je, da ne hodi ven na zmenke z drugimi samskimi ženskami! Brez pardona in izgovorov.<br/>Partnerja v pravi zvezi imata skupne prijatelje, ki če kam gredo, gredo skupaj. To možu zelo jasno in konkretno povejte.<br/><br/>Da ne mislite gledati in mirno opazovati, kako se okoli njega smuka druga ženska? Ja, kaj si pa predstavljata? Včeraj tekma, jutri pa že skupni dopust na nekem eksotičnem otoku? Če bi to meni naredil moj partner, bi bil že zdavnaj brez mod. Kako odreagirati, sprašujete? Če ste to opazili in vas to njegovo početje moti, mu to tudi povejte.<br/>Na glas!<br/><br/>Njegova reakcija bo verjetno takšna: saj to ni nič, saj sva šla samo na tekmo ... Samo nakladanje, če mene vprašate. Aja, saj ste me ravnokar.<br/>Še enkrat bom ponovila: zelo konkretno in odločno mu povejte, da vam njegovo početje ni všeč in da vas s tem spravlja v nelagoden položaj, ki lahko pripelje do neželenih posledic. Brez popuščanja.<br/>Lep dan vam želim.<br/><br/> </p>
    </article>
  </body>
</html>