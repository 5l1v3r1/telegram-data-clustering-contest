<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/maja-ivarssons-kritik-efter-orden-i-sa-mycket-battre/"/>
    <meta property="og:site_name" content="Tramsfrans"/>
    <meta property="article:published_time" content="2019-11-10T12:17:00+00:00"/>
    <meta property="og:title" content="Maja Ivarsson om flirten med Darin"/>
    <meta property="og:description" content="Maja Ivarsson ryter ifrån efter kärleksskvallret om henne och Darin i förra veckans avsnitt av Så mycket bättre."/>
  </head>
  <body>
    <article>
      <h1>Maja Ivarsson om flirten med Darin</h1>
      <address><time datetime="2019-11-10T12:17:00+00:00">10 Nov 2019, 12:17</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <figure>
        <img src="https://imgs.aftonbladet-cdn.se/v2/images/14e9928c-c142-4fb6-8356-a6c404a60322?fit=crop&amp;h=619&amp;q=50&amp;w=1100&amp;s=374b4f021106900f7c427d4d1698f89325011822"/>
      </figure>
      <p>
        <i>Foto: TV4</i>
      </p>
      <p><b>Ingen kan väl ha missat</b> att Så mycket bättre är tillbaka med en jubileumssäsong! Samma artister som senast samlas återigen på Gotland och pratar om ungefär samma saker som sist, och gör tolkningar av låtarna som ingen ville göra första gången de var med. Kanske inte ett jättespännande koncept, men det är det enda lördagsunderhållningen som TV4 fortfarande verkar tro på.</p>
      <p><b>I förra veckans avsnitt</b> pratade artisterna om de sommarflirtar som ägt rum i programmet genom åren, och kom in på den romantiska stämningen mellan Maja Ivarsson och Darin Zanyar 2012.</p>
      <p><b>Miss Li och Magnus Uggla</b> var med i samma säsong som turturduvorna, men avfärdar i programmet att någonting egentligen hände mellan dem. Nu meddelar dock Maja att det visst var något som hände! <a href="https://www.aftonbladet.se/nojesbladet/a/aweBG5/maja-ivarssons-kanga--efter-karleksskvallret-i-sa-mycket-battre">Nöjesbladet rapporterar</a>:</p>
      <p>
        <i>”Men när Maja Ivarsson får höra om vad som sägs i programmet blir hon märkbart irriterad.</i>
      </p>
      <p>
        <i>– Lustigt att de har halva Sveriges artistelit på plats och så är det ändå de som inte är där som de pratar om, säger hon när Nöjesbladet träffar henne i samband med hennes medverkan i ’Idol’.”</i>
      </p>
      <p><b>Att kändisar gillar att prata om andra svenska kändisar</b> när de inte är med kanske inte borde komma som en överraskning. Det är trots allt det som gett bränsle till svensk nöjesjournalistik de senaste 30 åren. Om inte svenska kändisar pratat strunt om varandra så hade jag blivit arbetslös för längesen.</p>
      <p>
        <i>”Enligt The Sounds-sångerskan var det nämligen äkta känslor i allra högsta grad.</i>
      </p>
      <p>
        <i>– Det är väl klart att det inte var fejk. Det var genuint och det var på riktigt. Sen att inte vi är ett par i dag, eller blev ett par efter det… Men just där och då var ju känslorna på riktigt.”</i>
      </p>
      <p><b>Det vanligaste är att svenska kändisar alltid dementerar kärleksrykten</b>, och därför känns det uppfriskande att Maja Ivarsson gör motsatsen och talar klarspråk. Det var faktiskt jätteäkta, och Uggla skulle bara veta!</p>
      <p><b>Nu är frågan bara varför Uggla och Miss Li</b> inte tror att någonting hände mellan Maja och Darin? Eventuellt hade de fullt upp med att prata om sig själva till den grad att de inte märkte den osande passionen mellan övriga deltagare.</p>
      <p><b>Kanske var det rentav så </b>att det var musiken som fick stå i centrum de första säsongerna av Så mycket bättre, och att artisterna faktiskt hade viktigare saker för sig än att spekulera i andras eventuella sommarflirtar? Vem vet! Om ni gått runt och funderat sedan 2012 huruvida någonting faktiskt skedde mellan Maja och Darin så har ni iallafall fått svaret nu och kan gå vidare i livet. Äntligen!</p>
    </article>
  </body>
</html>