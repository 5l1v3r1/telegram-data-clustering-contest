<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/perivallon/story/196552/klimatiki-allagi-nomos-gia-midenikes-ekpompes-dioxeidioy-toy-anthraka-sti-nea-zilandia"/>
    <meta property="og:site_name" content="CNN.gr"/>
    <meta property="article:published_time" content="2019-11-10T12:01:55+00:00"/>
    <meta property="og:title" content="Κλιματική αλλαγή: Νόμος για μηδενικές εκπομπές διοξειδίου του άνθρακα στη Νέα Ζηλανδία"/>
    <meta property="og:description" content="Κλιματική αλλαγή: Νόμος για μηδενικές εκπομπές διοξειδίου του άνθρακα στη Νέα Ζηλανδία"/>
  </head>
  <body>
    <article>
      <h1>Κλιματική αλλαγή: Νόμος για μηδενικές εκπομπές διοξειδίου του άνθρακα στη Νέα Ζηλανδία</h1>
      <h2>Η Νέα Ζηλανδία τάχθηκε σήμερα με το σωστό στρατόπεδο στην μάχη κατά των κλιματικών αλλαγών, δήλωσε η πρωθυπουργός της χώρας, Τζασίντα Άρντερν, μετά την υιοθέτηση νόμου από το κοινοβούλιο που προβλέπει μηδενικές εκπομπές διοξειδίου του άνθρακα ως το 2050.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 14:01 , 10 November 2019</p>
      <p>Με το νομοσχέδιο που πέρασε σήμερα κατοχυρώνεται με νόμο ο νέος αυτός στόχος για <b>μηδενικές εκπομπές αερίων</b> που προκαλούν το φαινόμενο του θερμοκηπίου ως το 2050 και καθίσταται νομικά δεσμευτικός ο στόχος η άνοδος της θερμοκρασίας εξαιτίας της υπερθέρμανσης του πλανήτη να μην υπερβεί τον 1,5 βαθμό Κελσίου που προβλέπει ο ΟΗΕ.</p>
      <p>«Σήμερα κάναμε μια επιλογή για την οποία είμαι υπερήφανη», δήλωσε η Άρντερν στο κοινοβούλιο και πρόσθεσε: «Ελπίζω με αυτό η επόμενη γενιά να δει ότι εμείς ταχθήκαμε με το "σωστό στρατόπεδο στην Ιστορία"».</p>
      <p>Το νομοσχέδιο αυτό, το οποίο είχε καταθέσει ο υπό τους Εργατικούς κυβερνητικός συνασπισμός της Άρντερντ υποστηρίχθηκε και από το κύριο κόμμα της αντιπολίτευσης, το Εθνικό Κόμμα, παρά τις αλλαγές που έχει δεσμευτεί αυτό να κάνει αν κερδίσει τις επόμενες εκλογές το 2020.</p>
      <p>Σύμφωνα με το ΑΠΕ - ΜΠΕ, με το νέο νόμο αντιμετωπίζονται με διαφορετικό τρόπο οι εκπομπές μεθανίου από τα ζώα έναντι των άλλων εκπομπών αερίων που προκαλούν το φαινόμενο του θερμοκηπίου. Ωστόσο, σε αυτόν διατηρείται επίσης ο στόχος<b> για μείωση 10% στο μεθάνιο</b> <b>που προέρχεται από τα ζώα</b> ως το 2030 και 47% ως το 2050.</p>
      <p>«Αυτό (...) είναι το κεντρικό θέμα για ουσιαστική δράση κατά της κλιματικής αλλαγής στη Νέα Ζηλανδία», δήλωσε ο υπουργός που είναι αρμόδιος για θέματα Κλιματικής Αλλαγής Τζέιμς Σο, ο οποίος είναι επίσης ηγέτης του κόμματος των Πρασίνων, το οποίο έχει συμμαχήσει με τους Εργατικούς της Άρντερν.</p>
      <p>Οι βουλευτές είχαν λάβει 11.000 αιτήσεις με προτάσεις και είχαν ακούσει επίσης τις προτάσεις αντιπροσωπευτικού δείγματος της κοινωνίας: από τους φοιτητές και τους επιστήμονες ως τους αγρότες και τους ακτιβιστές, σημείωσε ο Σο.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/focus/story/196838/krimizis-sto-cnn-greece-ta-eyrimata-toy-voyager-2-anatrepoyn-simantikes-theories-gia-to-diastima">Κριμιζής στο CNN Greece: Τα ευρήματα του Voyager 2 ανατρέπουν σημαντικές θεωρίες για το Διάστημα</a>
        </li>
        <li>
          <a href="https://www.cnn.gr/news/kosmos/story/196849/krisi-sti-volivia-o-proedros-morales-kalei-ta-kommata-se-dialogo">Κρίση στη Βολιβία: Ο πρόεδρος Μοράλες καλεί τα κόμματα σε διάλογο</a>
        </li>
        <li>
          <a href="https://www.cnn.gr/oikonomia/story/196805/asep-erxontai-317-proslipseis-monimon-poioi-oi-dikaioyxoi">ΑΣΕΠ: Έρχονται 317 προσλήψεις μονίμων - Ποιοι οι δικαιούχοι</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/5950/klimatiki-allagi">ΚΛΙΜΑΤΙΚΗ ΑΛΛΑΓΗ</a>
        </li>
        <li>
          <a href="https://www.cnn.gr/eidhseis/tag/27867/ekpompes-dioxeidioy-toy-anthraka">ΕΚΠΟΜΠΕΣ ΔΙΟΞΕΙΔΙΟΥ ΤΟΥ ΑΝΘΡΑΚΑ</a>
        </li>
        <li>
          <a href="https://www.cnn.gr/eidhseis/tag/8205/nea-zilandia">ΝΕΑ ΖΗΛΑΝΔΙΑ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/76813/ekpompes-aerion">ΕΚΠΟΜΠΕΣ ΑΕΡΙΩΝ</a>
        </li>
        <li>
          <a href="https://www.cnn.gr/eidhseis/tag/70966/tzasinta-arntern">ΤΖΑΣΙΝΤΑ ΑΡΝΤΕΡΝ</a>
        </li>
      </ul>
    </article>
  </body>
</html>