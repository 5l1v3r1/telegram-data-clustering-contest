<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/preturile-de-consum-din-china-cresc-odata-cu-scumpirea-carnii-de-porc-18563042"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T12:19:35+00:00"/>
    <meta property="og:title" content="Preţurile de consum din China cresc odată cu scumpirea cărnii de porc"/>
    <meta property="og:description" content="Preţurile de consum din China au crescut în cel mai rapid ritm din ultimii opt ani, majorare determinată în mare parte de o creştere a preţurilor cărnii de porc, pe fondul ravagiilor generate de pesta porcină, relatează Reuters."/>
  </head>
  <body>
    <article>
      <h1>Preţurile de consum din China cresc odată cu scumpirea cărnii de porc</h1>
      <address><time datetime="2019-11-10T12:19:35+00:00">10 Nov 2019, 12:19</time> by <a rel="author" href="https://www.zf.ro/autor/teona-tomoiaga" target="_blank">Teona Tomoiaga</a></address>
      <p>Preţurile de consum din China au crescut în cel mai rapid ritm din ultimii opt ani, majorare determinată în mare parte de o creştere a preţurilor cărnii de porc, pe fondul ravagiilor generate de pesta porcină, relatează Reuters.</p>
      <p>În octombrie, preţurile de producţie din China au înregistrat cea mai mare scădere din ultimii trei ani. Indicele preţurilor de producţie (IPP), văzut ca un indicator-cheie al rentabilităţii companiilor, a scăzut cu 1,6% în octombrie faţă de anul precedent, marcând declinul cel mai accentuat din iulie 2016, au arătat datele de sâmbătă ale Biroului Naţional de Statistică (BNS).</p>
      <p>Totodată, deflaţia din fabrici se aliniază cu alţi indicatori care indică o activitate de producţie aflată în coborâre în luna octombrie, indicele oficial al managerilor de achiziţii (PMI) indicând contracţia pentru a şasea lună consecutiv.</p>
      <p>În timp ce Washingtonul şi Beijingul lucrează la finalizarea primei părţi a acordului comercial, producătorii chinezi trebuie să se confrunte, în acest timp, cu presiunea tarifelor existente.</p>
      <p>Mai multe tarife americane impuse Chinei urmează să intre în vigoare în 15 decembrie, deşi oficialii marilor puteri economice au spus, săptămâna aceasta, că au convenit să restituie tarifele la produsele pentru fiecare stat dacă prima fază a acordului va fi finalizată.</p>
    </article>
  </body>
</html>