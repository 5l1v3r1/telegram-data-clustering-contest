<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/razumkov-zayaviv-pro-noviy-rekord-frakciji-sluga-narodu-638990.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T12:13:00+00:00"/>
    <meta property="og:title" content="Разумков заявив про новий рекорд фракції «Слуга народу»"/>
    <meta property="og:description" content="Дмитро Разумков: Ми розглянули 272 законопроєкти, раніше такого не було"/>
  </head>
  <body>
    <article>
      <h1>Разумков заявив про новий рекорд фракції «Слуга народу»</h1>
      <address>
        <time datetime="2019-11-10T12:13:00+00:00">10 Nov 2019, 12:13</time>
      </address>
      <h4>Дмитро Разумков: Ми розглянули 272 законопроєкти, раніше такого не було</h4>
      <p>Голова Верховної Ради Дмитро Разумков, виступаючи на з’їзді партії «Слуга народу», заявив про те, що фракція партії побила новий рекорд у Раді, передає кореспондент <a href="https://glavcom.ua/">«Главкома»</a>.</p>
      <p>«Ми б'ємо ще один рекорд. Ми розглянули 272 законопроєкти. Раніше такого не було», - заявив Разумков.</p>
      <p>Як повідомлялось, новим головою партії <a href="https://glavcom.ua/news/partiya-sluga-narodu-zminila-ochilnika-638983.html">став перший заступник голови фракції «Слуга народу» Олександр Корнієнко</a>. </p>
      <p>Корнієнко на посаді голови політсили змінив Дмитра Разумкова. При цьому Разумков зазначив, що залишається членом партії. «Партія продовжує рухатися з тими принципами, з якими йшла на вибори», - додав він.</p>
      <p>Новий очільник політсили анонсував черговий «Трускавець»: виїзний навчальний семінар. У залі хтось запитав, в Єгипет? Він відповів: «в Єгипет, в Буковель ... Кудись буде».</p>
      <p>Корнієнко також анонсував нових партійців у фракції. </p>
      <p>«У нас в сумі не більше сорока членів партії було (<i>у фракції, – «Главком»</i>). Зараз ми ще тридцять приймемо - вже буде 70, і так поступово будемо підтягувати», - зазначив він. </p>
      <p>«Слуга народу» 10 листопада <a href="https://glavcom.ua/news/sluga-narodu-provede-partiyniy-zjizd--638978.html">проводила партійний з'їзд</a>, на який зібралися біля 500 учасників. Він проходив у Києві у конгресно-виставковому центрі «Парковий». Наступний з’їзд політсили <a href="https://glavcom.ua/news/sluga-narodu-bratime-uchast-u-viborah-v-usi-objednani-teritorialni-gromadi-u-grudni-638987.html">вирішили провести не пізніше, ніж до 15 лютого</a>. </p>
      <related>
        <a href="https://glavcom.ua/news/partiya-sluga-narodu-zminila-ochilnika-638983.html"/>
        <a href="https://glavcom.ua/news/u-sluzi-narodu-prokomentuvali-mozhlivist-rotaciji-v-uryadi--638982.html"/>
        <a href="https://glavcom.ua/news/sluga-narodu-provede-partiyniy-zjizd--638978.html"/>
      </related>
    </article>
  </body>
</html>