<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545805.html/%D8%B8%D8%B1%D9%81%DB%8C%D8%AA-%D9%87%D8%A7%DB%8C-%D8%AA%D9%88%D8%B3%D8%B9%D9%87-%D8%A7%D9%82%D8%AA%D8%B5%D8%A7%D8%AF%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D9%81%D8%A7%D8%B1%D8%B3%D8%A7%D9%86-%D8%A8%D9%87-%D8%B5%D9%88%D8%B1%D8%AA-%D9%86%D8%A7%D8%B4%D9%86%D8%A7%D8%AE%D8%AA%D9%87-%D8%A8%D8%A7%D9%82%DB%8C-%D9%85%D8%A7%D9%86%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T12:55:00+00:00"/>
    <meta property="og:title" content="ظرفیت‌های توسعه اقتصادی شهرستان فارسان به‌صورت ناشناخته باقی‌مانده است"/>
    <meta property="og:description" content="کارشناس  کشاورزی گفت: شهرستان فارسان از ظرفیت‌های زیادی در جهت رشد و توسعه اقتصادی برخوردارمی باشد ولی هنوز به‌صورت ناشناخته باقی‌مانده است برای رشد و توسعه اقتصادی در یک منطقه ابتدا باید بدانیم که در چه زمینه‌ای می‌توان به این هدف دست‌یافت."/>
  </head>
  <body>
    <article>
      <h1>ظرفیت‌های توسعه اقتصادی شهرستان فارسان به‌صورت ناشناخته باقی‌مانده است</h1>
      <h2>کارشناس کشاورزی؛</h2>
      <address>
        <time datetime="2019-11-10T12:55:00+00:00">10 Nov 2019, 12:55</time>
      </address>
      <p>کارشناس کشاورزی گفت: شهرستان فارسان از ظرفیت‌های زیادی در جهت رشد و توسعه اقتصادی برخوردارمی باشد ولی هنوز به‌صورت ناشناخته باقی‌مانده است برای رشد و توسعه اقتصادی در یک منطقه ابتدا باید بدانیم که در چه زمینه‌ای می‌توان به این هدف دست‌یافت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ غلامرضا اسدی کارشناس کشاورزی در گفتگو با خبرنگار <a href="http://jahanbinnews.ir/">جهانبین نیوز</a> گفت: شکی نیست که تا زمانی که ندانیم چه چیزی در دست داریم نمی‌توانیم به‌صورت عملی وارد چرخه توسعه اقتصادی شویم به همین منظور ابتدا باید منابعی را که در اختیارداریم شناسایی کرده سپس درصدد جستجوی راهکاری مفید جهت توسعه آن باشیم.</p>
      <p>وی به دو منبع بالقوه آب‌وخاک در شهرستان اشاره داشت و گفت: باوجود رودخانه‌های پرآب در منطقه، جای بسی تعجب است که در جای‌جای شهرستان کمبود آب به چشم می‌خورد که این امر نتیجه عدم برنامه‌ریزی در جهت بهینه‌سازی استفاده از منابع آبی شهرستان می‌باشد.<br/><br/>وی بیان داشت: همچنین شهرستان ما دارای خاک بسیار مرغوب و حاصلخیز جهت پرورش انواع محصولات کشاورزی باارزش می‌باشد ولی متأسفانه در صنعت کشاورزی هنوز به همان روال کشت سنتی و عملکرد پایین و کشت محصولات بدون ارزش ادامه می‌دهیم اگر بگوییم از هر هکتار زمین کشاورزی در شهرستان فارسان می‌توان سالانه معادل یک کیلوگرم طلا برداشت نمود گزافه‌گویی نکرده‌ایم.<br/><br/>وی به صنعت گردشگری شهرستان هم اشاره‌ای کرد و اظهار داشت: یکی دیگر از ظرفیت‌های شهرستان فارسان در جهت رشد و توسعه اقتصادی صنعت گردشگری می‌باشد کمتر مکانی در این شهرستان می‌توان یافت که فاقد جاذبه‌های منحصربه‌فرد گردشگری نباشد لذا باوجود چنین پتانسیلی جای سؤال دارد که چرا سهم بسیار ناچیزی از این صنعت نصیب شهرستان ما گردیده است.<br/><br/>وی به صنایع معروف و منحصربه‌فرد شهرستان فارسان هم اشاره  و عنوان داشت: باکمی تأمل می‌توان تعدادی از صنایع معروف در شهرستان را برشمرد که متأسفانه به آن‌ها توجه کافی نگردیده با گسترش و توسعه این صنایع نیز می‌توان چشم‌انداز خوبی نسبت به توسعه شهرستان داشته باشیم.<br/>    انتهای پیام/</p>
    </article>
  </body>
</html>