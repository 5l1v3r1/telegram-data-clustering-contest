<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140544/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D8%AF%D8%A7%D8%B1%D8%A7%DB%8C%DB%8C‌%D9%87%D8%A7-%D8%AA%D9%88%D8%B6%DB%8C%D8%AD-%D8%AF%D8%A7%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-10T12:22:00+00:00"/>
    <meta property="og:title" content="ایران خودرو درباره افزایش سرمایه از تجدید ارزیابی دارایی‌ها توضیح داد"/>
    <meta property="og:description" content="ایران خودرو با اعلام اینکه برخی افراد نا آشنا بدون توجه به واقعیت‌ها ، تلاش کرده‌اند اصلاح ساختار مالی را وارونه جلوه دهند، توضیحاتی درباره افزایش سرمایه از تجدید ارزیابی دارایی‌ها داد."/>
  </head>
  <body>
    <article>
      <h1>ایران خودرو درباره افزایش سرمایه از تجدید ارزیابی دارایی‌ها توضیح داد</h1>
      <address>
        <time datetime="2019-11-10T12:22:00+00:00">10 Nov 2019, 12:22</time>
      </address>
      <p>
        <i>ایران خودرو با اعلام اینکه برخی افراد نا آشنا بدون توجه به واقعیت‌ها ، تلاش کرده‌اند اصلاح ساختار مالی را وارونه جلوه دهند، توضیحاتی درباره افزایش سرمایه از تجدید ارزیابی دارایی‌ها داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، ایران خودرو با رونمایی از راهبردی شش‌گانه و عزم جدی گام نهایی اصلاح ساختار مالی اعلام کرد: فرشاد مقیمی دستور پیگیری طرح تجدید ارزیابی‌ دارایی و اصلاح ساختار مالی را صادر کرده که بر مبنای مصوبات مجلس، برنامه دولت و وزارت صنعت و همچنین حمایت سهامداران و سرمایه گذاران صورت می‌گیرد و با توجه به عمر۵۰ ساله شرکت این اقدام به ضروتی اجتناب‌ناپذیر تبدیل شده است .</p>
      <p>"خودرو" در مقطع فعلی استفاده از تجدید ارزیابی دارایی‌ها برای انجام افزایش سرمایه را به گروه خاصی از دارایی‌ها محدود کرده اما در روز های اخیر برخی افراد ناآشنا با ساز و کارهای مالی، بدون توجه به واقعیت‌ها، تلاش کرده‌اند طرح اصلاح ساختار مالی ایران خودرو را به صورت وارونه جلوه دهند.</p>
      <p>در این میان، افزایش سرمایه از طریق تجدید ارزیابی دارایی‌ها، تامین سرمایه در گردش، افزایش تیراژ تولید، فروش اموال مازاد و همچنین عرضه محصولات جدید از ارکان اصلی برنامه اصلاح ساختار ایران خودرو به شمار می آید و هریک از این برنامه‌ها در قالب کارگروهای تخصصی در حال پیگیری بوده و شرکت امیدوار است با به نتیجه رسیدن این اقدامات ، شرایط را به وضع متعارف باز گردد و نتایج راهبردها در ماه‌های آینده نمایان شود.</p>
      <p>افزایش سرمایه ایران خودرو و سایر شرکت‌های در فضای کسب و کار بورس برپایه دستورالعمل بورس و قانون تجارت صورت می‌گیرد و همه شرکت‌ها از این فرصت برای اصلاح ساختار مالی و شفافیت بیش‌تر استفاده می کنند.</p>
      <p>انتهای پیام</p>
    </article>
  </body>
</html>