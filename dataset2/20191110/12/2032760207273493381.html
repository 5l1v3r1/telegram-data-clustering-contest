<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89176"/>
    <meta property="og:site_name" content="Denník politika"/>
    <meta property="article:published_time" content="2019-11-10T12:48:21+00:00"/>
    <meta property="og:title" content="NOVÝm PREDSEDOM ligy je exPREMIÉR. MEČIAR: Stav v štáte nás núti opäť sa vrátiť"/>
    <meta property="og:description" content="O návrate expremiéra Mečiara do politického ringu sme písali ako prvý TU. Naše informácie sa včera ako pravdivé na 100 % opäť potvrdili."/>
  </head>
  <body>
    <article>
      <h1>NOVÝm PREDSEDOM ligy je exPREMIÉR. MEČIAR: Stav v štáte nás núti opäť sa vrátiť</h1>
      <address><time datetime="2019-11-10T12:48:21+00:00">10 Nov 2019, 12:48</time> by <a rel="author">spracred</a></address>
      <p>
        <b>O návrate expremiéra Mečiara do politického ringu sme písali ako prvý TU. </b>
        <b>Naše informácie sa včera ako pravdivé na 100 % opäť potvrdili.</b>
      </p>
      <figure>
        <a href="http://dennikpolitika.sk/archiv/82795">
          <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.53.41.png"/>
        </a>
      </figure>
      <p>
        <i>„V sobotu 9. novembra 2019 sa totiž v Trenčíne uskutočnil republikový snem hnutia Slovenská liga. Zúčastnilo sa ho 151 členov, ktorí volili funkcionárov politického subjektu a zákonným spôsobom vyhlásili, že Slovenská liga ide do parlamentných volieb 2020. Predsedom hnutia sa stal Vladimír Mečiar. Snem sa konal za prítomnosti aj verejnosti.</i>
      </p>
      <p>
        <i>Na začiatku zaznela štátna hymna v podaní sólistu opery SND Ivana Ožváta. Na sneme privítali kňaza ThDr. Jána Košiara, ktorý sa prihovoril k prítomným a zaželal im „nielen úspešné rokovanie, ale aj volebný úspech, ktorý z vás urobí rozhodujúcu politickú silu, čo zastaví najmä morálny rozvrat našej spoločnosti a štátu“. Poukázal na skutočnosť, že dnešné novopohanstvo predstavuje vážne nebezpečenstvo, lebo chce človeka presvedčiť, že „staré dobré zásady vyjadrené v Desatore sú smiešne a nemoderné“! Na záver požehnal členov snemu, všetkých členov hnutia i jeho voličov.</i>
      </p>
      <p>
        <i>Pozdravné slová pripojil aj ďalší hosť snemu, predseda Ľudovej strany Andreja Hlinku Jozef Sásik.</i>
      </p>
      <p>
        <i>Snem pokračoval schválením programu, rokovacieho poriadku a spôsobu voľby orgánov hnutia. Po zvolení predsedu, predsedníctva, revíznej a rozhodcovskej komisie Vladimír Mečiar oboznámil členov snemu s úlohami a programom hnutia. „Stav v štáte nás núti opäť sa vrátiť“, povedal a pokračoval: „Programová kríza žiada pomoc všetkých občanov, bez korupcie, korytárstva, slúžiť svojmu národu, jeho blahu. Úlohy, ktoré treba splniť sú také veľké, že musíme hľadať všetkých, ktorí chcú pomôcť a ísť do nového zápasu. Stávame sa straníkmi, aby sme spoločnosť viedli k hlbokej premene“, zdôraznil. Zhodnotil súčasný stav politickej scény a konštatoval, že „čiara je jasná, nesmieme dovoliť také vychýlenie Slovenska, aby bolo nezvratné. Organizácie tretieho sektora za cudzie peniaze chcú meniť pomery na Slovensku. Majú na to dosť peňazí“, povedal a oznámil: “Ideme do boja za zmeny. Kým ich nedosiahneme nevzdáme sa, bez ohľadu na výsledky volieb. Ani sa nedáme, ani sa nebojíme!“</i>
      </p>
      <p><i>Snem pokračoval rozpravou a prijatím uznesenia. Na záver zaznela hymnická pieseň Kto za pravdu horí pod taktovkou Ivana Ožváta,“</i> uviedla Eva Zelenayová.</p>
      <p>Fotogaléria</p>
      <slideshow>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-45-56-2">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.45.56.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-47-09">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.47.09.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-48-35">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.48.35.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-48-52">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.48.52.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-49-15">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.49.15.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-49-33">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.49.33.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-49-45">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.49.45.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-50-02">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.50.02.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-50-19">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.50.19.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-50-35">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.50.35.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-51-11">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.51.11.png"/>
          </a>
        </figure>
        <figure>
          <a href="http://dennikpolitika.sk/archiv/89176/snimka-obrazovky-2019-11-10-o-12-52-12">
            <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-10-o-12.52.12.png"/>
          </a>
        </figure>
      </slideshow>
      <p>spracred.</p>
      <p>Zdroj: <a href="https://www.hnutieslovenskaliga.sk/slovensku-ligu-vedie-vladimir-meciar/?fbclid=IwAR3lnFHgkho7MJAyTxLBKhUXhEnHoBLVWj_9tUDs2qVYy-l-MKwoBxF3COc">TU</a></p>
    </article>
  </body>
</html>