<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/sony-pripravuje-snimac-imx686-s-rozlisenim-60-mpx-39400"/>
    <meta property="og:site_name" content="mobilenet.cz"/>
    <meta property="article:published_time" content="2019-11-10T12:40:00+00:00"/>
    <meta property="og:title" content="Sony připravuje snímač IMX686 s rozlišením 60 Mpx"/>
    <meta property="og:description" content="Výsledné fotografie budou čtvrtinové Objeví se v telefonech v roce 2020 Bude mít údajně vysokou citlivost na světlo"/>
  </head>
  <body>
    <article>
      <h1>Sony připravuje snímač IMX686 s rozlišením 60 Mpx</h1>
      <address><time datetime="2019-11-10T12:40:00+00:00">10 Nov 2019, 12:40</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Výsledné fotografie budou čtvrtinové <br/>   •  Objeví se v telefonech v roce 2020 <br/>   •  Bude mít údajně vysokou citlivost na světlo</b>
      </p>
      <p>Rozlišení snímačů mobilních fotoaparátů v poslední době prudce narostlo a nejsou výjimkou ani hodnoty přes sto megapixelů, jaké nabízí <a href="https://mobilenet.cz/clanky/xiaomi-mi-note-10-je-tady-jde-o-dvojce-modelu-cc9-pro-s-5-fotoaparaty-39370">Xiaomi</a> a <a href="https://mobilenet.cz/clanky/nenechte-si-ujit-prvni-informace-o-rade-samsung-galaxy-s11-prosakly-na-internet-38516">brzy také Samsung</a>. Společnost Sony, která patří mezi přední výrobce snímačů pro mobilní telefony, v tomto závodě nechce zůstat pozadu.</p>
      <p>Pomocí krátkého videa nás seznamuje se svým připravovaným snímačem Sony IMX686. Ten by se měl objevit začátkem příštího roku a kromě vlajkových lodí samotného Sony se objeví i ve smartphonech VIVO a Huawei.</p>
      <p>Rozlišení snímače bude 60 megapixelů, avšak Sony použije metodu podobnou té u konkurence, kde jeden finální pixel fotografie vytvářejí čtyři pixely snímače. Výsledkem tak budou fotografie s maximálním rozlišením 15 Mpx. Uvedené video sice neukazuje maximální rozlišení nebo výsledné snímky, dává nám však jistou představu o citlivosti při špatných světelných podmínkách, kterou vidíme zejména v závěru videa.</p>
      <related>
        <h4>Související články</h4>
        <a href="https://mobilenet.cz/clanky/rozsvitili-jsme-noc-foti-lepe-sony-xperia-5-nebo-sony-xperia-1-39167"/>
        <a href="https://mobilenet.cz/clanky/porovnali-jsme-fotoaparaty-sony-xperie-5-oproti-sony-xperii-1-najdete-rozdil-39100"/>
        <a href="https://mobilenet.cz/clanky/jaka-je-nova-sony-xperia-5-nazivo-tady-jsou-prvni-dojmy-primo-z-veletrhu-ifa-2019-38830"/>
        <a href="https://mobilenet.cz/clanky/hlasujte-pro-nejlepsi-minifilm-natoceny-na-sony-xperii-1-38581"/>
        <a href="https://mobilenet.cz/clanky/zvitezi-kvantita-nebo-kvalita-postavili-jsme-nokii-9-pureview-proti-sony-xperii-1-podivejte-se-na-vysledek-fotoduelu-38200"/>
        <a href="https://mobilenet.cz/clanky/sony-xperia-1-se-spickovou-svetelnosti-f16-porizuje-nadprumerne-nocni-snimky-presvedcte-se-sami-v-nasi-galerii-38168"/>
      </related>
    </article>
  </body>
</html>