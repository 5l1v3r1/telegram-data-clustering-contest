<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819086.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T12:23:00+00:00"/>
    <meta property="og:title" content="توليدات مشترك با راديو و تلويزيون كشورهاي همسايه برای جشنواره تولیدات مراکز استان‌ها"/>
    <meta property="og:description" content="اولین نشست شورای عالی بیست و سومین جشنواره تولیدات مراکز استان‌های صدا و سیما روز گذشته در سالن جلسات معاونت امور استان ها با حضور صاحب نظران، هنرمندان و مديران برگزار شد و مهمترین خبری که مربوط به آن می‌شود، راه‌اندازی بخش توليدات مشترك با راديو و تلويزيون كشورهاي همسايه در اين جشنواره بود."/>
  </head>
  <body>
    <article>
      <h1>توليدات مشترك با راديو و تلويزيون كشورهاي همسايه برای جشنواره تولیدات مراکز استان‌ها</h1>
      <address>
        <time datetime="2019-11-10T12:23:00+00:00">10 Nov 2019, 12:23</time>
      </address>
      <figure>
        <img src="https://www.alef.ir/files/archive/originals/2019/45/158872.png"/>
      </figure>
      <p>اولین نشست شورای عالی بیست و سومین جشنواره تولیدات مراکز استان‌های صدا و سیما روز گذشته در سالن جلسات معاونت امور استان ها با حضور صاحب نظران، هنرمندان و مديران برگزار شد و مهمترین خبری که مربوط به آن می‌شود، راه‌اندازی بخش توليدات مشترك با راديو و تلويزيون كشورهاي همسايه در اين جشنواره بود.</p>
      <p>علی دارابی معاون امو استانهای صدا و سیما در این باره نوشت: واقعیت این است که استان‌های مرزی، تولید آثار مشترک با راديو و تلويزيون کشورهای همسایه را شروع کرده‌اند، برنامه‌های مختلفی که حالا می‌توانند با دیگر آثار رقابت کنند؛ هدف جشنواره هم که از ابتدا مشخص بود، یعنی پرورش خلاقیت‌ها و ایده‌های نو، البته در این بین یک هدف عمده دیگر یعنی بالا بردن تراز برنامه‌سازی در سطح ملی هم دنبال می‌شد که در بخش بین‌الملل هم صدق می‌کند.</p>
      <p>سال آينده با توجه به امکانات و زیرساخت‌های موجود در شهر سرعین، جشنواره به میزبانی اردبیل برگزار خواهد شد؛ این جشنواره ۶ بخش اصلی دارد به عبارتی بهتر است بگوییم ۶ جشنواره در دل آن دیده می‌شود.</p>
      <p>هنرمندان، مديران و كارشناسان صاحب نام در اين نشست پيشنهاداتي داشتند كه از آن جمله مي توان به مواردي همچون: تشکیل گروه ویژه‌ای برای جلب همکاری کشورهای همسایه در تولید آثار مشترک، اضافه شدن بخش برنامه‌سازان برون سازمانی، توجه بیشتر به شهروند خبرنگار و بهره‌مندی بیشتر از قضاوت‌های مردمی در جشنواره؛ بازار تولیدات استانی و راه‌اندازی پایگاه رسانه‌ای برای ارسال پیام در فراسوی مرزها اشاره كرد.</p>
    </article>
  </body>
</html>