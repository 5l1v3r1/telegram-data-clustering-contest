<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819089.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T12:31:00+00:00"/>
    <meta property="og:title" content="حکم پرونده موسسه حافظ و شرکت مهر ماندگار صادر شد"/>
    <meta property="og:description" content="به گزارش الف به نقل از صدا و سیما؛، صبح امروز آرای محکومیت متهمان پرونده موسسه غیرمجاز حافظ و شرکت مهر ماندگار ایلام از سوی شعبه چهارم به آن‌ها ابلاغ شد و محکومان جهت اجرای حکم به واحد اجرای احکام دادسرای امور اقتصادی اعزام شدند."/>
  </head>
  <body>
    <article>
      <h1>حکم پرونده موسسه حافظ و شرکت مهر ماندگار صادر شد</h1>
      <address>
        <time datetime="2019-11-10T12:31:00+00:00">10 Nov 2019, 12:31</time>
      </address>
      <p>شعبه چهارم دادگاه ویژه رسیدگی به مفاسد اقتصادی حکم متهمان پرونده موسسه غیرمجاز حافظ و شرکت مهر ماندگار را صادر کرد.</p>
      <p>به گزارش الف به نقل از صدا و سیما؛، صبح امروز آرای محکومیت متهمان پرونده موسسه غیرمجاز حافظ و شرکت مهر ماندگار ایلام از سوی شعبه چهارم به آن‌ها ابلاغ شد و محکومان جهت اجرای حکم به واحد اجرای احکام دادسرای امور اقتصادی اعزام شدند.</p>
      <p>احکام محکومیت متهمان این پرونده به این شرح است:</p>
      <p>سید احسان الله میرزاباقری برزی فرزند سیداکبر به جرم مشارکت در اخلال در نظام اقتصادی کشور؛ به تحمل سه سال حبس و رد مال و جزای نقدی معادل دو برابر اموالی که از طریق مذکور به دست آورده، محکوم شده است.</p>
      <p>بهروز پورانی فرزند سیف اله به جرم مشارکت در اخلال در نظام اقتصادی کشور به تحمل سه سال حبس، رد مال و جزای نقدی معادل دو برابر اموالی که از طریق مذکور به دست آورده، محکوم شد و در مورد اتهام مشارکت در کلاهبرداری با توجه به اصل رضایت محضری شاکی و اینکه این عمل فاقد ارکان متشکله بزه کلاهبرداری بوده است، تبرئه شد.</p>
      <p>هوتن یوسفیان فرزند احمدعلی به جرم مشارکت در اخلال در نظام اقتصادی کشور به تحمل دو سال حبس، رد مال و جزای نقدی معادل دو برابر اموالی که از طریق مذکور بدست آورده، محکوم شده است.</p>
      <p>محسن خوشبخت به جرم مشارکت در اخلال در نظام اقتصادی کشور به تحمل دو سال حبس، رد مال و جزای نقدی معادل دو برابر اموالی که از طریق مذکور بدست آورده، محکوم شده است.</p>
      <p>غلامرضا ارجمندی فرزند جعفر به جرم مشارکت در اخلال در نظام اقتصادی کشور به تحمل سه سال حبس، رد مال و جزای نقدی معادل دو برابر اموالی که از طریق مذکور به دست آورده، محکوم شده است.</p>
      <p>عدنان ملائی به جرم مشارکت در اخلال در نظام اقتصادی کشور به تحمل دو سال حبس، رد مال و جزای نقدی معادل دو برابر اموالی که از طریق مذکور به دست آورده، محکوم شده است.</p>
      <p>محمدحسین کریم زاده فرزند سیدعباس به جرم مشارکت در اخلال در نظام اقتصادی کشور به تحمل دو سال حبس، رد مال و جزای نقدی معادل دو برابر اموالی که از طریق مذکور به دست آورده، محکوم شده است.</p>
      <p>عباس شکربیگی فرزند سید کاظم به جرم مشارکت در اخلال در نظام اقتصادی کشور به تحمل یک سال حبس، رد مال و جزای نقدی معادل دو برابر اموالی که از طریق مذکور به دست آورده، محکوم شده است.</p>
      <p>علی عزیزیان فرزند سید علی به جرم مشارکت در اخلال در نظام اقتصادی کشور به تحمل شش ماه حبس، رد مال و جزای نقدی معادل دو برابر اموالی که از طریق مذکور بدست آورده، محکوم شده است.</p>
      <p>شهاب حسنی فرزند احمد به جرم مشارکت در اخلال در نظام اقتصادی کشور به تحمل دو و نیم سال حبس، رد مال و جزای نقدی معادل دو برابر اموالی که از طریق مذکور بدست آورده، محکوم شده است.</p>
      <p>در حکم سمیه بختیاری فرزند محمدرضا و تیمور ناصری فرزند علی اکبر برای هر دو بر اساس اصل ۳۷ قانون اساسی رای بر برائت صادر شد.</p>
      <p>بر اساس این گزارش، طبق نظریه اداره دعاوی حقوقی بانک مرکزی جمهوری اسلامی ایران، نظر به مانده مبلغ سپرده مشتریان و مجموع سپرده‌های تودیعی نزد سیستم بانکی، وجوه مربوطه به عنوان کلان محسوب نشده و مشمول تبصره یک ماده دو قانون مجازات اخلالگران در نظام اقتصادی کشور محاسبه شده است.</p>
      <p>این افراد علاوه بر محکومیت‌های اعلام شده، از هرگونه خدمات دولتی به استناد تبصره چهار ماده دو قانون مجازات اخلالگران در نظام اقتصادی کشور ممنوع شدند.</p>
      <p>با توجه به جرایم متعدد از طرف هیئت مدیره و ارکان شرکت مهر ماندگار ایلام که موجب ضرر و زیان عدیده‌ای به شرکت و اعضای آن شده است، به نحوی که امکان ادامه فعالیت شرکت را غیرممکن نموده و با توجه به تقاضای مورخ ۹۸.۷.۳ مدیر حقوقی سازمان مرکزی تعاونی روستایی ایلام به استناد بند الف ماده ۲۰ قانون مجازات اسلامی مصوب ۱۳۹۲، حکم به انحلال شرکت و رد مال و پرداخت سپرده‌های سپرده گذاران وفق آخرین ترازنامه شرکت صادر و اعلام می‌شود.</p>
      <p>با توجه به اینکه حکم صادره قطعی است، محکومان، تحت الحفظ جهت اجرای حکم به واحد اجرای احکام دادسرای امور اقتصادی اعزام شدند.</p>
      <p>محکومان این پرونده، در ۶ جلسه دادگاه علنی در شعبه چهارم دادگاه ویژه جرایم اقتصادی و به ریاست قاضی صلواتی محاکمه شدند.</p>
    </article>
  </body>
</html>