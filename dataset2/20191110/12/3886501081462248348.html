<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119138-zaev-cilj-medjusobno-priznavanje-svih-dokumenata?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-10T12:30:06+00:00"/>
    <meta property="og:title" content="Zaev: Zaslužujemo evrointegracije, region nema alternativu za članstvo u EU"/>
    <meta property="og:description" content="Premijer Severne Makedonije Zoran Zaev izjavio je danas u Ohridu da njegova zemlja i ceo region Zapadnog Balkana nemaju alternativu za članstvo u Evropskoj uniji. &quot;Pre nekoliko dana svi smo bili na sastanku u Ženevi i imali smo mogućnost da od najviših predstavnika Francuske čujemo da ta zemlja nije protiv proširenja EU i da ne nudi alternative našem putu u članstvo u Uniji&quot;, rekao je Zaev na koferenciji za novinare po završetku drugog sastanka zemalja Zapadnog Balkana u okviru incijative popularno nazvane &quot;mali Šengen&quot;. Zaev je kazao da veruje da ta incijativa šalje veoma pozitivnu poruku članicama EU, da zbog povećanja saradnje među zemljama Zapadnog Balkana Unija treba da se fokusira na region sa još većom pažnjom i da ponudi mogućnost za ubrzanje procesa integracije celog regiona.&quot;Verujem da to zaslužujemo i da je to što radimo u korst celog regiona, ali i EU&quot;, naveo je Zaev.Uz Zaeva, današnjem sastanku u Ohridu prisustvovali su predsednik Srbije Aleksandar Vučić, premijer Albanije Edi Rama, predsedavajući…"/>
  </head>
  <body>
    <article>
      <h1>Zaev: Zaslužujemo evrointegracije, region nema alternativu za članstvo u EU</h1>
      <address>
        <time datetime="2019-11-10T12:30:06+00:00">10 Nov 2019, 12:30</time>
      </address>
      <slideshow>
        <figure>
          <img src="https://static.beta.rs/thumbs/Beta-gutjzqvlt5.557x371.jpg"/>
        </figure>
        <figure>
          <img src="https://static.beta.rs/thumbs/Beta-zounm4om5y.577x371.jpg"/>
        </figure>
        <figure>
          <img src="https://static.beta.rs/thumbs/Beta-flogb7imud.593x371.jpg"/>
        </figure>
        <figure>
          <img src="https://static.beta.rs/thumbs/Beta-bam6781voh.556x371.jpg"/>
        </figure>
      </slideshow>
      <p><b>Premijer Severne Makedonije Zoran Zaev izjavio je danas u Ohridu da njegova zemlja i ceo region Zapadnog Balkana nemaju alternativu za članstvo u Evropskoj uniji.</b><br/><br/>"Pre nekoliko dana svi smo bili na sastanku u Ženevi i imali smo mogućnost da od najviših predstavnika Francuske čujemo da ta zemlja nije protiv proširenja EU i da ne nudi alternative našem putu u članstvo u Uniji", rekao je Zaev na koferenciji za novinare po završetku drugog sastanka zemalja Zapadnog Balkana u okviru incijative popularno nazvane "mali Šengen". <br/>Zaev je kazao da veruje da ta incijativa šalje veoma pozitivnu poruku članicama EU, da zbog povećanja saradnje među zemljama Zapadnog Balkana Unija treba da se fokusira na region sa još većom pažnjom i da ponudi mogućnost za ubrzanje procesa integracije celog regiona.<br/><br/>"Verujem da to zaslužujemo i da je to što radimo u korst celog regiona, ali i EU", naveo je Zaev.<br/><br/>Uz Zaeva, današnjem sastanku u Ohridu prisustvovali su predsednik Srbije Aleksandar Vučić, premijer Albanije Edi Rama, predsedavajući Saveta ministara BiH Denis Zvizdić i ministarka za ekonomiju Crne Gore Dragica Sekulić.<br/><br/>"Ono što danas radimo ima za cilj da iskoristimo sve potencijale i mogućnosti koje imamo pred nama da unapredimo kvalitet života u celom regionu. Da približimo region i da iskorisitmo sve potencijale koji će doneti dobar žvot za sve u celom regionu", dodao je Zaev.<br/><br/><br/><b>Cilj međusobno priznavanje svih dokumenata</b><br/><br/>Premijer Severne Makedonije Zoran Zaev izjavio je danas da je krajnji cilj regionalne inicijative o "mini šengenu" međusobno priznavanje svih dokumenata, uključujući tu i dokumente agencija za hranu, fakultetske diplome i drugo.<br/><br/>"Otvorili smo inicijativu koja stvara drugačiji Balkan od onog koji poznajemo", rekao je Zaev.<br/><br/>On je naveo da je cilj inicijative da se regionalno udruživanje iskoristi kako bi se građanima obezbedio bolji život a takođe i "skrenula pažnja Evrope".<br/><br/>"Balkan se menja na bolje kao mesto za život i menja se tako da postaje značajniji faktor na evropskom kontinentu", izjavio je severnomakedonski premijer.<br/><br/>Zaev je naveo da usvojeni akcioni plan predviđa neprestani rad na međusobnim granicama kako bi se povećala propustljivost, uz takođe dogovoreni prelazak granica samo uz ličnu kartu.</p>
    </article>
  </body>
</html>