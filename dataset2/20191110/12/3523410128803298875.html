<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639211/%D8%AA%D8%B1%D8%A7%D9%85%D9%BE-%D8%AE%D9%88%D8%A7%D8%B3%D8%AA%D8%A7%D8%B1-%D8%AF%D8%B3%D8%AA%DB%8C%D8%A7%D8%A8%DB%8C-%D8%A8%D9%87-%D8%AA%D9%88%D8%A7%D9%81%D9%82%DB%8C-%D8%AF%D8%B1%D8%B3%D8%AA-%D8%A8%D8%A7-%DA%86%DB%8C%D9%86-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T12:23:00+00:00"/>
    <meta property="og:title" content="ترامپ خواستار دستیابی به توافقی درست با چین شد"/>
    <meta property="og:description" content="ترامپ با ابراز خوشحالی از روند گفت‌وگوهای تجاری با چین مدعی شد مذاکرات به خوبی پیش می‌رود، با این حال خواستار دستیابی به توافقی درست با پکن شد."/>
  </head>
  <body>
    <article>
      <h1>
        <a href="https://www.bultannews.com/fa/news/639211/%D8%AA%D8%B1%D8%A7%D9%85%D9%BE-%D8%AE%D9%88%D8%A7%D8%B3%D8%AA%D8%A7%D8%B1-%D8%AF%D8%B3%D8%AA%DB%8C%D8%A7%D8%A8%DB%8C-%D8%A8%D9%87-%D8%AA%D9%88%D8%A7%D9%81%D9%82%DB%8C-%D8%AF%D8%B1%D8%B3%D8%AA-%D8%A8%D8%A7-%DA%86%DB%8C%D9%86-%D8%B4%D8%AF">ترامپ خواستار دستیابی به توافقی درست با چین شد</a>
      </h1>
      <h2>ترامپ با ابراز خوشحالی از روند گفت‌وگوهای تجاری با چین مدعی شد مذاکرات به خوبی پیش می‌رود، با این حال خواستار دستیابی به توافقی درست با پکن شد.</h2>
      <address><time datetime="2019-11-10T12:23:00+00:00">10 Nov 2019, 12:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از رویترز، دونالد ترامپ، رئیس‌جمهور آمریکا ضمن ابراز خوشحالی از روند گفت‌وگوهای تجاری با چین مدعی شد: «چین بیش از واشنگتن نیاز به چنین توافقی دارد. اگرچه روند گفت‌وگوها با مقامات چین به خوبی پیش می‌رود، اما در صورتی که این توافق، آن توافق بزرگی که مد نظر من است نباشد آن را منعقد نمی‌کنم.»</p>
      <p>رئیس‌جمهور آمریکا گفت: «چین به شدت خواستار یک توافق است. آن‌ها در ۵۷ سال گذشته اکنون وخیم‌ترین سال را سپری می‌کنند، زیرا زنجیره عرضه آن‌ها مثل تخم مرغ شکسته است و آن‌ها نیازمند دستیابی به یک توافق هستند.»</p>
      <p>وی همچنین گزارش نادرست در خصوص تمایل آمریکا به لغو تعرفه‌هایی که به گفته وی، ده‌ها میلیارد دلار سود برای آمریکا داشته است را رد کرد.</p>
      <p>این در حالی است که لو جیوی، وزیر دارایی سابق چین گفته جنگ تجاری میان آمریکا و چین می‌تواند تا حدودی کاهش یابد، اما اختلافات بزرگتری میان این دو اقتصاد بزرگ جهان وجود دارد که ادامه خواهد یافت.</p>
    </article>
  </body>
</html>