<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/oborot-ot-nad-11-mln-leva-otchete-bfb-za-sedmitsata-406355.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T12:49:00+00:00"/>
    <meta property="og:title" content="Фондовата борса с оборот над 11 млн за седмица"/>
    <meta property="og:description" content="Фондовата борса завърши разнопосочно последната сесия от седмицата"/>
  </head>
  <body>
    <article>
      <h1>Фондовата борса с оборот над 11 млн за седмица</h1>
      <address><time datetime="2019-11-10T12:49:00+00:00">10 Nov 2019, 12:49</time> by <a rel="author">Стандарт</a></address>
      <p>Индексът на сините чипове SOFIX<b> </b>отбеляза ръст от 0,3% в края на работната седмица. През седмицата измерителят бе преобладаващо на положителна територия, като само в една сесия не можа да запише повишение. На седмична база той прибавя 1,07%.</p>
      <p>По-широкият показатeл BGBX40<b> </b>се раздели в петък с 0,11% до 109,97 пункта. От своя страна равнопретегленият бенчмарк BGTR30<b> </b>остана без изменение на ниво от 129,31 пункта, а секторният измерител BGREIT<b> </b>също записа повишение от 0,19% до 499,38 пункта.</p>
      <p>В петък оборотът на регулиран пазар достигна 3,23 млн. лв при сключени 139 сделки с 42 емисии. Най-голям оборот за деня премина по позицията на „Стара планина холд” АД – малко над 155 хил. лв.</p>
      <p>Оборотът за тази седмица достигна близо 11,4 млн. лв.</p>
      <p>От състава на SOFIX само три дружества отчитат понижения в цената на акциите си на седмична база.</p>
      <p>Най-печелившата компания за седмицата е „Еврохолд България” АД, чиито акции поскъпнаха с 5%, следвана от „Доверие Обединен Холдинг” АД с ръст от 4,05% и „Холдинг Варна” АД<b> </b>с 2,11%.</p>
      <p>Най-много от стойността на книжата си изгуби ТБ „Първа Инвестиционна Банка” - 1,32%.</p>
    </article>
  </body>
</html>