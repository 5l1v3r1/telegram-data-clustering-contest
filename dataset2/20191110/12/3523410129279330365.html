<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639229/%D8%B1%D9%88%D8%B3%DB%8C%D9%87-%D9%88-%DA%86%DB%8C%D9%86-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%AA%D9%87%D8%AF%DB%8C%D8%AF%E2%80%8C%D9%87%D8%A7%DB%8C-%D8%B3%D8%A7%DB%8C%D8%A8%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T12:56:00+00:00"/>
    <meta property="og:title" content="روسیه و چین بزرگترین تهدید‌های سایبری آمریکا هستند"/>
    <meta property="og:description" content="وبگاه نظامی بلغارستان به نقل از یک مقام اطلاعاتی آمریکا درباره توانایی‌های سایبری روسیه و چین هشدار داده و اعلام کرد به احتمال زیاد آن‌ها از..."/>
  </head>
  <body>
    <article>
      <h1>
        <a href="https://www.bultannews.com/fa/news/639229/%D8%B1%D9%88%D8%B3%DB%8C%D9%87-%D9%88-%DA%86%DB%8C%D9%86-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%AA%D9%87%D8%AF%DB%8C%D8%AF%E2%80%8C%D9%87%D8%A7%DB%8C-%D8%B3%D8%A7%DB%8C%D8%A8%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D9%87%D8%B3%D8%AA%D9%86%D8%AF">روسیه و چین بزرگترین تهدید‌های سایبری آمریکا هستند</a>
      </h1>
      <h2>وبگاه نظامی بلغارستان به نقل از یک مقام اطلاعاتی آمریکا درباره توانایی‌های سایبری روسیه و چین هشدار داده و اعلام کرد به احتمال زیاد آن‌ها از...</h2>
      <address><time datetime="2019-11-10T12:56:00+00:00">10 Nov 2019, 12:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وبگاه نظامی بلغارستان در تحلیلی به نقل از یک مقام اطلاعاتی آمریکا درباره توانایی‌های سایبری روسیه و چین هشدار داده و اعلام کرد این دو کشور دارای نیرو‌های بسیار توانمندی هستند که می‌توانند اطلاعاتی را سرقت کنند یا به زیرساخت‌های آمریکا حمله کنند.</p>
      <p>چین و روسیه در برخی موارد اطلاعات طبقه بندی شده درباره پیشرفته‌ترین سخت افزار‌های نظامی آمریکا از جمله جنگنده‌های اف۲۲، اف۳۵، بالگرد وی۲۲ آسپری ... را ربودند.</p>
      <p>روسیه همچنان قدرتمندترین دشمن آمریکا در فضای سایبری است به طوری که دانیل کوتس، مدیر آژانس اطلاعات ملی آمریکا چندی قبل در این باره گفت، مسکو یک برنامه سایبری تهاجمی بسیار پیشرفته دارد و در سال‌های اخیر، موقعیت سایبری تهاجمی‌تری به خود گرفته است.</p>
      <p>پکن نیز در حالی‌که فعالیت‌های سایبری را تا حدودی کاهش داده، اما با این وجود همچنان یک بازیگر فعال در این عرصه است. مدیر آژانس اطلاعات ملی آمریکا در این باره اظهار داشت، ارزیابی می‌کنیم که پکن به طور جدی دولت آمریکا، متحدین آن و شرکت‌های آمریکایی را برای جاسوسی سایبری هدف قرار خواهد داد.</p>
      <p>این مقام آمریکایی در خاتمه با اشاره به ساخت برخی جنگنده‌های نسل چهارم و پنجم از سوی چین همچون جنگنده‌های رادارگریز چنگدو جی۲۰، شنیانگ جی۳۱ و برخی تجهیزات دیگر گفت، مشکل با گذشت زمان بدتر می‌شود، مگر اینکه آمریکا برای مقابله با این کشور گامی بردارد.</p>
      <p>این در حالی است که گروهی از نمایندگان کنگره آمریکا با تحت فشار قرار دادن مجلس نمایندگان خواستار تجدید نظر در کمک‌های آمریکا به رژیم صهیونیستی و ماهیت آن شده‌اند.</p>
    </article>
  </body>
</html>