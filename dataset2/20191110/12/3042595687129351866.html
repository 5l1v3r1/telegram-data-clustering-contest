<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/solskjaers-brutale-beskjed/71802382"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T12:11:06+00:00"/>
    <meta property="og:title" content="Solskjærs brutale beskjed"/>
    <meta property="og:description" content="Ole Gunnar Solskjær advarer Manchester Uniteds unggutter om fristelsene som kan ødelegge karrieren."/>
  </head>
  <body>
    <article>
      <h1>Solskjærs brutale beskjed</h1>
      <h2>Ole Gunnar Solskjær advarer Manchester Uniteds unggutter om fristelsene som kan ødelegge karrieren.</h2>
      <address><time datetime="2019-11-10T12:11:06+00:00">10 Nov 2019, 12:11</time> by <a rel="author">Thomas Haarstad</a></address>
      <ul>
        <li>
          <i>Følg </i>
          <i>Manchester United - Brighton</i>
          <i> i <a href="https://www.dagbladet.no/studio/premier-league-studio/498">Dagbladets fotballstudio</a> fra 15.00</i>
        </li>
      </ul>
      <p>Ole Gunnar Solskjær har hatt en klar filosofi på at han vil satse på unge spillere i Manchester United.</p>
      <p>
        <b>Han finne de som vil bidra i klubben i mange, mange år. Før årets sesong uttalte nordmannen seg om planene:</b>
      </p>
      <p>- Jeg tror ikke at vi er en klubb som bare henter ferdigutviklede spillere. Verken Ronaldo eller Rooney var det. Mange av spillerne som har kommet hit har utviklet seg til superstjerner her. Det er modellen her: Vi skal utvikle superstjerner. Vi har de beste trenerne, det beste støtteapparatet og de beste supporterne</p>
      <h3>Advarsel</h3>
      <p>Siden Solskjær tok over klubben har unge spillere som Mason Greenwood, James Garner, Tahith Chong, Axel Tuanzebe, Brandon Williams og spesielt Scott McTominay fått flere sjanser, mens flere etablerte stjernespillere som Romelu Lukaku og Alexis Sánchez har forlatt klubben.</p>
      <p>
        <b>Denne helga, før dagens kamp mot Brighton, kommer nordmannen med en advarsel til Manchester Uniteds unggutter.</b>
      </p>
      <p>Det er i et intervju med <a href="https://www.telegraph.co.uk/football/2019/11/09/ole-gunnar-solskjaer-urges-young-manchester-united-stars-not/?fbclid=IwAR2M78HfTlKGx0ZaE2Vp6_wLpJgBuZNixbZRAueY8gygMn4ALT34SHvrsXo">Telegraph</a> at nordmannen ber spillerne sine ikke bli distrahert av «penger og stjernestatus» på veien til å kanskje en dag prege Manchester United-laget.</p>
      <p>Solskjær er spesielt bekymret for hvordan sosiale medier kan påvirke spillerne, skriver avisa.</p>
      <h3>- Et kjedelig liv</h3>
      <p>Mason Greenwood, Brandon Williams og James Garner er tre spillere Solskjær trekker fram som må akseptere et «kjedelig» liv.</p>
      <p>- Det er kjedelig å være en fotballspillere noen ganger. Du har så mange muligheter til å oppleve forskjellige ting, men livet som en fotballspiller burde være kjedelig. Det handler om å trene, legge seg, sove, hvile og være klar til neste kamp. Du kan gjøre alt det andre etter karrieren. Det er den kulturen vi må få i klubben, forklarer Solskjær til Telegraph.</p>
      <figure>
        <img src="https://dbstatic.no/71802482.jpg?imageId=71802482&amp;width=512&amp;height=308"/>
        <figcaption><b>TO UNGGUTTER:</b> Mason Greenwood jubler sammen med Brandon Williams (til høyre) i en ligacupkamp i år. Foto: NTB Scanpix Vis mer</figcaption>
      </figure>
      <p>
        <b>Han fortsetter:</b>
      </p>
      <p>- Vi er en stor klubb som gjør mange kommersielle oppdrag, men mellom kampen i sesongen så burde fotball være det eneste du tenker på. På sommeren kan du gjøre alt det andre. Det var slik jeg levde. Jeg var kjedelig. Det var mange av lagkameratene mine også. Men vi fikk suksess.</p>
      <p>
        <b>Den siste tida har flere av United-spillerne kommet i fokus på grunn av det de viser fram i sosiale medier. Både Marcus Rashford, Jesse Lingard og Paul Pogba har sine episode, for å nevne noen.</b>
      </p>
      <p>Solskjær forstår at det mer mange forstyrrelser og fristfrelser, men mener at spillerne må være voksne nok til å si nei.</p>
      <p>
        <b>Hvis de ikke gjør det, kan perioden i Manchester United bli kort:</b>
      </p>
      <p>- Jeg stoler på spillerne mine, og jeg har gitt dem friheten til å ta egne avgjørelser. Hvis du ikke ofrer mye på veien kommer du ikke til å få en karriere i denne klubben. Du kan kanskje være her i noen år, men se på hva de som har hatt virkelig suksess har ofret, sier nordmannen.</p>
    </article>
  </body>
</html>