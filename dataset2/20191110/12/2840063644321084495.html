<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/10/salvini-vinciamo-emilia-torniamo-governo_MFNRBlJERD7WGvB45oU4NK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-10T12:00:00+00:00"/>
    <meta property="og:title" content="Salvini: &quot;Se vinciamo in Emilia torniamo al governo&quot;"/>
    <meta property="og:description" content="Il leader leghista in un comizio a Carpi: &quot;Il 26 gennaio sarà la seconda caduta del Muro di Berlino&quot;. Ma, ironizza, &quot;a Bonaccini lasceremo il reddito di cittadinanza&quot;"/>
  </head>
  <body>
    <article>
      <h1>Salvini: "Se vinciamo in Emilia torniamo al governo"</h1>
      <address>
        <time datetime="2019-11-10T12:00:00+00:00">10 Nov 2019, 12:00</time>
      </address>
      <p>"È la mia parola d'onore, <b>se ci date una mano a vincere in Emilia, noi torniamo al governo a livello nazionale</b>". Così Matteo Salvini durante un comizio a Carpi in vista delle prossime <a href="https://www.adnkronos.com/queryResult/ricerca">regionali in Emilia Romagna</a>.</p>
      <p>"Il 26 gennaio sarà la seconda caduta del Muro di Berlino", ha detto il leader leghista pronosticando la vittoria.</p>
      <p>"Se l'unica proposta politica della sinistra sono i fischi, le minacce e gli insulti vuol dire che <b>ci stiamo preparando a liberare la regione Emilia Romagna</b>. Siccome siamo persone generose lasceremo a <a href="https://www.adnkronos.com/fatti/politica/2019/11/03/emilia-romagna-bonaccini-possiamo-vincere-con-senza_0qF1PWUcEgAotS4ARUH6WN.html">Bonaccini</a> la possibilità di chiedere il reddito di cittadinanza", ha ironizzato Salvini evocando poi i tempi in cui "era bellissimo vedere le bandiere rosse sul sagrato della chiesa".</p>
    </article>
  </body>
</html>