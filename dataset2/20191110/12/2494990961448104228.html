<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/10/news/ladri-di-rolex-spari-fuga-contromano-corso-francia-poliziotti-feriti-incidente-volante-roma-far-west-1238101/"/>
    <meta property="og:site_name" content="Il Tempo"/>
    <meta property="article:published_time" content="2019-11-10T12:38:00+00:00"/>
    <meta property="og:title" content="Spari a Corso Francia. Ladri di Rolex inseguiti. Fuggono e si schiantano contro una volante"/>
    <meta property="og:description" content="Dopo l'inseguimento i malviventi sono stati arrestati. Feriti due poliziotti"/>
  </head>
  <body>
    <article>
      <h6 class="kicker">DOPO L'INSEGUIMENTO</h6>
      <h1>Spari a Corso Francia. Ladri di Rolex inseguiti. Fuggono e si schiantano contro una volante</h1>
      <h2>Dopo l'inseguimento i malviventi sono stati arrestati. Feriti due poliziotti</h2>
      <address>
        <time datetime="2019-11-10T12:38:00+00:00">10 Nov 2019, 12:38</time>
      </address>
      <p>Inseguimento e uno sparo in aria della polizia in Corso Francia a Roma, dove sono stati arrestati due ladri di Rolex. I due, a bordo di uno scooter, sono stati intercettati dai Falchi della Squadra Mobile e hanno tentato la fuga nonostante il colpo in aria esploso dagli agenti. Ne è nato un inseguimento che è terminato quando lo scooter ha imboccato una traversa contro mano ed è finito su una volante che arrivava in ausilio degli agenti. I due ladri, napoletani, avevano nascosti negli abiti due costosi orologi Rolex appena rubati e sono stati arrestati. I due agenti che erano a bordo dell’auto contro la quale si è schiantato lo scooter si sono recati in ospedale per un controllo e un referto ma nessuno ha riportato ferite gravi. Sequestrati i due Rolex in possesso degli arrestati. «Roma nel caos, ormai ne succedono di tutti i colori. Onore alle forze dell’ordine, mentre purtroppo gli altri dormono», così il leader della Lega Matteo Salvini sul conflitto a fuoco nella zona di Corso Francia.</p>
    </article>
  </body>
</html>