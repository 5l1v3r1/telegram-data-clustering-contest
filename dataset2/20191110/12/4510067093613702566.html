<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/meci-acasa-campionii-de-la-csm-oradea-joaca-duminica-seara-cu-csu-sibiu-152686.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-10T12:01:00+00:00"/>
    <meta property="og:title" content="Meci acasă: Campionii de la CSM Oradea joacă, duminică seara, cu CSU Sibiu"/>
    <meta property="og:description" content="Baschetbaliştii de la CSM CSU Oradea se vor duela din nou cu BC CSU Sibiu, duminică seara, în cadrul campionatului Ligii Naţionale. Jocul, care va conta pentru etapa a 5-a a Grupei A, va debuta de la ora 20, urmând a fi transmis în direct de Digi Sport."/>
  </head>
  <body>
    <article>
      <h1>Meci acasă: Campionii de la CSM Oradea joacă, duminică seara, cu CSU Sibiu</h1>
      <address><time datetime="2019-11-10T12:01:00+00:00">10 Nov 2019, 12:01</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/baschetcsmoradeacsusibiu10112019.JPG"/>
      </figure>
      <p>După victoria din Elveţia, campioana României la baschet masculin, formaţia CSM CSU Oradea s-a întors acasă şi va juca, duminică seara, în campionat cu BC CSU Sibiu, o echipă pe care a întâlnit-o până acum de câteva ori în noul sezon, inclusiv în cupele europene.</p>
      <p>De această dată, "roş-albaştrii" vor juca împotriva sibienilor în cadrul etapei a 5-a din Grupa A valorică a Ligii Naţionale.</p>
      <p>Partida este programată duminică, de la ora 20, la Arena Antonio Alexe, urmând a fi transmisă în direct de Digi Sport.</p>
      <p>Ambele echipe au câte şase puncte, după ce şi-au adjudecat câte două victorii în cele patru etape, în care au şi pierdut de câte două ori.</p>
      <p>Interesant este însă faptul că CSM CSU Oradea şi BC CSU Sibiu se întâlnesc totuşi pentru prima dată în Liga Naţională după confruntarea din finala precedentei ediţii. Va fi cea de-a treia confruntare directă la Arena Antonio Alexe în acest sezon, respectiv a cincea consecutivă.</p>
      <p>În precedentele două întâlniri de la Oradea dintre CSM CSU şi BC CSU Sibiu s-au consemnat partide foarte disputate. Sibienii au de fiecare dată aproape de victorie, dar orădenii au câştigat în ambele dispute. </p>
      <p>"Formaţia din Sibiu rămâne deosebit de periculoară la semicerc, dar în acelaşi timp are piese importante la interior. Oradea continuă să fie o echipă extrem de rutinată, capabilă să performeze atunci când este suficient de motivată. Se anunţă un nou meci cu contacte fizice la limită, cu mult angajament, dar şi cu realizări baschetbalistice notabile", notează, în prefaţa jocului şi site-ul oficial al clubului bihorean.</p>
      <p>Antrenorul Cristian Achim nu se va putea baza în continuare pe Bobe Nicolescu, în continuare accidentat. </p>
      <p>Jocul va fi arbitrat de Laurenţiu Grigoraş, Alin Faur şi Istvan Bertalan.</p>
    </article>
  </body>
</html>