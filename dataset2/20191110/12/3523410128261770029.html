<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639208/%D8%AA%D8%AE%D8%B5%DB%8C%D8%B5-%DB%B3%DB%B0%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D9%88%D8%A7%D9%85-%D9%82%D8%B1%D8%B6-%D8%A7%D9%84%D8%AD%D8%B3%D9%86%D9%87-%D9%88-%D8%A8%D9%84%D8%A7%D8%B9%D9%88%D8%B6-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T12:06:00+00:00"/>
    <meta property="og:title" content="تخصیص ۳۰میلیارد ریال وام قرض الحسنه و بلاعوض به زلزله زدگان"/>
    <meta property="og:description" content="نماینده ویژه وزیر تعاون، کار و رفاه اجتماعی در مناطق زلزله زده غرب کشور از تخصیص ۲۰ میلیارد ریال وام قرض الحسنه و ۱۰ میلیارد ریال کمک بلاعوض به ..."/>
  </head>
  <body>
    <article>
      <h1>
        <a href="https://www.bultannews.com/fa/news/639208/%D8%AA%D8%AE%D8%B5%DB%8C%D8%B5-%DB%B3%DB%B0%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D9%88%D8%A7%D9%85-%D9%82%D8%B1%D8%B6-%D8%A7%D9%84%D8%AD%D8%B3%D9%86%D9%87-%D9%88-%D8%A8%D9%84%D8%A7%D8%B9%D9%88%D8%B6-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86">تخصیص ۳۰میلیارد ریال وام قرض الحسنه و بلاعوض به زلزله زدگان</a>
      </h1>
      <h2>نماینده ویژه وزیر تعاون، کار و رفاه اجتماعی در مناطق زلزله زده غرب کشور از تخصیص ۲۰ میلیارد ریال وام قرض الحسنه و ۱۰ میلیارد ریال کمک بلاعوض به ...</h2>
      <address><time datetime="2019-11-10T12:06:00+00:00">10 Nov 2019, 12:06</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، میرهادی قره سید رومیانی اظهار داشت: برای کمک به هموطنان<b> آسیب دیده</b> از زلزله استان آذربایجان شرقی مقرر شد با تامین اعتبار از سوی بانک رفاه مبلغ ۲۰ میلیارد ریال وام قرض الحسنه (سقف فردی یکصد میلیون ریال) و همچنین۱۰ میلیارد ریال<b> کمک بلاعوض</b> به هموطنان آسیب دیده از زلزله در قالب کمک‌های نقدی و غیر نقدی تخصیص داده شود.</p>
      <p>وی افزود: امهال در پرداخت اقساط تسهیلات دریافتی هموطنان آسیب دیده از زلزله به مدت یکسال در صورت تقاضای آنها و همچنین تخصیص شماره حساب برای جمع آوری کمک‌های نقدی همکاران بانک به هموطنان زلزله زده از دیگر موارد ابلاغ شده است.</p>
      <p>وی در خصوص خسارات وارد شده به واحدهای کارگری منطقه گفت: از مناطق زلزله زده بازدید شد و بر این اساس در این مناطق واحد کارگری وجود نداشته است.</p>
      <p>رومیانی با بیان اینکه بیمه بیکاری برای آسیب دیدگان زلزله آذربایجان شرقی برقرار می‌شود گفت: فعلا آمار دقیقی از میزان خسارت به شغل افراد وجود ندارد و باید منتظر ماند تا بررسی بیشتری صورت بگیرد.</p>
    </article>
  </body>
</html>