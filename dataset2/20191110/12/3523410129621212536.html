<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639221/%D8%AA%D9%88%D8%A7%D9%81%D9%82%D9%86%D8%A7%D9%85%D9%87-%D8%A8%D8%A7%D8%A7%D9%88%D8%B1%D8%A7%D8%B3%DB%8C%D8%A7-%D8%AA%D8%AC%D8%A7%D8%B1%D8%AA-%D8%A7%DB%8C%D8%B1%D8%A7%D9%86-%D8%B1%D8%A7%DB%B1%DB%B5%D9%85%DB%8C%D9%84%DB%8C%D8%A7%D8%B1%D8%AF%D8%AF%D9%84%D8%A7%D8%B1%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T12:42:00+00:00"/>
    <meta property="og:title" content="توافقنامه بااوراسیا تجارت ایران را۱۵میلیارددلارافزایش می‌دهد"/>
    <meta property="og:description" content="رئیس کل سازمان توسعه تجارت ایران گفت: توافق نامه ایران با اتحادیه اقتصادی اوراسیا طی سه سال حدود ۱۵ میلیارد دلار میزان تجارت ما را افزایش می دهد."/>
  </head>
  <body>
    <article>
      <h1>
        <a href="https://www.bultannews.com/fa/news/639221/%D8%AA%D9%88%D8%A7%D9%81%D9%82%D9%86%D8%A7%D9%85%D9%87-%D8%A8%D8%A7%D8%A7%D9%88%D8%B1%D8%A7%D8%B3%DB%8C%D8%A7-%D8%AA%D8%AC%D8%A7%D8%B1%D8%AA-%D8%A7%DB%8C%D8%B1%D8%A7%D9%86-%D8%B1%D8%A7%DB%B1%DB%B5%D9%85%DB%8C%D9%84%DB%8C%D8%A7%D8%B1%D8%AF%D8%AF%D9%84%D8%A7%D8%B1%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF">توافقنامه بااوراسیا تجارت ایران را۱۵میلیارددلارافزایش می‌دهد</a>
      </h1>
      <h2>رئیس کل سازمان توسعه تجارت ایران گفت: توافق نامه ایران با اتحادیه اقتصادی اوراسیا طی سه سال حدود ۱۵ میلیارد دلار میزان تجارت ما را افزایش می دهد.</h2>
      <address><time datetime="2019-11-10T12:42:00+00:00">10 Nov 2019, 12:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حمید زادبوم صبح امروز در همایش آشنایی با<b> فرصت های تجاری</b> بخش کشاورزی ایران و اتحادیه اقتصادی<b> اوراسیا</b> در جمع خبرنگاران با اشاره به موافقت نامه ایران و اتحادیه اقتصادی اوراسیا (شامل ۵ کشور روسیه، قزاقستان، قرقیزستان، ارمنستان و بلاروس) درباره تجارت ۸۶۲ قلم کالا اظهار داشت: اجرای این موافقت نامه از ۵ آبان آغاز شده و قرار است طی ۳ سال به تجارت آزاد برسد.</p>
      <p>وی با اشاره به بازار ۸۶۶ میلیارد دلاری اوراسیا تصریح کرد: سهم ایران در این بازار کمتر از ۰.۳ درصد است.</p>
      <p>معاون وزیر صنعت خاطرنشان کرد: با امضای موافقت نامه مذکور بازار اوراسیا ۱۰- ۱۵ میلیارد دلار میزان تجارت ما را افزایش می دهد.</p>
      <p>زادبوم اضافه کرد: اتحادیه اقتصادی اوراسیا امروز شامل ۵ کشور است اما همین ۵ کشور باقی نمی ماند و به تعداد آنها افزوده می شود که در طول زمان این بزرگ شدن اتحادیه برای ما نیز منفعت دارد.</p>
      <p>وی با بیان اینکه موافقت نامه تجاری بر روی تعرفه ها و تحصیل تجارت از این طریق تمرکز دارد، گفت: این موافقت نامه ربطی به مبادلات مالی ندارد و بعد از اینکه توافقات صورت گرفت، بانک مرکزی جمهوری اسلامی ایران به تجار در زمینه مبادلات مالی کمک می کند.</p>
      <p>معاون وزیر صنعت با اشاره به اینکه در ۶ ماهه اول امسال تجارت مالی کشور ۴۲ میلیارد دلار بوده، گفت: ما حدود ۲۱ میلیارد دلار صادرات داشتیم که از نظر وزنی ۲۲.۵ درصد افزایش یافته اما از نظر ارزشی ۱۰ درصد کاهش داشته است که این کاهش به مسائل مختلف از جمله بحث تعهد ارزی مربوط است.</p>
      <p>زادبوم افزود: در زمینه واردات نیز از نظر ارزشی ۵.۵ درصد کاهش داشتیم اما از نظر وزنی تغییری حاصل نشده است.</p>
    </article>
  </body>
</html>