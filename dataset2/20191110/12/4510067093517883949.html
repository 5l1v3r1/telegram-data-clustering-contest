<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/fostul-presedinte-ion-iliescu-a-cerut-urna-mobila-la-alegerile-de-duminica-152688.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-10T12:30:00+00:00"/>
    <meta property="og:title" content="Fostul președinte Ion Iliescu a cerut urna mobilă la alegerile de duminică"/>
    <meta property="og:description" content="Fostul președinte PSD Ion Iliescu, în vârstă de 89 de ani, a solicitat urna mobilă pentru a vota în primul tur al alegerilor prezidențiale, desfășurat duminică."/>
  </head>
  <body>
    <article>
      <h1>Fostul președinte Ion Iliescu a cerut urna mobilă la alegerile de duminică</h1>
      <address>
        <time datetime="2019-11-10T12:30:00+00:00">10 Nov 2019, 12:30</time>
      </address>
      <figure>
        <img src="https://www.ebihoreanul.ro/modules/news/files/ion-iliescu-psd-alegeri-prezidentiale.jpg"/>
        <figcaption>sursa foto: wowbiz.ro</figcaption>
      </figure>
      <p>Fostul preşedinte PSD Ion Iliescu a solicitat urna mobilă pentru a vota în primul tur al alegerilor prezidenţiale, desfăşurat duminică.</p>
      <p>Informaţia a fost publicată, pe surse, de Antena3, care precizează că urna mobilă a fost solicitată "atât pentru el, cât şi pentru soţia lui".</p>
      <p>În vârstă de 89 de ani, Ion Iliescu obişnuia să voteze de la primele ore ale dimineţii la Liceul Jean Monnet din Capitală, însă anul acesta a absentat.</p>
      <p>Cel mai probabil decizia a fost luată pe fondul problemelor de sănătate ale fostului preşedinte, el ajungând la spitla de mai multe ori anul acesta.</p>
      <p>Libertatea.ro notează că cel mai recent, Iliescu a fost internat, la Spitalul Elias, ca urmare a unor afecţiuni cardiace pe 4 octombrie, fiind externat pe 10 octombrie. Medicii de la spitalul Elias au precizat că fostul preşedinte va continua tartamentul la domiciliu, notează sursa citată.</p>
      <p>Digi24.ro menționează că ultima apariție publică a lui Ion Iliescu a avut loc în luna martie 2017, când s-a prezentat la Parchetul General, fiind citat de procurori în dosarul Revoluţiei.</p>
    </article>
  </body>
</html>