<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/igorya-mazura-dopitali-v-holmi-novini-ukrajini-50052671.html"/>
    <meta property="og:site_name" content="НВ"/>
    <meta property="article:published_time" content="2019-11-10T12:22:00+00:00"/>
    <meta property="og:title" content="Затриманого в Польщі українця Мазура допитують в Холмі"/>
    <meta property="og:description" content="10 листопада ветерана АТО Ігоря Мазура доставили у відділ Окружної прокуратури Холма, Польща."/>
  </head>
  <body>
    <article>
      <h1>Затриманого в Польщі українця Мазура допитують в Холмі</h1>
      <h2>10 листопада ветерана АТО Ігоря Мазура доставили у відділ Окружної прокуратури Холма, Польща.</h2>
      <address>
        <time datetime="2019-11-10T12:22:00+00:00">10 Nov 2019, 12:22</time>
      </address>
      <p>Про це повідомляє <a href="https://www.radiosvoboda.org/a/news-mazur-dopyt/30262510.html?fbclid=IwAR3WijJFlbIbPqSo9sDkX_J_IxYWwp-w3PhKz4__dPRvOPh6CH6Y9VP7hO4">Радіо Свобода.</a></p>
      <p>Українця привезли на допит без наручників.</p>
      <p>10 листопада суд має отримати клопотання від прокуратури і призначити час засідання. За попередньою інформацією, через резонансний характер справи суд відбудеться в Любліні.</p>
      <p>Консул України в Любліні Артем Валах повідомив, що, ймовірно, засідання відбудеться завтра зранку, 11 листопада.</p>
      <p>9 листопада <a href="https://nv.ua/ukr/world/geopolitics/v-polshchi-zatrimali-ukrajinskogo-aktivista-novini-ukrajini-50052583.html">Ігоря Мазура (позивний Тополя) затримали</a> при перетині польського кордону на КПП Дорогуськ-Ягодин за запитом Росії до Інтерполу.</p>
      <p>РФ <a href="https://nv.ua/ukr/world/geopolitics/igor-mazur-zatrimaniy-v-polshchi-komentar-arsena-avakova-novini-ukrajini-50052593.html">звинувачує Мазура в участі у 1994—2000 роках у складі озброєного формування</a>в бойових зіткненнях з федеральними силами на території Чечні. Внаслідок цього нібито загинули і важко травмовані кілька російських військовослужбовців.</p>
      <p>Засідання суду щодо <a href="https://nv.ua/ukr/world/geopolitics/zatrimannya-mazura-zapobizhniy-zahid-viberut-10-listopada-novini-ukrajini-50052616.html">обрання запобіжного заходу Мазуру</a> відбудеться в Польщі у неділю, 10 листопада.</p>
      <p>Ігор Мазур — активіст та учасник Революції Гідності, в 2014-му році був керівником Правого сектору в Київській області та начальником штабу 24-ї сотні Самооборони Майдану.</p>
      <p>Ігор Мазур є головним спеціалістом Офісу уповноваженої ВРУ з прав людини, помічником народного депутата України та має державні нагороди, отримані за участь у захисті незалежності та суверенітету України.</p>
    </article>
  </body>
</html>