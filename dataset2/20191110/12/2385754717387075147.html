<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596635/peristatiko-dagkeiou-pyretou-stin-ispaniametadothike-me-seksoualiki-epafi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T12:05:00+00:00"/>
    <meta property="og:title" content="Περιστατικό δάγκειου πυρετού στην Ισπανία-Μεταδόθηκε με σεξουαλική επαφή"/>
    <meta property="og:description" content="Οι υγειονομικές αρχές στην Ισπανία επιβεβαίωσαν την περασμένη βδομάδα ότι ένας 41χρονος άνδρας προσβλήθηκε από δάγκειο πυρετό μέσω σεξουαλικής επαφής ενώ ως..."/>
  </head>
  <body>
    <article>
      <h1>Περιστατικό δάγκειου πυρετού στην Ισπανία-Μεταδόθηκε με σεξουαλική επαφή</h1>
      <address><time datetime="2019-11-10T12:05:00+00:00">10 Nov 2019, 12:05</time> by <a rel="author">sigmalive</a></address>
      <p>Οι υγειονομικές αρχές στην Ισπανία επιβεβαίωσαν την περασμένη βδομάδα ότι ένας 41χρονος άνδρας προσβλήθηκε από δάγκειο πυρετό μέσω σεξουαλικής επαφής ενώ ως τώρα ήταν βέβαιο  ότι η ασθένεια μεταδίδεται μόνο από τα κουνούπια.</p>
      <p>Το περιστατικό αφορά έναν άνδρα από την Μαδρίτη ο οποίος προσβλήθηκε από την ασθένεια ύστερα από σεξουαλική επαφή με τον σύντροφό του ο οποίος ασθένησε ύστερα από τσίμπημα κουνουπιού κατά τη διάρκεια ταξιδιού στην Κούβα.</p>
      <p>Η λοίμωξη από δάγκειο πυρετό επιβεβαιώθηκε τον Σεπτέμβριο αλλά δεν ήταν σαφές ότι επρόκειτο για τον ιό καθώς τα συμπτώματα είναι παρόμοια με τη γρίπη, όπως υψηλός πυρετός και πόνους στο σώμα.</p>
      <p>Τελικά έγινε ανάλυση σπέρματος και επιβεβαιώθηκε ότι και οι δύο άνδρες προσβλήθηκαν από δάγκειο πυρετό, ακριβώς ο ίδιος με αυτόν που κυκλοφορεί στην Κούβα.</p>
      <p>ΠΗΓΗ: ΚΥΠΕ</p>
      <p>Σύμφωνα με την ιστοσελίδα του Παγκόσμιου Οργανισμού Υγείας, ο πυρετός μεταδίδεται κυρίως από το κουνούπι Aedes Aegypti, το οποίο ευδοκιμεί σε πυκνοκατοικημένα τροπικά κλίματα και σε στάσιμα νερά, κυρίως σε περιοχές όπως η νοτιοανατολική Ασία, η Αφρική, η Αυστραλία, η Καραϊβική και η Νότια και Κεντρική Αμερική.</p>
    </article>
  </body>
</html>