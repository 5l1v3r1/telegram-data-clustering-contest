<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T12:36:00+00:00"/>
    <meta property="og:title" content="واکنش آشنا به سخنان امروز روحانی"/>
    <meta property="og:description" content="حسام‌الدین آشنا مشاور رئیس جمهور در گفت‌وگو با فارس در مورد صحبت‌های امروز رئیس جمهور در میان مردم یزد، گفت: هر سه قوه قضاییه، مقننه و مجریه موظف هستند در مواجهه با فساد به خصوص فسادهای بزرگ و سازمان یافته هیچ حد و مرزی فرا قانونی را به رسمیت نشناسند."/>
  </head>
  <body>
    <article>
      <h1>واکنش آشنا به سخنان امروز روحانی</h1>
      <address>
        <time datetime="2019-11-10T12:36:00+00:00">10 Nov 2019, 12:36</time>
      </address>
      <p>رئیس مرکز بررسی‌های استراتژیک ریاست جمهوری گفت: هدف رئیس جمهور از صحبت‌های امروز، توجه دادن به فسادهای بسیار بزرگ در مورد منابع ملی و درآمدهای عمومی از محل صادرات و فروش نفت بوده‌ است.</p>
      <p>حسام‌الدین آشنا مشاور رئیس جمهور در گفت‌وگو با فارس در مورد صحبت‌های امروز رئیس جمهور در میان مردم یزد، گفت: هر سه قوه قضاییه، مقننه و مجریه موظف هستند در مواجهه با فساد به خصوص فسادهای بزرگ و سازمان یافته هیچ حد و مرزی فرا قانونی را به رسمیت نشناسند.</p>
      <p>وی ادامه داد: این تلاش‌ها نه از امروز آغاز شده و نه امروز پایان پیدا می‌کند، به نظر می‌رسد که قوه مجریه با ارائه لوایح شفافیت، مبارزه با فساد و مدیریت تعارض منافع و قوه قضاییه با افزایش شفافیت در مورد دادگاه‌های مفسدین اقتصادی می‌توانند همکاری نزدیکی را در مواجهه با فساد داشته باشند.</p>
      <p>آشنا تاکید کرد: به نظر نمی‌آید سخنرانی امروز رئیس جمهور غیر از موارد خاصی که ایشان به صراحت اعلام کردند مورد دیگری را پوشش دهد.</p>
      <p>رئیس مرکز بررسی‌های استراتژیک ریاست جمهوری در خاتمه تصریح  کرد: هدف ایشان توجه دادن به فسادهای بسیار بزرگ در مورد منابع ملی و درآمدهای عمومی از محل صادرات و فروش نفت بوده‌است. </p>
    </article>
  </body>
</html>