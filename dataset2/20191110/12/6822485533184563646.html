<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819084.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T12:24:00+00:00"/>
    <meta property="og:title" content="ظریف خواستار پیوستن کشورهای منطقه به طرح «ابتکار صلح هرمز» شد"/>
    <meta property="og:description" content="به گزارش مهر، «محمد جواد ظریف» وزیر امور خارجه جمهوری اسلامی ایران امروز یکشنبه یادداشتی را در روزنامه کویتی «الرأی» منتشر کرد."/>
  </head>
  <body>
    <article>
      <h1>ظریف خواستار پیوستن کشورهای منطقه به طرح «ابتکار صلح هرمز» شد</h1>
      <address>
        <time datetime="2019-11-10T12:24:00+00:00">10 Nov 2019, 12:24</time>
      </address>
      <p>وزیر امور خارجه جمهوری اسلامی ایران در یادداشتی در یک روزنامه کویتی خواستار پیوستن کشورهای منطقه به طرح «ابتکار صلح هرمز» شد.</p>
      <p>به گزارش مهر، «محمد جواد ظریف» وزیر امور خارجه جمهوری اسلامی ایران امروز یکشنبه یادداشتی را در روزنامه کویتی «الرأی» منتشر کرد.</p>
      <p>بر اساس این گزارش، وی در این یادداشت خواستار پیوستن کشورهای منطقه به طرح «ابتکار صلح هرمز» شد.</p>
      <p>وزیر امور خارجه جمهوری اسلامی ایران همچنین شوراهای منطقه را به گفتگوی منطقه‌ای داخلی و تکیه بر مردم و نیروهای ملی و تقویت روابط با همسایگان دعوت کرد.</p>
      <p>محمد جواد ظریف در یادداشت خود در روزنامه کویتی همچنین بار دیگر تأکید کرد که امنیت برای کشورهای منطقه خریدنی نیست. وی در این خصوص نوشت: امنیت از رهگذر امضای توافقنامه های تسلیحاتی هنگفت و خریداری تسلیحات نظامی گسترده از نیروهای بیگانه حاصل نمی‌شود.</p>
      <p>ظریف در ادامه یادآور شد: همین نیروهای بیگانه هستند که با دخالت های پی در پی در امور دیگران و همچنین حمایت های تمام قد از رژیم صهیونیستی، بزرگترین خطر را در منطقه به وجود آورده اند.</p>
      <p>ظریف با بیان این که منطقه هرمز اهمیتی راهبردی در تجارت بین‌الملل و انرژی دارد و روزانه حدود پانزده میلیون بشکه نفت از آن عبور می‌کند، گفت: برقراری امنیت، لازمه ارتباط با بازارهای بین المللی است.</p>
      <p>وزیر امور خارجه کشورمان افزود: در حال حاضر، منطقه فاقد یک گفتگوی فراگیر است و این مسأله موجب خواهد شد تا ریشه های صلح از بین بروند.</p>
    </article>
  </body>
</html>