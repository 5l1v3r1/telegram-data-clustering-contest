<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620787/%D8%A7%D9%81%D8%B4%D8%A7%DA%AF%D8%B1-%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D8%AA%D8%B1%D8%A7%D9%85%D9%BE-%D9%88-%D8%B2%D9%84%D9%86%D8%B3%DA%A9%DB%8C-%DA%A9%DB%8C%D8%B3%D8%AA%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T12:16:00+00:00"/>
    <meta property="og:title" content="افشاگر تماس تلفنی ترامپ و زلنسکی کیست؟/عکس"/>
    <meta property="og:description" content="موسسه &quot;ریل کلیر اینوستیگیشن&quot; (RealClearInvestigation) در ۳۱ اکتبر گزارش کرده است که افشاگر تماس تلفنی دونالد ترامپ و همتای اوکراینی‌اش شخصی به نام &quot;اریک چیاراملا&quot; است که در اواخر دوران ریاست جمهوری باراک اوباما، مدیر امور اوکراین در شورای امنیت ملی آمریکا بوده و در نخستین ماه‌های دولت ترامپ نیز تحت عنوان مدیر ارشد امور اروپا و روسیه در این شورا فعالیت کرده است."/>
  </head>
  <body>
    <article>
      <h1>افشاگر تماس تلفنی ترامپ و زلنسکی کیست؟/عکس</h1>
      <address>
        <time datetime="2019-11-10T12:16:00+00:00">10 Nov 2019, 12:16</time>
      </address>
      <p>
        <i>موسسه "ریل کلیر اینوستیگیشن" (RealClearInvestigation) در ۳۱ اکتبر گزارش کرده است که افشاگر تماس تلفنی دونالد ترامپ و همتای اوکراینی‌اش شخصی به نام "اریک چیاراملا" است که در اواخر دوران ریاست جمهوری باراک اوباما، مدیر امور اوکراین در شورای امنیت ملی آمریکا بوده و در نخستین ماه‌های دولت ترامپ نیز تحت عنوان مدیر ارشد امور اروپا و روسیه در این شورا فعالیت کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>نشریه "واشنگتن اگزماینر" گزارش کرده است که اریک چیاراملا ۳۳ ساله اکنون معاون مسئول اطلاعات ملی در بخش اوراسیا و روسیه در شورای ملی اطلاعات آمریکا است.</p>
      <figure>
        <img src="https://aftabnews.ir/files/fa/news/1398/8/19/357468_553.jpg"/>
      </figure>
      <p>نام چیاراملا همچنین در پاورقی صفحه ۷۱ گزارش رابرت مولر، بارس ویژه رسیدگی به پرونده مداخله روسیه در انتخابات آمریکا ذکر شده است. مولر در این قسمت به دو ایمیل اشاره می کند که از سوی چیاراملا برای جان کلی، رییس دفتر وقت کاخ سفید و دیگر مقامات دولتی ارسال شده و شامل جزییاتی درباره دیداری میان دونالد ترامپ، رییس جمهور آمریکا با سرگئی لاوروف، وزیر امور خارجه روسیه و سرگئی کیسلیاک، سفیر روسیه در آمریکا بوده است.</p>
      <p>در شکایت این مقام افشاگر که در ماه اوت به ثبت رسید، آمده است که مکالمه تلفنی دونالد ترامپ به ولودیمیر زلنسکی، رییس جمهور اوکراین احتمالا به گونه‌ای "سوء استفاده‌گرانه" به دنبال تحت فشار قرار دادن اوکراین بوده است و مقامات آمریکایی "به شدت نگران دور زدن تصمیم‌گیری‌های امنیت ملی" از سوی رودی جولیانی، وکیل دونالد ترامپ هستند.</p>
      <p>گزارش شده است که ترامپ در این تماس تلفنی قصد داشته با تحت فشار قرار دادن رییس جمهور اوکراین با اهرم کمک مالی نظامی آمریکا به این کشور، کی‌یف را وادار به انجام تحقیقاتی قضایی علیه جو بایدن، نامزد دموکرات انتخابات ۲۰۲۰ و رقیب اصلی دونالد ترامپ کند.</p>
      <p>این مساله هم‌اکنون هدف تحقیقات استیضاح علیه ترامپ قرار گرفته که از سوی دموکرات‌های مجلس نمایندگان آمریکا دنبال می‌شود.</p>
    </article>
  </body>
</html>