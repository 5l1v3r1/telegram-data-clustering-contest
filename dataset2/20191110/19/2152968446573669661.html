<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/10/perli-v-kosite-hit-prez-tozi-sezon.429034"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T19:10:00+00:00"/>
    <meta property="og:title" content="Перли в косите - хит през този сезон"/>
    <meta property="og:description" content="Диадемите с възел и лъскавите топченца отново са на мода | Dnes.bg"/>
  </head>
  <body>
    <article>
      <h1>Перли в косите - хит през този сезон</h1>
      <h2>Диадемите с възел и лъскавите топченца отново са на мода</h2>
      <address><time datetime="2019-11-10T19:10:00+00:00">10 Nov 2019, 19:10</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Перли в косите. Това е един от трендовете, характерен за стила през 2000 г., който ще бъде актуален през този сезон. Ако носите аксесоари за коса и обичате да ги сменяте, сега е времето да си купите нови. Магазините са пълни с най-различни ластици, фибички, шноли и диадеми с лъскавите топчета.</p>
      <p>Диадемите са многофункционален аксесоар за всяка жена. Той може да бъде стилен акцент във вашата визия, както и идеалното средство за промяна на прическата и същевременно за прибиране назад на непокорните кичури коса. А какво по-хубаво от по-обемна „плюшена“ диадема с перли, която да съчетаете с новата си рокля от същата материя.</p>
      <p>Въпреки че диадемите с възел и преплитане бяха най-модерни през 90-те, Блеър Уолдорф от „Gossip Girl“ върна славата им 10 години по-късно. Сега, ако разгледате дори обикновен магазин „За 1 лв.“, ще установите, че подобни диадеми, украсени от най-различни платове, са голям хит.</p>
      <p>Най-търсени са диадемите с възел или без в цветовете бордо, пепел от рози и тъмносиньо. Всъщност, това са обикновени пластмасови диадеми, покрити с плат, който е украсен с асиметрични малки перлички. Те се продават на цени между 2,50 и 5 лв., зависи от качеството на продуктите, използвани за направата им. Могат да се носят както в ежедневието, така и за по-специални поводи.  </p>
      <p>
        <b>Още за диадемите с перли и тенденциите в аксесоарите </b>
        <i>
          <b>
            <a href="https://www.tialoto.bg/a/5-moda/98504-diademi-s-perli-otnovo-na-moda">четете в Tialoto.bg </a>
          </b>
        </i>
      </p>
    </article>
  </body>
</html>