<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596703/synexeia-stis-ilioloustes-meres-prognosi-mexri-tin-pempti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T19:58:00+00:00"/>
    <meta property="og:title" content="Συνέχεια στις ηλιόλουστες μέρες – Πρόγνωση μέχρι την Πέμπτη"/>
    <meta property="og:description" content="Θερμή αέρια μάζα επηρεάζει την περιοχή. Στην ατμόσφαιρα θα παρατηρείται κατά διαστήματα αραιή σκόνη. Απόψε ο καιρός θα είναι κυρίως αίθριος. Οι άνεμοι θα..."/>
  </head>
  <body>
    <article>
      <h1>Συνέχεια στις ηλιόλουστες μέρες – Πρόγνωση μέχρι την Πέμπτη</h1>
      <address><time datetime="2019-11-10T19:58:00+00:00">10 Nov 2019, 19:58</time> by <a rel="author">SigmaLive</a></address>
      <p>Θερμή αέρια μάζα επηρεάζει την περιοχή. Στην ατμόσφαιρα θα παρατηρείται κατά διαστήματα αραιή σκόνη. Απόψε ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί, ασθενείς και τοπικά μέχρι μέτριοι, 3 με 4 μποφόρ και η θάλασσα θα είναι λίγο ταραγμένη.</p>
      <p>Η θερμοκρασία θα πέσει γύρω στους 16 βαθμούς στο εσωτερικό, στους 18 στα παράλια και γύρω στους 11 βαθμούς στα ψηλότερα ορεινά. Αύριο θα παρατηρούνται αυξημένες νεφώσεις στη μέση και ανώτερη ατμόσφαιρα. Οι άνεμοι θα πνέουν βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και η θάλασσα θα είναι λίγο ταραγμένη.</p>
      <p>Η θερμοκρασία θα ανέλθει στους 31 βαθμούς στο εσωτερικό, γύρω στους 29 στα παράλια και γύρω στους 21 βαθμούς στα ψηλότερα ορεινά. Αύριο βράδυ ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί, ασθενείς και τοπικά μέχρι μέτριοι, 3 με 4 μποφόρ και η θάλασσα θα είναι λίγο ταραγμένη.</p>
      <p>Την Τρίτη, την Τετάρτη και την Πέμπτη θα παρατηρούνται αυξημένες μέσες και ψηλές νεφώσεις. Η θερμοκρασία θα σημειώσει σταδιακά μικρή πτώση μέχρι την Τετάρτη και μικρή άνοδο την Πέμπτη για να κυμανθεί πάνω από τις μέσες κλιματολογικές τιμές.</p>
    </article>
  </body>
</html>