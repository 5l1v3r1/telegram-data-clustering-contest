<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/596697/anelpistos-vathmos-sto-telos-gia-tin-enosi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T19:07:00+00:00"/>
    <meta property="og:title" content="Ανέλπιστος βαθμός στο τέλος για την Ένωση"/>
    <meta property="og:description" content="Με γκολ του Θεοδώρου στις καθυστερήσεις του αγώνα η Ένωση έφυγε με το βαθμό της ισοπαλίας (1-1) από την Πάφο για την 9η αγωνιστική του πρωταθλήματος.Η Πάφος..."/>
  </head>
  <body>
    <article>
      <h1>Ανέλπιστος βαθμός στο τέλος για την Ένωση</h1>
      <address><time datetime="2019-11-10T19:07:00+00:00">10 Nov 2019, 19:07</time> by <a rel="author">Θεόδωρος Κόμπος</a></address>
      <p>Με γκολ του Θεοδώρου στις καθυστερήσεις του αγώνα η Ένωση έφυγε με το βαθμό της ισοπαλίας (1-1) από την Πάφο για την 9η αγωνιστική του πρωταθλήματος.Η Πάφος έφτασε μια ανάσα από τη νίκη με το γκολ του Σακό στο 32΄ κι ενώ αγωνιζόταν με παίκτη περισσότερο μετά την κόκκινη κάρτα του Μουλαζίμη στο 74'.Οι βυσσινί με γκολ του Θεοδώρου στο 92' πήραν ανέλπιστο βαθμό από το Στέλιος Κυριακίδης και ανέβηκαν στους 5 βαθμούς.<br/> <br/>Από την άλλη η Πάφος έχασε την ευκαιρία να πάρει τους 3 βαθμούς της νίκης με αποτέλεσμα να πάρει 1 βαθμό και να ανέβει στους 9 βαθμούς.<br/> <br/><a href="https://sportime.sigmalive.com/podosfairo/kypros/a-katigoria/51112_egine-kai-ayto-sto-kypriako-protathlima">Να σημειωθεί πως ο αγώνας καθυστέρησε 5 λεπτά να ξεκινήσει λόγω μη άφιξης του ασθενοφόρου</a>. <br/> <br/><a href="https://sportime.sigmalive.com/podosfairo/kypros/a-katigoria/51099_esose-ton-vathmo-stis-kathysteriseis-i-enosi">Δείτε το live του αγώνα.<br/></a> <br/>Το παιχνίδι ξεκίνησε με την Πάφο να χάνει ευκαιρία με τον Σακό μόλις στο 1ο λεπτό και την Ένωση να απαντάει στο 21΄ με το οριζόντιο δοκάρι του Αμπαρτζουμιάν.Μοιρασμένο το παιχνίδι με λίγες ευκαιρίες μέχρι το μισάωρο του αγώνα.Η Πάφος κατόρθωσε να σκοράρει στο 32' με τον Σακό που έκανε την κεφαλιά μετά από ωραία σέντρα του Βα.Στα υπόλοιπα λεπτά δεν υπήρξαν ιδιαίτερες φάσεις και το ημίχρονο ολοκληρώθηκε στο 1-0.<br/> <br/>Στο δεύτερο ημίχρονο οι δύο ομάδες μπήκαν με σκοπό να σκοράρουν κάτι που ανέβασε σαφώς τον ρυθμό του αγώνα.Η ομάδα που έχασε τις ευκαιρίες να πετύχει το γκολ ήταν η Πάφος.Σε 2 περιπτώσεις στο 67' και στο 72' με τον Φιλιώτη και τον Βα οι οποίοι βρέθηκαν σε τετ α τετ με τον Κλέιμαν,αλλά και τις δύο φορές ο τερματοφύλακας της Ένωσης απέκρουσε αποσοβώντας το γκολ.<br/> <br/>Στο 74΄του αγώνα οι φιλοξενούμενοι έμειναν με 10 παίκτες μετά την αποβολή του Μουλαζίμη με δεύτερη κίτρινη κάρτα.<br/> <br/>Εκεί που όλα έδειχναν πως η Πάφος θα πάρει το τρίποντο της νίκης,η Ένωση δεν είχε πει την τελευταία της λέξη και με τον Θεοδώρου στο 92' ισοφάρισε τον αγώνα δίνοντας έναν ανέλπιστο βαθμό στην ομάδα του.</p>
    </article>
  </body>
</html>