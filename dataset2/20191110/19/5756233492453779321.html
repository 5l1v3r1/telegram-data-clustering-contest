<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620858/%D8%AC%D9%84%D8%A7%D9%84%DB%8C-%D9%86%DB%8C%D9%85%D9%87-%D8%AF%D9%88%D9%85-%D8%A2%D8%B0%D8%B1-%D8%B9%D8%A7%D8%B2%D9%85-%D9%85%D8%B3%DA%A9%D9%88-%D9%85%DB%8C-%D8%B4%D9%88%D9%85-%D8%B1%D9%88%D8%A7%D8%A8%D8%B7-%D8%A7%DB%8C%D8%B1%D8%A7%D9%86-%D9%88-%D8%B1%D9%88%D8%B3%DB%8C%D9%87-%DA%AF%D8%B3%D8%AA%D8%B1%D8%B4-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T19:20:00+00:00"/>
    <meta property="og:title" content="جلالی: نیمه دوم آذر عازم مسکو می شوم/ روابط ایران و روسیه گسترش می یابد"/>
    <meta property="og:description" content="کاظم جلالی گفت: همانگونه که روس ها نیروگاه شماره یک بوشهر را به اتمام رساندند از این ظرفیت برخوردار هستند که چند نیروگاه دیگر ایران را بسازند."/>
  </head>
  <body>
    <article>
      <h1>جلالی: نیمه دوم آذر عازم مسکو می شوم/ روابط ایران و روسیه گسترش می یابد</h1>
      <address>
        <time datetime="2019-11-10T19:20:00+00:00">10 Nov 2019, 19:20</time>
      </address>
      <p>
        <i>کاظم جلالی گفت: همانگونه که روس ها نیروگاه شماره یک بوشهر را به اتمام رساندند از این ظرفیت برخوردار هستند که چند نیروگاه دیگر ایران را بسازند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>کاظم جلالی در گفتگو با تسنیم با اشاره به بتن ریزی فاز 2 نیروگاه بوشهر، اظهار داشت: این مقوله بسیار مهمی است که جمهوری اسلامی ایران برنامه استفاده صلح امیز از انرژی هسته ای را پیگیری کند؛ همانگونه که روس ها نیروگاه شماره یک را به اتمام رساندند از این ظرفیت برخوردار هستند که چند نیروگاه دیگر ایران را بسازند.</p>
      <p>وی گفت: ما نیازمند این هستیم که از نیروگاه هسته ای برای تولید برق به خوبی استفاده کنیم و با توجه به اینکه کشوری هستیم که به دلیل گسترش صنایع در کشورمان نیازمان به برق در حال افزایش است و این فرصت را داریم که برق را به سایر کشورها صادر کنیم، طبعا حق ماست که از انرژی صلح امیز هسته ای در بخش نیروگاهی استفاده کنیم که این مهم الحمدالله با حضور مسئولین سازمان انرژی هسته ای ایران و روسیه کلنگ زنی شد و امیدواریم به سرعت پیش برود.</p>
      <figure>
        <img src="https://aftabnews.ir/files/fa/news/1398/8/19/357628_983.jpg"/>
      </figure>
      <p>جلالی در ادامه و‌ در پاسخ به این سوال که چه زمانی برای آغاز ماموریت خود به روسیه خواهد رفت، گفت: فعلا در حال ملاقات و هماهنگی داخل هستم و جناب آقای سنایی نیز در حال برنامه های خداحافطی در روسیه است. فکر می کنم انشاالله در نیمه دوم ماه آینده در محل نمایندگی جمهوری اسلامی در روسیه مستقر خواهم شد.</p>
    </article>
  </body>
</html>