<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/10/da-karash-superkola-bez-knijka-v-angliia-moje.429155"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T19:45:00+00:00"/>
    <meta property="og:title" content="Да караш суперкола без книжка, в Англия - може"/>
    <meta property="og:description" content="Местна компания предлага услугата за автомобил под наем | Dnes.bg"/>
  </head>
  <body>
    <article>
      <h1>Да караш суперкола без книжка, в Англия - може</h1>
      <h2>Местна компания предлага услугата за автомобил под наем</h2>
      <address><time datetime="2019-11-10T19:45:00+00:00">10 Nov 2019, 19:45</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Британската компания TrackDays предлага спортни коли под наем, като услугата е достъпна както в класическия си вид, така и като даване на автомобила под аренда за управляване на писта. Фирмата стартира нова програма, като позволява нейните коли да се карат и от хора без шофьорски книжка, стига да са навършили 17 години.</p>
      <p>Услугата обаче е достъпна само за каране на затворена писта, като в автомобила задължително трябва да има и инструктор от фирмата. В автопарка на компания има Aston Martin Vantage, Lamborghini Gallardo, Ferrari California или F430, Audi R8, Chevrolet Camaro, Lotus Exige 350S, Lotus Elise, Porsche Boxster или 911 Turbo, Jaguar F-Type R, BMW i8, Nissan GT-R и Subaru Impreza WRX STI.</p>
      <p>Наемът на една кола струва 49 паунда на обиколка с дължина 4,8 км. Клиентът може да наеме 2 автомобила за 95 паунда, а най-скъпият пакет е за 10 автомобила и струва 409 паунда. Като бонус за клиентите на най-скъпата услуга получават няколко обиколки на пистата в качеството си на пътник в Lotus Elise, управляван от професионален пилот.</p>
      <p>Защо обаче се прави всичко това? Идеята на TrackDays е да помогне на повече хора да вземат шофьорска книжка, след като властите във Великобритания затегнаха значително правилата за това. Оказва се, че за тази година успешно шофьорските курсове са завършени от едва от 45,8% от кандидатите.</p>
      <p>
        <a href="https://automedia.investor.bg/">
          <b> Още за коли четете в Automedia</b>
        </a>
      </p>
    </article>
  </body>
</html>