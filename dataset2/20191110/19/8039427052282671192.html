<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951432"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T19:54:19+00:00"/>
    <meta property="og:title" content="శివసేనకు ఊహించని ట్విస్ట్ ఇచ్చిన ఎన్సీపీ"/>
    <meta property="og:description" content="ADVT"/>
  </head>
  <body>
    <article>
      <h1>శివసేనకు ఊహించని ట్విస్ట్ ఇచ్చిన ఎన్సీపీ</h1>
      <address>
        <time datetime="2019-11-10T19:54:19+00:00">10 Nov 2019, 19:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>మహారాష్ట్రలో రాజకీయాలు ఊహించని మలుపు తిరుగుతున్నాయి. ప్రభుత్వాన్ని ఏర్పాటు చేయలేమని.. తగినంత సంఖ్యా బలం లేదని బీజేపీ ప్రకటించిన నేపథ్యంలో శివసేన ఏం చేయబోతోందన్న అంశంపై ఆసక్తి నెలకొంది. బీజేపీతో సీఎం సీటు కోసం వైరం పెంచుకున్న శివసేన ఎన్సీపీకి దగ్గరయ్యేందుకు ప్రయత్నిస్తోంది. ఎన్సీపీ సహకారంతో ప్రభుత్వ ఏర్పాటుకు తహతహలాడుతోంది. శివసేనతో కలిసి నడిచేందుకు కాంగ్రెస్ ఒకింత సుముఖంగా ఉన్నప్పటికీ ఎన్సీపీ మాత్రం కొన్ని షరతులకు ఒప్పుకుంటే మద్దతిచ్చేందుకు సిద్ధమని ప్రకటించినట్లు తెలిసింది.</p>
      <p> ఎన్డీయేతో సంబంధాలను శివసేన పూర్తి స్థాయిలో తెగతెంపులు చేసుకుంటే కలిసి ముందుకెళ్లే విషయంపై పరిశీలిస్తామని ఎన్సీపీ స్పష్టం చేసినట్లు సమాచారం. ఇప్పటికే శివసేన తమను మద్దతు విషయమై సంప్రదించినట్లు ఎన్సీపీ చెప్పుకొచ్చింది. ఎన్సీపీ తాజా ప్రతిపాదనకు శివసేన కూడా సుముఖంగా ఉన్నట్లు తెలుస్తోంది. ఉద్ధవ్ ఠాక్రే ఆదేశిస్తే రాజీనామా చేసేందుకు సిద్ధమని ఎన్డీయేతో పొత్తులో భాగంగా కేంద్ర మంత్రిగా ఉన్న శివసేన ఎంపీ అరవింద్ సావంత్ ఇప్పటికే ప్రకటించారు. దీంతో ‘మహా’ రాజకీయాలు ఎప్పుడు ఏ మలుపు తిరగనున్నాయోనన్న ఉత్కంఠ రాజకీయ వర్గాల్లో నెలకొంది.</p>
    </article>
  </body>
</html>