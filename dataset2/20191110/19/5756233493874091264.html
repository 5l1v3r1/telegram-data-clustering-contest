<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620860/%D8%B4%D9%85%D8%A7%D8%B1-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%B3%D9%88%D8%B1%DB%8C%D9%87-%D8%A8%D9%87-%DA%A9%D9%85%D8%AA%D8%B1-%D8%A7%D8%B2-%DB%8C%DA%A9%D9%87%D8%B2%D8%A7%D8%B1-%D9%86%D9%81%D8%B1-%D9%85%DB%8C%E2%80%8C%D8%B1%D8%B3%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T19:49:00+00:00"/>
    <meta property="og:title" content="شمار نیروهای آمریکا در سوریه به کمتر از یکهزار نفر می‌رسد"/>
    <meta property="og:description" content="رئیس ستاد مشترک ارتش آمریکا روز یکشنبه گفت: کمتر از یکهزار سرباز آمریکایی برای ادامه ماموریت شکست داعش در سوریه خواهند ماند."/>
  </head>
  <body>
    <article>
      <h1>شمار نیروهای آمریکا در سوریه به کمتر از یکهزار نفر می‌رسد</h1>
      <address>
        <time datetime="2019-11-10T19:49:00+00:00">10 Nov 2019, 19:49</time>
      </address>
      <p>
        <i>رئیس ستاد مشترک ارتش آمریکا روز یکشنبه گفت: کمتر از یکهزار سرباز آمریکایی برای ادامه ماموریت شکست داعش در سوریه خواهند ماند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ژنرال «مارک میلر» در مصاحبه با شبکه ای بی سی گفت: اگرچه هدف نهایی کاهش حضور نظامی آمریکا در سوریه است، اما برای ادامه عملیات علیه داعش تعداد کمی از نیروهای آمریکا در سوریه همچنان باقی خواهند ماند.</p>
      <p>میلر همچنین با اشاره به سخنان اخیر دونالد ترامپ رئیس جمهوری امریکا در مورد خروج یکهزار نیروی ایالات متحده از سوریه گفت: به رغم سخنان رئیس جمهوری نیروهای آمریکا همچنان در منطقه خواهند ماند.</p>
      <figure>
        <img src="https://aftabnews.ir/files/fa/news/1398/8/19/357630_476.jpg"/>
      </figure>
      <p>رئیس ستاد مشترک ارتش آمریکا افزود: نیروهای داعش هنوز در سوریه حضور دارند و با توجه به شرایط کنونی منطقه احتمال بسیاری وجود دارد که نیروهای داعش بتوانند فرصت بازگشت دوباره را فراهم کنند.</p>
      <p>رئیس جمهوری آمریکا در ماه‌های گذشته با اعلام عقب نشینی نظامیان این کشور از شمال سوریه، گفت: وقت آن رسیده که ایالات متحده از سوریه خارج شود. قرار بود نیروهای آمریکایی برای انجام ماموریت شان تنها ۳۰ روز در سوریه باشند، اما این حضور چندین سال به طول انجامید. اکنون زمان آن رسیده به این جنگ بی هدف پایان داده شود.</p>
      <p>خروج نیروهای آمریکایی از سوریه از وعده‌های انتخاباتی ترامپ بود که به نظر می‌رسد پس از ناکامی این نیروها در رسیدن به اهداف تعیین شده بصورت جدی در دستور کار قرار گرفته است.</p>
      <p>آمریکا دارای ۱۹ پایگاه و نزدیک به ۶ هزار نیروی نظامی در مناطق شرق سوریه است که از سال ۱۳۹۴ به صورت غیرقانونی و تجاوزکارانه با هدف حمایت از تروریست‌های مستقر وارد این مناطق شده‌اند.</p>
    </article>
  </body>
</html>