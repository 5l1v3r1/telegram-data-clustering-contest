<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lamando-s-teresa-non-regge-il-passo-della-capolista-il-cerignola-simpone-3-1.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T19:25:07+00:00"/>
    <meta property="og:title" content="L’Amando S. Teresa non regge il passo della capolista, il Cerignola s’impone 3-1"/>
    <meta property="og:description" content="Pallavolo B1/F. Le dichiarazioni del tecnico Jimenez"/>
  </head>
  <body>
    <article>
      <h1>L’Amando S. Teresa non regge il passo della capolista, il Cerignola s’impone 3-1</h1>
      <address><time datetime="2019-11-10T19:25:07+00:00">10 Nov 2019, 19:25</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Pallavolo B1/F. Le dichiarazioni del tecnico Jimenez</i>
      </p>
      <figure>
        <img src="https://www.tempostretto.it/wp-content/uploads/2019/11/Jimenez-1.jpg"/>
        <figcaption>
          <b>Antonio Jimenez</b>
        </figcaption>
      </figure>
      <figure>
        <audio src="https://www.tempostretto.it/wp-content/uploads/2019/11/Jimenez-1.mp3"/>
        <figcaption>
          <b>Le dichiarazioni del tecnico dell’Amando Jimenez a fine partita</b>
        </figcaption>
      </figure>
      <p>
        <b>di Carmelo Caspanello</b>
      </p>
      <p>CERIGNOLA (Foggia) – Di certo le gare che l’Amando volley S. Teresa deve vincere non sono quelle col Cerignola. Le foggiane, al termine della quarta giornata del campionato di B1, celebrata oggi, guidano la graduatoria a braccetto con l’Agrigento a quota 12. Ma il modo in cui è maturata la sconfitta in terra pugliese lascia l’amaro in bocca. La chiave del tonfo è nel secondo set, nella paura di chiudere il parziale, che ha visto le santateresine avanti anche di 6 punti, come accaduto già in altre occasioni di questa stagione.</p>
      <p>L’Amando conquista il terzo set 19-25 ma in quello successivo non tiene. O almeno resta in partita fino al primo allungo delle padrone di casa. Che dilagano lasciando a disposizione delle ragazze di Jimenez solo 17 punti.</p>
      <p>La formazione di S. Teresa di Riva è scesa in campo conAgostinetto in palleggio, Bertiglia opposto, Mercieca e Albano centrali, Marino e Iannone schiacciatruci, Rinaldi libero. Cerignola con Muzi in regia e Morone opposta, Neriotti e Dell’Ermo centrali, Martillotti e Astarita schiacciatrici, Pisano libero.</p>
      <p>Nel secondo set Casale è subentrata a Ferrarini nel sestetto base collezionando alla fine 8 punti. Nel terzo parziale sull’11-12 Ferrarini ha preso il posto di Bertiglia.</p>
      <p>Al termine della quarta giornata l’Amando S. Teresa è settima in classifica con 6 punti. Esattamente a metà. Nella parte bassa, il Modica si è tirato fuori dalle sabbie mobili grazie alla vittoria esterna (3-1) sul campo dell’ Assitecsaluspr Selia Frosinone. La squadra di Scavino grazie a questi 3 punti le ragusane balzano al nono posto con 4 punti.</p>
      <p><b>Cerignola – Amando 3-1</b> (25-15, 25-21, 19-25, 25 17)</p>
      <p>CERIGNOLA: Bellapianta 3, Dell’Ermo 8, Astarita 7, Muzi 4, Palladino, Neriotti 1, Gambardella, Losciale, Martillotti 11, Morone 8, Pisano lib., Di Schiena lib.</p>
      <p>AMANDO S. TERESA F. SCHULTZE/ V. ZUCCARO: Iannone 13, Rinaldi lib, Buttarini, Mercieca 4, Albano 7, Agostinetto 3, Aasale 8, De luca, Ferrarini 7, marino, Bertiglia 6, all. Jimenez</p>
      <p>Arbitri: Scarnera di lecce e Sasso di Mottola</p>
      <h3>Articoli correlati</h3>
    </article>
  </body>
</html>