<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/various/683396/friki-sti-vretania-gynaika-aselgouse-se-anilikes-se-apeftheias-me"/>
    <meta property="og:site_name" content="enikos.gr"/>
    <meta property="article:published_time" content="2019-11-10T19:20:00+00:00"/>
    <meta property="og:title" content="Φρίκη στη Βρετανία: Γυναίκα ασελγούσε σε ανήλικες σε απευθείας μετάδοση αντί αμοιβής - ΦΩΤΟ"/>
    <meta property="og:description" content="Γυναίκα αμειβόταν για να κακοποιεί σεξουαλικά μικρά κορίτσια και ένας άνδρας παρακολουθούσε το αποτρόπαιο θέαμα..."/>
  </head>
  <body>
    <article>
      <h1>Φρίκη στη Βρετανία: Γυναίκα ασελγούσε σε ανήλικες σε απευθείας μετάδοση αντί αμοιβής - ΦΩΤΟ</h1>
      <address>
        <time datetime="2019-11-10T19:20:00+00:00">10 Nov 2019, 19:20</time>
      </address>
      <p>Σοκ προκαλεί η αποκάλυψη υπόθεσης <a href="https://www.enikos.gr/society/683302/nea-stoicheia-gia-ton-ierea-pou-katigoreitai-gia-aselgeia-se-dyo-">σεξουαλικής κακοποίησης </a>παιδιών στη Βρετανία, όπου μία γυναίκα κατηγορείται ότι ασελγούσε σε μικρά κορίτσια σε απευθείας μετάδοση ώστε να παρακολουθεί παιδόφιλος μέσω διαδικτύου.</p>
      <p>Από το δικαστήριο του Ίσλγουορθ απαγγέλθηκαν τέσσερις κατηγορίες παιδικής σεξουαλικής κακοποίησης εναντίον της 33χρονης Κριστίν Κάλαχαν, από το ανατολικό Σάσεξ.</p>
      <p>Η γυναίκα είχε λάβει αμοιβή 2.650 ευρώ από τον 30χρονο μηχανικό αυτοκινήτων, Ντιν Πέλτεϊ ώστε να προβεί στις αποτρόπαιες ενέργειες εναντίον παιδιών. Ο Πέλτεϊ καταδικάστηκε σε 8 χρόνια φυλάκιση.</p>
      <p>Οι ερευνητές ξεσκέπασαν την υπόθεση της κακοποίησης στη διάρκεια έρευνας εναντίον της 30χρονης Τζόντι Λιτλ, η οποία αποκαλούσε τον εαυτό της "devil b**** 666" και "DomTabooSlut" σε διαδικτυακές υπηρεσίες ενηλίκων. Ο Πέλτεϊ είχε πληρώσει τη Λιτλ 870 ευρώ ώστε να την παρακολουθεί να επιτίθεται σε δύο παιδιά. Η Λιτλ φυλακίστηκε για 12 έτη και τέσσερις μήνες τον Αύγουστο.</p>
      <p>Αυτή είχε στείλει στον Πέτλεϊ 10 αρχεία, εκ των οποίων στο ένα απεικονιζόταν η ίδια να κακοποιεί σεξουαλικά ένα πολύ νεαρό κορίτσι και να μιλά χυδαία για το παιδί που βιάζεται. Αυτός συνελήφθη ξανά τον Μάιο όταν επιπλέον αποδεικτικό υλικό εντοπίστηκε κωδικοποιημένο σε σκληρό δίσκο στο σπίτι του.</p>
      <figure>
        <img src="http://media.enikos.gr/data/photos/683396_1310d86809-b93401fe33f4dcb6.jpg"/>
      </figure>
      <p>Περιελάμβανε φωτογραφίες από τις συνομιλίες με την Κάλαχαν στη διάρκεια δύο ετών και εικόνες από αυτήν να κακοποιεί ένα κορίτσι ενώ σε μικρό "παράθυρο" στην εικόνα του υπολογιστή ο Πέτλεϊ παρακολουθούσε.</p>
      <p>Αξιωματικοί της Εθνικής Υπηρεσίας Εγκλήματος ανακάλυψαν υλικό από τις συνομιλίες της Κάλαχαν όπου περιγράφει τι θα μπορούσε να κάνει για τα χρήματα, με τον Πέτλεϊ να την καθοδηγεί πώς να κακοποιήσει το θύμα. Στον σκληρό δίσκο περιλαμβανόταν και δεκάλεπτο βίντεο όπου η Κάλαχαν κακοποιούσε νεαρό κορίτσι.</p>
      <figure>
        <img src="http://media.enikos.gr/data/photos/683396_88122dcb13-b807d50846776208.jpg"/>
      </figure>
      <p>Στις καταγραφές στιγμιότυπων οθόνης φαίνεται σε τουλάχιστον 10 διαφορετικές ημερομηνίες μεταξύ του 2016-2018 να κάνει σεξουαλικές πράξεις μπροστά στο θύμα και να το κακοποιεί σεξουαλικά. Επίσης, βρέθηκαν και πέντε άσεμνες φωτογραφίες παιδιών στο αρχείο. Ο διευθυντής της αρμόδιας Υπηρεσίας είπε: "Οι καταδίκες του Πέτλεϊ και της Κάλαχαν ήταν δυνατές λόγω της αποφασιστικότητάς μας να οδηγήσουμε τη Λιτλ ενώπιον της δικαιοσύνης"</p>
      <figure>
        <img src="https://i.dailymail.co.uk/1s/2019/11/10/09/20821778-7669577-image-a-4_1573377202332.jpg"/>
      </figure>
      <p>"Η απόσταση δεν είναι εμπόδιο για την υπηρεσία μας στο να καταδιώξουμε όσους Βρετανούς διαπράττουν σεξουαλικά εγκλήματα κατά παιδιών όπου κι αν βρίσκονται. Η έρευνα για τη Λιτλ ξεσκέπασε άλλα στοιχεία τα οποία ερευνούν οι συνεργάτες μας στην αστυνομία.</p>
      <figure>
        <img src="http://media.enikos.gr/data/photos/683396_5bfb20f1cf-b1ebcbdf263062bd.jpg"/>
      </figure>
      <p>Αυτά είναι φρικιαστικά εγκλήματα, αλλά είναι ένα παράδειγμα απ' όσα αντιμετωπίζει η Εθνική Υπηρεσία όλο και πιο συχνά με την επιδεινούμενη σεξουαλική προσβολή παιδιών στον κυβερνοχώρο". Όπως πρόσθεσε ο ίδιος η υπηρεσία του και η βρετανική αστυνομία συλλαμβάνει 500 εγκληματίες σεξουαλικής κακοποίησης παιδιών και προστατεύει 700 ανήλικους τον μήνα.</p>
      <p>Πηγή: Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/various/681364/sok-sto-kosovo-kathigitis-astynomikos-dikigoros-kai-gynaikologos-%0A%20%20%20%20%0A"/>
        <a href="http://www.enikos.gr/various/680253/o-omadikos-viasmos-stin-agia-napa-kai-oi-omoiotites-tou-me-seira-%0A%20%20%20%20%0A"/>
        <a href="http://www.enikos.gr/various/678743/syzygos-epitethike-ston-viasti-tis-gynaikas-tou-kindynevei-me-fyl%0A%20%20%20%20%0A"/>
        <a href="http://www.enikos.gr/various/682478/oi-aschimes-tou-ellinikou-kinimatografou-pou-goitefsan-me-to-tale%0A%20%20%20%20%0A"/>
        <a href="http://www.enikos.gr/various/683118/tragodia-me-efivi-apofasise-na-aftoktonisei-stis-grammes-tou-tren%0A%20%20%20%20%0A"/>
        <a href="http://www.enikos.gr/various/682930/agria-sexoualiki-epithesi-se-efivi-stin-afstralia-sti-fylaki-o-dr%0A%20%20%20%20%0A"/>
        <a href="http://www.enikos.gr/various/681149/pantremenos-kathigitis-ekane-sex-me-16chroni-mathitria-mesa-stin-%0A%20%20%20%20%0A"/>
        <a href="http://www.enikos.gr/various/680905/salos-sti-florinta-37chroni-apoplanise-ton-16chrono-gio-tou-syntr%0A%20%20%20%20%0A"/>
        <a href="http://www.enikos.gr/lifestyle/680737/protagonistis-ellinikis-seiras-anevase-gymni-photografia-sto-inst%0A%20%20%20%20%0A"/>
      </related>
    </article>
  </body>
</html>