<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/posted-about-ayodhya-verdict-police-take-case-three-persons-in-malappuram258.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T19:59:00+00:00"/>
    <meta property="og:title" content="അയോധ്യ വിധിയുമായി ബന്ധപ്പെട്ട് പോസ്റ്റിട്ടു; മലപ്പുറത്ത് മൂന്ന് പേര്‍ക്കെതിരെ പൊലീസ് കേസെടുത്തു"/>
    <meta property="og:description" content="Ayodhya Verdict Kerala Police Kerala മലപ്പുറം: അയോധ്യ വിധിയുമായി ബന്ധപ്പെട്ട് സോഷ്യല്‍ മീഡിയയില്‍ പോസ്റ്റിട്ട മൂന്ന് പേര്‍ക്കെതിരെ കേസ്. മലപ്പുറം ജില്ലയില്‍ പാണ്ടിക്കാട്,"/>
  </head>
  <body>
    <article>
      <h1>അയോധ്യ വിധിയുമായി ബന്ധപ്പെട്ട് പോസ്റ്റിട്ടു; മലപ്പുറത്ത് മൂന്ന് പേര്‍ക്കെതിരെ പൊലീസ് കേസെടുത്തു</h1>
      <address><time datetime="2019-11-10T19:59:00+00:00">10 Nov 2019, 19:59</time> by <a rel="author">ന്യൂസ് ഡെസ്‌ക്</a></address>
      <p>മലപ്പുറം: അയോധ്യ വിധിയുമായി ബന്ധപ്പെട്ട് സോഷ്യല്‍ മീഡിയയില്‍ പോസ്റ്റിട്ട മൂന്ന് പേര്‍ക്കെതിരെ കേസ്. മലപ്പുറം ജില്ലയില്‍ പാണ്ടിക്കാട്, പെരിന്തല്‍മണ്ണ, മഞ്ചേരി എന്നിവിടങ്ങളിലെ മൂന്ന് പേര്‍ക്കെതിരെയാണ് കേസ് എടുത്തിരിക്കുന്നത്.</p>
      <p>മൂന്ന് പേരും വിദേശത്തുള്ളവരാണ്. പാണ്ടിക്കാട് സ്വദേശി ജംഷീര്‍ മെഹവിഷ്, മഞ്ചേരി സ്വദേശി വാഹിദ് ബിന്‍ മുഹമ്മദ്, പെരിന്തല്‍മണ്ണ സ്വദേശി താജുദ്ദീന്‍ എന്നിവര്‍ക്കെതിരെയാണ് കേസ്.</p>
      <related>
        <a href="https://www.doolnews.com/k-muraleedharan-about-ayodhya-verdict-says-minorities-feel-they-dont-get-justice123.html?utm_source=doolnews&amp;utm_medium=related"/>
      </related>
      <p>നേരത്തെ വിധി വന്നതിന് പിന്നാലെ സോഷ്യല്‍മീഡിയ നിരീക്ഷണം ശക്തമാക്കുമെന്ന് പറഞ്ഞിരുന്നു. ഇതിന്റെ അടിസ്ഥാനത്തിലാണ് കേസെന്നാണ് സൂചന. പ്രകോപനപരമായി പോസ്റ്റിട്ടതിനാണ് ഇവര്‍ക്കെതിരെ കേസ് രജിസറ്റര്‍ ചെയ്തിരിക്കുന്നത്. മീഡിയ വണാണ് ഈക്കാര്യം റിപ്പോര്‍ട്ട് ചെയ്തിരിക്കുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നേരത്തെ എം സ്വരാജ് എം.എല്‍.എക്കെതിരെ യുവമോര്‍ച്ച പരാതി നല്‍കിയിരുന്നു. സ്വരാജിന്റെ ഫേസ്ബുക്ക് പോസ്റ്റിനെതിരെയാണ് യുവമോര്‍ച്ച ഡി.ജി.പിക്ക് പരാതി നല്‍കിയത്.</p>
      <related>
        <a href="https://www.doolnews.com/ayodhya-legal-battle-was-about-just-0-3-acre-land-not-2-77-acres.html?utm_source=doolnews&amp;utm_medium=related"/>
      </related>
      <p>‘വര്‍ത്തമാനകാല ഇന്ത്യയില്‍ മറിച്ചൊരു വിധിയുണ്ടാകുമെന്ന് നിഷ്‌കളങ്കരേ നിങ്ങളിപ്പോഴും പ്രതീക്ഷിച്ചിരുന്നുവോ?’ എന്നായിരുന്നു സ്വരാജിന്റെ ഫേസ്ബുക്ക് പോസ്റ്റ്.</p>
      <p>ശനിയാഴ്ച രാവിലെയാണ് അയോധ്യാ കേസില്‍ വിധി വന്നത്. തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും. മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നുമാണ് കോടതി വിധി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/may-decide-on-accepting-ayodhya-land-on-november-26-says-sunni-central-waqf-board-said.html?utm_source=doolnews&amp;utm_medium=related"/>
      </related>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കും. അത് ഉചിതമായ സ്ഥലത്ത് നല്‍കും.എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.<br/><b>DoolNews Video</b></p>
      <figure>
        <iframe src="https://www.youtube.com/embed/jdTztZ11IXw" width="527" height="309" data-service="Youtube" scrolling="no"/>
      </figure>
    </article>
  </body>
</html>