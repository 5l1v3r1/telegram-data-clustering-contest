<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639285/%D9%85%D9%88%D8%A7%D9%81%D9%82%D8%AA-%D8%AF%D8%A7%D8%AF%DA%AF%D8%A7%D9%87-%D8%B9%D8%A7%D9%84%DB%8C-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D8%A7-%D8%A7%D8%B3%D8%AA%D8%B1%D8%AF%D8%A7%D8%AF-%D9%87%DA%A9%D8%B1-%D8%B1%D9%88%D8%B3%DB%8C-%D8%A8%D9%87-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T19:09:00+00:00"/>
    <meta property="og:title" content="موافقت دادگاه عالی اسرائیل با استرداد هکر روسی به آمریکا"/>
    <meta property="og:description" content="دادگاه عالی رژیم صهیونیستی امروز(یکشنبه) با صدور حکمی استرداد هکر روسی به ایالات متحده را تایید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639285/%D9%85%D9%88%D8%A7%D9%81%D9%82%D8%AA-%D8%AF%D8%A7%D8%AF%DA%AF%D8%A7%D9%87-%D8%B9%D8%A7%D9%84%DB%8C-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D8%A7-%D8%A7%D8%B3%D8%AA%D8%B1%D8%AF%D8%A7%D8%AF-%D9%87%DA%A9%D8%B1-%D8%B1%D9%88%D8%B3%DB%8C-%D8%A8%D9%87-%D8%A2%D9%85%D8%B1%DB%8C%DA%A9%D8%A7">موافقت دادگاه عالی اسرائیل با استرداد هکر روسی به آمریکا</a>
      </h1>
      <h2>دادگاه عالی رژیم صهیونیستی امروز(یکشنبه) با صدور حکمی استرداد هکر روسی به ایالات متحده را تایید کرد.</h2>
      <address><time datetime="2019-11-10T19:09:00+00:00">10 Nov 2019, 19:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دادگاه عالی<b> رژیم صهیونیستی</b> با صدور این حکم، درخواست الکسی بورکوف، شهروند و هکر روسی برای بازگشت به کشورش جهت سپری کردن دوره مجازات احتمالی‌اش در زندان را رد کرده است.</p>
      <p>برخی رسانه ها معتقدند، پرونده <b>بورکوف</b> با پرونده "<b>ناما ایساخار"</b>، اسرائیلی بازداشت شده توسط نیروهای امنیتی روسیه مرتبط است.</p>
      <p>دادگاه عالی روسیه پس از بازداشت ایساخار  ۲۶ ساله در فرودگاه مسکو که با خود ۹ کیلوگرم موادمخدر به همراه داشت، او را به هفت سال زندان محکوم کرد.</p>
      <p>بورکوف دسامبر ۲۰۱۵ با درخواست مقامات آمریکایی به اتهام ارتکاب جرایم اینترنتی در فرودگاه تل آویو بازداشت شد و روسیه خواهان استرداد وی به مقامات این کشور است.</p>
      <p>پیشتر، سخنگوی وزیر دادگستری اسرائیل در بیانیه‌ای ضمن اعلام استرداد بورکوف به آمریکا اعلام کرد، این تصمیم بعد از بحث و گفتگوهای عمیق با احزاب مختلف که در میان آن‌ها بازیگران سیاسی و قضایی نیز به چشم می‌خورند، تایید شده است.</p>
    </article>
  </body>
</html>