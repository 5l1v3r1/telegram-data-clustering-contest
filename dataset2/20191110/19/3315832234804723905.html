<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f6439ea1a50ac8c4/viorica-dancila-dupa-rezultatele-exitpoll-eu-nu-am-plans-deloc-poate-barbatii-ca-si-barbatii-plang-cateodata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T19:58:50+00:00"/>
    <meta property="og:title" content="Viorica Dăncilă, după rezultatele exitpoll: „Eu nu am plâns deloc, poate bărbații, că și bărbații plâng câteodată”"/>
    <meta property="og:description" content="În declarația făcută imediat după ora 21:00, când s-au închis urnele de vor și după ce au fost anunțate primele rezultate exit poll, Viorica Dăncilă a început cu mulțumiri adresate șefilor PSD din județe și tuturor celor care i-au acordat încrederea."/>
  </head>
  <body>
    <article>
      <h1>Viorica Dăncilă, după rezultatele exitpoll: „Eu nu am plâns deloc, poate bărbații, că și bărbații plâng câteodată”</h1>
      <address><time datetime="2019-11-10T19:58:50+00:00">10 Nov 2019, 19:58</time> by <a rel="author">Jurnal.md</a></address>
      <p>
        <b>În declarația făcută imediat după ora 21:00, când s-au închis urnele de vor și după ce au fost anunțate primele rezultate exit poll, Viorica Dăncilă a început cu mulțumiri adresate șefilor PSD din județe și tuturor celor care i-au acordat încrederea.</b>
      </p>
      <p>„Conform exit poll-ului, suntem în turul 2... Sperăm ca votul dat astăzi să fie un vot care se va multiplica în turul doi. Să fie un vot care să fie dat cu inima”, a spus Viorica Dăncilă.</p>
      <p>Întrebată fiind dacă a plâns, președința PSD a spus: „Eu nu am plâns deloc. Poate bărbații, că și bărbații plâng câteodată. Nu a fost niciun moment în care să plângem...”, a mai spus fostul premier român, citat de Digi24.</p>
      <p>În declarația sa, Viorica Dăncilă a mai zis că se bucură că în diaspora s-a votat în condiții bune. Cât despre motive... „Cred că acest lucru s-a datorat guvernării Dăncilă.”</p>
      <p>„Sunt mulțimită, având în vedere că au fost 14 candidați. Suntem în turul 2, cu toată campania anti PSD și anti Viorica Dăncilă”, a încheiat Vioroca Dăncilă.</p>
      <p>Votul dat duminică ajută PSD să continue campania electorală şi să demonstreze ceea ce vrea să facă pentru români, a declarat preşedintele partidului, Viorica Dăncilă, care, potrivit sondajelor de opinie efectuate la ieşirea de la urne, s-ar calificat în turul doi al alegerile prezidenţiale, după Klaus Iohannis.</p>
      <p>„Vreau să acordăm o atenţie deosebită proceselor verbale pentru a avea un rezultat exact mâine. (...) Am arătat că suntem alături de români şi sperăm ca în următoarele două săptămâni cât mai mulţi români să ni se alăture, chiar cei care au avut o altă alternativă, care au acordat votul altor candidaţi, sper să vină alături de noi. (...) Lupta noastră nu este împotriva unui partid politic", a afirmat Dăncilă la sediul central al PSD.</p>
    </article>
  </body>
</html>