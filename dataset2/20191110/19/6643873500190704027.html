<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/kJxz1j/mandag-starter-arbeidet-med-aa-heve-bilen-fra-joelstravatnet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T19:35:14+00:00"/>
    <meta property="og:title" content="Mandag starter arbeidet med å heve bilen fra Jølstravatnet"/>
    <meta property="og:description" content="Bilen er lokalisert på 170 meters dyp, 660 meter ute i Jølstravatnet."/>
  </head>
  <body>
    <article>
      <h1>Mandag starter arbeidet med å heve bilen fra Jølstravatnet</h1>
      <h2>Bilen er lokalisert på 170 meters dyp, 660 meter ute i Jølstravatnet.</h2>
      <address><time datetime="2019-11-10T19:35:14+00:00">10 Nov 2019, 19:35</time> by <a rel="author">NTB-Synne Lykkebø Hafsaas</a></address>
      <p>En mann i 50-årene fra Jølster <a href="https://www.bt.no/nyheter/lokalt/i/b5eJje/bil-bekreftet-tatt-av-jordskred-naa-soekes-det-etter-en-antatt-omkommet">omkom i raset som gikk over fylkesvei 451 den 30. juli</a>, men mannen er ikke funnet. Det er ikke klart om han er i bilen.</p>
      <h3>– Håper at vi finner ham</h3>
      <p>– Det er utrolig viktig for familien at han blir funnet, og det er motivasjonen for å heve bilen. Vi har ingen garanti for at vedkommende er inne i bilen, men vi håper det, sier Arne Johannessen, som leder politiet i Sogn og Fjordane, til NTB.</p>
      <p>Vest politidistrikt har fått penger fra Politidirektoratet til å heve bilen, og <a href="https://www.bt.no/nyheter/lokalt/i/awLWgd/politiet-gaar-inn-for-hevingsoperasjon-i-millionklassen-etter-doedsskred">etter en anbudsrunde</a> er oppdraget gitt til Norwegian Tunnel Inspection. Prisen er nærmere en million kroner. Firmaet starter å rigge opp mandag.</p>
      <h3>Bygger flåte</h3>
      <p>– Det er snakk om at det skal bygges en flåte på vannet som skal være basen for å heve bilen. Det vil ta tid å bygge en flåte som tåler et så stort trykk som det vil være, sier Johannessen.</p>
      <p>– Dette arbeidet kan ta inntil to uker, legger han til.</p>
      <p>30. juli <a href="https://www.bt.no/innenriks/i/mRebml/tohundreaarsregn-og-nedboersrekorder-da-rasene-gikk-i-joelster">gikk det flere jordras i Jølster og Førde i Sogn og Fjordane etter et kraftig regnvær</a>. Fem av rasene som gikk i Jølster kommune, var av større karakter, ifølge Norges vassdrags- og energidirektorat (NVE).</p>
      <p>Jordrasene førte til at folk mistet strømmen og ble isolert sånn at de måtte evakueres i båter. På et tidspunkt var rundt 150 personer evakuert.</p>
      <related>
        <h4>Les også</h4>
        <a href="https://www.bt.no/nyheter/lokalt/i/xPbq5G/savnetsoeket-i-joelster-sikt-paa-under-10-centimeter-gjoer-det-umulig-aa-f"/>
        <a href="https://www.bt.no/innenriks/i/mRebml/tohundreaarsregn-og-nedboersrekorder-da-rasene-gikk-i-joelster"/>
        <a href="https://www.bt.no/nyheter/lokalt/i/e8ev3g/se-oedeleggelsene-fra-luften"/>
      </related>
      <related>
        <h4>Mest lest akkurat nå</h4>
        <a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"/>
        <a href="https://www.bt.no/sport/i/AdBmyx/rbk-helten-tordnet-paa-direktesendt-tv-det-er-det-verste-som-kan-skj"/>
        <a href="https://www.bt.no/kultur/i/K3XXrM/slik-skal-de-faa-bergens-foerste-michelin-stjerne"/>
        <a href="https://www.bt.no/nyheter/okonomi/i/nalrkd/i-2015-skulle-stine-28-hjelpe-faren-med-aa-utvikle-selskapet-naa-jobb"/>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/nyheter/direkte/i/8mGLLd/trafikken-direkte"/>
      </related>
      <ol>
        <li>
          <a href="https://www.bt.no/tag/Sogn_og_Fjordane">Sogn og Fjordane</a>
        </li>
        <li>
          <a href="https://www.bt.no/tag/J%C3%B8lster">Jølster</a>
        </li>
        <li>
          <a href="https://www.bt.no/tag/NVE">NVE</a>
        </li>
        <li>
          <a href="https://www.bt.no/tag/Vest_politidistrikt">Vest politidistrikt</a>
        </li>
      </ol>
    </article>
  </body>
</html>