<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/naybagatsha-lyudina-planeti-prosila-blumberga-balotuvatisya-v-prezidenti-ssha-ale-opituvannya-nevtishni-329143_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T18:11:00+00:00"/>
    <meta property="og:title" content="Найбагатша людина планети просила Блумберга балотуватися в президенти США, але опитування невтішні"/>
    <meta property="og:description" content="Блумберг поки не наважився публічно заявити про своє висунення. Але опитування дають йому лише 4% серед демократів і ще чверть всіх прихильників демократів вважає його несприятливим кандидатом."/>
  </head>
  <body>
    <article>
      <h1>Найбагатша людина планети просила Блумберга балотуватися в президенти США, але опитування невтішні</h1>
      <h2>Блумберг поки не наважився публічно заявити про своє висунення. Але опитування дають йому лише 4% серед демократів і ще чверть всіх прихильників демократів вважає його несприятливим кандидатом.</h2>
      <address>
        <time datetime="2019-11-10T18:11:00+00:00">10 Nov 2019, 18:11</time>
      </address>
      <p>Засновник Amazon і найбагатша людина планети Джефф Безос подзвонив колишньому меру Нью-Йорка, бизнесмеру і філантропу Майклу Блумбергу в лютому і запитав, чи збирається він приєднатися до президентських перегонів 2020 року, повідомляє <a href="https://www.vox.com/recode/2019/11/9/20956153/mike-bloomberg-president-2020-jeff-bezos-phone-call-amazon-hq2">Vox</a>.</p>
      <p>Тоді Блумберг відповідав, що ще не настав час.</p>
      <p>Нове <a href="https://www.politico.com/news/2019/11/10/michael-bloomberg-2020-poll-068484">опитування Morning Consult</a> виявило, що Майкл Блумберг на національному рівні набирає 4% серед опитаних прихильників Демократичної партії.</p>
      <p>Насправді, майже 25% виборців вважають його несприятливим - найвищий антирейтинг серед демократів.</p>
      <p>77-річний Блумберг, генеральний директор медіаконцерну Bloomberg, який тричі переобирався на пост мера Нью-Йорка, керував міською адміністрацією з 2002 по 2013 роки. Він є відомим благодійником і активістом у питаннях кліматичних змін та боротьби із насильством із застосуванням вогнепальної зброї.</p>
      <p>Лідируючий кандидат від демократичної партії США Джо Байден випереджає президента країни Дональда Трампа. Спільне опитування The Washington Post та ABC News показує, що Трамп поступається Байдену з найбільшим відривом в будь-якому національному опитуванні з березня: 17%.</p>
      <p>Наголошується, що Трамп відстає і від сенаторки-демократки Елізабет Уоррен на 15%. Сенатору-демократу Берні Сандерсу Трамп програє 14%.</p>
      <p>Газета пише, що найбільший висновок може полягати в тому, що, мабуть, немає великої різниці в тому, кого висувають демократи.</p>
      <p>Оскільки демократи, які прагнуть "просто перемогти дитину", з'являються ознаки того, що різниця між кандидатами все менше впливає на кінцевий результат.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>