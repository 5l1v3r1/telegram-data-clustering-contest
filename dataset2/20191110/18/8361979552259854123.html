<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/fk-shahtar-zasudiv-proyav-rasizmu-na-matchi-dinamo-shahtar-novini-futbolu-50052699.html"/>
    <meta property="og:site_name" content="НВ"/>
    <meta property="article:published_time" content="2019-11-10T18:38:00+00:00"/>
    <meta property="og:title" content="Шахтар засудив прояви расизму на матчі з Динамо"/>
    <meta property="og:description" content="Футбольний клуб Шахтар відреагував на інцидент на його матчі чемпіонату України з Динамо і засудив будь-які прояви расизму, расової дискримінації, ксенофобії і пов’язаної з ними нетерпимості."/>
  </head>
  <body>
    <article>
      <h1>Шахтар засудив прояви расизму на матчі з Динамо</h1>
      <h2>Футбольний клуб Шахтар відреагував на інцидент на його матчі чемпіонату України з Динамо і засудив будь-які прояви расизму, расової дискримінації, ксенофобії і пов’язаної з ними нетерпимості.</h2>
      <address>
        <time datetime="2019-11-10T18:38:00+00:00">10 Nov 2019, 18:38</time>
      </address>
      <p>Відповідну заяву ФК Шахтар <a href="https://shakhtar.com/ru-ru/news/2019/november/10_news/10_fc-shakhtar-statement/?fbclid=IwAR1e38N5htu5huLJc_qs0RoKzTu_XUHgXSZIRxH20twZurmSRxi-Fj9GBK4">опублікував</a> на своєму сайті.</p>
      <p>«Не може бути ніякого виправдання тим, хто завдає образи, грунтуючись на кольорі шкіри, релігійних або політичних переконаннях. Така поведінка неприпустима в цивілізованих країнах і футбольних чемпіонатах», — йдеться в заяві.</p>
      <p>Також в заяві нагадали, що УЄФА застосовує «найсуворіші санкції до тих клубів і асоціацій, чиї вболівальники проявляють расизм на матчах».</p>
      <p>«ФК Шахтар — велика футбольна сім'я, якій такі принизливі інциденти приносять біль і розчарування. Ми засуджуємо подібну поведінку глядачів, завжди будемо виступати в підтримку і на захист наших гравців», — підсумували в футбольному клубі.</p>
      <p>Нагадаємо, що в другому таймі <a href="https://nv.ua/ukr/sport/football/shahtar-dinamo-rezultat-matchu-upl-50052687.html">гравець Шахтаря Тайсон Барселлос Фреда почув расистські вигуки на свою адресу з фанатського сектора Динамо</a> і показав у бік ультрас середній палець.</p>
      <p>Арбітр призупинив гру і вивів команди в підтрибунне приміщення, а після того, як гра поновилася, рефері показав Тайсону червону картку за непристойний жест.</p>
    </article>
  </body>
</html>