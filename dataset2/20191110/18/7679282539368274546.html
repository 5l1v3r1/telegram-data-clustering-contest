<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-cousin-brother-allegedly-raped-the-woman-in-gurugram-2842579.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T18:24:56+00:00"/>
    <meta property="og:title" content="गुरुग्राम: परीक्षा देने पहुंची महिला के साथ चचेरे भाई ने किया दुष्कर्म"/>
    <meta property="og:description" content="एक परीक्षा देने यहां आई एक 24 साल की महिला के साथ उसके चचेरे भाई ने एक होटल में कथित तौर पर दुष्कर्म की घटना को अंजाम दिया। पुलिस के एक अधिकारी ने रविवार को कहा कि यह घटना 22 सितंबर को घटी थी, लेकिन..."/>
  </head>
  <body>
    <article>
      <h1>गुरुग्राम: परीक्षा देने पहुंची महिला के साथ चचेरे भाई ने किया दुष्कर्म</h1>
      <address><time datetime="2019-11-10T18:24:56+00:00">10 Nov 2019, 18:24</time> by <a rel="author">एजेंसी,नई दिल्ली</a></address>
      <p>एक परीक्षा देने यहां आई एक 24 साल की महिला के साथ उसके चचेरे भाई ने एक होटल में कथित तौर पर दुष्कर्म की घटना को अंजाम दिया। पुलिस के एक अधिकारी ने रविवार को कहा कि यह घटना 22 सितंबर को घटी थी, लेकिन पुलिस को इस बारे में शनिवार को तब पता चला, जब महेंद्रगढ़ की निवासी पीड़िता ने अपने स्थानीय पुलिस थाने में शिकायत दर्ज कराई।</p>
      <p>गुरुग्राम पुलिस के पीआरओ सुभाष बोकन ने कहा, “महेंद्रगढ़ में अन्य धाराओं के साथ दर्ज जीरो एफआईआर के बाद इसे रविवार को गुरुग्राम में महिला पुलिस थाने को हस्तांतरित किया गया। जांच प्रारंभिक चरण में है और पीड़िता का बयान दर्ज किया गया है।”</p>
      <p>प्रवक्ता ने कहा, “पीड़िता ने कहा कि वह अपने गृह स्थानन गुरुग्राम एक परीक्षा में शामिल होने आई थी। परीक्षा केंद्र पर उसकी मुलाकात उसके एक दूर के चचेरे भाई से हुई, जिसने उसे उसके साथ शहर के बस स्टैंड के पास एक होटल में ठहरने के लिए कहा।”</p>
      <p>बोकन ने कहा, “रात के दौरान वह सो रही थी, तभी आरोपी ने उसके साथ जबरन दुष्कर्म किया। उसके बाद उसने उसे धमकी दी कि यदि घटना के बारे में उसने किसी को बताया तो उसे परिणाम भुगतने होंगे।”</p>
      <p>बोकन ने कहा, “चूंकि परीक्षा एक दिन बाद थी, लिहाजा पीड़िता ने आपबीती के बारे में परिवार को नहीं बताया। उसने परीक्षा दी और अपने घर लौटी। कुछ दिन बाद उसने अपने परिवार के सदस्यों को घटना की जानकारी दी।”<br/> </p>
    </article>
  </body>
</html>