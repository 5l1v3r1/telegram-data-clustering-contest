<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/10/kiuteses-gyozelemmel-zarkozott-fel-a-ferencvaros"/>
    <meta property="og:site_name" content="infostart"/>
    <meta property="article:published_time" content="2019-11-10T18:42:00+00:00"/>
    <meta property="og:title" content="Kiütéses győzelemmel zárkózott fel a Ferencváros"/>
    <meta property="og:description" content="A címvédő Ferencváros kiütéses, 6-1-es győzelmet aratott Debrecenben a labdarúgó OTP Bank Liga 12. fordulójának zárómérkőzésén vasárnap."/>
  </head>
  <body>
    <article>
      <h1>Kiütéses győzelemmel zárkózott fel a Ferencváros</h1>
      <address><time datetime="2019-11-10T18:42:00+00:00">10 Nov 2019, 18:42</time> by <a rel="author">Infostart</a></address>
      <h3>A címvédő Ferencváros kiütéses, 6-1-es győzelmet aratott Debrecenben a labdarúgó OTP Bank Liga 12. fordulójának zárómérkőzésén vasárnap.</h3>
      <p>Az FTC így pontszámban beérte az éllovas MOL Fehérvárt, rosszabb gólaránya miatt viszont mögötte maradt, viszont egy meccsel kevesebbet játszott.</p>
      <p>Az első percekben a vendégek irányították a játékot, és hamar megszerezték a vezetést. A bekapott gól feltüzelte a hazaiakat, akik negyedóra alatt három komoly lehetőséget is kialakítottak, mindháromszor Grófnak kellett nagyot védenie. A hazaiak így nem tudtak egyenlíteni, a zöld-fehérek pedig a félidőben hajrájában növelni tudták előnyüket.</p>
      <p>Szünet után a csereként beállt Kundrák találatával hamar szépített a DVSC, de a Ferencváros öt perccel később Isael fejesgóljával visszaállította a kétgólos különbséget. Ez megtörte a házigazdákat, az utolsó húsz percre teljesen szétestek, az FTC pedig újabb három góllal büntetett és ilyen arányban is megérdemelt győzelmet aratott.</p>
      <p>
        <b>OTP Bank Liga, 12. forduló: Debreceni VSC-Ferencváros 1-6 (0-2)</b>
      </p>
      <p>Debrecen, 8136 néző, v: Farkas Á. gólszerző: Kundrák (50.), illetve Varga R. (11.), Tokmac (36., 87.), Isael (61.), Bőle (76.), Varga R. (79.) sárga lap: Kinyik (43.), Csősz (71.), illetve Civic (46.)</p>
      <p>
        <b>szombaton játszották:</b>
      </p>
      <p>ZTE FC-Mezőkövesd Zsóry FC 1-1</p>
      <p>Kaposvári Rákóczi FC-MOL Fehérvár FC 0-2</p>
      <p>Puskás Akadémia FC-Újpest FC 1-3</p>
      <p>Paksi FC-Kisvárda Master Good 1-1</p>
      <p>Budapest Honvéd-Diósgyőri VTK 1-0</p>
      <h4>A tabella</h4>
      <p>1. MOL Fehérvár FC 12 8 2 2 25-11 26 pont</p>
      <p>2. Ferencváros 11 8 2 1 20- 8 26</p>
      <p>3. Mezőkövesd Zsóry FC 12 7 3 2 17-10 24</p>
      <p>4. Puskás Akadémia FC 12 6 2 4 20-15 20</p>
      <p>5. Budapest Honvéd 12 6 1 5 16-16 19</p>
      <p>6. Újpest FC 12 5 2 5 18-18 17</p>
      <p>7. Debreceni VSC 11 5 - 6 21-24 15</p>
      <p>8. Kisvárda Master Good 12 4 2 6 15-19 14</p>
      <p>9. Diósgyőri VTK 12 4 1 7 12-20 13</p>
      <p>10. Paksi FC 12 3 2 7 14-23 11</p>
      <p>11. ZTE FC 12 2 5 5 18-17 11</p>
      <p>12. Kaposvári Rákóczi FC 12 2 - 10 9-24 6</p>
      <h4>A 13. forduló programja</h4>
      <p>
        <b>november 23., szombat:</b>
      </p>
      <p>Budapest Honvéd-Paksi FC 17.00</p>
      <p>Kisvárda Master Good-Debreceni VSC 17.00</p>
      <p>Mezőkövesd Zsóry FC-Kaposvári Rákóczi FC 17.00</p>
      <p>MOL Fehérvár FC-Puskás Akadémia FC 17.00</p>
      <p>Újpest FC-Diósgyőri VTK 19.30</p>
      <p>
        <b>november 24., vasárnap:</b>
      </p>
      <p>Ferencváros-ZTE FC 18.00</p>
      <p>
        <i>Nyitókép: MTI/Czeglédi Zsolt</i>
      </p>
    </article>
  </body>
</html>