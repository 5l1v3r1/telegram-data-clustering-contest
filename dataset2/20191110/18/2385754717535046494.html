<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596696/me-tessara-i-latsio-epikratise-tis-letse"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T18:50:00+00:00"/>
    <meta property="og:title" content="Με τεσσάρα η Λάτσιο επικράτησε της Λέτσε"/>
    <meta property="og:description" content="Η Λάτσιο νίκησε 4-2 την Λέτσε στο Olimpico και γίνεται όλο και πιο δυνατή στη μάχη για την 4άδα. Stop στην Αταλάντα έβαλε η Σαμπντόρια (0-0). Με την..."/>
  </head>
  <body>
    <article>
      <h1>Με τεσσάρα η Λάτσιο επικράτησε της Λέτσε</h1>
      <address><time datetime="2019-11-10T18:50:00+00:00">10 Nov 2019, 18:50</time> by <a rel="author">Sigmalive.Sports</a></address>
      <p>Η Λάτσιο νίκησε 4-2 την Λέτσε στο Olimpico και γίνεται όλο και πιο δυνατή στη μάχη για την 4άδα. Stop στην Αταλάντα έβαλε η Σαμπντόρια (0-0).<br/>Με την Μίλαν να μην... υπάρχει, την Νάπολι να διαλύεται, η Λάτσιο επελαύνει προς το Champions League, με την ομάδα του Σιμόνε Ιντζάγκι για βάζει τέσσερα γκολ εντός έδρας για δεύτερη σερί αγωνιστική και να πατά στην 4άδα της Serie A πιάνοντας την... Κάλιαρι στους 24 βαθμούς. Οι Ρωμαίοι προηγήθηκαν στο 30' με τον ανεβασμένο, Χοακίν Κορέα, για να ισοφαρίσει για τους νεοφώτιστους δέκα λεπτά μετά ο Λαπαντούλα (1-1).<br/> <br/>Στην επανάληψη ο Μιλίνκοβιτς-Σάβιτς με κίνηση και εκτέλεσφ φορ μετά τη σέντρα του Ατσέρμπι έκανε το 2-1 και στο 67' η Λέτσε έχασε την ευκαιρία να ισοφαρίσει ξανά καθώς ο Στρακόσα έπιασε το πέναλτι του Μπαμπακάρ και στη συνέχεια το γκολ του Λαπαντούλα ακυρώθηκε. Από τη βούλα οι Laziali πήραν προβάδισμα δύο γκολ με τον Ιμόμπιλε (3-1) και τρία λεπτά αργότερα με το δεύτερο γκολ του ο Κορέα έδωσε διαστάσεις θριάμβου στη νίκη. Στο 85' ο Λα Μάντια μάζεψε την εικόνα της Λέτσε διαμορφώνοντας το τελικό 4-2.<br/> <br/>Στα άλλα ματς που έγιναν την ίδια ώρα, η μεταμορφωμένη αμυντικά μετά την άφιξη Ρανιέρι, Σαμπντόρια, κράτησε στο 0-0 την Αταλάντα, που έπαιζε από το 74' με δέκα εξαιτίας της αποβολής του Μαλινόβσκι, ενώ χωρίς γκολ έληξη και η αναμέτρηση στο Dacia Arena ανάμεσα σε Ουντινέζε και SPAL.</p>
    </article>
  </body>
</html>