<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ncp-leader-jitendra-awhad-said-it-is-neoither-karnataka-nor-goa-for-bjp-to-indulge-horse-trading849.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T18:49:00+00:00"/>
    <meta property="og:title" content="' കുതിരക്കച്ചവടം നടത്തി രസിക്കാന്‍ ഇത് കര്‍ണാടകയോ ഗോവയോ അല്ല'; ശിവസേനയുമായി സഖ്യമുണ്ടാക്കില്ലെന്നാണ് വിശ്വാസമെന്നും എന്‍.സി.പി നേതാവ് ജിതേന്ദ്ര ഔഹാദ്"/>
    <meta property="og:description" content="Bjp Maharashtra Govt National News NCP Shivsena India മുംബൈ: മഹാരാഷ്ട്രയില്‍ അധികാരം നിലനിര്‍ത്താന്‍ ബി.ജെ.പി കുതിരക്കച്ചവടം നടത്തുന്നുവെന്ന പ്രതിപക്ഷാരോപണത്തിനു പിന്നാലെ"/>
  </head>
  <body>
    <article>
      <h1>' കുതിരക്കച്ചവടം നടത്തി രസിക്കാന്‍ ഇത് കര്‍ണാടകയോ ഗോവയോ അല്ല'; ശിവസേനയുമായി സഖ്യമുണ്ടാക്കില്ലെന്നാണ് വിശ്വാസമെന്നും എന്‍.സി.പി നേതാവ് ജിതേന്ദ്ര ഔഹാദ്</h1>
      <address><time datetime="2019-11-10T18:49:00+00:00">10 Nov 2019, 18:49</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ അധികാരം നിലനിര്‍ത്താന്‍ ബി.ജെ.പി കുതിരക്കച്ചവടം നടത്തുന്നുവെന്ന പ്രതിപക്ഷാരോപണത്തിനു പിന്നാലെ ബി.ജെ.പിക്കെതിരെ എന്‍.സി.പി നേതാവ്. മഹാരാഷ്ട്രയില്‍ കുതിരക്കച്ചവടം നടത്തി രസിക്കാന്‍ ബി.ജെ.പിക്കാവില്ലെന്നാണ് എന്‍.സി.പി നേതാവും എം.എല്‍.എയുമായ ജിതേന്ദ്ര ഔഹാദ് പറഞ്ഞത്.</p>
      <p>‘ബി.ജെ.പിക്ക് കുതിരക്കച്ചവടം നടത്തി രസിക്കാന്‍ മഹാരാഷ്ട്ര കര്‍ണാടകയോ ഗോവയോ ഒന്നുമല്ല. മഹാരാഷ്ട്രയില്‍ രാഷ്ട്രീയ തത്വങ്ങള്‍ ശക്തമാണ്. മാത്രമല്ല, ഇവിടെ വഞ്ചിക്കുന്നവര്‍ കൃത്യമായി അത് ചെയ്തിട്ടുമുണ്ട്’. ജിതേന്ദ്ര ഔഹാദ് പറഞ്ഞു.</p>
      <related>
        <a href="https://www.doolnews.com/uddhav-reiterates-demand-for-a-sena-cm-in-maharashtra-455.html?utm_source=doolnews&amp;utm_medium=related"/>
      </related>
      <p>ശിവസേനയുമായി ഒരു സഖ്യമുണ്ടാക്കുമെന്ന് തനിക്ക് തോന്നുന്നില്ലെന്നും കാത്തിരുന്നു കാണാം അദ്ദഹം കൂട്ടിച്ചേര്‍ത്തു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മഹാരാഷ്ട്രയില്‍ സര്‍ക്കാര്‍ രൂപീകരണത്തില്‍ അനിശ്ചിതത്വം തുടരുകയാണ്. ഇതിനിടയില്‍ രാജസ്ഥാനിലെ റിസോര്‍ട്ടില്‍ താമസിക്കുന്ന 44 കോണ്‍ഗ്രസ് എം.എല്‍.എമാരും ശിവസേനയ്ക്ക് പിന്തുണ പ്രഖ്യാപിച്ച് രംഗത്തെത്തിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കോണ്‍ഗ്രസിനൊപ്പം എന്‍.സി.പിയും ഏറെക്കുറെ ശിവസേനയെ പിന്തുണയ്ക്കാമെന്ന തീരുമാനത്തിലാണ്. അതിനിടയിലാണ് എന്‍.സി.പി എം.എല്‍.എ ജിതേന്ദ്ര ഔഹാദ് ശിവസേനയുമായി സഖ്യമുണ്ടാക്കില്ലെന്നാണ് വിശ്വാസമെന്ന് പറഞ്ഞ് രംഗത്തെത്തിയത്.</p>
      <related>
        <a href="https://www.doolnews.com/supreme-court-chief-justice-ranjan-gogoi-gets-special-benefits-after-his-retirement456.html?utm_source=doolnews&amp;utm_medium=related"/>
      </related>
      <p>സ്വാഭാവികമായും മറ്റ് പാര്‍ട്ടികളുടെ എം.എല്‍.എമാര്‍ പിന്തുണച്ചെങ്കില്‍ മാത്രമേ ബി.ജെ.പിക്ക് സംസ്ഥാനത്ത് ഭരണം നിലനിര്‍ത്താന്‍ കഴിയൂ. ബി.ജെ.പി ഇതിന് വേണ്ടി കുതിരക്കച്ചവടത്തിന് വേണ്ടി ശ്രമിക്കുകയാണെന്നാണ് പ്രതിപക്ഷ കക്ഷികളുടെ ആരോപിക്കുന്നത്.</p>
      <p>സര്‍ക്കാര്‍ അന്തിമ രൂപീകരണത്തിനായി ബി.ജെ.പി ഇന്ന് നടത്തിയ കോര്‍കമ്മിറ്റി രൂപീകരണത്തിലും തീരുമാനമാവത്തതിനെ തുടര്‍ന്ന് വീണ്ടും ഫഡ്‌നാവിസിന്റെ നേതൃത്വത്തില്‍ കൂടിക്കാഴ്ച നടത്തിയിരുന്നു.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>