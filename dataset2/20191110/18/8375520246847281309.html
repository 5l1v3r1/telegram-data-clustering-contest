<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/stara-jevropa-pochinaje-domovljatisja-z-rosijeju-mazur-topolja-639018.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T18:15:40+00:00"/>
    <meta property="og:title" content="Стара Європа починає домовлятися з Росією, – Мазур «Тополя»"/>
    <meta property="og:description" content="У моїй справі проходить і Яценюк, і брати Тягнибоки – Мазур"/>
  </head>
  <body>
    <article>
      <h1>Стара Європа починає домовлятися з Росією, – Мазур «Тополя»</h1>
      <address>
        <time datetime="2019-11-10T18:15:40+00:00">10 Nov 2019, 18:15</time>
      </address>
      <h4>У моїй справі проходить і Яценюк, і брати Тягнибоки – Мазур</h4>
      <p>Заступник голови УНА-УНСО Ігор Мазур розповів подробиці свого затримання у Польщі.</p>
      <p>Про це Мазур розповів на пресконференції у Любліні, після того, як його взяв на поруки консул України, повідомляє <a href="https://www.ukrinform.ua/rubric-society/2815430-mazur-u-moij-spravi-prohodit-i-acenuk-i-brati-tagniboki.html">«Укрінформ»</a>.</p>
      <p>«Інтерпол, який раніше не ставив нас у чорний список, тих, хто на Кавказі десь висвітлював ті злочини, які робила російська армія як в Грузії, так і в Чечні, то зараз Інтерпол включив нас у розшук. Не виключаю, що крім мене й інші можуть бути у списку. Воно трошки смішно, якби не було так грішно», – сказав Мазур.</p>
      <p>За його словами, у справі, у якій він проходить, також фігурують Арсеній Яценюк та брати Тягнибоки.</p>
      <p>«У тій справі, в якій проходжу я, проходить і Арсеній Яценюк, проходять брати Тягнибоки, Ярош і ще дам десь є п’ятеро хлопців. Раніше у цій справі проходив Микола Карп’юк і Станіслав Клих, які ніколи не були в Чечні, але це не було важливо для російського правосуддя в лапках. Ця справа робилася людьми, які неадекватно оцінювали роки народження, стан здоров’я людей. Бо в цій справі навіть деякий час проходив пан Юрій Шухевич, який сліпий, але оскільки він входить до керівництва УНА-УНСО, то його теж як бойовика включили у цю справу, і Ярослава Лагнюка, це наш голова виконкому, якому на той час було 3,5 роки, так само включили у цій справі, тобто, що він теж закатував там 10 росіян, що він брав участь у бойових діях», – розповів Мазур.</p>
      <p>Він підкреслив, що міжнародні структури починають занадто суворо підходити до українців, згадав справу нацгвардійця Віталія Марківа.</p>
      <p>«На жаль ми бачимо, що стара Європа зараз починає домовлятися з Росією, як Франція, Німеччина, так і Італія, Іспанія. Країни Прибалтики і Польща – це наші найближчі союзники, і ми чудово розуміємо, що тільки об’єднавши наші зусилля, ми можемо протистояти окупантам», – констатував Мазур.</p>
      <p>Нагадаємо, у Любліні <a href="https://glavcom.ua/country/incidents/mazur-i-genkonsul-ukrajini-dali-preskonferentsiju-video-639007.html">відбулася пресконференція працівника Секретаріату уповноваженого Верховної Ради України</a> з прав людини ветеран АТО Ігора «Тополя» Мазура і генконсула України. </p>
      <related>
        <a href="https://glavcom.ua/country/incidents/mazur-i-genkonsul-ukrajini-dali-preskonferentsiju-video-639007.html"/>
        <a href="https://glavcom.ua/country/incidents/mazura-peredali-na-poruki-ukrajinskomu-konsulu-denisova-638999.html"/>
        <a href="https://glavcom.ua/country/incidents/rosija-vistavila-na-mazura-tsirkuljar-zamist-chervonoji-kartki-interpolu-mvs-638986.html"/>
      </related>
    </article>
  </body>
</html>