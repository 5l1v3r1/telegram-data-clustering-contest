<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/MRXkpB/naerboe-vant-sin-foerste-bortekamp-for-sesongen"/>
    <meta property="og:site_name" content="Aftenbladet"/>
    <meta property="article:published_time" content="2019-11-10T18:40:25+00:00"/>
    <meta property="og:title" content="Nærbø vant sin første bortekamp for sesongen"/>
    <meta property="og:description" content="Nærbø tok en overbevisende seier borte mot Follo."/>
  </head>
  <body>
    <article>
      <h1>Nærbø vant sin første bortekamp for sesongen</h1>
      <h2>Nærbø tok en overbevisende seier borte mot Follo.</h2>
      <address><time datetime="2019-11-10T18:40:25+00:00">10 Nov 2019, 18:40</time> by <a rel="author">Hans Christian Boge-Fredriksen</a></address>
      <p>
        <b>Follo – Nærbø 25–29</b>
      </p>
      <p>Etter kun ett poeng på sine tre siste kamper slo Nærbø tilbake med sin første borteseier denne sesongen mot Follo.</p>
      <p>Dermed fyker Nærbø, med syv poeng, forbi Follo på seks. Jærbuene ligger på syvende plass, seks poeng bak serieleder Kolstad.</p>
      <p>Nærbø fikk en pangåpning på kampen og ledet 4–1 etter syv minutter. Follo slo raskt tilbake til 4–4, før Nærbø gikk opp til 7–4.</p>
      <aside>
        <a href="https://www.aftenbladet.no/article/sa-rAOOzR.html">Han skulle skyte Kristiansand til opprykk. Nå er storsigneringen ute i lang tid.</a>
      </aside>
      <hr/>
      <h3>Fakta: Follo – Nærbø 25–29 (12–14)</h3>
      <p>8. serierunde</p>
      <p>Stil Arena</p>
      <p>Nærbø: Halvor-Elias Nærland, Vegard Bakken Øien – Ole Nærland, Atle Gudmestad, Stian Vigre, Andreas Horst Haugseng 1, Rassin Haugseng 3, Tord Aksnes Lode 2, Theodor Svensgård 4, Mike Würst Lønne 4, Steffen Stormo Stegavik 8, Preben Leander Nord-Varhaug, John Thue 4, Sindre Heldal 1, Lars Sigve Hamre 2</p>
      <p>Toppscorer Follo: Jacob Lyngas Aaquist, ni mål</p>
      <p>Dommere: Jo Are Johannessen og Tom Larsen</p>
      <p>Utvisninger: Follo 4 x 2 min, Nærbø 2 x 2 min</p>
      <hr/>
      <aside>
        <a href="https://www.aftenbladet.no/article/sa-AdBxPE.html">Nærbø tapte etter nervepirrende drama</a>
      </aside>
      <p>Derfra fulgte lagene hverandre tett til pause, da Nærbø ledet 14–12.</p>
      <p>I den andre omgangen kom Nærbø nok en gang best i gang, og var fire mål foran etter 37 minutter. Da kom en sterk opphenting fra Follo, som på ti minutter hadde utlignet Nærbøs ledelse til 20–20.</p>
      <p>Nærbø våknet igjen, og viste hvilket lag som var best på banen. Til slutt vant jærbuene med fire mål.</p>
      <p>På onsdag er Nærbø tilbake i Nye Loen når ØIF Arendal kommer på besøk.</p>
    </article>
  </body>
</html>