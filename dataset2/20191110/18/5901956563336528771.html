<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/foto-drama-v-os-koprivnica-ustrelil-ucitelja-in-ugrabil-uciteljico-247608"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T18:01:00+00:00"/>
    <meta property="og:title" content="FOTO: Drama v OŠ Koprivnica: ustrelil učitelja in ugrabil učiteljico"/>
    <meta property="og:description" content="KOPRIVNICA – Ljubosumen mož je v Osnovni šoli Koprivnica podtaknil požar, ustrelil učitelja in ugrabil učiteljico (svojo zunajzakonsko partnerico) in ji grozil s pištolo. ..."/>
  </head>
  <body>
    <article>
      <h1>FOTO: Drama v OŠ Koprivnica: ustrelil učitelja in ugrabil učiteljico</h1>
      <h2>K sreči je šlo le za gasilsko-reševalno vajo, ki je v organizaciji PGD Veliki Kamen potekala včeraj.</h2>
      <address><time datetime="2019-11-10T18:01:00+00:00">10 Nov 2019, 18:01</time> by <a rel="author">M. U.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/10/1615266.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1615261.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1615262.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1615263.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1615264.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1615265.jpg"/>
          <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
        </figure>
      </slideshow>
      <p>KOPRIVNICA – Ljubosumen mož je v Osnovni šoli Koprivnica podtaknil požar, ustrelil učitelja in ugrabil učiteljico (svojo zunajzakonsko partnerico) in ji grozil s pištolo.</p>
      <figure>
        <img src="https://www.slovenskenovice.si/images/slike/2019/11/10/1615265.jpg"/>
        <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
      </figure>
      <p>V požaru je zaradi zadušitve z dimnimi plini umrla ena oseba, ena učenka pa je bila zaradi hudih opeklin s helikopterjem prepeljana v UKC Ljubljana. <br/><br/><b>Policija posredovala, strelca onesposobili</b><br/><br/>Policisti so v bliskoviti akciji storilca na aktivnem strelskem pohodu v odprtem spopadu obvladali. V dogodku je bila lažje poškodovana odrasla oseba in dva otroka. V intervenciji je sodelovalo 41 prostovoljnih in poklicnih gasilcev, požar so pogasili, rešili 16 učencev, ki so ob požaru ostali ujeti v učilnicah, vse ponesrečence pa uspešno spravili na varno, kjer so jih v oskrbo prevzeli reševalci in prvi posredovalci.</p>
      <figure>
        <img src="https://www.slovenskenovice.si/images/slike/2019/11/10/1615261.jpg"/>
        <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
      </figure>
      <p>Vodja intervencije, poveljnik PGD Veliki Kamen <b>Silvo Klavžar </b>je po intervenciji povedal: »Najtežjo odločitev v taki situaciji je treba sprejeti v trenutku, ko skozi okno v drugem nadstropju zaradi požara na pomoč kričijo nemočni otroci. Na drugi strani pa je na pohodu aktivni strelec, zaradi katerega sem kot vodja dolžan intervencijo prekiniti in odpoklicati vse gasilce in reševalce v zaklon, da ne bi ogrožal njihovih življenj. Morali smo počakati policijo, ki pa je na srečo hitro obvladala situacijo, da smo lahko tudi mi kmalu rešili vse otroke na varno.«<br/>​Na vaji je sodelovalo 41 gasilcev iz PGE Krško, PGD Veliki Kamen, PGD Mali Kamen, PGD Senovo, in gostujočih PGD Brezje iz Maribora ter PGD Podsreda. Poleg njih so sodelovale še tri patrulje policistov PP Krško in policisti iz PU Novo mesto, dve enoti NMP ZD Krško z ekipo prvih posredovalcev PGD Veliki Kamen, helikopter SV in regijski center za obveščanje Brežice.<br/><br/><br/>Kot da to ne bi bilo dovolj, so delo reševalnih služb ovirali še panični starši, pri čemer je policija enemu od njih zaradi oviranja dela reševalcev in ogrožanja varnosti odvzela prostost.<br/><br/>Vse skupaj pa je k sreči bila le gasilsko-reševalno vajo 'Goreče ljubosumje', ki je v organizaciji PGD Veliki Kamen potekala včeraj v Koprivnici. Vajo si je ogledalo okoli 200 gledalcev in opazovalci različnih intervencijskih služb v sistemu zaščite in reševanja. </p>
      <figure>
        <img src="https://www.slovenskenovice.si/images/slike/2019/11/10/1615262.jpg"/>
        <figcaption>Velika gasilsko-reševalno vaja 'Goreče ljubosumje'. FOTO: PGD Veliki Kamen</figcaption>
      </figure>
      <p>Namen vaje je bil preizkusiti pripravljenost na skupno posredovanje gasilskih enot in drugih služb zaščite in reševanja ob pojavu zahtevnejše intervencije zaradi podtaknjenega požara v osnovni šoli z velikim številom ujetih otrok in drugih ponesrečenih oseb, ob vzporedni aktivni strelski situaciji z enim aktivnim strelcem. Šlo je seveda tudi za izmenjavo izkušenj in prenos strokovnega znanja med vsemi udeleženci vaje.<br/><br/> </p>
    </article>
  </body>
</html>