<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/JoX43b/maalmaskinen-haaland-scoret-tre-i-toppkamp"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T18:08:33+00:00"/>
    <meta property="og:title" content="Målmaskinen Haaland scoret tre i toppkamp"/>
    <meta property="og:description" content="Erling Braut Haaland brukte først hælen til 1-0 og satte like godt også inn 2-0 og 3-0 da Salzburg slo Wolfsberg i østerriksk fotball søndag."/>
  </head>
  <body>
    <article>
      <h1>Målmaskinen Haaland scoret tre i toppkamp</h1>
      <h2>Erling Braut Haaland brukte først hælen til 1-0 og satte like godt også inn 2-0 og 3-0 da Salzburg slo Wolfsberg i østerriksk fotball søndag.</h2>
      <address><time datetime="2019-11-10T18:08:33+00:00">10 Nov 2019, 18:08</time> by <a rel="author">NTB</a></address>
      <p>Med tre nye scoringer ble nordmannen på ny den store spilleren for Salzburg søndag. 19-åringens elleville scoringsform fortsetter også.</p>
      <p>I tillegg til 15 mål i ligaen har han også scoret på bestilling i både mesterligaen og den østerrikske cupen denne sesongen. 26 mål på 22 kamper er fasiten så langt for 19-åringen.</p>
      <p>Ikke rart det knapt går en dag uten at Haaland settes i forbindelse med en overgang til én eller flere europeiske storklubber.</p>
      <p>
        <a href="https://www.bt.no/sport/i/MRXJLJ/farens-strategi-for-norges-stoerste-talent-hun-hadde-ingenting-paa">Les også<br/>Farens strategi for «Norges største talent»: – Hun hadde ingenting på et jentelag å gjøre<br/></a>
        <a href="https://www.bt.no/sport/i/9ven9E/stjernespiss-opp-i-ryggen-paa-haaland-etter-ny-scoring">Les også<br/>Stjernespiss opp i ryggen på Haaland etter ny scoring</a>
      </p>
      <h3>Ryktes vekk</h3>
      <p>Så sent som lørdag meldte samtidig <a href="https://www.skysports.com/football/news/11095/11856248/erling-haaland-man-utd-liverpool-arsenal-may-be-frustrated-as-striker-considers-rb-leipzig">Sky Sports</a> at Salzburg-profilen seriøst vurderer et klubbskifte innenfor det man kan kalle RB-universet.</p>
      <p>Tyske Leipzig, som i likhet med Salzburg har energidrikkprodusenten Red Bull i ryggen økonomisk, skal være svært interessert i å hente nordmannen.</p>
      <p>
        <b>Skulle den overgangen bli en realitet går Haaland i fotsporene til mange tidligere klubbkamerater. Liverpool-profilen Naby Keita er blant spillerne som har byttet ut Salzburg med Leipzig på et tidligere tidspunkt i karrieren.</b>
      </p>
      <p>
        <a href="https://www.bt.no/sport/i/GGXq0q/fotballtoppen-utelukker-ikke-haaland-salg-etter-det-vanvittige-maalshow">Les også<br/>Fotballtoppen utelukker ikke Haaland-salg etter det vanvittige målshowet<br/></a>
        <a href="https://www.bt.no/sport/i/8mVWkd/haalands-teknikk-imponerer-han-er-best-i-verden-til-aa-ta-straffespa">Les også<br/>Haalands teknikk imponerer: – Han er best i verden til å ta straffespark</a>
      </p>
      <p>Søndagens oppgjør mot Wolfsberg var møtet mellom lag nummer én og tre på tabellen i den østerrikske eliteserien. Fire minutter var spilt da Haaland i en trang situasjon fikk ballen av lagkamerat Takumi Minamino. Nordmannen svarte med et hælspark, og sekunder senere lå ballen i nettet etter å ha gått via en Wolfsberg-forsvarer.</p>
      <p>
        <b>Etter 77 minutters spill kom 2-0. Et innlegg havnet hos Haaland, som alene med keeper satte ballen iskaldt opp i målet.</b>
      </p>
      <p>3-0 kom rett før slutt etter forarbeid av Patson Daka.</p>
      <h3>Topper tabellen</h3>
      <p>Med 3-0-seieren har Salzburg fortsatt tre poengs luke til serietoer LASK Linz, mens forspranget til tredjeplasserte Wolfsberg økte til 11 poeng.</p>
      <p>
        <b>På toppscorerlisten har nordmannen fire måls forsprang på lagkamerat Patson Daka og Wolfsbergs Shon Weissman.</b>
      </p>
      <p>Haaland topper også scoringsstatistikken i mesterligaen. Der står han oppført med sju fulltreffere. Den siste av dem kom mot Napoli sist tirsdag.</p>
      <related>
        <h4>Mest lest akkurat nå</h4>
        <a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"/>
        <a href="https://www.bt.no/sport/i/AdBmyx/rbk-helten-tordnet-paa-direktesendt-tv-det-er-det-verste-som-kan-skj"/>
        <a href="https://www.bt.no/kultur/i/K3XXrM/slik-skal-de-faa-bergens-foerste-michelin-stjerne"/>
        <a href="https://www.bt.no/nyheter/okonomi/i/nalrkd/i-2015-skulle-stine-28-hjelpe-faren-med-aa-utvikle-selskapet-naa-jobb"/>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/nyheter/lokalt/i/dOa8EO/brannvesenet-har-kontroll-paa-husbrann-i-nordfjord"/>
      </related>
      <ol>
        <li>
          <a href="https://www.bt.no/tag/Erling_Braut_Haaland">Erling Braut Haaland</a>
        </li>
      </ol>
    </article>
  </body>
</html>