<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/tentato-suicidio-ragazzo-ponte-ferriera-10-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-10T18:21:00+00:00"/>
    <meta property="og:title" content="Ragazzo giovanissimo si lancia dal Ponte della Ferriera"/>
    <meta property="og:description" content="Il ragazzo è stato trasportato in codice rosso al Moscati"/>
  </head>
  <body>
    <article>
      <h1>Ragazzo giovanissimo si lancia dal Ponte della Ferriera</h1>
      <h2>Il ragazzo è stato trasportato in codice rosso al Moscati</h2>
      <address><time datetime="2019-11-10T18:21:00+00:00">10 Nov 2019, 18:21</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p>Un ragazzo giovanissimo si è gettato dal Ponte della Ferriera di Avellino, un luogo tristemente noto per la lunga serie di suicidi o tentati suicidi che lo hanno caratterizzato. Stando a quanto si apprende, si tratta di un minorenne che è stato prontamente soccorso e trasportato presso il Pronto Soccorso dell’ospedale “Moscati” di Avellino. Le sue condizioni sono disperate. Si tratta di un 13enne di Rione Mazzini di origini argentine. I genitori erano a Napoli quando il fatto è avvenuto, e lo avevano lasciato dalla nonna.</p>
      <h3>La prima ricostruzione della tragedia</h3>
      <p>Le prime ricostruzioni della tragedia affermano che il ragazzo sia giunto sul posto in bicicletta e, nonostante le barriere poste sul ponte, sia riuscito ad aprirsi un varco e lanciarsi nel vuoto. Sul posto, oltre ai sanitari del 118, anche le pattuglie della sezione Volanti della Questura di Avellino, guidata dal Vicequestore aggiunto Elio Iannuzzi, della Polizia Municipale e i Vigili del Fuoco del capoluogo.</p>
      <h3>Le condizioni del ragazzo</h3>
      <p>Nonostante l'intervento dei sanitari sia stato pressochè immediato, i danni provocati dalla caduta sono enormi: il ragazzo ha riportato fratture multiple e una lesione alla milza. Presso il pronto soccorso è stato attivato il “Trauma Team”, rianimatore, ortopedico, radiologo, ecografista e chirurgo. Si attende l'esito degli esami strumentali per conoscere la gravità delle ferite.</p>
    </article>
  </body>
</html>