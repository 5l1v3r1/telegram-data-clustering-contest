<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951421"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T18:53:31+00:00"/>
    <meta property="og:title" content="15 ఏళ్లుగా అతడి మెదడును తొలిచేస్తున్న జీవి..ఆ అలవాటే కారణమన్న డాక్టర్లు"/>
    <meta property="og:description" content="ADVT"/>
  </head>
  <body>
    <article>
      <h1>15 ఏళ్లుగా అతడి మెదడును తొలిచేస్తున్న జీవి..ఆ అలవాటే కారణమన్న డాక్టర్లు</h1>
      <address>
        <time datetime="2019-11-10T18:53:31+00:00">10 Nov 2019, 18:53</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> వాంగ్‌కు నత్తగుల్లలంటే భలే ఇష్టం. కనపడితే చాలు..వాటిని చక్కగా వండుకుని తినేస్తాడు. ఆ మాటకోస్తే అతడే కాదు ప్రపంచంలో అనేక మంది నత్తగుల్లలంటే పడి చస్తారు. ఇందులో తప్పుపట్టాల్సిదేం లేకపోయినప్పటికీ..ఈ అలవాటు కారణంగా వాంగ్‌ భారీ మూల్యం చెల్లించుకోవాల్సి వచ్చింది. ఇతడి విషయాన్ని చైనా ప్రజలకు వివరిస్తూ జాగ్రత్తగా ఉండమని హెచ్చరిస్తున్నారు అక్కడి డాక్టర్లు. 2005లో మొదటి సారి వాంగ్ నత్తగుల్లను టేస్ట్ చేశాడు. అటుపై వాటిని వదలలేకపోయాడు.</p>
      <p> అయితే మొదటి నుంచీ అతడిని అనారోగ్యం పీడించసాగింది. ప్రతి పక్షం రోజులకొకసారి వాంతులు చేసుకుంటే మంచం పట్టేవాడు. డాక్టర్లు తమకు తోచిన మందుకలు ఇచ్చి అతడికి ఉపశమనం కలిగించేవారు. కొద్ది రోజుల తరువాత కథ మళ్లా మొదటికి వచ్చేది. ఎందరో డాక్టర్లను కలిశాడు. ఎక్కడా శాశ్వత పరిష్కారం లభించలేదు. కొందరు వైరల్ ఫీవర్ అన్నారు. మరి కొందరు ఇంకేదో రోగం పేరు చెప్పారు. ఓచోట అయితే క్యాన్సెన్ సోకిందని భయపెట్టారు. వాంగ్‌కు ఏమీ అర్థం కాలేదు. ప్రతిసారి ఓ కొత్త ఆసుపత్రిలో అడుగుపెట్టమే కానీ..పరిస్థితి మాత్రం ఎక్కడవేసిన గొంగళి అక్కడే అన్నట్టుగా ఉంది.  అయితే ఇటీవలే వాంగ్‌కు అనారోగ్యం తిరగబెట్టింది. ఎప్పటిలాగే ఓ ఆసుపత్రికి వెళ్లిన తన హిస్టరీ మొత్తం ఏకరవు పెట్టుకున్నాడు. దీంతో ఆ ఆసుపత్రి డాక్టర్లు అతడి కేసును ఓ ఛాలెంజ్‌గా తీసుకున్నారు. ఎట్టకేలకు అతడిని వేధిస్తున్నదేమిటో కనిపెట్టారు. వారు చెప్పింది విని వాంగ్‌కూడా షాకయ్యాడు. గత 15 ఏళ్లుగా అతడి మెదడును టేప్ వార్మ్ అనే కొద్దికొద్దిగా ఆరగిస్తోందని డాకర్లు తెలిపారు. ఏదో ఒక సందర్భంగాలో వాంగ్ తొందర్లో నత్తగుల్లను సరిగ్గా వండకుండా ఆరగించి ఉంటాడని, దీంతో ఆ టెప్ వార్మ్ మెదడులోకి ప్రవేశించిందని చెబుతున్నారు. అన్నట్టు దాన్ని మెదడులోంచి బయటకు తీయడానికి డాక్టర్లు రెండు గంటలకు పైగా శ్రమించారు.  దాదాపు 12 సెంటీమీటర్లు పొడవున్న దీన్ని శరీరభాగాలు ఏవైనా మెదడులో మిగిలిపోతే..అవి పెరిగి పిల్ల టేప్ వార్మ్‌లుగా రూపాంతరం చెందే ప్రమాదం ఉందని వారు ఈ సంర్భంగా తెలిపారు. అందుకే అత్యంత జాగ్రత్తగా ఈ ఆపరేషన్ నిర్వహించామని తెలిపారు. డాక్టర్లు శ్రమ ఫలించడంతో ప్రస్తుతం వాంగ్ కోలుకుంటున్నాడు.</p>
    </article>
  </body>
</html>