<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42753_Na-Lvivshchini-v-seli-ledve-ne-zhoriv-cholovik-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-10T18:49:00+00:00"/>
    <meta property="og:title" content="На Львівщині в селі ледве не згорів чоловік (ФОТО)"/>
    <meta property="og:description" content="9 листопада о 04:18 до Служби порятунку «101» надійшло повідомлення про пожежу в с. Кізлів Буського району. Пожежа виникла в дерев’ян"/>
  </head>
  <body>
    <article>
      <h1>На Львівщині в селі ледве не згорів чоловік (ФОТО)</h1>
      <address>
        <time datetime="2019-11-10T18:49:00+00:00">10 Nov 2019, 18:49</time>
      </address>
      <p>
        <b>9 листопада о 04:18 до Служби порятунку «101» надійшло повідомлення про пожежу в с. Кізлів Буського району. Пожежа виникла в дерев’яному одноповерховому житловому будинку, розміром 10×6 м.</b>
      </p>
      <figure>
        <img src="http://press-centr.com/images/image/2019/11/%D0%9B%D1%8C%D0%B2%D1%96%D0%B2/%D0%91%D1%83%D1%81%D1%8C%D0%BA_1.jpg"/>
      </figure>
      <related>
        <h4>Читайте також:</h4>
        <a href="http://press-centr.com/ua/news/42700_V-budinku-Lvova-zahorilasya-liftova-shakhta"/>
      </related>
      <p>До місця виклику негайно виїхали рятувальники 14-ої Державної пожежно-рятувальної частини м. Буськ та 44-го Державного пожежно-рятувального посту сел. Олесько.</p>
      <related>
        <h4>Читайте також:</h4>
        <a href="http://press-centr.com/ua/news/42252_U-Lvovi-zahorivsya-harazh"/>
      </related>
      <p>Пожежу помітили сусіди, які викликали вогнеборців. Як з’ясувалось на місці, в будинку може перебувати, власник 1962 року народження.</p>
      <p>Через сильне задимлення рятувальникам довелось працювати в апаратах на стисненому повітрі. Під час проведення розвідки пожежі, в будинку виявили чоловіка. Потерпілого рятувальники вивели із задимленого помешкання на свіже повітря й передали медикам для надання подальшої допомоги. Від госпіталізації чоловік відмовився.</p>
      <related>
        <h4>Читайте також:</h4>
        <a href="http://press-centr.com/ua/news/42175_U-Lvovi-v-kvartiri-zahinula-babusya-VIDEO"/>
      </related>
      <p>Завдяки професійним діям вогнеборців та своєчасному залученню сил і засобів, вдалося не допустити розповсюдження вогню і тим самим ще й врятувати житловий будинок та поруч розміщену господарську будівлю від повного знищення.</p>
      <p>О 05:12 пожежу вдалось локалізувати, та о 06:11 ліквідувати в складі ланки газодимозахисної служби. Внаслідок пожежі вогнем знищено прибудову до хати на площі 15 кв.м, дах житлового будинку на площі 50 кв.м, речі домашнього вжитку на площі 30 кв.м, пошкоджено перекриття житлового будинку на площі 60 кв.м, дах сусідньої господарської будівлі на площі 20 кв.м.</p>
      <related>
        <h4>Читайте також:</h4>
        <a href="http://press-centr.com/ua/news/34276_Na-Lvivshchini-horiv-avtobus-FOTO"/>
      </related>
      <p>До ліквідації пожежі залучили 7 чоловік особового складу та 2 одиниці спецтехніки.</p>
      <p>Обставини пожежі та причина виникнення займання встановлюються.</p>
      <related>
        <h4>Читайте також:</h4>
        <a href="http://press-centr.com/ua/news/33606_U-Khmelnitskomu-horilo-kafe-na-rechovomu-rinku-FOTO"/>
      </related>
      <p>Про це повідомили у ГУ ДСНС України у Львівській області</p>
    </article>
  </body>
</html>