<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/djokovic-igrao-sam-na-kartu-iskustva/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T18:57:57+00:00"/>
    <meta property="og:title" content="Đoković: Igrao sam na kartu iskustva"/>
    <meta property="og:description" content="Novak Đoković je bio siguran na startu završnog Mastersa u Londonu, u duelu sa 23-godišnjim Mateom Beretinijem. – Lepo je vratiti se u London koji je već deset godina domaćin ovog sjajnog turnira. Osvojio sam ga pet puta i jasno je da uživam igrajući na ovom terenu, izjavio je Novak posle meča. Mladi Italijan nije […]"/>
  </head>
  <body>
    <article>
      <h1>Đoković: Igrao sam na kartu iskustva</h1>
      <address><time datetime="2019-11-10T18:57:57+00:00">10 Nov 2019, 18:57</time> by <a rel="author">Darko</a></address>
      <p>Novak Đoković je bio siguran <a href="https://www.sportskacentrala.com/2019/11/10/djokovicev-rutinski-start-u-londonu-italijan-za-zagrevanje/">na startu završnog Mastersa u Londonu</a>, u duelu sa 23-godišnjim Mateom Beretinijem.</p>
      <p><b>– Lepo je vratiti se u London koji je već deset godina domaćin ovog sjajnog turnira. Osvojio sam ga pet puta i jasno je da uživam igrajući na ovom terenu</b>, izjavio je Novak posle meča.</p>
      <p>Mladi Italijan nije bio teška prepreka za najboljeg srpskog tenisera.</p>
      <p><b>– Ovo je Beretinijev prvi nastup ovde. Znao sam da će biti nervozan, pa sam igrao na kartu iskustva. Imao sam sreću da napravim brejk sredinom prvog seta posle čega sam nastavio da odlično čitam njegove servise</b>, istakao je Đoković.</p>
      <p>Novak drugi meč u Londonu igra u utorak, a za sada je još uvek nepoznato da li će mu rival biti Rodžer Federer ili Dominik Tim, koji se sastaju kasnije večeras.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/djokovicev-rutinski-start-u-londonu-italijan-za-zagrevanje/"/>
        <a href="https://www.sportskacentrala.com/2019/11/10/live-novak-djokovic-mateo-beretini/"/>
        <a href="https://www.sportskacentrala.com/2019/11/09/djokovic-rafa-je-u-boljoj-poziciji-od-mene/"/>
        <a href="https://www.sportskacentrala.com/2019/11/05/obavljen-zreb-za-atp-finale-novak-u-grupi-sa-federerom/"/>
        <a href="https://www.sportskacentrala.com/2019/11/04/novi-svetski-poredak-nadal-i-zvanicno-smenio-djokovica/"/>
        <a href="https://www.sportskacentrala.com/2019/11/03/djokovic-samouveren-evo-sta-je-potrebno-da-srbin-bude-prvi-na-kraju-godine/"/>
        <a href="https://www.sportskacentrala.com/2019/11/03/djokovic-po-peti-put-najbolji-u-pariskom-bersiju/"/>
        <a href="https://www.sportskacentrala.com/2019/11/03/live-novak-djokovic-denis-sapovalov-2/"/>
        <a href="https://www.sportskacentrala.com/2019/11/02/balkanski-tango-pripao-srbinu-djokovic-u-finalu-pariza/"/>
      </related>
    </article>
  </body>
</html>