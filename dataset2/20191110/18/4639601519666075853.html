<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/culture/60o-festival-thessalonikis-fotia-kai-pyretos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T18:46:06+00:00"/>
    <meta property="og:title" content="60ό Φεστιβάλ Θεσσαλονίκης – Βραβεία : Φωτιά και πυρετός"/>
    <meta property="og:description" content="Οι ταινίες «Θα’ ρθει η φωτιά» και «Πυρετός» είναι εκείνες που ξεχώρισαν στα βραβεία του που απονεμήθηκαν χτες στο Ολύμπιον της πλατείας Αριστοτέλους"/>
  </head>
  <body>
    <article>
      <h1>60ό Φεστιβάλ Θεσσαλονίκης – Βραβεία : Φωτιά και πυρετός</h1>
      <h2>Οι ταινίες «Θα’ ρθει η φωτιά» και «Πυρετός» είναι εκείνες που ξεχώρισαν στα βραβεία του που απονεμήθηκαν χτες στο Ολύμπιον της πλατείας Αριστοτέλους</h2>
      <address><time datetime="2019-11-10T18:46:06+00:00">10 Nov 2019, 18:46</time> by <a rel="author">Ζουμπουλάκης Γιάννης</a></address>
      <p>
        <b>ΘΕΣΣΑΛΟΝΙΚΗ, αποστολή</b>
      </p>
      <p>Μετά από ένα δεκαήμερο συγκινήσεων συνδυασμένων με τις κινηματογραφικές απολαύσεις, το φεστιβάλ κινηματογράφου Θεσσαλονίκης ολοκληρώθηκε το βράδυ της Κυριακής 10 Νοεμβρίου στο Ολύμπιον με την απονομή των βραβείων και την προβολή της ταινίας λήξης «Jojo».</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Ομορφη και την ίδια ώρα σκληρή, η ισπανική ταινία «Θα’ ρθει η φωτιά», απέσπασε την ανώτατη διάκριση του φεστιβάλ κινηματογράφου Θεσσαλονίκης. Ο Χρυσός Αλέξανδρος δεν είναι το μόνο βραβείο που κέρδισε η ταινία του Ολιβερ Λάσε που συνοδεύεται από χρηματικό έπαθλο 15.000 Ευρώ. Για το ίδιο έργο ο Αμαδόρ Αρίας κέρδισε το βραβείο της καλύτερης ανδρικής ερμηνείας (παίζει ΄ναν σιωπηλό άνθρωπο ο οποίος μετά από ποινή φυλάκισης για εμπρησμό προσπαθεί να «κοινωνικοποιηθεί» στην ίδια κοινότητα της ισπανικής επαρχίας στην οποία πριν από χρόνια έβαλε φωτιά…)</p>
      <p>Η κριτική επιτροπή για το Διεθνές Διαγωνιστικό Τμήμα του 60ού Φεστιβάλ Κινηματογράφου Θεσσαλονίκης αποτελούνταν από τους Ρουγκίλε Μπαρζντζιουκάιτε (κινηματογραφίστρια, θεατρική σκηνοθέτις, καλλιτέχνις από τη Λιθουανία), Τζάκι Ντέιβις (παραγωγός από το Ηνωμένο Βασίλειο),  Αριάν Λαμπέντ (ηθοποιός από τη Γαλλία),  Βίλαντ Σπεκ (κινηματογραφιστής, συγγραφέας, επιμελητής ταινιών από τη Γερμανία) και την ελληνίδα ηθοποιό Αγγελική Παπούλια.</p>
      <p>Ισπανίδα όμως είναι και η Γκρέτα Φερνάντεθ που κέρδισε το βραβείο γυναικείας ερμηνείας για την «Κόρη του κλέφτη». Η ταινία διαδραματίζεται στα φτωχά περίχωρα της Βαρκελώνης και αφορά την προβληματική σχέση μιας γυναίκας με τον πατέρα της αλλά και τον πατέρα του παιδιού της.</p>
      <p>Ο Αργυρός Αλέξανδρος (και τα 8.000 ευρώ που τον συνοδεύουν) δόθηκε στην ταινία «Πυρετός» της Μάγια Ντα Ρεν στην οποία ένας πατέρας αρρωσταίνει όταν η κόρη του τού ανακοινώνει ότι θα απομακρυνθεί από κοντά του προκειμένου να σπουδάσει στην πόλη, ενώ για το «Τραγούδι χωρίς όνομα», συμπαραγωγή Περού – Ισπανίας, η Μελίνα Λεόν κέρδισε το βραβείο καλύτερης σκηνοθεσίας.</p>
      <h3>Σε άλλα τμήματα</h3>
      <p>Στο νέο διαγωνιστικό τμήμα του φεστιβάλ με τίτλο Meet the Neighbors που εγκαινιάσθηκε εφέτος συμμετείχαν νέοι δημιουργοί από την περιοχή της Νοτιοανατολικής Ευρώπης, της ανατολικής Μεσογείου και της Μέσης Ανατολής, της μεγάλης «γειτονιάς μας», με την πρώτη ή τη δεύτερη ταινία τους. Το βραβείο καλύτερης ταινίας σε αυτή την ενότητα (με χρηματικό έπαθλο 5.000 ευρώ) δόθηκε στην γαλλοτυνησιακή ταινία «Τλάμες», ενώ ο αυστραλέζος «επιβάτης» των Ίζομπελ Νόουλς και Βαν Σάουεργουαιν κέρδισε το βραβείο του τμήματος Εικονικής Πραγματικότητας (Virtual Reality).</p>
      <p>Κρίμα πάντως που καμία ελληνική ταινία από τις τρεις που διαγωνίζονταν δεν κέρδισε κάποιο βραβείο. Τουλάχιστον μία, ο «Απόσταρτος» του Ζαχαρία Μαυοειδή άξιζε κάποιας διάκρισης την οποία μάλιστα βρήκε από το κοινό κερδίζοντας το βραβείο Fischer για ταινία των διεθνών τμημάτων του 60ού φεστιβάλ.</p>
      <p>Σε ότι αφορά το ελληνικό τμήμα του φεστιβάλ (μη διαγωνιζόμενο») η «Πολιορκία στην οδό Λίπερτη» του Σταύρου Παπαλλή προτιμήθηκε από πολύ κόσμο. Κατ’ αρχάς η ταινία απέσπασε το βραβείο κοινού για το ελληνικό πρόγραμμα καθώς επίσης το βραβείο της ΕΡΤ, το βραβείο της Διεθνούς Ενωσης Κινηματογραφικών Κριτικών (FIPRESCI) αλλά κι εκείνο της Πανελλήνιας Ενωσης Κριτικών Κινηματογράφου. Αυτά για όσους εξακολουθούν να πιστεύουν στην παλαιομοδίτικη άποψη ότι η γνώμη των κριτικών διαφέρει από εκείνη του κοινού…</p>
      <h3>Αλλα βραβεία</h3>
      <p><b>Βραβείο Ελληνικού Κέντρου Κινηματογράφου</b>: εξ’ ημισείας στις ταινίες «Περσεφόνη» και «Cosmic Candy» των Κώστα Αθουσάκη, Ρηνιώς Δραγασάκη αντιστοίχως.</p>
      <p><b>Βραβείο Βουλής των Ελλήνων</b>: «Το νου σας στα παιδιά» σε σκηνοθεσία Νταγκ Γιόχαν Χάουγκερουντ (Νορβηγία, Σουηδία)</p>
      <p><b>Βραβείο </b><b>WIFT</b> <b>GR</b><b> (</b><b>Women</b> <b>in</b> <b>Film</b><b> &amp; </b><b>Television</b><b>):</b> «Cosmic Candy» (αξίζει να σημειωθεί ότι το βραβείο αυτό δίδεται για την καλύτερη γυναικεία συνεισφορά και παρουσία μπροστά ή πίσω από την κάμερα)</p>
      <p><b>Βραβείο νεότητας</b> (καλύτερης ταινίας): «Απόστρατος» του Ζ. Μαυροειδή και ειδικό βραβείο: «Το θαύμα της θάλασσας των Σαγασσών» του Σύλλα Τζουμέρκα</p>
      <p><b>Βραβείο Ιδρύματος Ιωάννου Φ. Κωστόπουλου</b> (νέο βραβείο από το Ίδρυμα Ιωάννου Φ. Κωστοπούλου που συμπληρώνει 40 χρόνια παρουσίας στο χώρο του πολιτισμού. Η εφετινή επιτροπή αξιολόγησης αποτελούνταν από την δημοσιογράφο Μαρία Κατσουνάκη, την σκηνοθέτρια Εύα Στεφανή και τον διευθυντή φωτογραφίας Γιώργο Φρέντζο). «Δεν θέλω να γίνω δυσάρεστος αλλά πρέπει να μιλήσουμε για κάτι σοβαρό» του Γιώργου Γεωργόπουλου.</p>
      <p>Μετά από ένα δεκαήμερο συγκινήσεων συνδυασμένων με τις κινηματογραφικές απολαύσεις, το φεστιβάλ κινηματογράφου Θεσσαλονίκης ολοκληρώθηκε το βράδυ της Κυριακής 10 Νοεμβρίου στο Ολύμπιον με την απονομή των βραβείων και την προβολή της ταινίας λήξης «Jojo».</p>
      <p>Ομορφη και την ίδια ώρα σκληρή, η ισπανική ταινία «Θα’ ρθει η φωτιά», απέσπασε την ανώτατη διάκριση του φεστιβάλ κινηματογράφου Θεσσαλονίκης. Ο Χρυσός Αλέξανδρος δεν είναι το μόνο βραβείο που κέρδισε η ταινία του Ολιβερ Λάσε που συνοδεύεται από χρηματικό έπαθλο 15.000 Ευρώ. Για το ίδιο έργο ο Αμαδόρ Αρίας κέρδισε το βραβείο της καλύτερης ανδρικής ερμηνείας (παίζει ΄ναν σιωπηλό άνθρωπο ο οποίος μετά από ποινή φυλάκισης για εμπρησμό προσπαθεί να «κοινωνικοποιηθεί» στην ίδια κοινότητα της ισπανικής επαρχίας στην οποία πριν από χρόνια έβαλε φωτιά…)</p>
      <p>Η κριτική επιτροπή για το Διεθνές Διαγωνιστικό Τμήμα του 60ού Φεστιβάλ Κινηματογράφου Θεσσαλονίκης αποτελούνταν από τους Ρουγκίλε Μπαρζντζιουκάιτε (κινηματογραφίστρια, θεατρική σκηνοθέτις, καλλιτέχνις από τη Λιθουανία), Τζάκι Ντέιβις (παραγωγός από το Ηνωμένο Βασίλειο),  Αριάν Λαμπέντ (ηθοποιός από τη Γαλλία),  Βίλαντ Σπεκ (κινηματογραφιστής, συγγραφέας, επιμελητής ταινιών από τη Γερμανία) και την ελληνίδα ηθοποιό Αγγελική Παπούλια.</p>
      <p>Ισπανίδα όμως είναι και η Γκρέτα Φερνάντεθ που κέρδισε το βραβείο γυναικείας ερμηνείας για την «Κόρη του κλέφτη». Η ταινία διαδραματίζεται στα φτωχά περίχωρα της Βαρκελώνης και αφορά την προβληματική σχέση μιας γυναίκας με τον πατέρα της αλλά και τον πατέρα του παιδιού της.</p>
      <p>Ο Αργυρός Αλέξανδρος (και τα 8.000 ευρώ που τον συνοδεύουν) δόθηκε στην ταινία «Πυρετός» της Μάγια Ντα Ρεν στην οποία ένας πατέρας αρρωσταίνει όταν η κόρη του τού ανακοινώνει ότι θα απομακρυνθεί από κοντά του προκειμένου να σπουδάσει στην πόλη, ενώ για το «Τραγούδι χωρίς όνομα», συμπαραγωγή Περού – Ισπανίας, η Μελίνα Λεόν κέρδισε το βραβείο καλύτερης σκηνοθεσίας.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>