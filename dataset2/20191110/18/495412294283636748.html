<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-pro-patria-alessandria-streaming-video-e-tv-tigrotti-favoriti-serie-c/1946243/"/>
    <meta property="og:site_name" content="IlSussidiario"/>
    <meta property="article:published_time" content="2019-11-10T18:33:19+00:00"/>
    <meta property="og:title" content="DIRETTA/ Pro Patria Alessandria (risultato finale 0-0): pari senza gol"/>
    <meta property="og:description" content="Diretta Pro Patria Alessandria: streaming video e tv, risultato finale 0-0. Pari tra le due compagini che in classifica hanno una distanza di 6 punti."/>
  </head>
  <body>
    <article>
      <h1>DIRETTA/ Pro Patria Alessandria (risultato finale 0-0): pari senza gol</h1>
      <h2>Diretta Pro Patria Alessandria: streaming video e tv, risultato finale 0-0. Pari senza gol tra le due compagini che in classifica ora hanno una distanza di 6 punti.</h2>
      <address><time datetime="2019-11-10T18:33:19+00:00">10 Nov 2019, 18:33</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA PRO PATRIA ALESSANDRIA (RISULTATO FINALE 0-0): PARI SENZA GOL</h4>
      <p>Termina con il <b>risultato finale</b> di <b>0-0</b> la <b>diretta</b> di <b>Pro Patria Alessandria</b> gara che ha messo di fronte due squadre con grande voglia di portare a casa tre punti e la determinazione per centrare il loro obiettivo. Si tratta sicuramente di un pari che vale una sconfitta per gli ospiti che si fermano ancora e vedono allontanarsi le squadre davanti, eccezion fatta per Pontedera che ha perso. Dall’altra parte è un punto guadagnato per la Pro Patria che seppur non in un momento molto facile, 2 punti nelle ultime 4 partite, aveva bisogno di una scossa contro un avversario così importante. La stagione è ancora lunga ed entrambe le squadre hanno dimostrato oggi di poter dare ancora molto di più di quello che al momento dice la classifica. (agg. di Matteo Fantozzi)</p>
      <h4>CHE ERRORE SULJIC</h4>
      <p>La ripresa della <b>diretta</b> di <b>Pro Patria Alessandria</b> supera la metà con il <b>risultato</b> ancora di <b>0-0.</b> La prima occasione della seconda frazione di gioco è per Arrighini che è bravo a controllare la sfera col tacco e a calciare di prima intenzione. La sfera termina altissima sopra la traversa. Al minuto 52 Suljic ha una buona occasione su calcio di punizione, ma la vanifica in maniera assurda, il pallone infatti supera anche la barriera ma non è in grado di impensierire il portiere avversario. La Pro Patria decide di effettuare due cambi con Defendi e Masetti che prendono il posto di Kolaj e Brignoli. La gara è ancora lunga, staremo a vedere chi avrà l’intensità e la cattiveria per portare a casa un risultato che sarebbe davvero molto importante. (agg. di Matteo Fantozzi)</p>
      <h4>INTERVALLO</h4>
      <p>Siamo arrivati all’intervallo per la <b>diretta</b> di<b> Pro Patria Alessandria</b> col <b>risultato</b> che è di <b>0-0.</b> Al minuto 20 Galli riesce a mettere una bella palla per Mastroianni, questi è bravissimo ad aspettare il rimbalzo del pallone per calciare di prima intenzione senza grande fortuna. Al 25esimo Eusepi è bravo a mettere una palla coi giri giusti ad Arrighini, la palla trova pronto Lombardoni a dirgli di no con una scivolata di grande personalità. Al 40esimo Sulijc mette dentro per Arrighini che da una posizione defilata calcia senza grandissima fortuna, la palla termina sul fondo. È stato un primo tempo senza reti, ma che comunque ha regalato anche delle ottime emozioni. Staremo a vedere se nella ripresa arriveranno anche i gol di due squadre che possono contare anche su diversi calciatori di estremo valore nelle fila dei loro attaccanti. (agg. di Matteo Fantozzi)</p>
      <h4>OCCASIONE KOLAJ</h4>
      <p>La <b>diretta</b> di <b>Pro Patria Alessandria</b> non ci ha regalato per ora grandi emozioni, a metà del primo tempo siamo sul <b>risultato</b> di <b>0-0.</b> Pronti via punizione per i tigrotti, Brignoli calcia con potenza ma senza precisione e la palla si perde sul fondo. Al settimo Suljic batte un bel calcio d’angolo teso, Prestia impegna Tornaghi che riesce con una mano a dirgli di no. Al decimo l’Alessandria perde Prestia che è costretto ad uscire per infortunio, al suo posto entra Dossena. La migliore occasione si produce all’undicesimo con Kolaj che riesce a superare Cosenza e a calciare col suo potente mancino, Valentini in tuffo riesce a respingere. Mastroianni pochi minuti dopo trova la sponda giusta per Pedone che però calcia malamente al lato. Ecco le formazioni ufficiali: <b>Alessandria</b> (3-5-2): Valentini; Prestia (10′ Dossena), Cosenza, Sciacca; Cambiaso, Castellano, Suljic, Chiarello, Celia; Eusepi, Arrighini. A disp. Crisanto, Ponzio, Gilli, Akammadu, Sartore, Gerace, Gjura, Pandolfi, Ceur, M’Hmasi. All. C. Scazzola. <b>Pro Patria</b> (3-5-2): Tornaghi; Battistini, Lombardoni, Boffelli; Colombo, Brignoli, Fietta, Pedone, Galli; Kolaj, Mastroianni. A disp. Mangano, Marcone, Molnar, Palesi, Le Noci, Parker, Bertoni, Spizichino, Defendi, Molinariu, Ferri, Masetti. All. I. Javorcic. (agg. di Matteo Fantozzi)</p>
      <h4>SI COMINCIA!</h4>
      <p>In vista della diretta di <b>Pro Patria Alessandria</b> andiamo a dare uno sguardo alle parole di Fabio Artico dopo il successo contro il Novara. Il direttore sportivo dell’Alessandria ha specificato a Radio Sportiva: “La vittoria ha per noi una doppia valenza. Arrivavamo da un periodo molto negativo che aveva messo un po’ di apprensione su tutta la squadra e anche sull’ambiente. Questa è una vittoria che ci dà grande fiducia e ci riporta in una zona di classifica importante. Vincere un derby poi fa sempre molto piacere dando maggiore importanza ai tre punti”. Si parla poi della stagione in generale: “Per noi è un anno di rilancio. La società ha deciso di costruire una squadra competitiva in 2-3 anni per potercela giocare con tutti, quindi serve solo pazienza. Il Monza? Se guardiamo il valore delle rose sono molto più forti di noi, però nel calcio non sempre uno più uno fa due”. (agg. di Matteo Fantozzi)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Pro Patria Alessandria,</b> oggi alle ore 17.30, non sarà trasmessa in <b>diretta tv</b> ma in esclusiva in <b>diretta streaming video</b> via internet per tutti gli abbonati Elevensports, che avranno la possibilità di seguire l’incontro attraverso l’app Elevensports tramite smart tv, smartphone e tablet, oppure collegandosi tramite pc sul sito elevensports.it.</p>
      <h4>I BOMBER</h4>
      <p>Volendo individuare dei protagonisti attesi per la diretta della Serie C di <b>Pro Patria Alessandria</b>, certo per quanto riguarda la formazione biancoblu non possiamo non parlare di Mastroianni. La punta classe 1992 infatti ad oggi ha messo a tabella 4 reti, sufficienti per il titolo di capocannoniere: i fan dei tigrotti però si aspettano di più dall’attaccante. Per l’Alessandria invece il titolo di re del gol nello spogliatoio grigiorosso appartiene a Eusepi, autore di ben 5 gol finora. Vanno però anche oggi tenuti d’occhio Chiarello e Arrighini che per la squadra piemontese hanno messo rispettivamente a segno tre e due marcature a testa, alla vigilia di questa 14^ giornata della Serie C.(agg Michela Colombo)</p>
      <h4>I TESTA A TESTA</h4>
      <p>Si è disputata già 12 volte la diretta di <b>Pro Patria Alessandria</b> con il bilancio che parla di 5 vittorie a testa e 2 pareggi. L’ultimo precedente risale alla scorsa stagione quando al Giuseppe Moccagatta la gara terminò col risultato di 1-2. Gli ospiti erano passati in vantaggio grazie a una rete di Fietta al minuto 4, con Santini che aveva trovato il pari su calcio di rigore appena 3 giri di orologio più tardi. Pronti via nella ripresa riportava avanti gli ospiti con un buon spunto Gucci. L’ultimo successo dei biancogrigi risale invece al marzo del 2016 in casa della Pro Patria. La gara terminò col risultato di 0-1 decisa da una rete di Marconi al minuto numero 13. La partita mise poi in mostra diversi talenti giovani e alcuni calciatori di grande esperienza come Loviso e Nicco. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Pro Patria Alessandria,  diretta</b> dall’arbitro Simone Galipò, domenica 10 novembre 2019 alle <b>ore 17.30</b> presso lo stadio Speroni di Busto Arsizio, sarà una sfida valevole per la quattordicesima giornata del <b>campionato di Serie C.</b> I bustocchi hanno compiuto <a href="https://www.ilsussidiario.net/news/video-monza-pro-patria-2-3-dts-highlights-e-gol-molnar-promuove-i-tigrotti/1946316/">l’impresa in Coppa Italia di Serie C,</a> eliminando la capolista del campionato nel girone A grazie a un gol di Molnar nei supplementari. Sbancato il Brianteo, la formazione di Busto Arsizio si rituffa nel campionato contro un’Alessandria che in Coppa è stata invece<a href="https://www.ilsussidiario.net/news/diretta-juventus-u23-alessandria-streaming-video-tv-e-derby-coppa-italia-serie-c/1944075/"> eliminata dalla Juventus U23.</a> In campionato la Pro Patria ha ottenuto solo 2 punti nelle ultime 4 partite disputate, l’Alessandria è invece reduce da un’importante vittoria contro il Novara che ha interrotto un periodo di crisi e riconsegnato il <b>terzo post</b>o nel girone A ai grigi. I bustocchi restano invece decimi a braccetto con la Pro Vercelli al decimo posto in classifica, al confine della<b> zona play off.</b></p>
      <h4>PROBABILI FORMAZIONI PRO PATRIA ALESSANDRIA</h4>
      <p>Le <b>probabili formazioni</b> che dovrebbero scendere in campo in Pro Patria Alessandria, domenica 10 novembre 2019 presso lo stadio Speroni di Busto Arsizio, sfida valevole per la quattordicesima giornata del campionato di Serie C. La Pro Patria allenata da Ivan Javorcic schiererà un 3-5-2: Tornaghi; Battistini, Lombardoni, Boffelli; Masetti, Brignoli, Bertoni, Fietta, Galli; Mastroianni, Le Noci. 3-5-2 anche per l’Alessandria guidata in panchina da Cristiano Scazzola: Valentini; Dossena, Cosenza, Sciacca; Cambiaso, Chiarello, Suljic, Castellano, Celia; Eusepi, Arrighini.</p>
      <h4>LE QUOTE PER LE SCOMMESSE</h4>
      <p>L’agenzia Snai indica come favorita per chi scommetterà sull’esito di Pro Patria Alessandria la formazione ospite. Quota per la vittoria interna proposta a 2.80, eventuale pareggio offerto a una quota di 3.00 mentre il successo in trasferta viene proposto a una quota di 2.35. Per chi invece punterà sul numero di gol realizzati complessivamente dalle due squadre nel corso della partita, quotato 2.20 l’over 2.5 e quotato 1.65 l’under 2.5.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-medvedev-tsitsipas-nadal-zverev-streaming-video-tv/1947549/"/>
        <a href="https://www.ilsussidiario.net/news/diretta-mondiali-paralimpici-atletica-2019-streaming-video-e-tv-azzurri-e-orari/1947581/"/>
        <a href="https://www.ilsussidiario.net/news/diretta-frosinone-chievo-streaming-video-dazn-due-squadre-in-salute-serie-b/1946236/"/>
        <a href="https://www.ilsussidiario.net/news/diretta-venezia-sassari-streaming-video-rai-big-match-al-taliercio/1946842/"/>
        <a href="https://www.ilsussidiario.net/news/diretta-juventus-milan-streaming-video-tv-quote-juve-favorita-serie-a/1946428/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-12-giornata-10-novembre/1945994/"/>
      </related>
    </article>
  </body>
</html>