<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/sapevate-che-lsquo-ndrangheta-fattura-piu-mcdonald-rsquo-218652.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-10T18:38:55+00:00"/>
    <meta property="og:title" content="Lo sapevate che la ‘ndrangheta fattura pi"/>
    <meta property="og:description" content="LO SAPEVATE CHE LA ‘NDRANGHETA FATTURA PIÙ DI MCDONALD’S? – GLI INTROITI DEI CLAN CALABRESI AMMONTANO A UNA CIFRA EQUIVALENTE QUASI AL 4% DEL PIL ITALIANO E E COMPARABILE AL GIRO D’AFFARI DI COMPAGNIE FAMOSE IN TUTTO IL MONDO COME STARBUCKS - ECCO LE ‘ALTRE’ MAFIE DEL MONDO, DAI NARCOS ALLA YAKUZA GIAPPONESE"/>
  </head>
  <body>
    <article>
      <h1>Lo sapevate che la ‘ndrangheta fattura pi</h1>
      <address>
        <time datetime="2019-11-10T18:38:55+00:00">10 Nov 2019, 18:38</time>
      </address>
      <p>
        <b>LO SAPEVATE CHE LA ‘NDRANGHETA FATTURA PIÙ DI MCDONALD’S? – GLI INTROITI DEI CLAN CALABRESI AMMONTANO A UNA CIFRA EQUIVALENTE QUASI AL 4% DEL PIL ITALIANO E E COMPARABILE AL GIRO D’AFFARI DI COMPAGNIE FAMOSE IN TUTTO IL MONDO COME STARBUCKS - ECCO LE ‘ALTRE’ MAFIE DEL MONDO, DAI NARCOS ALLA YAKUZA GIAPPONESE</b>
      </p>
      <hr/>
      <p>
        <b>Mattia Sisti per </b>
        <a href="https://it.businessinsider.com/">https://it.businessinsider.com/</a>
      </p>
      <figure>
        <a href="https://www.dagospia.com/mediagallery/Dago_fotogallery-255077/1236324.htm">
          <img src="https://cdn-static.dagospia.com/img/foto/11-2019/ndrangheta-1236324.png"/>
        </a>
        <figcaption>ndrangheta</figcaption>
      </figure>
      <p>Siamo tutti a conoscenza del fatto che esistono dei gruppi di individui il cui scopo principale è condurre affari al di fuori della legalità. Ci si riferisce genericamente a questi individui come membri della “criminalità organizzata” oppure più spesso come “mafia”.</p>
      <p>Come disse Andrea Camilleri, simbolo della lotta alla mafia condotta tramite la cultura e la letteratura, recentemente scomparso, in una conversazione con Carlo Lucarelli, conduttore di Blue Notte: se uno potesse quantificare dal punto di vista economico il danno prodotto dalla mafia alla nostra società, questo sarebbe un numero con un’enorme quantità di zeri.</p>
      <figure>
        <a href="https://www.dagospia.com/mediagallery/Dago_fotogallery-255077/1155854.htm">
          <img src="https://cdn-static.dagospia.com/img/foto/05-2019/arresti-milano-ndrangheta-1155854.jpg"/>
        </a>
        <figcaption>ARRESTI MILANO NDRANGHETA</figcaption>
      </figure>
      <p>Gli ultimi studi sull’argomento relativi alla mafia calabrese nota come ‘Ndrangheta, riportati dal Guardian e dal Washington Post, confermano l’opinione dello scrittore: il fatturato annuale dell‘Ndrangheta si aggira attorno ai 24 miliardi di $—una cifra enorme equivalente quasi al 4% del Pil italiano e superiore al fatturato di Deutsche Bank o McDonald’s, e comparabile al giro d’affari di compagnie famose in tutto il mondo come Starbucks (fonte: Fortune 500).</p>
      <figure>
        <a href="https://www.dagospia.com/mediagallery/Dago_fotogallery-255077/1188720.htm">
          <img src="https://cdn-static.dagospia.com/img/foto/07-2019/yakuza-1188720.png"/>
        </a>
        <figcaption>yakuza</figcaption>
      </figure>
      <p>Eppure questi dati sono solo la punta di un iceberg dalle proporzioni gigantesche; “la mafia” non è una—non è solo l’Ndrangeta calabrese o quella italiana—ma è internazionale. Il giornale americano Foreign Policy è perfettamente consapevole di questo aspetto e ha dunque stilato una lista delle mafie più famose (e pericolose) del mondo, oltre a quella italiana:</p>
      <p>La Yakuza. La mafia giapponese è famosa per lo stile dei suoi membri; i gokudo, ovvero gli affiliati della Yakuza, si vestono in modo appariscente ed hanno intricati tatuaggi che coprono buona parte del loro corpo come protezione contro le malattie e il malocchio. Un elemento molto caratteristico della Yakuza è che alcuni dei suoi membri non hanno una falange delle dita; rimuoverlo è considerato un gesto d’onore per ripagare un torto o una mancanza fatta all’organizzazione nel suo complesso. Inoltre, la Yakuza gode di una certa dose di protezione politica in Giappone; l’estrema destra infatti considera la Yakuza un simbolo culturale del pease più che un’organizzazione criminale (fonti: Forbes e BBC).</p>
      <figure>
        <a href="https://www.dagospia.com/mediagallery/Dago_fotogallery-255077/799895.htm">
          <img src="https://cdn-static.dagospia.com/img/foto/05-2016/yakuza-si-mostra-alla-polizia-799895.jpg"/>
        </a>
        <figcaption>yakuza si mostra alla polizia</figcaption>
      </figure>
      <p>La mafia Russa. Forse l’aspetto più peculiare di questa forma di crimine organizzato sono le tombe dei suoi affiliati, le quali sono sontuose al tal punto da risultare kitsch e di cattivo gusto. Le parti di cimitero riservati ai gangster russi spiccano rispetto alle altre per la presenza di oro e marmi sontuosi. Anche i gangster russi possiedono tatuaggi, chiamati vory. Questi rappresentano le attività criminale svolte dal suo possessore: una stella o un animale esotico infatti simboleggiano una particolare abilità nelle riscossione dei debiti oppure nel contrabbando (fonti: Guardian e Vice).</p>
      <figure>
        <a href="https://www.dagospia.com/mediagallery/Dago_fotogallery-255077/1085673.htm">
          <img src="https://cdn-static.dagospia.com/img/foto/11-2018/narcos-messico-1085673.jpg"/>
        </a>
        <figcaption>narcos messico</figcaption>
      </figure>
      <p>I narcos del Sud America. Sebbene questo genere di mafia sia a sua volta riducibile in sotto-gruppi in aperto contrasto tra loro, come il Cartello di Sinaloa o i Los Zetas, questi hanno delle caratteristiche comuni. La più importante delle quali è senza dubbio il loro business principale: la droga. Che si tratti di metanfetamina, eroina o fentanyl, i narcos sono i principali responsabili della produzione di droga, del suo stoccaggio e contrabbando a livello internazionale. I tatuaggi dei gangster sud americani svolgono una funzione di identificazione: sono la prova concreta di fedeltà immediatamente visibile e incondizionata a questo o quel gruppo criminale—un patto appunto indelebile e scritto sulla propria pelle. (fonti: Council of Foreign Relations e Vice).</p>
      <figure>
        <a href="https://www.dagospia.com/mediagallery/Dago_fotogallery-255077/727377.htm">
          <img src="https://cdn-static.dagospia.com/img/foto/10-2015/i-tre-boss-della-famiglia-il-padrino-al-centro-727377.jpg"/>
        </a>
        <figcaption>i tre boss della famiglia – il padrino al centro</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/727373.htm">
          <img src="https://cdn-static.dagospia.com/img/foto/10-2015/una-giovane-prostituta-mostra-il-tatuaggio-che-ha-sulla-coscia-727373.jpg"/>
        </a>
        <figcaption>una giovane prostituta mostra il tatuaggio che ha sulla coscia</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/727372.htm">
          <img src="https://cdn-static.dagospia.com/img/foto/10-2015/un-picchiatore-di-strada-della-yakuza-727372.jpg"/>
        </a>
        <figcaption>un picchiatore di strada della yakuza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/484222.htm">
          <img src="https://cdn-static.dagospia.com/img/foto/08-2013/yakuza-festival-260969.jpg"/>
        </a>
        <figcaption>yakuza festival</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/727364.htm">
          <img src="https://cdn-static.dagospia.com/img/foto/10-2015/mani-tatuate-con-un-dito-amputato-727364.jpg"/>
        </a>
        <figcaption>mani tatuate con un dito amputato</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/727366.htm">
          <img src="https://cdn-static.dagospia.com/img/foto/10-2015/odo-yakuza-tokio-di-anton-kuster-727366.jpg"/>
        </a>
        <figcaption>odo yakuza tokio di anton kuster</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/484223.htm">
          <img src="https://cdn-static.dagospia.com/img/foto/08-2013/yakuza-gruppo-260970.jpg"/>
        </a>
        <figcaption>yakuza gruppo</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/727369.htm">
          <img src="https://cdn-static.dagospia.com/img/foto/10-2015/tatuaggio-membro-yakuza-727369.jpg"/>
        </a>
        <figcaption>tatuaggio membro yakuza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255077/799888.htm">
          <img src="https://cdn-static.dagospia.com/img/foto/05-2016/la-yakuza-sale-sul-trono-sacro-799888.jpg"/>
        </a>
        <figcaption>la yakuza sale sul trono sacro</figcaption>
      </figure>
    </article>
  </body>
</html>