<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/nel-decreto-crescita-nuove-luci-per-visso-e-ussita/1323415/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T18:13:55+00:00"/>
    <meta property="og:title" content="Nel decreto crescita nuove luci per Visso e Ussita"/>
    <meta property="og:description" content="FONDI - I due comuni hanno fatto richiesta per sostituire i pali della pubblica illuminazione con altri a risparmio energetico. I lavori sono già stati appaltati"/>
  </head>
  <body>
    <article>
      <h1>Nel decreto crescita nuove luci per Visso e Ussita</h1>
      <h2>FONDI - I due comuni hanno fatto richiesta per sostituire i pali della pubblica illuminazione con altri a risparmio energetico. I lavori sono già stati appaltati</h2>
      <address><time datetime="2019-11-10T18:13:55+00:00">10 Nov 2019, 18:13</time> by <a rel="author">Federica Nardi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fnel-decreto-crescita-nuove-luci-per-visso-e-ussita%2F1323415%2F">Condividi130</a><a href="https://twitter.com/intent/tweet?text=Nel+decreto+crescita++nuove+luci+per+Visso+e+Ussita&amp;url=https%3A%2F%2Fwww.cronachemaceratesi.it%2F2019%2F11%2F10%2Fnel-decreto-crescita-nuove-luci-per-visso-e-ussita%2F1323415%2F">Tweet</a>Email130 Condivisioni</p>
      <p> </p>
      <p> </p>
      <p><b>Il decreto crescita del governo, varato ad aprile 2019 donerà una nuova illuminazione a Visso ed Ussita. Entrambi i comuni hanno partecipato al bando per accedere al contributo, che permetterà di sostituire i vecchi lampioni, con altri ad alta efficienza energetica</b>. Trattandosi di due comuni con popolazione fino a 5mila abitanti, il contributo massimo erogabile dal Ministero dello Sviluppo economico è fino a 50mila euro. In particolare per Visso sarà la ditta Tecnoimpianti di Tolentino a sostituire i lampioni nelle frazioni di Fematre, Orvano, Cupi, in via Roma e via Macereto nella zona di Visso capoluogo, per una cifra prevista di 48mila euro, essendosi aggiudicata l’appalto lo scorso 22 ottobre. I lavori dovranno essere terminati e collaudati entro il prossimo 20 dicembre. Ad Ussita i lavori sono stati appaltati lo scorso agosto, alla ditta Cm impianti di Camerino, per un importo simile e la sostituzione dei pali della pubblica illuminazione è prevista lungo la strada provinciale 135 che attraversa Ussita, nel tratto tra Sasso e Fluminata. I due comuni hanno colto l’occasione offerta dal decreto, per rinnovare e sostituire i pali della pubblica illuminazione con altri a risparmio energetico e che offrono dunque anche la possibilità di pagare un conto energetico meno caro alle casse comunali provate da anni di tagli alla spesa pubblica.</p>
      <p>(Mo. Or.)</p>
    </article>
  </body>
</html>