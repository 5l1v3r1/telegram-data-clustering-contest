<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/596693/spoudaia-niki-tis-aek-sto-ntermpi-me-ton-apoel"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T18:23:00+00:00"/>
    <meta property="og:title" content="Σπουδαία νίκη της ΑΕΚ στο ντέρμπι με τον ΑΠΟΕΛ"/>
    <meta property="og:description" content="  Την τρίτη της νίκη στο πρωτάθλημα πέτυχε η Πετρολίνα ΑΕΚ επικρατώντας στο «Κίτιον» με 77-67 του ΑΠΟΕΛ. Ως ο ΑCS MVP of the game αναδείχθηκε ο..."/>
  </head>
  <body>
    <article>
      <h1>Σπουδαία νίκη της ΑΕΚ στο ντέρμπι με τον ΑΠΟΕΛ</h1>
      <address><time datetime="2019-11-10T18:23:00+00:00">10 Nov 2019, 18:23</time> by <a rel="author">Sigmalive.Sports</a></address>
      <p> <br/>Την τρίτη της νίκη στο πρωτάθλημα πέτυχε η Πετρολίνα ΑΕΚ επικρατώντας στο «Κίτιον» με 77-67 του ΑΠΟΕΛ. Ως ο ΑCS MVP of the game αναδείχθηκε ο Ανδρέας Σιζόπουλος με 25 πόντους (4 τρίποντα, 1 ριμπάουντ, 1 ασσίστ).<br/> <br/>Από το πρώτο τρίποντο στον αγώνα από τον Αχμάντ, η ΑΕΚ πήρε κεφάλι στο σκορ και κατάφερε να διατηρήσει το προβάδισμά της μέχρι το φινάλε του πρώτου δεκαλέπτου, το οποίο έκλεισε με ένα σερί έξι πόντων που ανέβασε τη διαφορά στο +10 (26-16). Οι «γαλαζοκίτρινοι» όμως επανήλθαν δυναμικά στη δεύτερη περίοδο και όχι μόνο ανάτρεψαν το αποτέλεσμα, αλλά με ένα σερί 15 πόντων βρέθηκαν μπροστά με +5 (26-31), στο 16'. Τα τελευταία τέσσερα λεπτά του πρώτου ημιχρόνου ήταν ιδιαίτερα ανταγωνιστικά, με τους γηπεδούχους να παίρνουν κεφάλι στο σκορ στο φινάλε, με 40-38.<br/> <br/> <br/>Συγκλονιστική ήταν η μάχη και στο τρίτο δεκάλεπτο του αγώνα, με την ΑΕΚ να κρατιέται μπροστά στο σκορ και να ανοίγει τη διαφορά στους εννέα (49-40) στο 24', όμως την ομάδα της Λευκωσίας να μειώνει και στο 28' η διαφορά να είναι ξανά στους δύο (52-50). Έπειτα η ΑΕΚ πέτυχε σερί οκτώ πόντων ανεβάζοντας το σκορ στο 60-50, με τον ΑΠΟΕΛ να κλείνει την περίοδο με καλάθι του Λάρον (60-52).<br/> <br/>Στην αρχή του τέταρτου δεκαλέπτου η ΑΕΚ φρόντισε να πάρει για τα καλά τα ηνία με δύο τρίποντα από τους Μπράουν και Σιζόπουλο, με τον ΑΠΟΕΛ ενδιάμεσα να πετυχαίνει τέσσερις πόντους (από δύο Λάρον-Γιανναράς). Στα μισά της περιόδου, οι «κιτρινοπράσινοι» ήταν μπροστά με διψήφιο αριθμό πόντων (68-58), ενώ έφθασαν τη διαφορά μέχρι τους +13 (73-60), δύο λεπτά πριν από τη λήξη του αγώνα. Το layup του Ιάκωβου Παντελή 23'' πριν από το άκουσμα της κόρνας για το φινάλε, έγραψε το τελικό 77-67 για την ΑΕΚ.<br/> <br/>TA ΔΕΚΑΛΕΠΤΑ: 26-16, 40-38, 60-52, 77-67<br/> <br/>Πετρολίνα ΑΕΚ (Νικόλας Παπαδόπουλος)<br/> <br/>Μπράουν 8 (1), Σιζόπουλος 25 (4), Αχμάντ 14 (1), Παντελή 7, Μαντοβάνης 2, Γεωργίου, Χάμιλτον 15 (3), Κουμής, Ογκμπέιντε 6.<br/> <br/>ΑΠΟΕΛ (Κρις Χούγκαζ)<br/> <br/>Τόμπσον 7 (1), Λάρον 26 (1), Γιανναράς 12 (3), Μπόγιο 2, Κούφι 10, Κωνσταντίνου 2, Κοιλαράς 4, Παναγιώτου, Λοϊζίδης 2, Πυριλής 2.</p>
    </article>
  </body>
</html>