<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/fenove-na-botev-(pd)-atakuvaha-rasistki-hali-tiam-ot-levski-1404868.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T18:00:00+00:00"/>
    <meta property="og:title" content="Фенове на Ботев (Пд) атакуваха расистки Хали Тиам от Левски"/>
    <meta property="og:description" content="Полузащитникът на Левски Хали Тиам стана жертва на расистка обида по време на гостуването на сините на Ботев (Пловдив) в 16-ия кръг на efbet Лига В 27-ата минута от телевизионното предаване на двубоя съвсем ясно се чуха маймунски подвиквания, идващи от страна на привърженици на домакините след отиграване на халфа"/>
  </head>
  <body>
    <article>
      <h1>Фенове на Ботев (Пд) атакуваха расистки Хали Тиам от Левски</h1>
      <address><time datetime="2019-11-10T18:00:00+00:00">10 Nov 2019, 18:00</time> by <a rel="author">Sportlive.bg</a></address>
      <p>Полузащитникът на <b><a href="https://www.sportlive.bg/bgfootball/levski">Левски</a></b> Хали Тиам стана жертва на расистка обида по време на гостуването на "сините" на Ботев (Пловдив) в 16-ия кръг на efbet Лига. В 27-ата минута от телевизионното предаване на двубоя съвсем ясно се чуха маймунски подвиквания, идващи от страна на привърженици на домакините след отиграване на халфа. Футболистът не реагира на провокацията и ситуацията не ескалира.</p>
      <p>Припомняме, че на 14 октомври по време на двубоя срещу Англия от европейските квалификации България попадна под светлината на прожекторите именно заради расистки скандирания и нацистки поздрави от част от запалянковците.</p>
      <p>Впоследствие това доведе до оставките на президента на БФС Борислав Михайлов и националния селекционер Красимир Балъков. Българският футболен съюз бе наказан от УЕФА със 75 хил. евро глоба и затваряне на стадиона в следващото домакинство, но това едва ли ще спре расистките прояви по българските терени. <b><i><a href="https://www.sportlive.bg/bgfootball/levski/Bivsh-igrach-na-Levski-Ne-sym-zabelqzal-rasizym-v-Bylgariq-1389947.html">Кой бивш играч на Левски заяви, че не е забелязал расизъм в България вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/botevpd/Fero-razkri-kak-Botev-(Pd)-nadvi-Levski-i-kak-uspq-da-vdigne-kanarchetata-1404864.html"/>
        <a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html"/>
        <a href="https://www.sportlive.bg/bgfootball/botevpd/Botev-(Plovdiv)-sprq-pobednata-seriq-na-Levski-1404797.html"/>
        <a href="https://www.sportlive.bg/bgfootball/levski/Hali-Tiam-opredeli-pobeda-nad-cSKA-za-naj-vazhnoto-sled-zdraveto-i-semejstvoto-1380719.html"/>
        <a href="https://www.sportlive.bg/bgfootball/levski/Hali-Tiam-Ne-sym-se-sblyskval-s-rasizym-v-Bylgariq-1386614.html"/>
      </related>
    </article>
  </body>
</html>