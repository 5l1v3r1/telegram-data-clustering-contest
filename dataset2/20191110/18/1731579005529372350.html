<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/10/super-evil-megacorp-project-spellfire-241229/"/>
    <meta property="og:site_name" content="MobileWorld"/>
    <meta property="article:published_time" content="2019-11-10T18:35:47+00:00"/>
    <meta property="og:title" content="Super Evil Megacorp passa di mano Vainglory per lanciarsi anima e corpo in un nuovo progetto"/>
    <meta property="og:description" content="Se conoscete l'apprezzato MOBA Vainglory, conoscerete anche Super Evil Megacorp, che ha sviluppato e pubblicato il titolo per PC, iOS e Android. All'apice"/>
  </head>
  <body>
    <article>
      <h1>Super Evil Megacorp passa di mano Vainglory per lanciarsi anima e corpo in un nuovo progetto</h1>
      <h2>Si tratterà di un titolo cross-platform in uscita nel 2020, per ora conosciuto con il nome in codice di Project Spellfire.</h2>
      <address><time datetime="2019-11-10T18:35:47+00:00">10 Nov 2019, 18:35</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Se conoscete l’apprezzato MOBA <b>Vainglory</b>, conoscerete anche <b>Super Evil Megacorp</b>, che ha sviluppato e pubblicato il titolo per PC, <a href="https://www.mobileworld.it/tag/ios-13/">iOS</a> e <a href="https://www.androidworld.it/tag/android-10/">Android</a>. All’apice di un successo sancito da ben 45 milioni di videogiocatori in tutto il mondo, gli sviluppatori hanno pero deciso di<b> passare la mano a Rogue Games</b>, per concentrarsi su un <b>nuovo e ambizioso progetto</b>.</p>
      <p>Al momento, Super Evil Megacorp non si è sbottonata sui dettagli del futuro titolo, conosciuto con il <b>nome in codice <i>Project Spellfire</i></b>, a cui è al lavoro da ben 18 mesi. Per finalizzarne lo sviluppo e renderlo realtà nel corso del 2020, i ragazzi di Super Evil Megacorp hanno deciso di cedere la pubblicazione di Vainglory e cercare nuovi fondi, concretizzatisi in <b>finanziamenti da oltre 10 milioni di dollari</b>.</p>
      <p>Sarà dunque interessante conoscere i frutti di questo grande sforzo che si appresta a compiere Super Evil Megacorp, per un titolo che sarà senz’altro <i><b>cross-platform</b></i> e che spera di conquistare un successo ancora maggiore rispetto a Vainglory. Per <b>maggiori informazioni</b>, potete consultare il <a href="https://www.superevilmegacorp.com/blog/projectspellfire">blog ufficiale</a> e l’<a href="https://venturebeat.com/2019/11/06/super-evil-megacorp-raises-10-5-million-moves-on-to-new-game-hands-vainglory-off-to-rogue-games/">intervista</a> rilasciata dai vertici di Super Evil Megacorp ai colleghi di Venture Beat.</p>
    </article>
  </body>
</html>