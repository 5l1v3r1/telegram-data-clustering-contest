<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819160.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T18:23:00+00:00"/>
    <meta property="og:title" content="پژمانفر: آقای روحانی! حاشیه‌ها را رها کنید/ سفره‌های مردم کوچک شده است"/>
    <meta property="og:description" content="به گزارش مهر،حجت الاسلام نصرالله پژمانفر نماینده مردم مشهد  در پایان جلسه علنی  نوبت عصر روز یکشنبه مجلس شورای اسلامی در تذکر شفاهی خطاب به روحانی، گفت: آقای روحانی وظیفه دولت حل مشکلات مردم و گرانی است. با دوقطبی کردن در موضوعات دیگر نمی توان مشکلات مردم را حل کرد. از وظایف خود فرار نکنید. "/>
  </head>
  <body>
    <article>
      <h1>پژمانفر: آقای روحانی! حاشیه‌ها را رها کنید/ سفره‌های مردم کوچک شده است</h1>
      <address>
        <time datetime="2019-11-10T18:23:00+00:00">10 Nov 2019, 18:23</time>
      </address>
      <p>نماینده مردم مشهد با بیان اینکه رئیس جمهور حاشیه ها را رها کند، گفت: سفره‌های مردم کوچک شده است از این رو به فکر حل مشکلات اقتصادی مردم باشید.</p>
      <p>به گزارش مهر،حجت الاسلام نصرالله پژمانفر نماینده مردم مشهد  در پایان جلسه علنی  نوبت عصر روز یکشنبه مجلس شورای اسلامی در تذکر شفاهی خطاب به روحانی، گفت: آقای روحانی وظیفه دولت حل مشکلات مردم و گرانی است. با دوقطبی کردن در موضوعات دیگر نمی توان مشکلات مردم را حل کرد. از وظایف خود فرار نکنید. </p>
      <p>وی با بیان اینکه مردم از شما کار و شغل برای فرزندانشان می خواهند،افزود: مردم از شما نسبت به سفره های کوچک شده و مشکلات اقتصادی شان سئوال دارند. حاشیه ها را رها کنید. به داد مردم برسید. </p>
      <p>نماینده مردم مشهد  اظهار داشت: آقای روحانی! تا کی می خواهید بگویید دولت قبل! در آستانه پایان دولت دوازدهم هستید. بگویید خودتان چه کرده اید؟ </p>
      <p>پژمانفر با بیان اینکه خواسته مردم برخورد جدی با اختلاسگران بیت المال است، خاطرنشان کرد: مردم خواستار برخورد جدی با اختلاسگران هستند ولو برادر شما باشد.</p>
      <p>وی در پایان گفت: خجالت می کشیم شما این حرف ها را می زنید در حالی که مردم دو یا سه جوان بیکار در خانه دارند.</p>
    </article>
  </body>
</html>