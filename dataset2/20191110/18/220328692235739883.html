<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/chestvakha-575-g-ot-bitkata-pri-varna-406387.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T18:48:20+00:00"/>
    <meta property="og:title" content="Честваха 575 г. от битката при Варна"/>
    <meta property="og:description" content="На събитието присъстваха вицепремиерът Мариана Николова, представители на правителството на Унгария, директорът на Полския културен институт, областни..."/>
  </head>
  <body>
    <article>
      <h1>Честваха 575 г. от битката при Варна</h1>
      <address><time datetime="2019-11-10T18:48:20+00:00">10 Nov 2019, 18:48</time> by <a rel="author">Стандарт</a></address>
      <p>С военен ритуал на Военноморските сили и заупокойна молитва в памет на загиналите воини беше отбелязана 575-годишнината от битката при Варна в парк-музея на бойната дружба "Владислав Варненчик".</p>
      <p>На събитието присъстваха вицепремиерът Мариана Николова, представители на правителството на Унгария, директорът на Полския културен институт, областният управител Стоян Пасев, представители на общината, районните администрации и много граждани.</p>
      <p>Директорът на Националния военноисторически музей доц. д-р Соня Пенкова коментира значението на битката при Варна, както и откриващатата се по-късно изложба на оръжия от фонда на НВИМ: "Една битка, която винаги е предизвиквала много въпроси, която все още има много тайни, свързани, както със съдбата на Владислав, така и с много други истории, които я съпътстват, но гарантирано остава в паметта на хората. Това е една много малка изложба, тя е съпътстващо събитие към международната научна конференция. Това е изложба с експонати, които са на Националния военноисторически музей в София, гостува тук в парк-музея, има любопитни експонати, които не са показвани до този момент във Варна - изключително интересен средновековен меч от времето на битката, бомбарда и много други, предимно въоръжение."</p>
    </article>
  </body>
</html>