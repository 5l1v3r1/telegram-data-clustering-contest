<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-rozpovili-pro-novu-korist-vzhivannya-kavi-329065_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T04:30:00+00:00"/>
    <meta property="og:title" content="Вчені розповіли про нову користь вживання кави"/>
    <meta property="og:description" content="Кава допомагає знизити ризик розвитку одного типу раку печінки."/>
  </head>
  <body>
    <article>
      <h1>Вчені розповіли про нову користь вживання кави</h1>
      <h2>Кава допомагає знизити ризик розвитку одного типу раку печінки.</h2>
      <address>
        <time datetime="2019-11-10T04:30:00+00:00">10 Nov 2019, 04:30</time>
      </address>
      <p>Вчені з Університету Куїнс в Кінгстоні заявили про те, що для тих, хто вживає <a href="https://dt.ua/TECHNOLOGIES/vcheni-pov-yazali-nadmirne-vzhivannya-kavi-z-rozvitkom-migreni-320205_.html"><b>каву</b></a>, знижується ризик розвитку одного з найбільш поширених типів раку печінки, гепатоцелюлярної карциноми. Про відкриття дослідників повідомляє <a href="https://medicalxpress.com/news/2019-11-coffee-drinkers-halve-liver-cancer.html">MedicalXpress.</a></p>
      <p>Вчені проводили дослідження у Великій Британії протягом 7,5 років. Вони зібрали дані про звички, пов'язані з вживанням кави, 471449 осі. Дві третини з них заявили про те, що вони п'ють каву. Зазвичай це були фінансово благополучні чоловіки старшого віку з хорошою освітою. Вони також часто палили в минулому або у даний момент, вживали більше алкоголю, мали більш високий рівень холестерину, меншу захворюваність на діабет, цироз печінки, жовчнокам'яну хворобу і виразку шлунку.</p>
      <p>Вивчивши дані, вчені з'ясували, що для тих, хто вживав каву, ризик розвитку гепатоцелюлярної карциноми був на 50% нижчим, ніж у тих, хто її не пив. На думку дослідників, це пов'язано з тим, що в каві містяться антиоксиданти і кофеїн, які є онкопротекторами, тобто, захищають організм від розвитку пухлин. Разом з тим, вони відзначають, що вживання кави є не настільки ефективним захистом від раку печінки, як відмова від паління, зниження кількості споживаного алкоголю і зниження ваги.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені заявили про те, що<a href="https://dt.ua/TECHNOLOGIES/vcheni-rozpovili-pro-korist-vzhivannya-kavi-291726_.html"> <b>вживання кави допомагає знизити ризик розвитку хвороб Альцгеймера і Паркінсона</b></a>. У ході дослідження вчені вивчили те, яким чином три типи кави взаємодіють з тау-білками і бета-амілоїдами і, відповідно, здатні боротися з причиною деменції при нейродегенеративних захворюваннях.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>