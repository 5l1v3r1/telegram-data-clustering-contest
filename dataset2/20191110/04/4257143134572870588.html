<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/10/vadaszra-tamadt-a-medve-video"/>
    <meta property="og:site_name" content="infostart"/>
    <meta property="article:published_time" content="2019-11-10T04:40:00+00:00"/>
    <meta property="og:title" content="Vadászra támadt a medve - videó"/>
    <meta property="og:description" content="A férfi súlyos, maradandó sérüléseket szerzett."/>
  </head>
  <body>
    <article>
      <h1>Vadászra támadt a medve - videó</h1>
      <address><time datetime="2019-11-10T04:40:00+00:00">10 Nov 2019, 04:40</time> by <a rel="author">Infostart</a></address>
      <h3>A férfi súlyos, maradandó sérüléseket szerzett.</h3>
      <p>Durván felhasított fejbőrrel, nyak- és végtagsérülésekkel került kórházba, de élve megúszta a medvetámadást egy nagykárolyi vadász – írta a maszol.ro alapján az <a href="https://nlc.hu/egeszseg/20191109/medvetamadas-vadasz-video/">nlc.hu</a>.</p>
      <p>A 39 éves férfi hajtóként vett részt egy vadászaton a Beszterce-Naszód megyei Simontelkéhez közeli erdőben. Amint meglátta a közeledő medvét, előkapta a mobiltelefonját, és filmezni kezdte. Amikor a nagyvad észrevette, és feléje fordult, a fegyvertelen vadász kiejtette a kezéből a telefont, és menekülőre fogta, de már késő volt.</p>
      <p>Elmondása szerint azért úszta meg éve a támadást, mert hasra vetette magát, és a kezével a fejét védte, illetve mert a társai a segítségére siettek és lövésekkel riasztották el a medvét.</p>
      <figure>
        <iframe src="https://www.youtube.com/embed/FK4XGEGBvyY" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay.com</i>
      </p>
    </article>
  </body>
</html>