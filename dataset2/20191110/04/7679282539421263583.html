<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-3rd-t20i-dream11-ind-vs-ban-predicted-playing-xi-pitch-report-nagpur-weather-forecast-team-update-head-to-head-stats-2841348.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T04:23:56+00:00"/>
    <meta property="og:title" content="INDvsBAN: तीसरा टी-20 आज, जानें प्लेइंगXI से लेकर पिच रिपोर्ट तक सबकुछ"/>
    <meta property="og:description" content="India vs Bangladesh, 3rd T20I at  Nagpur: भारत और बांग्लादेश आज (10 नवंबर) विदर्भ क्रिकेट संघ (VCA) स्टेडियम में तीसरा और आखिरी टी-20 मुकाबला खेलेंगे। सीरीज इस समय 1-1 से बराबर है, इसलिए यह मैच..."/>
  </head>
  <body>
    <article>
      <h1>INDvsBAN: तीसरा टी-20 आज, जानें प्लेइंगXI से लेकर पिच रिपोर्ट तक सबकुछ</h1>
      <address><time datetime="2019-11-10T04:23:56+00:00">10 Nov 2019, 04:23</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 3rd T20I at  Nagpur:</b> भारत और बांग्लादेश आज (10 नवंबर) विदर्भ क्रिकेट संघ (VCA) स्टेडियम में तीसरा और आखिरी टी-20 मुकाबला खेलेंगे। सीरीज इस समय 1-1 से बराबर है, इसलिए यह मैच निणार्यक है। जिसके हिस्से जीत आएगी वो टीम सीरीज अपने नाम करेगी। रोहित शर्मा की तूफानी पारी से सीरीज में वापसी कर चुकी भारतीय टीम बंगलादेश के खिलाफ रविवार को होने वाले तीसरे और अंतिम टी-20 मुकाबले में सीरीज कब्जाने के मजबूत इरादे से उतरेगी।</p>
      <p>बांग्लादेश ने दिल्ली में पहला मैच सात विकेट से जीता था, जबकि भारत ने कप्तान रोहित की 85 रन की शानदार पारी से राजकोट में दूसरा मुकाबला आठ विकेट से जीत लिया था। अब नागपुर में निणार्यक मुकाबले की बारी है जिसमें दोनों टीमें जीत हासिल करने के लिए पूरा जोर लगा देंगी।</p>
      <p>
        <b>
          <a href="https://www.livehindustan.com/cricket/story-ind-vs-bangladesh-hitman-rohit-sharma-on-the-verge-of-creates-history-with-400-sixes-in-international-cricket-2840724.html">कोई भारतीय नहीं आस-पास, छक्के लगाने के नए कीर्तिमान के करीब 'हिटमैन' रोहित शर्मा</a>
        </b>
      </p>
      <p><b><a href="https://www.livehindustan.com/cricket/story-ms-takes-part-in-tennis-tournament-in-ranchi-wins-1st-match-comfortably-watch-video-2841343.html">VIDEO: धौनी ने टेनिस में भी मारी बाजी, क्वॉर्टर फाइनल में पहुंचे</a></b><br/>          <br/><b>रिकॉर्ड बुक पर एक नजर: </b><br/>11 मैच अब तक नागपुर के वीसीए मैदान में खेले गए<br/>03 मैच भारत ने खेले, एक जीता, दो में हार मिली<br/>186 रन 9 विकेट पर भारत ने श्रीलंका के खिलाफ 2009 में बनाए<br/>71 रन सर्वाधिक लोकेश राहुल ने बनाए<br/> <br/><b>कुछ ऐसा है नागपुर की पिच का मिजाज</b><br/>नागपुर की पिच पर गेंदबाजों को मदद मिलने की संभावना। यह पिच बल्लेबाजों के लिए आसान नहीं होगी। हालांकि, पिच सरफेस के बारे में रोहित शर्मा ने कहा कि नागपुर की पिच बल्लेबाजी के लिए अच्छी है, इसलिए उम्मीद है कि मुकाबला हाई स्कोरिंग होगा। <br/> <br/><b>मौसम का रहेगा ऐसा हाल</b><br/>नागपुर में आज धूप खिली रहेगी और आसमान साफ रहने की उम्मीद है।</p>
      <p>
        <b>कुछ ऐसा हो सकता है दोनों टीमों का संभावित प्लेइंग इलेवन:</b>
      </p>
      <p><b>भारत का संभावित प्लेइंगXI: </b>रोहित शर्मा (कप्तान), शिखर धवन, लोकेश राहुल, श्रेयस अय्यर, ऋषभ पंत, शिवम दुबे, कुणाल पांड्या, वॉशिंगटन सुंदर, दीपक चाहर, युजवेंद्र चहल, शार्दुल ठाकुर।</p>
      <p><b>बांग्लादेश का संभावित प्लेइंगXI:</b> लिटन दास, मोहम्मद नईम, सौम्य सरकार, मुशफिकुर रहीम, महमुदुल्लाह (कप्तान), अफीफ हुसैन, मोसादेक हुसैन, अमीनुल इस्लाम, शफीउल इस्लाम, मुस्तफिजुर रहमान, अल-अमीन हुसैन।</p>
    </article>
  </body>
</html>