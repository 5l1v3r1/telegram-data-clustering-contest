<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiyskiy-apch-knyaz-volodimir-proyshov-vognevi-viprobuvannya-u-bilomu-mori-329111_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T00:58:00+00:00"/>
    <meta property="og:title" content="Російський АПЧ &quot;Князь Володимир&quot; пройшов вогневі випробування у Білому морі"/>
    <meta property="og:description" content="Таким чином на даний момент один із найбільш потужних підводних крейсерів-ракетоносців ВМФ РФ пройшов весь комплекс вогневих випробувань."/>
  </head>
  <body>
    <article>
      <h1>Російський АПЧ "Князь Володимир" пройшов вогневі випробування у Білому морі</h1>
      <h2>Таким чином на даний момент один із найбільш потужних підводних крейсерів-ракетоносців ВМФ РФ пройшов весь комплекс вогневих випробувань.</h2>
      <address>
        <time datetime="2019-11-10T00:58:00+00:00">10 Nov 2019, 00:58</time>
      </address>
      <p>Новітній російський атомний підводний човен <a href="https://dt.ua/WORLD/rosiya-provela-chergovi-raketni-viprobuvannya-327824_.html"><b>проекту 955 "Борей-А" K-549 "Князь Володимир"</b></a> провів випробувальні стрільби, вразивши торпедою підводну ціль в акваторії Білого моря, повідомляє "<a href="https://topwar.ru/164157-pokazan-pervyj-pusk-mbr-bulava-s-borta-apl-knjaz-vladimir.html">Військовий огляд</a>" з посиланням на офіційне повідомлення прес-служби Північного флоту ВМФ РФ.</p>
      <p>Атомний підводний човен "Князь Володимир" на одному з морських полігонів Міноборони в Білому морі поцілив у підводну мішень у рамках проходження державних випробувань.</p>
      <p>Перед цим АПЧ вразив торпедою надводну ціль перевірила свою основну зброю, здійснивши випробувальний пуск міжконтинентальної балістичної ракети "Булава" по полігону на Камчатці.</p>
      <p>Таким чином на даний момент один із найбільш потужних підводних крейсерів-ракетоносців ВМФ РФ пройшов увесь комплекс вогневих випробувань.</p>
      <p>АПЧ "Князь Володимир" є головним і першим підводним кораблем проекту "Борей-А", який був побудований в РФ. Ще чотири АПЧ знаходяться у добудові. За задумом Росії, ці п'ять атомних підводних крейсерів повинні доповнити три АПЧ проекту "Борей", які знаходяться у складі ВМФ РФ.</p>
      <p>Нагадаємо, <a href="https://dt.ua/UKRAINE/u-byudzheti-ukrayini-shukayut-koshti-dlya-vidnovlennya-budivnictva-korveta-58250-dlya-vms-zsu-vice-admiral-279769_.html"><b>в Україні затягуються терміни будівництва першого корабля повністю української розробки</b></a> - корвета пр. 58250 "Володимир Великий". Це сталося тому, що на його добудову не було виділено достатнього фінансування. Планувалося, що корабель вступить у стрій та буде переданий ВМСУ у 2022 році.</p>
      <footer>За матеріалами: <a href="https://dt.ua/go/aHR0cDovL3RvcHdhci5ydS8=">Военное обозрение</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>