<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697670/%D8%A8%D8%A7%D8%B2%D8%AF%D8%A7%D8%B4%D8%AA-%DB%B1%DB%B0-%D8%AF%D8%A7%D8%B9%D8%B4%DB%8C-%D8%AF%D8%B1-%D9%85%D9%88%D8%B5%D9%84"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="بازداشت ۱۰ داعشی در موصل"/>
    <meta property="og:description" content="از جمله داعشی‌های بازداشت شده، دو تن از مسئولان امنیتی این گروه تروریستی، یکی از مسئولان بخش موسوم به مسایل شرعی و ما بقی از نیروهای داعش در دوره فعالیت این گروه تروریستی در موصل بودند."/>
  </head>
  <body>
    <article>
      <h1>بازداشت ۱۰ داعشی در موصل</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>از جمله داعشی‌های بازداشت شده، دو تن از مسئولان امنیتی این گروه تروریستی، یکی از مسئولان بخش موسوم به مسایل شرعی و ما بقی از نیروهای داعش در دوره فعالیت این گروه تروریستی در موصل بودند.</b>
      </p>
      <p>وزارت کشور عراق امروز (یکشنبه) از بازداشت ۱۰ داعشی در مناطق پراکنده غرب شهر موصل خبر داد.</p>
      <p>به گزارش ایسنا، به نقل از سایت شبکه تلویزیونی سومریه نیوز عراق، این وزارتخانه در بیانیه‌ای اعلام کرد: یگان مشترکی از تیپ ۱۲ پلیس نینوا و مدیریت اطلاعات و مبارزه با تروریسم این استان طبق اطلاعاتی دقیق و با کسب مجوزهای قضایی، ۱۰ داعشی را در مناطق و محله‌های النهضه، القاهره و الزهرا در غرب شهر موصل بازداشت شدند.</p>
      <p>در ادامه این بیانیه آمده است، از جمله داعشی‌های بازداشت شده، دو تن از مسئولان امنیتی این گروه تروریستی، یکی از مسئولان بخش موسوم به مسایل شرعی و ما بقی از نیروهای داعش در دوره فعالیت این گروه تروریستی در موصل بودند.</p>
      <p>طبق بیانیه یاد شده، یکی از فرماندهان گروه تروریستی داعش نیز از جمله این بازداشتی‌ها بود که در منطقه شهرک صنعتی موصل بازداشت شد.</p>
      <p>یحیی رسول، سخنگوی مرکز اطلاع‌رسانی امنیتی عراق امروز اعلام کرد: نیروهای امنیتی عراق در استان نینوا موفق شدند یکی از فرماندهان داعش را در منطقه شهرک صنعتی شهر موصل شناسایی و بازداشت کنند. او به هدف قرار دادن ساکنان منطقه، تهیه گزارش از آنها و نیز تحریک به قتل‌ اعتراف کرد.</p>
      <p>دستگاه‌های امنیتی عراق عملیات‌هایی را در بخش‌های مختلف استان نینوا اجرا کردند که به بازداشت فرماندهان و نیروهای داعش منجر شدند.</p>
    </article>
  </body>
</html>