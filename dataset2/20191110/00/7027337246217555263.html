<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697634/%D8%A8%D8%AD%D8%B1%D8%A7%D9%86-%D8%A8%D9%88%D9%84%DB%8C%D9%88%DB%8C-%D9%BE%DB%8C%D8%B4%D8%B1%D9%88%DB%8C-%D9%85%D8%AE%D8%A7%D9%84%D9%81%D8%A7%D9%86-%D9%85%D9%88%D8%B1%D8%A7%D9%84%D8%B3-%DA%A9%D9%86%D8%AA%D8%B1%D9%84-%D9%85%D8%AE%D8%A7%D9%84%D9%81%D8%A7%D9%86-%D8%A8%D8%B1-%DA%86%D9%86%D8%AF-%D8%B4%D8%A8%DA%A9%D9%87-%D8%B1%D8%A7%D8%AF%DB%8C%D9%88-%D8%AA%D9%84%D9%88%DB%8C%D8%B2%DB%8C%D9%88%D9%86%DB%8C-%D8%A7%D8%B1%D8%AA%D8%B4-%D9%85%D9%82%D8%A7%D8%A8%D9%84-%D9%85%D8%B1%D8%AF%D9%85-%D9%86%D9%85%DB%8C-%D8%A7%DB%8C%D8%B3%D8%AA%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="بحران بولیوی؛ پیشروی مخالفان مورالس/ کنترل مخالفان بر چند شبکه رادیو تلویزیونی / ارتش: مقابل مردم نمی ایستیم"/>
    <meta property="og:description" content="واحدهای از پلیس در 3 شهر بولیوی به مخالفان پیوستند."/>
  </head>
  <body>
    <article>
      <h1>بحران بولیوی؛ پیشروی مخالفان مورالس/ کنترل مخالفان بر چند شبکه رادیو تلویزیونی / ارتش: مقابل مردم نمی ایستیم</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>واحدهای از پلیس در 3 شهر بولیوی به مخالفان پیوستند.</b>
      </p>
      <p>بحران در بولیوی در حال افزایش است. مخالفان توانستند کنترل دو شبکه رادیو تلویزیونی را در دست بگیرند و همزمان فرمانده ارتش از سرکوب مخالفان خودداری کرد. مخالفان معتقدند در انتخابات ریاست جمهوری، تقلب شده تا مورالس برای چهارمین بار، رییس جمهوری باشد اما دولت این ادعا را رد می کند.</p>
      <p>به گزارش عصرایران به نقل از خبرگزاری ها، مخالفان و معترضان در بولیوی امروز یکشنبه توانستند کنترل تلویزیون ملی و یک شبکه رادیویی دولتی را در دست بگیرند.<br/><br/>آنها با حمله با ساختمان این شبکه ها، کارکنان آنها را مجبور به توقف کار کردند.</p>
      <figure>
        <img src="https://cdn.asriran.com/files/fa/news/1398/8/19/1035373_401.jpg"/>
      </figure>
      <p>مدیر شبکه رادیویی "پاتریا نوویا" به خبرگزاری اسپوتنیک روسیه گفت که معترضان شبکه های رادیو تلویزیونی را محاصره و به مدت دو ساعت کارکنان آنها را بازداشت کردند.</p>
      <p>
        <b>ارتش تماشاچی شد</b>
      </p>
      <p>ارتش اعلام کرد که وارد سرکوب مخالفان نمی شود.</p>
      <p>"ولیامز کالیمان" فرمانده عالی نیروهای مسلح در بولیوی گفت که ارتش در سرکوب ملت مشارکت نخواهد کرد. وی تاکید کرد: به هیچ وجه در مقابله ملت که مدیون آن هستیم، نخواهیم ایستاد. همیشه صلح و حسن همجواری میان برادران و توسعه ملی را تضمین می کنیم. <br/><br/>او همه طرف های نزاع در بولیوی را پیروی از منافع عالی کشور فراخواند و از آنها خواست اجازه ندهند وضعیت به نقطه غیرقابل بازگشت برسد.</p>
      <figure>
        <img src="https://cdn.asriran.com/files/fa/news/1398/8/19/1035379_345.jpg"/>
      </figure>
      <p>
        <b>واکنش مورالس</b>
      </p>
      <p>"اوا مورالس" رئیس جمهور بولیوی هم در واکنش به این اتفاقات، در توییتر نوشت "گروه های جنایتکار سازماندهی شده بر شبکه رادیویی پاتریا نوویا سیطره پیدا کردند. آنها با تهدید و ارعاب روزنامه نگاران را مجبور به ترک کار کردند. آنها می گویند از دموکراسی دفاع می کنند اما مانند سازمان های دیکتاتوری رفتار می کنند.<br/><br/>اعتراضات در بولیوی بعد از انتخابات اخیر ریاست جمهوری آغاز شد.  <br/><br/>نتایج اولیه انتخابات حکایت از آن داشت که رقابت به مرحله دوم کشیده خواهد شد اما بعد از گذشت 20 ساعت، نتایج جدیدی منتشر می شود که براساس آن مورالس در همه مرحله نخست، پیروز قطعی انتخابات است. این موضوع باعث خشم و اعتراض گسترده مخالفان شد.</p>
      <p>
        <b>پیوستن سه واحد پلیس به مخالفان</b>
      </p>
      <p>روز جمعه هم واحدهایی از پلیس در سه شهر بولیوی با خودداری از اجرای دستورات فرماندهان خود برای سرکوب معترضین، به صف مخالفان پیوستند.<br/><br/>کارلوس مسیا رهبر مخالفان و رقیب اصلی مورالس در انتخابات هم مذاکره با او را رد کرد و وی را مسوول وضعیت فعلی دانست.<br/><br/>رهبر مخالفان از مورالس خواست، به خواسته های مخالفان پاسخ مثبت دهد و با برگزاری مرحله دوم انتخابات ریاست جمهوری موافقت کند.</p>
      <p>مورالس برای چهارمین دوره انتخاب شده است.</p>
    </article>
  </body>
</html>