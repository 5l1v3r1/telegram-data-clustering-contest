<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/apelsin-yak-vibrati-korist-apelsiniv-50052207.html"/>
    <meta property="og:site_name" content="НВ"/>
    <meta property="article:published_time" content="2019-11-10T00:19:00+00:00"/>
    <meta property="og:title" content="Ударна доза вітамінів. Як вибрати апельсини і в чому їх користь"/>
    <meta property="og:description" content="Апельсинові дерева вирощували в Китаї ще за 2,5 тис. років до н. е. В Європу апельсини привезли португальські мореплавці."/>
  </head>
  <body>
    <article>
      <h1>Ударна доза вітамінів. Як вибрати апельсини і в чому їх користь</h1>
      <h2>Апельсинові дерева вирощували в Китаї ще за 2,5 тис. років до н. е. В Європу апельсини привезли португальські мореплавці.</h2>
      <address>
        <time datetime="2019-11-10T00:19:00+00:00">10 Nov 2019, 00:19</time>
      </address>
      <p>Апельсин відносять до плодових дерев роду цитрусових. Дерева вирощують в Туреччині, Єгипті, Італії, Китаї, Мексиці, Бразилії, Іспанії, Індії, Греції та інших країнах. Плоди апельсинового дерева насиченого кольору, великі, соковиті, з товстою двошаровою шкіркою.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/hurma-korisni-vlastivosti-yak-jisti-hurmu-50051062.html">Зимова ягода. У чому користь хурми і як вибрати стиглу</a>
        </li>
        <li>
          <a href="https://style.nv.ua/ukr/food-drink/imbir-korist-v-osinno-zimoviy-period-yak-jisti-imbir-50051691.html">Суперфуд осінньо-зимового сезону. У чому користь імбиру і чому його варто включити в свій раціон</a>
        </li>
      </ul>
      <p>Апельсини їдять у свіжому вигляді, використовують для приготування джемів, додають в салати, а також роблять соки. З цедри апельсина роблять різні лікери та ефірні масла. В Іспанії пелюстки апельсина, які опали, висушують і готують апельсиновий чай.</p>
      <h3>Корисні властивості апельсинів</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/330/big/247cf1a2081cad032bdc42654086d038.png?stamp=20191107164839&amp;q=85&amp;output=jpg&amp;bg=white"/>
        <figcaption>Фото: Freepik</figcaption>
      </figure>
      <p>У апельсинах міститься велика кількість вітамінів та інших біологічно активних речовин — лимонна кислота, вітамін А, В і С (аскорбінова кислота), вітамін P, до 12% цукрів, солі фосфору, кальцію, калію, тіамін, ефірні масла.</p>
      <p>Завдяки пектинам, які містяться в апельсинах, цитрусові рекомендують їсти для поліпшення травлення.</p>
      <p>Також апельсини вживають для профілактики простудних захворювань, гіповітамінозу і анемії.</p>
      <p>Співвідношення вітаміну С і вітаміну P сприяє зміцненню судинних стінок.</p>
      <p>Калорійність апельсина становить всього 43 кКал на 100 г, тому фрукт часто використовують в різних дієтах.</p>
      <h3>Як вибрати смачні і якісні апельсини?</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/329/big/b2c55644045689d814218c03c2169603.png?stamp=20191107164413&amp;q=85&amp;output=jpg&amp;bg=white"/>
        <figcaption>Фото: Freepik</figcaption>
      </figure>
      <p>Апельсини легко псуються, тому для транспортування часто використовують недостиглі цитрусові. При виборі апельсинів потрібно дивитися на зовнішній вигляд фрукта — шкірка повинна бути без вм’ятин, без ознак гниття, рівномірного яскравого кольору.</p>
      <p>Стиглі апельсини повинні бути соковитими, а значить більш важкими, такі плоди будуть мати чіткий приємний аромат.</p>
      <p>Великі апельсини, як правило, сухі і несмачні, а дрібні апельсини соковиті і солодкі. А ось шкірка апельсина може бути як товстою, так і тонкою, на смакові якості це ніяк не впливає.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/artishok-shcho-ce-yak-prigotuvati-gotuyemo-doma-50050459.html">Екзотична квітка. Як приготувати артишок</a>
        </li>
        <li>
          <a href="https://style.nv.ua/ukr/food-drink/limon-korist-i-shkoda-limon-dlya-shudnennya-imbir-limon-med-ta-inshi-recepti-50051565.html">На здоров’я. Що можна приготувати з лимоном і в чому його користь</a>
        </li>
      </ul>
    </article>
  </body>
</html>