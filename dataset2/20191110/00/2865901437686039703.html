<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342128/sport:/title:milojevic-o-strancima-posle-olimpijakosa-pogledajte-kako-jang-bojs-i-kopenhagen-prolaze-grupu"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Milojević: O strancima posle Olimpijakosa, pogledajte kako Jang Bojs i Kopenhagen prolaze grupu"/>
    <meta property="og:description" content="Strateg crveno-belih još jednom pojasnio osnovnu razliku u odnosu na timove najvišeg evropskog kvaliteta"/>
  </head>
  <body>
    <article>
      <h1>Milojević: O strancima posle Olimpijakosa, pogledajte kako Jang Bojs i Kopenhagen prolaze grupu</h1>
      <h2>Strateg crveno-belih još jednom pojasnio osnovnu razliku u odnosu na timove najvišeg evropskog kvaliteta</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Trener Crvene zvezde <b>Vladan Milojević</b> se na jučerašnjoj konferenciji za medije pred meč sa Javorom, još jednom se dotakao utakmice s Totenhemom, ali i dosadašnjeg učinka crveno-belih u Ligi šampiona. Iako je ponovio da je okršaj sa Pevcima za njega zatvorena knjiga, strateg crveno-belih potrudio da široj javnosti još jednom pojasni osnovnu razliku u odnosu na timove najvišeg evropskog kvaliteta.</p>
      <p>Statistika posle meča kaže da je Crvena zvezda napravila manje faula i zaradila manje žutih kartona. Da li je to pokazatelj da nije bilo dovoljno agresivnosti u domaćem timu?<br/>"<b>Ne znam šta bih vam rekao. Sad mi možemo statistički da pričamo, kako god vi hoćete. Jednostavno, </b><b>n</b><b>ajbolje da ne odgovorim ništa. I možete to protumačiti kako god hoćete. ako hoćete da vidite</b><b>...</b><b> Jang Bojs prolazi grupu, Kopenhagen takođe. Ovo je Liga šampiona, ljudi! Igramo među 32 najbolje ekipe u Evropi. Ovde budžeti igraju</b>", poručio je <b>Milojević</b>, a prenosi <b><a href="http://www.zurnal.rs/fudbal/super-liga/88206/zvezda-protiv-javora-milojevic-o-vanzemaljcima-14-30-sastavi">Žurnal</a></b>.</p>
      <figure>
        <img src="https://mozzartsport.com/upload/CKEditor/09.11.2019/770x200-FKCZ.png"/>
      </figure>
      <p>U sledilo je pitanje, šta to tačno znači?<br/><b>"Ne znam o čemu mi uopšte ovde pričamo, kako ne shvatate, meni uopšte nije jasno. Ali nema veze, nemam nikakav razlog da se pravdam. Ali, neka bude tako - najmanje faulova, najviše golova primamo. I sve najviše. Ali, nažalost kako ćemo to da kažemo - mi</b><b> </b><b>smo među 32 najbolja tima na Starom kontinentu. To je nešto. Imali smo sreće za ove dve godine, što smo ušli tamo. U 24 utakmice smo sve vreme imali sreću, sad nemamo. Da imamo sreću napravili bismo više faulova, pošto je nemamo ovako je... Uopšte ne mogu da razgraničim kako vi uopšte gledate na sve!? Ej, m igramo protiv Totenhema, Bajerna, protiv svemirskih brodova koji lete na mesec, o čemu </b><b>mi pričamo. Ali nema veze idemo dalje..."</b>.</p>
      <p>Kakva je vaša ocena stranaca dovedenih letos, koji se čini nisu doneli kvalitet, pogotovo u Ligi šampiona?<br/><b>"Šta o strancima? Jel mogu da ne odgovorim na to pitanje. Stvarno sam umoran jako da bih odgovarao i pričao. Šta je sad sa strancima i šta ne valja?!"</b>.</p>
      <figure>
        <img src="https://mozzartsport.com/upload/CKEditor/09.11.2019/73333358_961284697567425_8070670185465380864_n.jpg"/>
      </figure>
      <p>Kakvo je vaše mišljenje?<br/>"<b>Ovi ljudi protiv kojih smo igrali koštaju po 200 ili 150 miliona</b><b> evra</b><b>, razumete li vi o čemu se ovde uopšte radi? Vi ne razumete. Ne, oni imaju dve noge, mi imamo dve noge, Njih deset, nas deset. Ja sam već jednom to objašnjavao. Oni su na drugom nivou, kako ne shvatate</b><b>?</b><b> To je viši nivo. Zato i hoće da igraju bogati sa bogatima. Da se sudaraju jedni između drugih. Šta treba da radi onaj iz Galatasaraja</b><b>?</b><b> Pa šta isti taj Poketino, koji </b><b>je primio</b><b> sedam</b><b> golova</b><b> od Bajerna. Šta bi bilo da Poketino trenira ovde, neki klub u Srbiji, i primi sedam komada od Bajerna</b><b>? </b><b>Nemojte, hajde da budemo ozbiljni. Ili pitate da biste pitali tako. Ja ću vam reći pošto čitam sve grčke novine. Znate šta za Olimpijakos pričaju</b><b>, </b><b>da ono što rade, rade više nego što mogu. A ljudi imaju budžet 80 miliona</b><b> evra</b><b>. Mogu da dovedu koga hoće, ulažu u strance po pet, 10 </b><b>mi</b><b>liona evra i nije im dovoljno. Znate koliko Giljerme košta, koliko Gerero, Valbuena? Ne mogu ništa da urade i oni su toga svesni. Sad da li su stranci ovakvi ili onakvi. Ima vremena, kada se završi, pa ćemo posle Olimpijakosa pričati više na tu temu</b>", poručio je <b>Milojević</b>.</p>
      <figure>
        <img src="https://mozzartsport.com/upload/CKEditor/09.11.2019/Teren-posvec%CC%81en-Draganu-Kic%CC%81anovic%CC%81u-u-C%CC%8Cac%CC%8Cku-2.jpg"/>
      </figure>
    </article>
  </body>
</html>