<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697693/%D8%A7%D9%86%D8%AA%D8%AE%D8%A7%D8%A8-%D8%B9%DA%A9%D8%B3-%D8%AA%D8%B8%D8%A7%D9%87%D8%B1%DA%A9%D9%86%D9%86%D8%AF%D9%87-%D9%81%D9%84%D8%B3%D8%B7%DB%8C%D9%86%DB%8C-%D8%A8%D9%87-%D8%B9%D9%86%D9%88%D8%A7%D9%86-%D8%B9%DA%A9%D8%B3-%D8%A8%D8%B1%D8%AA%D8%B1-2019-%DA%AF%D8%A7%D8%B1%D8%AF%DB%8C%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="انتخاب عکس تظاهرکننده فلسطینی به عنوان عکس برتر 2019 گاردین"/>
    <meta property="og:description" content="روزنامه گاردین انگلیس عکس یک جوان فلسطینی شرکت کننده در تظاهرات بزرگ &quot;بازگشت&quot; در نوار مرزی غزه را به عنوان عکس برتر سال ۲۰۱۹ انتخاب کرد."/>
  </head>
  <body>
    <article>
      <h1>انتخاب عکس تظاهرکننده فلسطینی به عنوان عکس برتر 2019 گاردین</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035491_637.jpg"/>
      </figure>
      <p>روزنامه گاردین انگلیس عکس یک جوان فلسطینی شرکت کننده در تظاهرات بزرگ "بازگشت" در نوار مرزی غزه را به عنوان عکس برتر سال ۲۰۱۹ انتخاب کرد.</p>
      <p>به گزارش ایسنا، شبکه خبری روسیا الیوم تاکید کرد که تصویر جوان فلسطینی که در جریان تظاهرات مسالمت‌آمیز بازگشت در اکتبر سال گذشته در حال مقابله با نظامیان اسرائیلی است، به عنوان عکس برتر سال ۲۰۱۹ از سوی روزنامه گاردین انتخاب شده است.</p>
      <p>این عکس را مصطفی حسونه عکاس خبرگزاری آناتولی در جریان تظاهرات بزرگ بازگشت در شرق غزه در ۲۲ اکتبر ۲۰۱۸ ثبت کرده است.</p>
      <p>به گزارش مرکز اطلاع رسانی فلسطین، این جوان فلسطینی عائد ابوعمرو نام دارد که در یک دستش پرچم فلسطین و در دست دیگرش فلاخن (قلاب سنگ) قرار دارد.</p>
      <p>این جوان دلاور فلسطینی که به یکی از نمادهای تظاهرات "بازگشت" تبدیل شده است، در جمعه بعد از ثبت این تصویر به ضرب گلوله تک‌تیراندازان اسرائیلی زخمی شد اما باز هم در جمعه‌های بعدی همراه با دیگر فلسطینیان در این تظاهرات شرکت کرد.</p>
      <p>لازم به ذکر است که مصطفی حسونه عکاس خبرگزاری آناتولی خود نیز در ۱۴ دسامبر ۲۰۱۸ در جریان پوشش خبری تظاهرات بازگشت، به ضرب گلوله نظامیان ارتش صهیونیستی زخمی شد.</p>
      <p>گاردین سال گذشته میلادی نیز این عکس را به عنوان یکی از ۲۰ عکس برتر و تاثیرگذار جهان در سال ۲۰۱۸ انتخاب کرده بود.</p>
    </article>
  </body>
</html>