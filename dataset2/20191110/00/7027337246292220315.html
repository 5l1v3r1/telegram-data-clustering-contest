<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697641/%D9%85%D8%A7%DB%8C%DA%A9%D9%84-%D8%A8%D9%84%D9%88%D9%85%D8%A8%D8%B1%DA%AF-%D9%85%DB%8C%D9%84%DB%8C%D8%A7%D8%B1%D8%AF%D8%B1%DB%8C-%D8%AF%DB%8C%DA%AF%D8%B1-%D8%A2%D9%85%D8%A7%D8%AF%D9%87-%D9%88%D8%B1%D9%88%D8%AF-%D8%A8%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="مایکل بلومبرگ؛ میلیاردری دیگر آماده ورود به انتخابات آمریکا"/>
    <meta property="og:description" content="بلومبرگ دونالد ترامپ را تهدیدی بزرگ برای کشور آمریکا می‌داند."/>
  </head>
  <body>
    <article>
      <h1>مایکل بلومبرگ؛ میلیاردری دیگر آماده ورود به انتخابات آمریکا</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>بلومبرگ دونالد ترامپ را تهدیدی بزرگ برای کشور آمریکا می‌داند.</b>
      </p>
      <p>"مایکل بلومبرگ" میلیاردر بزرگ ، مالک رسانه بلومبرگ، تاجر، نویسنده، سیاستمدار آمریکایی وارد انتخابات درون حزبی دموکرات‌های آمریکا خواهد شد.</p>
      <p>به گزارش عصر ایران به نقل از "گاردین"، شهردار سابق نیویورک که ثروت کنونی‌اش به 57.1 میلیارد دلار می‌رسد و نهمین مرد پولدار آمریکا به شمار می‌آید وارد بخشی از فرآیند انتخاباتی آمریکا می‌شود، اما او همچنان از قصد خود برای ورود به بخش نهایی انتخابات چیزی نگفته است.</p>
      <p>انتخابات آمریکا یک فرآیند درون حزبی دارد که طی آن نامزدهای درون حزبی ابتدا با هم رقابت کرده و پس از آن نامزد نهایی خود را سراغ رقبا می‌فرستند. دموکرات‌ها نیز در سال جاری بیش از 20 کاندیدا دارند که نفر نهایی آنها با دونالد ترامپ رقابت خواهد کرد.</p>
      <p>گاردین نوشت: یک میلیارد آمریکایی تصمیم می‌گیرد وارد بزرگترین رقابت سیاسی آمریکا (انتخابات ریاست جمهوری) شده و مسئولیتی بزرگ را بپذیرد. به نظرتان این سناریو آشنا نیست؟</p>
      <p>اما مایکل بلومبرگ زمانی خود را برای ورود به رقابت جهانی آماده می‌کند که نامزدهای هم‌حزبی‌اش به دلیل سیاست‌های پیشرفته انرژی گرفته و در تعداد زیاد برای رقابت آماده می‌شوند.</p>
      <figure>
        <img src="https://cdn.asriran.com/files/fa/news/1398/8/19/1035380_282.jpg"/>
      </figure>
      <p>این  میلیاردر آمریکایی که سه بار شهردار نیویورک بوده، ویژگی‌ و نگرش جذاب کم ندارد. او خواهان اقدامات کاربردی در جهت کاهش تغییرات آب و هوایی و اقدامات مربوط به کنترل قوانین مالکیت اسلحه است.</p>
      <p>"هووارد ولفسون" مشاور آقای بلومبرگ با ثبت‌نام مدیرش در آغاز رقابت‌های درون حزبی آمریکا گفت: مایک معتقد است دونالد ترامپ تهدیدی بزرگ برای کشور ماست و نگران این موضوع است که فعالیت و تمرکز فعلی نامزدها به خوبی هدایت نشده و در مسیر اصلی قرار نگیرد.</p>
      <p>به طور خلاصه، این میلیاردر آمریکایی معتقد است میانه‌روهای حزب دموکرات از مسئله چالشی "جو بایدن" رنج می‌برند. این مسئله ممکن است باعث سقوط "جوبایدن" شود. از طرفی دموکرات‌هایی متمایل به چپ مانند "برنی ساندرز" یا "الیزابت وارن" نیز مقبولیت چندانی ندارند و احتمال موفقیت آنها کم است. این موضوع می‌تواند از رویای سقوط ترامپ دور باشد.</p>
      <p>بلومبرگ می‌تواند مانند انتخابات دور قبل ریاست جمهوری ، برنده رای زنان باشد. ترامپ در دور قبل  بیش از 51 درصد از آرا زنان را از آن خود کرد.</p>
      <p><b>در حالیکه ترامپ از سوی دموکرات‌ها به توهین و آزار زنان متهم می‌شود، بلومبرگ نیز مشکلات مشابه خود را دارد.</b> در سال 2008  او  به دلیل تبعیض و آزار 54 زن در به دلیل فعالیت شرکت بزرگ رسانه‌ای هم‌نامش مورد انتقاد و شکایت قانونی قرار گرفت.</p>
      <p>در حالی که مشکل اصلی "بایدن" -یکی از کاندیداهای محبوب دموکرات‌ها- پول است و در آخرین انتخابات حدود 9 میلیون دلار پول داشت، بلومبرگ این مشکلات را ندارد و ثروتش به بیش از 50 میلیارد دلار می‌رسد.</p>
      <p>"آلینا لیون" استاد علوم سیاسی دانشگاه "نیوهمپشایر" در این باره گفت: شاید بلومبرگ آن طور که خود فکر می‌کند شناخته شده و محبوب نباشد.</p>
      <p>وی افزود: شاید او در شرق آمریکا شناخته شده باشد، اما مطمئن نیستم در غرب و جنوب این کشور افراد زیادی او را بشناسند.</p>
      <p>در نظرسنجی 2016 که برای تست اعتبار و قدرت نفوذ بلومبرگ صورت گرفت حدود یک سوم از رای ‌دهندگان نسبت به او نظری خنثی داشتند. حدود یک چهارم مردم نیز بلومبرگ را نمی‌شناختند.  27 درصد مردم نیز نظر منفی نسبت به بلومبرگ داده و تنها 16 درصد مردم  از تاثیرات مثبت بلومبرگ روی خود سخن گفتند.</p>
      <p>آیا آمریکا برای انتخابات ریاست جمهوری 2020 به میلیاردر سفیدپوست دیگری نیاز دارد؟ بلومبرگ این گونه فکر می‌کند.</p>
      <p>از آنجا که بلومبرگ شباهت زیادی به ترامپ دارد، احتمالا درگیری و مذاکرات وی با رئیس‌جمهور کنونی جذاب خواهد شد. با این وجود انتظار دموکرات‌ها از بلومبرگ برآورده نخواهد شد. آنها انتظار داشتند این سیاستمدار پولدار دارایی‌هایش را صرف حمایت یکی از آنها در انتخابات بعدی کند. کاری که ثروتمندان حزب جمهوری‌خواه از ماه‌های قبل آغاز کرده و در انتخابات ریاست‌جمهوری قبل برای حمایت از ترامپ عملیاتی کردند.</p>
      <p>ترامپ به عنوان یک میلیارد سفید پوست کاندیدای ریاست جمهوری بلومبرگ را که مایک کوچک نامیده و شکست‌ دادنش را آسان می‌داند.</p>
      <p>مایکل بلومبرگ که ثروت او ۱۷ برابر ثروت دونالد ترامپ است مؤسس، مدیرعامل اجرایی و مالک موسسه مالی، رسانه‌ای بلومبرگ ال.پی. است.</p>
    </article>
  </body>
</html>