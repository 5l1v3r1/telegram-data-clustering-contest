<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697694/%D9%87%D8%B4%D8%AF%D8%A7%D8%B1-%D8%A2%D9%84%D9%85%D8%A7%D9%86-%D8%A8%D9%87-%D9%81%D8%B1%D8%A7%D9%86%D8%B3%D9%87-%D8%A7%D8%A6%D8%AA%D9%84%D8%A7%D9%81-%D8%A7%D9%85%D9%86%DB%8C%D8%AA%DB%8C-%D9%86%D8%A7%D8%AA%D9%88-%D8%AA%D8%B6%D8%B9%DB%8C%D9%81-%D9%86%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="هشدار آلمان به فرانسه؛ &quot;ائتلاف امنیتی ناتو تضعیف نشود&quot;"/>
    <meta property="og:description" content="وزیر خارجه آلمان امروز (یکشنبه) در شدیدترین واکنش به اظهارات انتقادی رئیس‌جمهوری فرانسه درباره ناتو، به وی درباره تضعیف این ائتلاف امنیتی هشدار داد."/>
  </head>
  <body>
    <article>
      <h1>هشدار آلمان به فرانسه؛ "ائتلاف امنیتی ناتو تضعیف نشود"</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035492_259.jpg"/>
      </figure>
      <p>وزیر خارجه آلمان امروز (یکشنبه) در شدیدترین واکنش به اظهارات انتقادی رئیس‌جمهوری فرانسه درباره ناتو، به وی درباره تضعیف این ائتلاف امنیتی هشدار داد.</p>
      <p>به گزارش ایسنا، امانوئل ماکرون، رئیس جمهوری فرانسه اخیرا به اکونومیست گفت، ناتو به دلیل فقدان هماهنگی و غیر قابل پیش‌بینی بودن آمریکا در دوران ریاست جمهوری دونالد ترامپ، "مرگ مغزی"‌ را تجربه می‌کند. وی همچنین تردید خود را بابت حداکثر امنیت ائتلاف تحت رهبری آمریکا ابراز داشت.</p>
      <p>هایکو ماس، وزیر خارجه آلمان اما در مطلبی برای مجله اشپیگل نوشت: اگر شما ناتو را تضعیف کنید، اشتباه کردید. بدون ایالات متحده، نه آلمان و نه اروپا قادر به محافظت مؤثر از خود نخواهند بود.</p>
      <p>وزیر خارجه آلمان از درخواست ماکرون برای تقویت ظرفیت‌های دفاعی اروپا دفاع کرد و نوشت: به همین دلیل است که در کنار فرانسه ما باید برای ایجاد اروپایی که در زمینه سیاستگذاری امنیتی‌اش همکاری نزدیکی دارد، سخت تلاش کنیم.</p>
    </article>
  </body>
</html>