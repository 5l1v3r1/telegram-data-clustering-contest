<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10665--fed-cup-po-sestnacti-letech-francie-ve-finale-udolala-australii"/>
    <meta property="og:site_name" content="Tenisový svět"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Fed Cup: Po šestnácti letech! Francie ve finále udolala Austrálii"/>
    <meta property="og:description" content="Francie se po šestnácti letech dočkala třetího titulu ve Fed Cupu. Po triumfech z ročníků 1997 a 2003 uspěla také letos, když ve finále porazila Austrálii 3:2 na zápasy. Odčinila tak neúspěšné tažení z let 2004, 2005 a 2016. O výhře rozhodly v závěru Caroline Garciaová, Kristina Mladenovicová, které porazily domácí dvojici Ashleigh Bartyová, Samantha Stosurová. Během víkendu na zápasy přišlo 26 951 diváků."/>
  </head>
  <body>
    <article>
      <h1>Fed Cup: Po šestnácti letech! Francie ve finále udolala Austrálii</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>
        <b>Francie se po šestnácti letech dočkala třetího titulu ve Fed Cupu. Po triumfech z ročníků 1997 a 2003 uspěla také letos, když ve finále porazila Austrálii 3:2 na zápasy. Odčinila tak neúspěšné tažení z let 2004, 2005 a 2016. O výhře rozhodly v závěru Caroline Garciaová, Kristina Mladenovicová, které porazily domácí dvojici Ashleigh Bartyová, Samantha Stosurová. Během víkendu na zápasy přišlo 26 951 diváků.</b>
      </p>
      <p><b>Garciaová s Mladenovicovou získaly pro Francii trofej<br/></b>Caroline Garcíaová, Kristina Mladenovicová v závěrečné čtyřhře porazily dvojici Ashleigh Bartyová, Samantha Stosurová 6:4, 6:3. Za hodinu a čtvrt si dokázaly poradit s nevydařeným úvodem, ve kterém prohrávaly 0:2, od té doby však získaly tři brejky, které Francii dovedly k titulu.</p>
      <figure>
        <iframe data-src="https://twitter.com/FedCup/status/1193474574010195969?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Závěrečnou čtyřhru lépe začaly Australanky. Ihned v první hře se jim při servisu Garciaové vydařil brejk, který dokázaly potvrdit. Po čisté hře Mladenovicové na servisu však nastal rozjezd Francouzek, získaly devět fiftýnů řadě a otočily na 3:2. Oba páry následně neměly při vlastních podáních problémy. Až do stavu 4:5 z pohledu australských hráček. Soupeřkám nabídly dva setboly v řadě, první byl využitý.</p>
      <p>Francouzské tenistky ke všemu získaly další brejk ve druhém gemu druhé sady. Následně odvrátily tři brejkboly a vedly 3:0. Další hrozbu zažehnaly za stavu 4:2, vzápětí nevyužily dva mečboly na returnu, skvěle zapodávala Stosurová. Ačkoliv v následující hře prohrávaly 15:30, tak třemi získanými fiftýny zakončily zápas.</p>
      <p>Kristina Mladenovicová tak radostí mohla slavit, přidala se k ní Caroline Garciaová a celý tým okolo francouzského kapitána Julien Benneteaua. Hrdinkou víkendu se stala právě Mladenovicová, která Francouzkám zajistila tři body.</p>
      <p><b><b>Tomljanovicová si vynutila závěrečnou čtyřhru</b><br/></b>Ajla Tomljanovicová (51.) srovnala krok finálového zápasu Fed Cupu mezi Austrálií a Francií na 2:2. Domácí hráčka si ve čtvrté dvouhře poradila s Pauline Parmentierovou (122.) 6:4, 7:5. O vítězkách letošního ročníku ženské týmové soutěže rozhodne čtyřhra.</p>
      <p>Sobotní duel Tomljanovicové nevyšel, pouze jednou si udržela vlastní podání. Do nedělního klání rovněž vstoupila na servisu, tentokrát se ale jí podařilo brejkboly. V osmé hře si naopak vypracovala šanci na brejk. Ten sice ještě nevyužila, o dva gemy později ale třetí brejkbol a první setbol zužitkovala.</p>
      <p>Ve druhém dějství si počínala lépe. Za stavu 3:2 vzala Parmentierové podání, brejk však nepotvrdila. Za stavu 4:4 musela odvracet brejkbol. Po úspěšném gemu se tak opět rozhodlo v závěrečném gemu setu. Ve dvanácté hře si vypracovala dva mečboly za sebou, přičemž proměnila hned první.</p>
      <p><b>Mladenovicová si vyšlápla na Bartyovou<br/></b>Nedělní program finále Fed Cupu začal v Perthu velkým překvapením. Kristina Mladenovicová (40.) otočila po prohraném prvním setu duel s domácí Ashleigh Bartyovou (1.) a poslala Francii do vedení 2:1 na zápasy. Světovou jedničku a čerstvou vítězku Turnaje mistryň zdolala Mladenovicová po setech 2:6, 6:4 a 7:6 (1). </p>
      <p>Mladenovicová po sobotní jednoznačné výhře nad Ajlou Tomljanovicovou nezačala nedělní zápas ideálně. Hned ve druhé hře si přišla o servis. Ačkoliv se v úvodní sadě jednou dostala na returnu na shodu, tak při podání Bartyové neměla příliš šancí. V osmém gemu ke všemu podruhé v zápase neudržela podání.</p>
      <figure>
        <iframe data-src="https://twitter.com/FedCup/status/1193404367807926272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Druhá sada nabídla zajímavější průběh. Ihned v prvním gemu musela Bartyová odvracet tři brejkboly v řadě a následující dvě šance protihráčky, servis však uchránila. Po plynulejších gemech obou hráček na podání se Australanka v osmé hře dostala k brejkbolu. Od úspěšného prohozu jí chybělo přehodit pásku. Za stavu 4:4 naopak čelila dvěma brejkbolům, ten druhý neodvrátila. Mladenovicová příležitost potvrdila a srovnala na 1:1 na sety.</p>
      <p>V závěrečném setu měla dvakrát k výhře nakročeno Mladenovicová. Francouzka ale vždy promarnila náskok brejku, za stavu 5:4 se jí nepodařilo dopodávat do vítězného konce. Vzápětí nevyužila tři brejkboly, a jelikož si čistou hrou udržela servis, rozhodl tiebreak. Ve zkrácené hře byly na úvod k vidění dva minibrejky, následně již hostující hráčka neztratila míček.</p>
      <p>
        <b>Fed Cup</b>
      </p>
      <p><u>Austrálie – Francie 2:3</u><b><br/></b>Ashleigh Bartyová (1.)<b> </b>– <b>Kristina Mladenovicová (40.)</b> 6:2, 4:6, 6:7(1)<br/><b>Ajla Tomljanovicová (51.) </b>– Pauline Parmentierová (122.) 6:4, 7:5<br/>Bartyová, Stosurová – <b>Garciaová, Mladenovicová</b> 4:6, 3:6</p>
      <footer>Radek Štohl, foto: Twitter: WTA</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10653--fed-cup-dve-demolice-srovnano-bartyova-nadelila-kanary"/>
      </related>
    </article>
  </body>
</html>