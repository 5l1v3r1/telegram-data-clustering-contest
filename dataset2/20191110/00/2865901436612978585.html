<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milojevic-nisam-zadovoljan-ocekivao-sam-vise-od-igraca/342170"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Milojević: Nisam zadovoljan, očekivao sam više od igrača"/>
    <meta property="og:description" content="Zvezdin trener poručio da će ekipi prijati pauza"/>
  </head>
  <body>
    <article>
      <h1>Milojević: Nisam zadovoljan, očekivao sam više od igrača</h1>
      <h2>Zvezdin trener poručio da će ekipi prijati pauza</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Crvena zvezda je u Ivanjici upisala prvi superligaški remi u sezoni. A i do njega je stigla teškom mukom pošto je Javor dugo vremena vodio i odolevao. Ivanjičani su se pokazali kao više nego dostojan protivnik i mogli da osvoji ceo plen. Mada je i Zvezda imala šanse u finišu da potpuno preokrene i vrati se u Beograd sa tri boda.</p>
      <p>Strateg crveno-belih <b>Vladan</b> <b>Milojević</b> nije bio zadovoljan izdanjem svojih pulena protiv svog bivšeg kluba.<br/><b>“Izuzetno dinamična utakmica, nažalost završena je nerešenim rezultatom. Imali smo dosta šansi koje nismo iskoristili. Fudbaleri Javora odigrali su dobru utakmicu. Igrali su disciplinovano, imali dosta prilika za gol. Bio je izuzetno lep ambijent, odlično navijanje. Utakmica je bila prava prvenstvena. Sigurno je da nisam zadovoljan rezultatom, očekivao sam više od svojih igrača. Moramo da analiziramo šta je nedostajalo danas i da se okrenemo narednim izazovima”,</b> rekao je Milojević za klupski sajt posle remija u Ivanjici.</p>
      <p>Zvezdin trener je istakao i a mu je drago što predstoji pauza u klupskom fudbalu zbog reprezentativnih akcija.<br/><b>“Današnjom utakmicom protiv Javora završili smo jedan ciklus. Imaćemo vremena da se odmorimo, naporno radimo na treninzima i damo sve od sebe da u dobrom rapoloženju završimo prvi deo sezone. Našem protivniku želim puno sreće u nastavku prvenstva. Pre utakmice sam istakao da je Javor veoma dobra ekipa, odlično vođena i to se danas pokazalo”,</b> zaključio je <b>Vladan</b> <b>Milojević</b>.</p>
      <p>(FOTO: MN Press)</p>
    </article>
  </body>
</html>