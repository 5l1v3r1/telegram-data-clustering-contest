<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/145768"/>
    <meta property="og:site_name" content="Контракты.UA"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Імпортуючи електроенергію з РФ, ми фінансуємо агресора, - Гончаренко"/>
    <meta property="og:description" content="Імпорт електроенергії з РФ, що відбувається через законопроект, прийнятий за ініціативою голови комітету ВР з енергетики Андрія Геруса, означає, що ми фінансуємо енергогалузь країни-агресора, замість власної."/>
  </head>
  <body>
    <article>
      <h1>Імпортуючи електроенергію з РФ, ми фінансуємо агресора, - Гончаренко</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Імпорт електроенергії з РФ, що відбувається через законопроект, прийнятий за ініціативою голови комітету ВР з енергетики Андрія Геруса, означає, що ми фінансуємо енергогалузь країни-агресора, замість власної.</p>
      <p>Про це завив народний депутат України, член фракції «Європейська Солідарність» Олексій Гончаренко.</p>
      <p>«Це дуже велика загроза, коли ми замість розвитку власної енергетики фінансуємо енергетику країни-агресора. Якщо нам розповідають щось про монополії, то, будь ласка, в країні є Антимонопольний комітет, вся влада у ваших руках. Ви вже змінили більшу частину державних уповноважених. Так боріться з монополіями. Для цього всі є інструменти. Але, як вони озвучили, що інструмент боротьби з монополією – це відкриття власного ринку для російської електроенергії, - це є повний абсурд. Це є абсолютний, повний абсурд», - сказав Гончаренко.</p>
      <p>На його думку, ситуацію щодо відновлення імпорту електроенергії з РФ має розслідувати Служба безпеки України. «Я думаю, що взагалі Служба безпеки України могла б розслідувати, чи не стоїть за цим щось більше, ніж просто дурість», - зазначив Гончаренко.</p>
      <p>Раніше голова Всеукраїнської енергетичної асамблеї, колишній міністр палива та енергетики Іван Плачков висловив думку, що Росія захопить більшу частину нашого енергоринку через імпорт електроенергії і буде використовувати це для політичного тиску на українську владу.</p>
      <p>Нагадаємо, 18 вересня Верховна Рада прийняла закон "Про внесення змін до деяких законів України у сфері використання ядерної енергії", в який глава енергетичного комітету парламенту Андрій Герус пролобіював правку - дозволити закуповувати українським споживачами імпортну електроенергію за двосторонніми договорами. За словами Геруса, імпорт повинен був здійснюватися з Білорусі. Проте з 1 жовтня почалася поставка електроенергії з Росії в режимі імпорту. За даними джерела на ринку, імпорт здійснюється компанією «Юнайтед Енерджі», яку пов'язують з Ігорем Коломойським. На початку листопада імпорт електроенергії з РФ збільшився в порівнянні з жовтнем в 3 рази - до 12 млн кВт-год / добу.</p>
      <related>
        <a href="http://kontrakty.ua/article/145736"/>
        <a href="http://kontrakty.ua/article/145735"/>
        <a href="http://kontrakty.ua/article/145734"/>
      </related>
    </article>
  </body>
</html>