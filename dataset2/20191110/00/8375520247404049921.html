<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/iran-znovu-pogrozhuje-vihodom-z-ugodi-pro-nerozpovsyudzhennya-yadernoji-zbroji-638928.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T00:29:45+00:00"/>
    <meta property="og:title" content="Іран знову погрожує виходом з угоди про нерозповсюдження ядерної зброї"/>
    <meta property="og:description" content="Бейдінежад заявив, що Тегеран через два місяці почне п'ятий етап скорочення своїх зобов'язань щодо ядерної угоди"/>
  </head>
  <body>
    <article>
      <h1>Іран знову погрожує виходом з угоди про нерозповсюдження ядерної зброї</h1>
      <address>
        <time datetime="2019-11-10T00:29:45+00:00">10 Nov 2019, 00:29</time>
      </address>
      <h4>Бейдінежад заявив, що Тегеран через два місяці почне п'ятий етап скорочення своїх зобов'язань щодо ядерної угоди</h4>
      <p>Іран може вийти з Договору про нерозповсюдження ядерної зброї, якщо інші сторони ядерної угоди від 2015 року не виконають свої зобов’язання.</p>
      <p>Про це заявив посол Ірану в Великій Британії Хамід Бейдінежад, повідомляє Ifpnews.</p>
      <p>За словами посла, за відновленням Іраном збагачення урану будуть слідувати й інші кроки, якщо європейські держави не зроблять більше для порятунку ядерної угоди.</p>
      <p>Він також попередив, що «впливові фігури« в Ірані виступають за вихід з Договору про нерозповсюдження ядерної зброї у відповідь на імовірне невиконання європейськими сторонами зобов’язань за договором і санкції, введені адміністрацією Трампа.</p>
      <p>Також Бейдінежад заявив, що Тегеран через два місяці почне п'ятий етап скорочення своїх зобов'язань щодо ядерної угоди.</p>
      <p>Нагадаємо, США ввели санкції проти будівельного сектора Ірану. Американський держсекретар Майк Помпео вважає, що нові санкції дозволять зберегти нагляд за громадянської ядерною програмою Ірану.</p>
    </article>
  </body>
</html>