<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697716/%D9%81%D8%B1%D9%88%D8%AF-%D8%A7%D8%B6%D8%B7%D8%B1%D8%A7%D8%B1%DB%8C-2-%D9%87%D9%88%D8%A7%D9%BE%DB%8C%D9%85%D8%A7%DB%8C-%D9%82%D8%B7%D8%B1%D8%A7%DB%8C%D8%B1%D9%88%DB%8C%D8%B2-%D8%AF%D8%B1-%D9%81%D8%B1%D9%88%D8%AF%DA%AF%D8%A7%D9%87-%D8%B4%DB%8C%D8%B1%D8%A7%D8%B2"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="فرود اضطراری 2 هواپیمای قطرایرویز در فرودگاه شیراز"/>
    <meta property="og:description" content="مسئول روابط عمومی فرودگاه شهید دستغیب شیراز گفت: دو فروند هواپیمای قطر ایرویز به دلیل شرایط نامساعد جوی مقصد در فرودگاه بین المللی شیراز فرود اضطراری داشتند."/>
  </head>
  <body>
    <article>
      <h1>فرود اضطراری 2 هواپیمای قطرایرویز در فرودگاه شیراز</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>مسئول روابط عمومی فرودگاه شهید دستغیب شیراز گفت: دو فروند هواپیمای قطر ایرویز به دلیل شرایط نامساعد جوی مقصد در فرودگاه بین المللی شیراز فرود اضطراری داشتند.</p>
      <p>احسان استوار مسئول روابط عمومی فرودگاه شهید دستغیب شیراز در گفتگو با باشگاه خبرنگاران در این باره گفت: ظهر امروز به دلیل نامساعد بودن شرایط جوی فرودگاه دوحه قطر و با توجه به تفاهم نامه فی مابین فرودگاه بین المللی شیراز و حمد دوحه قطر، تاکنون فرودگاه بین المللی شیراز میزبان دو فروند هواپیمای بوئینگ ۷۷۷ و ۷۷۸ شرکت هواپیمایی قطر ایرویز بوده است.</p>
      <p>او افزود: هواپیمای بوئینگ ۷۷۷ پس از انجام سوخت‌گیری و با مساعد شدن شرایط جوی دقایقی پیش فرودگاه شیراز را به مقصد قطر ترک کرد اما پرواز بوئینگ ۷۷۸ به دلیل پر شدن تایم پروازی خلبان همچنان در فرودگاه شیراز است.</p>
      <p>مسئول روابط عمومی فرودگاه شهید دستغیب شیراز گفت: مسافران پرواز بویینگ ۷۷۸ این شرکت، به هتل هما شیراز انتقال داده شدند.</p>
      <p>استوار تصریح کرد: مسافران حتما برای اطلاع از وضعیت پرواز‌ها با شماره ۱۹۹ در تماس باشند.</p>
      <p>گفتنی است فرودگاه بین المللی شهید دستغیب شیراز پس از فرودگاه مهرآباد تهران سومین فرودگاه پرترافیک ایران است.</p>
    </article>
  </body>
</html>