<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/10102400/DMK-general-committee-meeting-started.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="திமுக பொதுக்குழு கூட்டம் தொடங்கியது"/>
    <meta property="og:description" content="சென்னை ராயப்பேட்டை ஒய்எம்சிஏ அரங்கில் திமுக பொதுக்குழு கூட்டம் தொடங்கியது."/>
  </head>
  <body>
    <article>
      <h1>திமுக பொதுக்குழு கூட்டம் தொடங்கியது</h1>
      <h2>சென்னை ராயப்பேட்டை ஒய்எம்சிஏ அரங்கில் திமுக பொதுக்குழு கூட்டம் தொடங்கியது.</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>சென்னை,</p>
      <p>திராவிட முன்னேற்றக் கழகத்தின் கட்சி பொதுக்குழு கூட்டம் மு.க.ஸ்டாலின் தலைமையில் சென்னை ராயப்பேட்டை ஒய்எம்சிஏ அரங்கில் தொடங்கியது.</p>
      <p>இந்த கூட்டத்தில் பொருளாளர் துரைமுருகன், டி.ஆர்.பாலு, ஆர்.எஸ்.பாரதி, கனிமொழி உள்ளிட்டோர் பங்கேற்ற்றுள்ளனர்.</p>
      <p>பொதுக்குழு மேடையில் வைக்கப்பட்டிருந்த அண்ணா, கருணாநிதி படங்களுக்கு மலர்தூவி ஸ்டாலின் மரியாதை செலுத்தினார்.</p>
      <p>பின்னர் சுர்ஜித், சுபஸ்ரீ, முன்னாள் அமைச்சர் பரிதி இளம்வழுதி மற்றும் அண்மையில் மறைந்த திமுக உறுப்பினர்களுக்கு இரங்கல் தீர்மானம் வாசிக்கப்பட்டது.</p>
      <p>கடந்த ஆண்டு ஆகஸ்ட் 28 ஆம் தேதி திமுக பொது செயலாளராக மு.க.ஸ்டாலின் நியமிக்கப்பட்ட போது பொதுக்குழு கூட்டம் நடத்தப்பட்டது.</p>
      <p>அதன் பிறகு இன்று நடைபெறும் பொதுக்குழு கூட்டத்தில் கடந்த இடைதேர்தலில் விக்கிரவாண்டி, நாங்குநேரி ஆகிய தொகுதிகளில் ஏற்பட்ட தோல்வி குறித்தும் அடுத்த உள்ளாட்சி தேர்தல் குறித்தும், கட்சி தொடர்பான விவகாரங்கள் குறித்தும் பேசப்படும் என்று தெரிவிக்கப்பட்டுள்ளது.</p>
    </article>
  </body>
</html>