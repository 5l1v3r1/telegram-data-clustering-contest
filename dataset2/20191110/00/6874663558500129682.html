<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773367,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="טסלה סגרה את האתר לפניות למשרת מנכ&quot;ל טסלה ישראל"/>
    <meta property="og:description" content="ככל הנראה עקב הצפה של פניות; טסלה פרסמה לפני ימים ספורים את המשרה באתר החברה האמריקאי. האתר עדיין מציג הבוקר את המשרה הנחשקת, אך עם הגעה לעמוד שליחת קורות החיים, האתר מפסיק לפעול"/>
  </head>
  <body>
    <article>
      <h1>טסלה סגרה את האתר לפניות למשרת מנכ"ל טסלה ישראל</h1>
      <h2>ככל הנראה עקב הצפה של פניות; טסלה פרסמה לפני ימים ספורים את המשרה באתר החברה האמריקאי. האתר עדיין מציג הבוקר את המשרה הנחשקת, אך עם הגעה לעמוד שליחת קורות החיים, האתר מפסיק לפעול</h2>
      <address><time datetime="2019-11-10T00:00:00+00:00">10 Nov 2019</time> by <a rel="author">תומר הדר ואודי עציון</a></address>
      <p>טסלה העולמית קיבלה בימים האחרונים אלפי פניות למשרת מנכ"ל טסלה ישראל - וסגרה את האתר לפניות נוספות. כך נודע לכלכליסט.</p>
      <p>נכון לבוקר זה אתר טסלה העולמית עדיין מציג את המשרה הנחשקת - אך עם הגעה לעמוד שליחת קורות החיים, האתר מפסיק לפעול.</p>
      <figure>
        <img src="https://images1.calcalist.co.il/PicServer3/2019/05/22/907719/1NL.jpg"/>
        <figcaption>אלון מאסק, מייסד ומנכ"ל טסלה העולמית <br/>צילום: EPA</figcaption>
      </figure>
      <p>כפי <a href="https://www.calcalist.co.il/local/articles/0,7340,L-3773346,00.html">שפורסם אתמול בכלכליסט</a>, טסלה פרסמה לפני ימים ספורים משרה למנכ"ל טסלה ישראל באתר החברה האמריקאי. המנכ"ל יצטרך להקים בישראל מערך מכירות, שיווק, חלפים וגם לטפל בנושאי תקינה וטעינה לרכבים החשמליים ולמטעני ה"סופרצ'ארג'ר" של טסלה.</p>
      <p>טסלה פנתה אל מספר גורמים בשוק הרכב הישראלי אך הציעה שולי רווח נמוכים יחסית של 6% בלבד. כעת תידרש טסלה להקמת מערך שיווק עצמאי - וגם להתמודדות עם עליית מס קניה הדרגתית עך רכב חשמלי שתיכנס לתוקף ב-1 בינואר. במסגרת זו יצומצם בהדרגה גובה הטבת המס המרבית שניתן לקבל עבור רכב חשמלי בישראל.</p>
    </article>
  </body>
</html>