<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697579/%DB%8C%DA%A9-%D9%81%D9%88%D8%AA%DB%8C-%D9%88-%DB%8C%DA%A9-%D9%85%D8%B5%D8%AF%D9%88%D9%85-%D8%AF%D8%B1-%D8%A8%D8%A7%D8%B1%D9%86%D8%AF%DA%AF%DB%8C%E2%80%8C%D9%87%D8%A7%DB%8C-%D9%87%D8%B1%D9%85%D8%B2%DA%AF%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="یک فوتی و یک مصدوم در بارندگی‌های هرمزگان"/>
    <meta property="og:description" content=" بر اثر بارندگی‌های اخیر در سطح استان هرمزگان یک نفر جان خود را از دست داد و یک نفرهم مصدوم شد."/>
  </head>
  <body>
    <article>
      <h1>یک فوتی و یک مصدوم در بارندگی‌های هرمزگان</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035204_173.jpg"/>
      </figure>
      <p> بر اثر بارندگی‌های اخیر در سطح استان هرمزگان یک نفر جان خود را از دست داد و یک نفرهم مصدوم شد.</p>
      <p>مدیرکل مدیریت بحران استانداری هرمزگان شامگاه شنبه در گفت وگو با خبرنگار ایرنا اظهار داشت: خانم ۵۰ ساله در روستای کشار شهرستان بندر خمیر بر اثر سقوط تیر چراغ برق در این بارندگی‌ها جان خود را از دست داد.</p>
      <p>علیرضا صفایی ایسینی ادامه داد: یک نفر دیگر هم در بندر کوهستک شهرستان سیریک بر اثر برخورد صاعقه مصدوم که به صورت سرپایی مداوا و مرخص شد.</p>
      <p>وی اضافه کرد: در حال حاضر مسیر چهار روستا شامل دو روستا در شهرستان بندر خمیر و دو روستا در شهرستان بندرلنگه بر اثر آبگرفتگی آبنماها مسدود است.</p>
      <p>مدیرکل مدیریت بحران استانداری هرمزگان خاطرنشان کرد: این مسیرها با پایان بارندگی و فروکش کردن آب از حالت انسداد خارج می‌شوند.</p>
      <p>صفا ایسینی گفت: بندرعباس با ۳۰ و ۳ دهم میلی متر، رودان با ۲۲ و نیم میلیمتر و سپس سیریک با ۱۸ و سه دهم میلی متر بیشترین میزان بارندگی را داشته‌اند.</p>
    </article>
  </body>
</html>