<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697679/%D8%B9%D9%85%D9%84%DB%8C%D8%A7%D8%AA-%D8%A8%D8%AA%D9%86%E2%80%8C%D8%B1%DB%8C%D8%B2%DB%8C-%D8%B1%D8%A7%DA%A9%D8%AA%D9%88%D8%B1-%D8%AF%D9%88%D9%85-%D9%86%DB%8C%D8%B1%D9%88%DA%AF%D8%A7%D9%87-%D9%87%D8%B3%D8%AA%D9%87%E2%80%8C%D8%A7%DB%8C-%D8%A8%D9%88%D8%B4%D9%87%D8%B1-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="عملیات بتن‌ریزی راکتور دوم نیروگاه هسته‌ای بوشهر آغاز شد"/>
    <meta property="og:description" content="واحدهای دوم و سوم نیروگاه اتمی در محدوده ۷۰ هکتاری احداث می‌شود و بتن‌ریزی راکتور هسته‌ای واحد سوم ۱۸ ماه بعد از بتن‌ریزی واحد دوم آغاز می‌شود."/>
  </head>
  <body>
    <article>
      <h1>عملیات بتن‌ریزی راکتور دوم نیروگاه هسته‌ای بوشهر آغاز شد</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>واحدهای دوم و سوم نیروگاه اتمی در محدوده ۷۰ هکتاری احداث می‌شود و بتن‌ریزی راکتور هسته‌ای واحد سوم ۱۸ ماه بعد از بتن‌ریزی واحد دوم آغاز می‌شود.</b>
      </p>
      <p>عملیات بتن‌ریزی راکتور دوم نیروگاه هسته‌ای بوشهر صبح یکشنبه با حضور رئیس سازمان انرژی اتمی ایران و تعدادی از مسئولان استان بوشهر و مسئولان سازمان انرژی اتمی آغاز شد.</p>
      <p>به گزارش مهر، به گفته مجری طرح نیروگاه اتمی بوشهر، فونداسیون محل ساخت راکتور به‌عنوان پایه کار به اتمام رسیده و یک واقعه مهم در ساخت نیروگاه‌های اتمی، موضوع بتن‌ریزی راکتورها است.</p>
      <p>محمود جعفری جعفری اضافه کرد: واحدهای دوم و سوم نیروگاه اتمی در محدوده ۷۰ هکتاری احداث می‌شود و بتن‌ریزی راکتور هسته‌ای واحد سوم ۱۸ ماه بعد از بتن‌ریزی واحد دوم آغاز می‌شود.</p>
      <p>وی گفت: در مرحله نخست به حجم ۲۵ هزار تن بتن‌ریزی برای ساخت راکتور دوم نیروگاه اتمی انجام می‌شود و در اجرای واحد دوم نیروگاه هسته‌ای بوشهر ۲.۵ میلیون مترمکعب خاک‌برداری، ۲.۵ میلیون تن آرموتوربندی و ۱۶ هزار و ۷۰۰ عدد شمع بتنی در زیرساخت اصلی انجام‌شده است.</p>
      <p>نیروگاه اتمی بوشهر برای ساخت و بهره‌برداری از سه واحد راکتور اتمی در نظر گرفته شده است که هم اکنون واحد نخست آن با ۱۰۰۰ مگاوات الکتریک در مدار تولید برق است.</p>
    </article>
  </body>
</html>