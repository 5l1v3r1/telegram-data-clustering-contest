<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697687/%D8%B1%D9%82%D8%A7%D8%A8%D8%AA-%D8%A8%D8%B1%D8%A7%DB%8C-%D8%AA%D8%B5%D8%A7%D8%AD%D8%A8-%DB%B2-%D8%B5%D9%86%D8%AF%D9%84%DB%8C-%D8%AE%D8%A7%D9%84%DB%8C-%D8%A8%D8%B9%D8%AF-%D8%A7%D8%B2-%D8%A7%D8%B3%D8%AA%D8%B9%D9%81%D8%A7%DB%8C-%D8%AC%D9%84%D8%A7%D9%84%DB%8C%D8%AA%D8%A7%D8%AC%DA%AF%D8%B1%D8%AF%D9%88%D9%86-%D9%88-%D9%85%D8%B5%D8%B1%DB%8C-%DA%AF%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%B1%DB%8C%D8%A7%D8%B3%D8%AA-%D9%85%D8%B1%DA%A9%D8%B2-%D9%BE%DA%98%D9%88%D9%87%D8%B4%E2%80%8C%D9%87%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="رقابت برای تصاحب ۲ صندلی خالی بعد از استعفای جلالی/تاجگردون و مصری؛ گزینه‌های ریاست مرکز پژوهش‌ها"/>
    <meta property="og:description" content="من کاندیدا نیستم و دوستان هم در شوک رفتن آقای جلالی هستند."/>
  </head>
  <body>
    <article>
      <h1>رقابت برای تصاحب ۲ صندلی خالی بعد از استعفای جلالی/تاجگردون و مصری؛ گزینه‌های ریاست مرکز پژوهش‌ها</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>من کاندیدا نیستم و دوستان هم در شوک رفتن آقای جلالی هستند.</b>
      </p>
      <p>عضو فراکسیون مستقلین گفت: روز یکشنبه آینده درباره ریاست و نایب رئیسی فراکسیون تصمیم‌گیری می‌کنیم.</p>
      <p>به گزارش خبرانلاین، با استعفای کاظم جلالی دو کرسی مهم خالی شد، یکی ریاست فراکسیون مستقلین و دیگری با کمی اهمیت بیشتر ریاست مرکز پژوهش‌های مجلس.</p>
      <p>بهروز نعمتی در این رابطه به خبرآنلاین می‌گوید: روز یکشنبه آینده ما در فراکسیون مستقلین جلسه‌ای داریم که در آن جلسه درباره ریاست و نایب رئیسی فراکسیون تصمیم‌گیری می‌کنیم.</p>
      <p>نعمتی در پاسخ به این سوال که چه کسانی برای کاندیداتوری مطرح هستند گفت: من کاندیدا نیستم و دوستان هم در شوک رفتن آقای جلالی هستند.</p>
      <p>او در پاسخ به این سوال که چقدر احتمال دارد افرادی مانند جعفرزاده ایمن آبادی ریاست فراکسیون را به عهده بگیرد گفت: من با ایشان صحبتی نکردم، اما قاعدتا باید صحبت کنیم و هفته آینده تکلیف ریاست فراکسیون مستقلین را مشخص کنیم.</p>
      <p>نعمتی درباره ریاست مرکز پژوهش‌ها نیز گفت: افراد مختلفی در حال حاضر کاندیدا هستند که قاعدتا باید در هیات امنای مرکز پژوهش‌ها که هیات رئیسه مجلس است باید مطرح شود و آنجا یک نفر به رای انتخاب شود.</p>
      <p>او درباره افرادی که احتمال دارد کاندیدا شوند نیز گفت: تا امروز صحبت آقایان محبی‌نیا، تاجگردون، سعید باستانی، داریوش اسماعیلی، فرهنگی و عبدالرضا عزیزی مطرح بوده است، اما هنوز به جدی بحثی مطرح نشده است.</p>
    </article>
  </body>
</html>