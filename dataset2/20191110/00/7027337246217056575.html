<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697593/%D8%A8%D8%B1%D8%B1%D8%B3%DB%8C-%D8%B9%D9%85%D9%84%DA%A9%D8%B1%D8%AF-%D9%84%DA%98%DB%8C%D9%88%D9%86%D8%B1%D9%87%D8%A7%DB%8C-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86-%DA%AF%D9%84%D8%B2%D9%86%DB%8C-%D8%B1%D8%B6%D8%A7%DB%8C%DB%8C-%D9%85%D9%82%D8%A7%D8%A8%D9%84-%DB%8C%D9%88%D9%BE%D9%86-%E2%80%8B%D9%BE%DB%8C%D8%B1%D9%88%D8%B2%DB%8C-%D8%B1%DB%8C%E2%80%8C%D8%A2%D9%88%D9%87-%D8%AF%D8%B1-%D8%AD%D8%B6%D9%88%D8%B1-%D8%B7%D8%A7%D8%B1%D9%85%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="بررسی عملکرد لژیونرهای فوتبال ایران؛ گلزنی رضایی مقابل یوپن/ ​پیروزی ری‌آوه در حضور طارمی"/>
    <meta property="og:description" content="هفته پانزدهم لیگ فوتبال بلژیک یوپن در حضور 84 دقیقه‌ای ابراهیمی و غیاب عزت‌اللهی به مصاف با شارلوا رفت.شارلوا موفق شد با گل دقیقه 83 کاوه رضایی مهاجم ایرانی تیمش با نتیجه1 بر صفر یوپن را شکست دهد"/>
  </head>
  <body>
    <article>
      <h1>بررسی عملکرد لژیونرهای فوتبال ایران؛ گلزنی رضایی مقابل یوپن/ ​پیروزی ری‌آوه در حضور طارمی</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>هفته پانزدهم لیگ فوتبال بلژیک یوپن در حضور 84 دقیقه‌ای ابراهیمی و غیاب عزت‌اللهی به مصاف با شارلوا رفت.شارلوا موفق شد با گل دقیقه 83 کاوه رضایی مهاجم ایرانی تیمش با نتیجه1 بر صفر یوپن را شکست دهد</b>
      </p>
      <figure>
        <img src="https://cdn.asriran.com/files/fa/news/1398/8/19/1035247_376.jpg"/>
      </figure>
      <p>لژیونرهای فوتبال ایران عملکرد متفاوتی در بازی های امشب تیم هایشان داشتند.</p>
      <p>به گزارش ایلنا، عملکرد لژیونرهای ایران در بازی های امشب تیم‌هایشان به شرح زیر است: برتری انگولشتات در شب درخشش اکرت، پیروزی لوکوموتیو در شب نیمکت‌نشینی محرمی، باخت آوس در حضور60 دقیقه‌ای محمدی، شکست استانبول اسپور در حضور 90 دقیقه‌ای صیادمنش، تساوی واراژدین در حضور45 دقیقه‌ای مهدی‌خانی، برتری ری‌آوه در حضور 9 دقیقه‌ای طارمی، باخت هال سیتی در شب نیمکت‌نشینی تفضلی، پیروزی شارلوا مقابل یوپن با گل کاوه رضایی و پیوستن صیادمنش، یونس دلفی، مهدی مهدی‌خانی سه لژیونر ایرانی لیگ‌های ترکیه، بلژیک، کرواسی به اردوی تیم امید در کشور اندونزی پس از بازی‌های امشب را نام برد.</p>
      <p>
        <b>پیروزی شارلوا با گل رضایی</b>
      </p>
      <p>هفته پانزدهم لیگ فوتبال بلژیک یوپن در حضور 84 دقیقه‌ای ابراهیمی و غیاب عزت‌اللهی به مصاف با شارلوا رفت.شارلوا موفق شد با گل دقیقه 83 کاوه رضایی مهاجم ایرانی تیمش با نتیجه1 بر صفر یوپن را شکست دهد.علی قلی زاده در این دیدار 74 دقیقه برای شارلوا به میدان رفت و یونس دلفی دیگر بازیکن ایرانی شارلوا در این دیدار غایب بود.در پایان شارلوا با این برد 25 امتیازی و در رده‌چهارم جدول و یوپن نیز 16 امتیازی و در رده دوازدهم جدول لیگ بلژیک قرار گرفتند.</p>
      <p>
        <b>پیروزی انگولشتات با درخشش اکرت</b>
      </p>
      <p>هفته پانزدهم لیگ دسته دو فوتبال آلمان انگولشتات در مصاف با زوآیسکا با نتیجه 4 بر 2 به پیروزی رسید.دنیس اکرت مهاجم ایرانی آلمانی انگولشتات 87دقیقه برای تیمش به میدان رفت و موفق شد تا 2 گل از 4 گل تیمش را به ثمر برساند انگلوشتات با این تیجه 28 امتیازی شد و در رده دوم جدول رده‌بندی قرار گرفت.</p>
      <p>
        <b>برتری لوکوموتیو در شب نیمکت‌نشینی محرمی</b>
      </p>
      <p>در هفته پانزدهم فوتبال کرواسی لوکوموتیوزاگرب در شب نیمکت‌نشینی صادق محرمی مدافع ایرانی تیمش به مصاف اینتر زاپریشیچ رفت این دیدار در نهایت با نتیجه 3بر صفر و به سود لوکوموتیو به پایان رسید.لوکوموتیو با این پیروزی 25 امتیازی شد و در رده سوم جدول قرار گرفت.</p>
      <p>
        <b>شکست آوس در حضور 60 دقیقه‌ای محمدی</b>
      </p>
      <p>هفته یازدهم فوتبال پرتغال تیم آوس در حضور 60 دقیقه‌ای مهرداد محمدی مهاجم ایرانی تیمش مقابل گیل وسنته با نتیجه 2 بر 1 متوقف شد. محمدی در پایان نمره 6.5 را دریافت کرد همچنین آوس با این باخت 3 امتیازی و در رده هیجدهم جدول قرار گرفت.</p>
      <p>
        <b>شکست هال سیتی در شب نیمکت نشینی تفضلی</b>
      </p>
      <p>هفته شانزدهم چمپیونشیپ هال سیتی در شب نیمکت‌نشینی رایان تفضلی مدافع ایرانی تیمش به مصاف ونست برومویچ رفت این دیدار در نهایت با نتیجه 1 بر صفر و به سود تیم برومویچ به پایان رسید. هال‌سیتی با این نتیجه 22 امتیازی و در رده دوازدهم جدول قرار گرفت.</p>
      <p>
        <b>پیروزی ری‌آوه در حضور 9 دقیقه‌ای مهدی‌طارمی</b>
      </p>
      <p>هفته یازدهم لیگ فوتبال پرتغال ری‌آوه در حضور دقیقه‌ای مهدی طارمی مهاجم ایرانی این تیم به مصاف با ویتوریا ستوبال با نتیجه 1 بر صفر به پیروزی دست یافت. طارمی در این دیدار نمره 6.5 را دریافت کرد، همچنین ری‌آوه با این نتیجه 15 امتیازی شد و در رده هفتم جدول قرار گرفت.</p>
      <p>
        <b>شکست استانبول‌اسپور در حضور 90 دقیقه‌ای صیادمنش</b>
      </p>
      <p>هفته یازدهم لیگ ترکیه استانبول اسپور در حضور90 دقیقه‌ای اللهیار صیادمنش مهاجم ایرانی تیمش مقابل منمن اسپور 2 بر1 شکست خورد.استانبول‌اسپور با این نتیجه 12 امتیازی شد ودر رده دوازدهم جدول قرار گرفت.</p>
      <p>
        <b>تساوی واراژدین در حضور 45 دقیقه‌ای مهدی‌خانی</b>
      </p>
      <p>هفته پانزدهم لیگ کرواسی واراژدین درحضور 45دقیقه‌ای در مهدی‌مهدی‌خانی مهاجم ایرانی این تیم در مصاف با اسلاون بلوپو رفت این دیدار درنهایت به تساوی بدون گل رسید. واراژدین با این نتیجه 12امتیازی شد و در رده دهم جدول قرار گرفت.</p>
      <p>
        <b>پیوستن دلفی، صیادمنش، مهدی‌خانی به اردوی تیم امید</b>
      </p>
      <p>یونس دلفی، اللهیار صیادمنش و مهدی مهدی خانی 3 بازیکن شاغل در لیگ های بلژیک، ترکیه و کرواسی مستقیما راهی جاکارتا خواهند شد تا در اندونزی به اردوی تیم امید ملحق شوند.</p>
    </article>
  </body>
</html>