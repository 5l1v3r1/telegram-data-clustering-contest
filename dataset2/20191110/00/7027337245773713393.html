<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697730/%D9%88%D8%A7%DA%A9%D9%86%D8%B4-%D9%81%D8%B1%D9%85%D8%A7%D9%86%D8%AF%D8%A7%D8%B1-%D9%88%DB%8C%DA%98%D9%87-%D9%85%DB%8C%D9%86%D8%A7%D8%A8-%D8%A8%D9%87-%D8%B3%DB%8C%D9%84%DB%8C-%D8%AE%D9%88%D8%B1%D8%AF%D9%86-%DB%8C%DA%A9-%D8%AE%D8%A8%D8%B1%D9%86%DA%AF%D8%A7%D8%B1-%D8%A7%D8%B2-%D8%B4%D9%87%D8%B1%D8%AF%D8%A7%D8%B1-%D8%AA%D8%B5%D9%85%DB%8C%D9%85-%D9%85%D9%86%D8%A7%D8%B3%D8%A8-%D8%A8%D8%B2%D9%88%D8%AF%DB%8C-%D8%A7%D8%AA%D8%AE%D8%A7%D8%B0-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="واکنش فرماندار ویژه میناب به سیلی خوردن یک خبرنگار از شهردار: تصمیم مناسب بزودی اتخاذ خواهد شد"/>
    <meta property="og:description" content="معاون استاندار و فرماندار ویژه میناب، گفت: بنده خارج از استان هستم و به محض شنیدن این خبر متاثر شدم و به معاونین و حراست خود دستور پیگیری و بررسی دقیق تری دادم و تصمیم مناسب بزودی اتخاذ خواهد شد."/>
  </head>
  <body>
    <article>
      <h1>واکنش فرماندار ویژه میناب به سیلی خوردن یک خبرنگار از شهردار: تصمیم مناسب بزودی اتخاذ خواهد شد</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035550_649.jpg"/>
      </figure>
      <p>معاون استاندار و فرماندار ویژه میناب، گفت: بنده خارج از استان هستم و به محض شنیدن این خبر متاثر شدم و به معاونین و حراست خود دستور پیگیری و بررسی دقیق تری دادم و تصمیم مناسب بزودی اتخاذ خواهد شد.</p>
      <p>محمد احمدی در گفت‌وگو با ایسنا، با اعلام حمایت قاطع از جامعه خبری میناب، گفت: متاسفم هنوز شان و جایگاه خبرنگار را خوب نشناخته ایم</p>
      <p>فرماندار ویژه میناب، افزود: خبرنگاران نقش و رسالت شان مطالبه گری،پیگیری مسائل و مشکلات جامعه هستند.</p>
      <p>وی، تصریح کرد: خبرنگاران پل ارتباطی دوسویه بین مردم و مسئولان هستند و در راستای تحقق مطالبات مردمی گام بر می دارند.</p>
      <p>احمدی، یادآور شد: جامعه خبرب با روشنگری و اطلاع رسانی شفاف فرصت مناسبی را برای مسئولین در جهت انعکاس مشکلات مردم فراهم می آورند تا با کمک آنها مشکلات جامعه حل شود.</p>
      <p>احمدی، اظهار کرد: بنده مرخصی و خارج از استان هستم به محض شنیدن این خبر متاثر شدم و به معاونین و حراست خود دستور پیگیری و بررسی دقیق تری دادم و تصمیم مناسب ان شاء الله اتخاذ خواهد شد.</p>
      <p>فرماندار ویژه میناب، خاطرنشان کرد: از زحمات و تلاش های همه خبرنگاران و اصحاب رسانه میناب تشکر و قدردانی می کنم و برای همه آنها آرزوی موفقیت و بهروزی دارم.</p>
    </article>
  </body>
</html>