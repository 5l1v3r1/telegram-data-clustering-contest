<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697645/%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%B3%DB%8C%D9%84%DB%8C-%D8%B4%D9%87%D8%B1%D8%AF%D8%A7%D8%B1-%D9%85%DB%8C%D9%86%D8%A7%D8%A8-%D8%A8%D9%87-%D8%B5%D9%88%D8%B1%D8%AA-%D8%AE%D8%A8%D8%B1%D9%86%DA%AF%D8%A7%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="بندرعباس؛ سیلی شهردار میناب به صورت خبرنگار"/>
    <meta property="og:description" content="پس از بارندگی اخیر دو تن از خبرنگاران برای پیگیری مشکلات شهر به سراغ شهردار میناب رفتند که وی حاضر به مصاحبه نشد و بعد از مشاهده خبرنگاران در محلات با سیلی محکمی از خبرنگار مینابی استقبال کرد.صبح امروز با توجه به بارندگی‌های اخیر در شهر میناب از دغدغه‌ها و مشکلات مردمی در حال تهیه گزارش بودیم که برای تکمیل گزارش به سراغ شهردار رفتیم و با عدم پاسخگویی وی مواجه شدیم. در همان لحظه یکی از شهروندان که ممانعت شهردار از پاسخگویی را دید ما را به محله خود کشاند تا مشکلات منطقه را بازگو کند.در همان حین سجاد سلطانی شهردار میناب در محل حاضر و از ادامه گزارش گیری ممانعت کرد. با توجه به اصرار یکی از خبرنگاران این شهر به ادامه گزارش گیری با تهدید و سیلی محکم شهردار میناب روبرو شد.به گزارش ایسنا، در این درگیری شهردار میناب با خبرنگار صداوسیمای مرکز خلیج فارس، دوربین وی نیز با خشونت شهردار به داخل ماشین انداخته شد و دچار صدمات شد."/>
  </head>
  <body>
    <article>
      <h1>بندرعباس؛ سیلی شهردار میناب به صورت خبرنگار</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035408_195.jpg"/>
      </figure>
      <p>پس از بارندگی اخیر دو تن از خبرنگاران برای پیگیری مشکلات شهر به سراغ شهردار میناب رفتند که وی حاضر به مصاحبه نشد و بعد از مشاهده خبرنگاران در محلات با سیلی محکمی از خبرنگار مینابی استقبال کرد.<br/><br/>صبح امروز با توجه به بارندگی‌های اخیر در شهر میناب از دغدغه‌ها و مشکلات مردمی در حال تهیه گزارش بودیم که برای تکمیل گزارش به سراغ شهردار رفتیم و با عدم پاسخگویی وی مواجه شدیم. در همان لحظه یکی از شهروندان که ممانعت شهردار از پاسخگویی را دید ما را به محله خود کشاند تا مشکلات منطقه را بازگو کند.<br/><br/>در همان حین سجاد سلطانی شهردار میناب در محل حاضر و از ادامه گزارش گیری ممانعت کرد. با توجه به اصرار یکی از خبرنگاران این شهر به ادامه گزارش گیری با تهدید و سیلی محکم شهردار میناب روبرو شد.<br/><br/>به گزارش ایسنا، در این درگیری شهردار میناب با خبرنگار صداوسیمای مرکز خلیج فارس، دوربین وی نیز با خشونت شهردار به داخل ماشین انداخته شد و دچار صدمات شد.</p>
    </article>
  </body>
</html>