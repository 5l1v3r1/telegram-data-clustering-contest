<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697701/%D8%B9%D9%85%D8%A7%D8%B1-%D8%AD%DA%A9%DB%8C%D9%85-%D8%AA%D9%84%D8%A7%D8%B4%E2%80%8C%D9%87%D8%A7%DB%8C-%DA%A9%D9%86%D9%88%D9%86%DB%8C-%D8%A8%D8%B1%D8%A7%DB%8C-%D8%A7%D8%B5%D9%84%D8%A7%D8%AD%D8%A7%D8%AA-%D8%AF%D8%B1-%D8%B9%D8%B1%D8%A7%D9%82-%D8%AB%D9%85%D8%B1%D9%87-%D8%AC%D8%A7%D9%86%D9%81%D8%B4%D8%A7%D9%86%DB%8C%E2%80%8C%D9%87%D8%A7%DB%8C-%D8%AA%D8%B8%D8%A7%D9%87%D8%B1%DA%A9%D9%86%D9%86%D8%AF%DA%AF%D8%A7%D9%86-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="عمار حکیم: تلاش‌های کنونی برای اصلاحات در عراق ثمره جانفشانی‌های تظاهرکنندگان است"/>
    <meta property="og:description" content="رئیس جریان حکمت ملی عراق در سخنانی گفت، اقداماتی که در زمینه اصلاحات در عراق در حال انجام شدن است، به لطف جانفشانی‌های معترضان متبلور شده است."/>
  </head>
  <body>
    <article>
      <h1>عمار حکیم: تلاش‌های کنونی برای اصلاحات در عراق ثمره جانفشانی‌های تظاهرکنندگان است</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035513_666.jpg"/>
      </figure>
      <p>رئیس جریان حکمت ملی عراق در سخنانی گفت، اقداماتی که در زمینه اصلاحات در عراق در حال انجام شدن است، به لطف جانفشانی‌های معترضان متبلور شده است.</p>
      <p>به گزارش ایسنا، به نقل از سایت شبکه سومریه نیوز، عمار حکیم، رئیس جریان حکمت ملی عراق امروز (یکشنبه) در بیانیه‌ای تصریح کرد، اقداماتی که در زمینه اصلاحات در دست انجام است، به لطف جانفشانی‌های تظاهرکنندگان محقق شده است.</p>
      <p>حکیم در این بیانیه اظهار کرد، تظاهرات مردمی که عراق شاهد آن است، شوک مثبتی را بر پیکره قوه‌های مقننه و مجریه وارد کرد که این اقدام، بیداری آنها و  توجه‌شان به نیاز مبرم ملت عراق به زندگی آزادانه و آبرومندانه را به همراه داشت. </p>
      <p>وی افزود: هر آنچه از اقدامات که امروز در زمینه اصلاحات پارلمانی، دولتی و قضایی در دست انجام است، به لطف جانفشانی‌های تظاهرکنندگان و صدای بلند و رسای آنان و صبر و استقامت آنها در میادین تظاهرات است. از همین‌جا، از همه شهروندانی که در تظاهرات مسالمت‌آمیز ملی شرکت کردند و شعار سر دادند و حقوق پایمال شده خود در نتیجه فساد و درگیری‌های سیاسی را مطالبه کردند، قدردانی می‌کنیم.</p>
    </article>
  </body>
</html>