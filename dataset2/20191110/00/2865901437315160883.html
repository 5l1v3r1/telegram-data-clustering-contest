<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/uzivo-partizan-indija-3-0/342153"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="UŽIVO: Partizan - Inđija 3:0"/>
    <meta property="og:description" content="Pratite dešavanja iz Humske na portalu MOZZART Sport"/>
  </head>
  <body>
    <article>
      <h1>UŽIVO: Partizan - Inđija 3:0</h1>
      <h2>Pratite dešavanja iz Humske na portalu MOZZART Sport</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>
        <b>SUPERLIGA SRBIJE, 16. KOLO</b>
      </p>
      <p>
        <b>PARTIZAN – INĐIJA 3:0 <br/>/Tošić 17, Šćekić 51, Asano 53p/</b>
      </p>
      <p>Beograd<br/>Stadion Partizana<br/>Sudija: Milan Ilić</p>
      <p><b>Partizan</b>: Kljajić – Lutovac, Ostojić, S. Pavlović (od 80. minuta Vujačić), Brežančić – Zdjelar, Šćekić (od 59. minuta Pavlović) –  Tošić, Suma,  Asano – Sadik (od 76. minuta Ivanović). Rezerve: N. Stevanović, Vujačić, Urošević, Natho, L. Pavlović, Lakćević, Ivanović. <i>Trener</i>: Savo Milošević.</p>
      <p><b>Inđija</b>: Preković – Dimitrijević, Rogač (od 46. minuta B. Ilić), Vidić, M. Ilić, Josović, – M. Janjić – Jovanović, Bjeličić, Milosavljev (od 79. minuta Rajevac) – Bastajić (od 57. minuta Banjac). Rezerve: Stanivuković, Banjac, Janković, Janjić, B. Ilić, Rajevac, Vraštanović.  <i>Trener</i>: Aleksandar Janjić.</p>
      <p>
        <b>
          <a href="https://www.mozzartbet.com/sr#/live/match/all/18434096">KLAĐENJE UŽIVO</a>
        </b>
      </p>
      <h3>Vesti uživo</h3>
      <h4>18:27</h4>
      <h4>TRI MINUTA NADOKNADE</h4>
      <p><b>90 + 1. minut: </b>Slobodan udarac za Inđiju nije doneo neku veću pretnju po gol Partizana. Sudija pokazuje da će se igrati još tri minuta u Humskoj.</p>
      <h4>18:24</h4>
      <h4>NOVA ŠANSA ZA INĐIJU!</h4>
      <p><b>88. minut: </b>Banjac je šutirao nakon uigrane akcije iz slobodnog udarca, ali je Kljajić odbranio ovaj šut. Blizu je bila Inđija da dođe do tog počasnog gola.</p>
      <h4>18:21</h4>
      <h4>INĐIJA POKUŠAVA DA DOĐE DO UTEŠNOG POGOTKA!</h4>
      <p><b>85. minut: </b>Lep šut Dimitrijevića, ali lopta odlazi pored leve stative. Ipak, znatno konkretnija igra Inđije u završnici susreta.</p>
      <h4>18:19</h4>
      <h4>PERIOD NEŠTO MIRNIJE IGRE</h4>
      <p><b>83. minut:</b> Spuštaju ritam polako i jedni i drugi, svesni da je pobednik ovde već odavno rešen. Bez šansi u poslednjih pet minuta...</p>
      <h4>18:16</h4>
      <h4>IZMENE NA OBE STRANE</h4>
      <p><b>79. minut:</b> Poslednje izmene na utakmici čine i jedni i drugi. U ekipi Inđije je na klupu otišao Milosavljev, a umesto njega je na terenu Rajevac, dok je Vujačić u sastavu Partizana zamenio Strahinju Pavlovića. </p>
      <h4>18:15</h4>
      <h4>LEPA AKCIJA PARTIZANA</h4>
      <p><b>79. minut:</b> Lepa reakcija Ivanovića glavom nakon jednog centaršuta sa leve strane, ali je golman Inđije bio na mestu i uspeo je da uhvati tu loptu.</p>
      <h4>18:12</h4>
      <h4>NOVA IZMENA U EKIPI PARTIZANA</h4>
      <p><b>76. minut:</b> Izlazi Sadik, ulazi Ivanović. Napadač Partizana danas bez gola...</p>
      <h4>18:08</h4>
      <h4>JOŠ JEDNA LEPA ŠANSA ZA INĐIJU!</h4>
      <p><b>72. minut:</b> Odlično su kombinovali fudbaleri Inđije na sredini terena, propustili su loptu do Banjca na ivici šesnaesterca, međutim ovaj je šutirao pravo po sredini gola gde je stajao golman Partizana, pa je šansa otišla u nepovrat!</p>
      <h4>18:03</h4>
      <h4>INĐIJA NAPADA</h4>
      <p><b>70. minut:</b> Prvi korner Inđije završio se neuspešno. Nakon toga, u narednom napadu je u kaznenom prostoru Partizana pao jedan igrač Inđije, ali sudija Ilić odmahuje rukom. Ponovo potom napada Brana Ilić, ali se spetljao...</p>
      <h4>18:01</h4>
      <h4>ODLIČAN NAPAD PARTIZANA!</h4>
      <p><b>65. minut:</b> Pogodio je Partizan prvo stativu nakon kornera Sume, lopta je došla Tošića koji je opalio sjajan volej, ali pravo u golmana Inđije, da bi na kraju Sadik bio neprecizan. Spasila se nekako Inđija u ovom napadu...</p>
      <h4>17:59</h4>
      <h4>NAJBOLJA ŠANSA ZA INĐIJU!</h4>
      <p><b>63. minut: </b>Milosavljev je traljavo šutirao, ali je lopta došla do Bjeličića koji je bio na oko 11 metara od gola. Ovaj šutira za dlaku pored desne stative!</p>
      <h4>17:55</h4>
      <h4>NAPUSTIO JE ŠĆEKIĆ TEREN, IZMENA</h4>
      <p><b>59. minut:</b> Povreda Šćekića je nešto ozbiljnije prirode, pa ga je medicinska ekipa odnela sa terena na nosilima. Izgleda da će pravo na snimanja Šćekić, te da neće uopšte ni ići u svlačionicu. Umesto njega, na terenu je Lazar Pavlović. Svi sada sa klupe Partizana gledaju šta se desilo sa Šćekićem, teši ga Milošević...</p>
      <h4>17:53</h4>
      <h4>IZMENA U INĐIJI</h4>
      <p><b>57. minut: </b>Izlazi Bastajić, a ulazi Banjac, pa gosti koriste već drugu izmenu. Za to vreme, Šćekića će sa terena odneti na nosilima.</p>
      <h4>17:52</h4>
      <h4>LEŽI ŠĆEKIĆ NA TRAVI</h4>
      <p><b>56. minut:</b> Nezgodno je Šćekić ušao u duel sa jednim fudbalerom Inđije i izgleda da je povredio koleno. Leži na travi i deluje da neće moći da nastavi utakmicu!</p>
      <h4>17:49</h4>
      <h4>GOOOOOOOOOOOL! ASANO! 3:0!</h4>
      <p>Evo prvog gola Asana u Linglong Superligi Srbije! Japanac je šutirao u desnu stranu, golman Inđije je otišao u levu i to je bio lak posao za fudbalera Partizana.</p>
      <h4>17:49</h4>
      <h4>PENAL ZA PARTIZAN!</h4>
      <p>Crno-beli će imati šansu da dođu do 3:0 već iz narednog napada! Asano je oboren u kaznenom prostoru i sudija Ilić pokazuje na belu tačku!</p>
      <h4>17:47</h4>
      <h4>GOOOOOOOL! ŠĆEKIĆ!</h4>
      <p>Novi korner za Partizan, peti na utakmici je izveo Tošić. Lopta je došla na drugu stativu, a Aleksandar Šćekić uspeva da prosledi loptu u mrežu po zemlji! Partizan vodi rezultatom 2:0!</p>
      <h4>17:43</h4>
      <h4>BEZ ŠANSI U UVODNIM MINUTIMA</h4>
      <p><b>49. minut:</b> Ništa se specijalno nije desilo u uvodna četiri minuta drugog poluvremena. Partizan ima inicijativu, ali nije ozbiljnije zapretio gostima.</p>
      <h4>17:41</h4>
      <h4>POČINJE DRUGO POLUVREME, PROMENA U INĐIJI</h4>
      <p>Crno-beli nisu pravili izmene, dok je Ivan Rogač napustio teren na poluvremenu, a umesto njega ulazi Brana Ilić u ekipi Inđije.</p>
      <h4>17:22</h4>
      <h4>KRAJ PRVOG POLUVREMENA</h4>
      <p>Ništa značajno nije se desilo tokom nadoknade. Završen je prvi deo u Humskoj, Partizan vodi protiv Inđije 1:0, golom Tošića, imao je još nekoliko udaraca, dok gosti nijednom nisu zapretili Kljajiću.</p>
      <h4>17:19</h4>
      <h4>NADOKNADA PET MINUTA</h4>
      <p>45. minut: Kao što se i očekivalo, igraće se pet minuta nadoknade u prvom delu.</p>
      <h4>17:15</h4>
      <p><b>42. minut</b>: U poslednjih nekoliko minuta gosti su se oslobodili pritiska, uspevaju povremeno da prebace težite igre pred kazneni prostor favorita. Ne i da stvore šansu.</p>
      <h4>17:11</h4>
      <h4>SLAB UDARAC SUME</h4>
      <p><b>38. minut</b>: Posle akcije Lutovca i Tošića po desnoj strani, udarac sa 20-ak metara oprobao je Suma. Vrlo mlad udarac Gvinejca postao je lak plen golmana Prekovića.</p>
      <h4>17:08</h4>
      <p><b>36. minut:</b> Igra se nastavlja. Pet minuta trajao je prekid na stadionu Partizana. Toliko će biti i nadoknada u prvom delu.</p>
      <h4>17:06</h4>
      <p><b>33. minut:</b> Skandiranja ne prestaju. Sudija Ilić je zbog toga povukao igrače sa terena i oni se trenutno nalaze pored klupa za rezerve.</p>
      <h4>17:04</h4>
      <p><b>30. minut:</b> Kratkotrajni prekid u Humskoj. Razlog: skandiranje sa tribina protiv predsednik FSS, <b>Slaviše Kokeze</b>.</p>
      <h4>16:57</h4>
      <p>Na polovini prvog poluvremena možemo da konstatujemo kako Paritzan ima poptpunu kontrolu igre i rezultata. Vodi, stvara šanse, a Inđija povremeno pokušava iz kontre da dođe do kaznenog prostora Filipa Kljajića.</p>
      <h4>16:56</h4>
      <h4>PREKOVIĆ BRANI UDARAC SADIKA</h4>
      <p><b>22. minu</b>t. Evo šanse i za <b>Sadika</b>. Centrirao je <b>Suma</b>, loptu glavom na peterac prosledio <b>Pavlović</b>, <b>Sadik </b>ispružio nogu, ali je njegov udarac ukrotio <b>Miloje Preković</b>.</p>
      <h4>16:51</h4>
      <h4>GOOOOOL!</h4>
      <p>
        <b>17. minut: GOOOOL! Vodi Partizan pogotkom Zorana Tošića.</b>
      </p>
      <p>
        <b>Malopre Bambi nije uspeo iz slobodnog udarca, ali drugu šansu koristi. Mada, veći deo posla u ovoj akciji odradio je Umar Sadik, dobrim građenjem, posle čega je krilnom vezisti crno-belih preostalo samo da pogodi dalji ugao sa desetak metara.</b>
      </p>
      <figure>
        <iframe src="https://www.youtube.com/embed/AhhVNtT9pUE" width="425" height="349" data-service="Youtube" scrolling="no"/>
      </figure>
      <p> </p>
      <h4>16:48</h4>
      <h4>TUČE TOŠIĆ IZ SLOBODNJAKA</h4>
      <p><b>14. minut</b>: Još jedna prilika za Partizan. Posle faula nad Sumom, dosuđen je slobodan udarac, sa 20-ak metara probao je Zoran Tošić, ali je golman Preković dobro bio postavljen i uspeo je da ukroti ovaj pokušaj.</p>
      <h4>16:42</h4>
      <p><b>8. minut</b>: Pokazuje Inđija da nije došla u Humsku da se samo brani. Razvila je fin napad po boku, ali je centaršut u kazneni prostor bio neuhvatljiv za <b>Vladana Milosavljeva</b>.</p>
      <h4>16:38</h4>
      <h4>PREČKA!</h4>
      <p>5. minut: Umalo da Partizan povede iz prve akcije. Korner je izveo Zoran Tošić, lopta se posle karambola odbila do Aleksandra Šćekića, da bi crnogorski reprezentativac sa desetak metara uzdrmao prečku.</p>
      <h4>16:35</h4>
      <h4>POČELA JE UTAKMICA!</h4>
      <p>Počeo je meč u Humskoj.</p>
      <h4>16:35</h4>
      <p>Pre početka susreta minutom ćutanja odata je počast danas preminulom dečaku, Isaiji Pantiću. Svi već znate o čemu je reč.</p>
      <h4>16:33</h4>
      <p>Posle remija Crvene zvezde u Ivanjici, Partizan ima šansu da razliku u odnosu na lidera Superlige, u slučaju pobede, smanji na osam bodova.</p>
      <h4>15:45</h4>
      <h4>ŠTA KAŽU KVOTE...</h4>
      <p>Prema kvotama Kladionice MOZZART, domaćin je veliki favorit. Kec plaća 1,10, remi vredi 10,00, dok bi eventualna pobeda Inđije svaki ulog pomnožila sa 23.00.</p>
      <p>Sve kvote Kladionice MOZZART pogledajte <b><a href="https://www.mozzartbet.com/sr#/match/4506264">OVDE</a></b>.</p>
      <h4>15:42</h4>
      <h4>KO JE NA KLUPI...</h4>
      <p>Zna se i ko čeka šansu na klupi za rezerve.</p>
      <p>Klupa Partizana: <b>N. Stevanović, Vujačić, Urošević, Natho, L. Pavlović, Lakćević, Ivanović</b>.</p>
      <p>Klupa Inđije: <b>Stanivuković, Banjac, Janković, Janjić, B. Ilić, Rajevac, Vraštanović</b>.</p>
      <h4>15:38</h4>
      <h4>INĐIJA SA PETORICOM U ODBRANI</h4>
      <p>Što se tiče Inđije, sve je manje-više kako je i najavljeno, s tim što se trener <b>Aleksandar Janjić</b> opredelio da umesto veziste <b>Mihajla Banjca</b> odlučio da krene sa pojačano odbranom, tako što je na terenu bek <b>Ivan Josović</b>.</p>
      <p>To bi moglo da znači da će gosti igrati sa petoricom u poslednjoj liniji.</p>
      <p>Uglavnom: <b>Preković – Dimitrijević, Rogač, Vidić, M. Ilić, Josović – M. Janjić – Jovanović, Bjeličić, Milosavljev – Bastajić</b>.</p>
      <h4>15:34</h4>
      <h4>LUTOVAC DESNI BEK</h4>
      <p>Poznati su sastavi timova.</p>
      <p>Kad je reč o Partizanu,<b> Savo Milošević</b> je rešio da promeša karte posle gostovanja na Old Trafordu. Van protokola je ostao <b>Vladimir Stojković</b>, a menjaće ga, kao što je i najavljeno,<b> Filip Kljajić</b>, kome je utakmica sa Inđijom prva ove sezone. Rotacije su zabeležene i na bekovskim pozicijama:<b> Rajko Brežančić</b> je dobio prednost u odnosu na <b>Slobodana Uroševića</b> levo, dok je desno dejstvovati <b>Aleksandar Lutovac</b>, iako je u osnovi krilo. Ovoga puta menjaće umornog<b> Nemanju Miletića.</b></p>
      <p>Za razliku od meč sa Mančesterom, u prvih 11 vratio se <b>Zoran Tošić</b>, ali nema <b>Bibrasa Natha</b>, čiju poziciju u veznom redu je popunio <b>Aleksandar Šćekić</b>.</p>
      <p>Tim Partizana izgleda ovako:<b> Kljajić – Lutovac, Ostojić, S. Pavlović, Brežančić – Zdjelar, Šćekić –  Tošić, Suma,  Asano – Sadik.</b></p>
      <h4>15:30</h4>
      <p>Poštovani posetioci portala MOZZART Sport, dobar dan i dobrodošli na blog posvećen praćenju utakmice 16. kola Superlige, Partizan - Inđija.</p>
    </article>
  </body>
</html>