<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/atanasijevic-i-leon-spremaju-osvetu-sampionu/342113"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Atanasijević i Leon spremaju osvetu šampionu"/>
    <meta property="og:description" content="​Sudar titana u reprizi finala plej-ofa poslednje dve sezone. Lube je bolje počeo šampionat Italije, ali je Peruđa osvojila prvi trofej na Apeninima"/>
  </head>
  <body>
    <article>
      <h1>Atanasijević i Leon spremaju osvetu šampionu</h1>
      <h2>​Sudar titana u reprizi finala plej-ofa poslednje dve sezone. Lube je bolje počeo šampionat Italije, ali je Peruđa osvojila prvi trofej na Apeninima</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Podrhtavanje tla u Italiji. Očekuje se atomska odbojka i utakmica verovatno dve najbolje ekipe na svetu. U velikom derbiju šampionata Italije snage će da odmere Lube i Peruđa (<b>18.00</b>). Ova dva tima dominiraju na Čizmi poslednjih godina.</p>
      <p>Prošle sezone Lube je preoteo titulu Peruđi posle drame u majstorici finala plej-ofa, kada su <b>Osmani Huantorena</b> i drugovi napravili preokret i od 0:2 u setovima stigli do 3:2 i šokirali dotadašnjeg vladara Italije na njegovom terenu.</p>
      <p>Lube je bolje počeo šampionat. Ima sve četiri pobede, samo jedan izgubljeni set. S druge strane, Đavoli se još zagrevaju, navikavaju na novog trenera, belgijskog stručnjaka <b>Vitala Hejnena</b>, koji je preuzeo ekipu ove sezone od <b>Lorenca Bernardija</b>. Peruđa je pregažena na svom terenu od Milana u drugom kolu sa 3:0, a dva puta je igrala pet setova i dobila maratone u duelima sa Moncom i Latinom. Već pet bodova je zaostatak za liderom Lubeom.</p>
      <p>Ipak, nagoveštaj ulaska u formu vicešampiona Italije je prošlonedeljni Superkup. Na terenu ljutog rivala u Čivitanovi osvojen je prvi pehar u sezoni. U finalu je Peruđa pobedila Modenu posle pet setova.</p>
      <figure>
        <img src="https://mozzartsport.com/upload/CKEditor/09.11.2019/shutterstock_1553655107.jpg"/>
      </figure>
      <p>Nijanse će da odluče. Krem svetske odbojke igra u ova dva italijanska giganta. Perjanice domaće ekipe su trojica rođenih Kubanaca, kapiten <b>Osmani Huantorena </b>(igra za Italiju), <b>Joandi Leal Hidalgo </b>(reprezentativac Brazila<b>)</b> i <b>Robertlendi Simon</b>. Tehničar je maestralni Brazilac <b>Bruno Rezende</b>. Nema u timu više Bugarina <b>Cvetana Sokolova</b> koji je pojačao ruski Zenit iz Kazanja, a na njegovo mesto stigao je Iranac <b>Amir Gafur</b>.</p>
      <p>S druge strane su dvojica velikih asova – još jedan rođeni Kubanac, sada reprezentativac Poljske, <b>Vilfredo Leon</b>, koji će narednog leta da bude zvezda prelaznog roka, i naš korektor <b>Aleksandar Atanasijević</b>. Tu su još i drugi Srbin <b>Marko Podraščanin</b>, argentinski tehničar <b>Lučijano de Ćeko</b>, primač servisa <b>Filipo Lanca</b>...</p>
      <p>Spektakl je zagarantovan. Zbog domaćeg terena malu prednost ima Lube, ali Peruđa zna kako se pobeđuje na terenu ljutog rivala. Prošle sezone, takođe na početku šampionata Italije, Đavoli su pregazili Lube sa 3:0. Protekle sezone ova dva giganta su odigrala čak devet mečeva, a skor je 5:4 za Peruđu.</p>
      <p>Osim Lubea, sve četiri pobede u šampionatu ima i Trentino, a maksimalma učinak može da zadrži i Modena, koja posle tri kola nema nijedan izgbuljeni set. U ovom kolu <b>Ivan Zajcev</b> i kompanija gostuju u Raveni i ne bi trebalo da imaju težak zadatak.</p>
      <p>
        <b>ITALIJA, SERIJA A1 – 5. KOLO</b>
      </p>
      <p><b>Subota</b><br/>Trentino – Verona 3:2</p>
      <p><b>Nedelja</b><br/><b><a href="https://www.mozzartbet.com/sr#/match/4511258">18.00: (1.75) Latina – Monca (1.95)</a><br/><a href="https://www.mozzartbet.com/sr#/match/4511259">18.00: (1.30) Pjaćenca – Vibo Valentija (3.20)</a><br/><a href="https://www.mozzartbet.com/sr#/match/4511261">18.00: (5.80) Ravena – Modena (1.10)</a></b><br/><a href="https://www.mozzartbet.com/sr#/match/4511260"><b>18.00: (2.41) Sora – Padova (1.50)</b></a><br/>18.00 Lube – Peruđa</p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/09.11.2019/SerijaA11.JPG"/>
      </figure>
      <p><b>Foto</b>: <i>Shutterstock</i></p>
      <hr/>
      <figure>
        <img src="https://mozzartsport.com/upload/CKEditor/09.11.2019/Milos%CC%8C-Teodosic%CC%81-u-akciji-Humanitarni--tiket-u-podne.jpg"/>
      </figure>
    </article>
  </body>
</html>