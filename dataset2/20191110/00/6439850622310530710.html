<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459887/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B8%E0%A6%BE%E0%A6%A4-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A6%A4-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8-%E0%A6%95%E0%A6%B0%E0%A6%AC%E0%A7%87%E0%A6%A8-%E0%A7%A7%E0%A7%A9"/>
    <meta property="og:site_name" content="Daily Janakantha"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="প্রধানমন্ত্রী সাত বিদ্যুত কেন্দ্র উদ্বোধন করবেন ১৩ নবেম্বর"/>
    <meta property="og:description" content="জনকণ্ঠ ডেস্ক ॥ প্রধানমন্ত্রী শেখ হাসিনা আগামী ১৩ নবেম্বর শতভাগ বিদ্যুত নিশ্চিত করতে ২৩ উপজেলায় সাত বিদ্যুত কেন্দ্র ও ২৩ বিশেষায়িত বিদ্যুতায়ন প্রকল্পের উদ্বোধন করবেন। খবর বাসসর। বাংলাদেশ বিদ্যুত উন্নয়ন বোর্ডের (বিপিডিবি) পরিচালক (জনসংযোগ) সাইফুল হাসান চৌধুরী শনিবার বলেন, ‘প্রধানমন্ত্রী শেখ হাসিনা আগামী ১৩ নবেম্বর ..."/>
  </head>
  <body>
    <article>
      <h1>প্রধানমন্ত্রী সাত বিদ্যুত কেন্দ্র উদ্বোধন করবেন ১৩ নবেম্বর</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>জনকণ্ঠ ডেস্ক ॥ প্রধানমন্ত্রী শেখ হাসিনা আগামী ১৩ নবেম্বর শতভাগ বিদ্যুত নিশ্চিত করতে ২৩ উপজেলায় সাত বিদ্যুত কেন্দ্র ও ২৩ বিশেষায়িত বিদ্যুতায়ন প্রকল্পের উদ্বোধন করবেন। খবর বাসসর।</p>
      <p>বাংলাদেশ বিদ্যুত উন্নয়ন বোর্ডের (বিপিডিবি) পরিচালক (জনসংযোগ) সাইফুল হাসান চৌধুরী শনিবার বলেন, ‘প্রধানমন্ত্রী শেখ হাসিনা আগামী ১৩ নবেম্বর সকাল ১০টায় গণভবন থেকে ভিডিও কনফারেন্সের মাধ্যমে ২৩ উপজেলায় শতভাগ বিদ্যুত সরবরাহ নিশ্চিত করার লক্ষ্যে এই বিদ্যুত কেন্দ্রগুলোর উদ্বোধন করবেন।’</p>
      <p>তিনি বলেন, সাত বিদ্যুত কেন্দ্র হলো রংপুরে আনোয়ারা ৩০০ মেগাওয়াট বিদ্যুত কেন্দ্র, কর্ণফুলীতে ১১৩ মেগাওয়াট বিদ্যুত কেন্দ্র, শিকলবহা ১০৫ মেগাওয়াট বিদ্যুত কেন্দ্র, পটিয়া ৫৪ মেগাওয়াট বিদ্যুত কেন্দ্র, তেঁতুলিয়া ৮ মেগাওয়াট সোলার বিদ্যুত কেন্দ্র ও গাজীপুর এক শ’ মেগাওয়াট বিদ্যুত কেন্দ্র।</p>
      <p>সাইফুল বলেন, ‘সরকার ২০২১ সালের মধ্যে ২৪ হাজার মেগাওয়াট বিদ্যুত সক্ষমতা অর্জনের লক্ষ্যে দ্রুত কাজ করছে।’ শতভাগ বিদ্যুতায়নের আওতায় ২৩ উপজেলা হলো বগুড়ার গাবতলী, শেরপুর ও শিবগঞ্জ, চট্টগ্রামের লোহাগাড়া, ফরিদপুরের মধুখালী, নগরকান্দা ও সালথা, গাইবান্ধার ফুলছড়ি, গাইবান্ধা সদর ও পলাশবাড়ী, হবিগঞ্জ জেলার মাধবপুর ও নবীগঞ্জ, ঝিনাইদহের কালীগঞ্জ ও মহেশপুর, কিশোরগঞ্জের করিমগঞ্জ, নাটোর জেলার বড়াইগ্রাম, লালপুর ও সিংড়া, নেত্রকোনার বারহাট্টা ও মোহনগঞ্জ এবং পিরোজপুর জেলার ভা-ারিয়া, কাউখালি ও ইন্দুরকানী।</p>
    </article>
  </body>
</html>