<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/lepe-vesti-iz-humske-scekic-nije-teze-povreden/342180"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Lepe vesti iz Humske, Šćekić nije teže povređen"/>
    <meta property="og:description" content="Pauza mu svakako predstoji, ali..."/>
  </head>
  <body>
    <article>
      <h1>Lepe vesti iz Humske, Šćekić nije teže povređen</h1>
      <h2>Pauza mu svakako predstoji, ali...</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Ionaka tanak igrački kadar ima <b>Savo Milošević</b> na raspolaganju i poslednje što mu treba su povrede da mu dodatno suze izbor, pošto Partizan maltene da nema alternative na nekoliko pozicija. I taman što se učinilo da će ga slučaj <b>Aleksandra Šćekića</b> baciti u ozbiljan rebu lepe vesti za šefa struke crno-belih: crnogorski vezista ipak nije teže povređen, saopšteno je iz kluba.</p>
      <related>
        <a href="https://www.mozzartsport.com/fudbal/vesti/partizan-lale-cisti-s-nulom-tosic-naceo-asano-prvencem-u-superligi-dokusurio-indjiju-video/342173"/>
      </related>
      <p>Partizan je doduše naveo da je <b>Šćekiću</b> “stavljena meka mobilizacija“ i da je igrač upućen na lečenje u klub. Što će reći da mu pauza svakako predstoji, ali sigurno mnogo kraća no što se činilo kada je 27-godišnji fudbaler na nosilima iznet sa terena u 57. minutu utakmice sa Inđijom.</p>
      <p>Koleno je bilo u pitanju, pa se svima učinilo da je u najboljem slučaju kalendarska 2019. završena za <b>Šćekića</b>. Ovako, ostaje nam da sačekamo neke preciznije vesti iz Humske.</p>
      <p>Dobra stvar za crno-bele je i što u naredne dve nedelje neće biti klupskog fudbala. Pa ako je već neko morao da se povredi možda je i najbolje što se to desilo sada.</p>
      <p>Podsetimo, van stroja trenutno je i <b>Lazar Marković</b> kome je stradao aduktor pre nekih 20-ak dana. I za njega se isprva mislilo da se na teren neće vraćati pre 2020, ali je potom utvrđeno da će oporavak trajati svega tri, a ne šest nedelja. Što će reći da bi možda mogao nazad na treninge baš tokom ove reprezentativne pauze?</p>
      <p>(FOTO: Reuters)</p>
    </article>
  </body>
</html>