<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697709/%D8%A7%D8%B3%D8%AA%D8%B9%D9%81%D8%A7%DB%8C-%D9%85%D9%87%D8%AF%DB%8C-%D8%AC%D9%87%D8%A7%D9%86%DA%AF%DB%8C%D8%B1%DB%8C-%D8%A7%D8%B2-%D9%87%DB%8C%D8%A7%D8%AA-%D9%85%D8%AF%DB%8C%D8%B1%D9%87-%D8%A8%D8%A7%D9%86%DA%A9-%DA%AF%D8%B1%D8%AF%D8%B4%DA%AF%D8%B1%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="استعفای مهدی جهانگیری از هیات مدیره بانک گردشگری"/>
    <meta property="og:description" content="مهدی جهانگیری از عضویت هیأت مدیره بانک گردشگری استعفا کرد و با استعفای وی موافقت شد."/>
  </head>
  <body>
    <article>
      <h1>استعفای مهدی جهانگیری از هیات مدیره بانک گردشگری</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035524_942.jpg"/>
      </figure>
      <p>مهدی جهانگیری از عضویت هیأت مدیره بانک گردشگری استعفا کرد و با استعفای وی موافقت شد.</p>
      <p>به گزارش فارس، جلسه هیأت مدیره بانک گردشگری (شرکت سهامی عام) امروز یکشنبه 19 آبان 98 در محل قانونی بانک تشکیل و تصمیمات زیر اتخاذ شد.</p>
      <p>با عنایت به استعفای جناب آقای مهدی جهانگیری کوهشاهی از عضویت هیأت مدیره بانک گردشگری طی نامه‌ای مورخ اول آبان 98 هیأت مدیره ضمن تقدیر و تشکر از تلاش و خدمات وی در طول مدت تصدی عضویت و ریاست هیأت مدیره برای باقی مانده مدت تصدی خود در هیأت مدیره به شرح زیر تعیین سمت نموده و با امضای ذیل صورتجلسه قبولی سمت خود را پذیرفتند.</p>
      <p>آقای حسین ثابتی به سمت رئیس هیأت مدیره، رضا کامران به سمت نائب رئیس هیأت مدیره و عضو هیأت مدیره اجرایی، سعید جمشیدی به سمت عضو هیأت مدیره، مرتضی خامی به سمت مدیرعامل خارج از اعضا تعیین شد.</p>
      <p>صورت جلسه هیأت مدیره بانک گردشگری مورخ امروز (19 آبان 98) به امضای اعضای هیأت مدیره شامل ثابتی، کامران، جمشیدی، خامی و حسین رحمتی معاون مالی و عضو هیأت عامل رسیده است.</p>
      <p>این نامه برای اطلاع رسانی به سهامداران بانک از طریق سامانه کدال سامانه جامع اطلاع‌رسانی ناشران بورسی وابسته به سازمان بورس و اوراق بهادار امروز اعلام شد.</p>
      <p>مهدی جهانگیری برادر اسحاق جهانگیری معاون اول رئیس جمهور است که عضو هیات نمایندگان اتاق بازرگانی تهران نیز بود که در 14 مهر 96 بازداشت شد و در دیماه 96 با قرار وثیقه از زندان آزاد شد.</p>
    </article>
  </body>
</html>