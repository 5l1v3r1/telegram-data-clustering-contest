<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milosevic-hvali-sumu-to-su-postupci-potrebni-za-ozbiljan-tim/342198"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Milošević hvali Sumu: To su postupci potrebni za ozbiljan tim"/>
    <meta property="og:description" content="“Prvi put idemo zadovoljni na odmor“, kaže Partizanov šef struke"/>
  </head>
  <body>
    <article>
      <h1>Milošević hvali Sumu: To su postupci potrebni za ozbiljan tim</h1>
      <h2>“Prvi put idemo zadovoljni na odmor“, kaže Partizanov šef struke</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Zadovoljstvo zbog igre i rezultata u pobedi nad Inđijom od 3:0, mada i zabrinutost zbog povrede <b>Aleksandra Šćekića</b>, mada je kasnije utvrđeno da ona nije ozbiljnije prirode, pa trener Partizana <b>Savo Milošević</b> mirne glave ide na mini-odmor zbog reprezentativne pauze.<br/>“<b>Prvi put da idemo na odmor, a da budemo zadovoljni. Čestitam momcima na pobedi, ostaje žal za povredom Šćekića. Koštala nas je ova pobeda baš skupo. Koleno je u pitanju, u okretu se povredio, nije udarac. Sam se povredio</b>“,  rekao je <b>Milošević</b> novinarima posle meča.</p>
      <p>Ključ pobede video je u ranom vođstvu posle čega Inđija nije ni imala prave šanse da se vrati u meč.<br/>“I<b>mali smo dobar odnos od početka. Videlo se i logično je, da nemamo taj adrenalin i tu energiju kao u Mančesteru. Momci su sve nadoknadili na terenu. Ponovili se ono što smo znali, da kada na vreme postignemo gol, relativno lako privedemo utakmicu kraju. To je ključ</b>“.</p>
      <p>Na kraju i čestitke <b>Takumi Asanu</b>, koji je rođendan proslavio pogotkom sa penala za 3:0, njegovim prvim u Superligi. Pohvale i za <b>Sejdubu Sumu </b>zbog toga što je ljudski prepustio Japancu priliku da sa kreča postigne superligaški prvenac.<br/>“<b>Drago mi je i zbog Asana. Danas mu je i rođendan, čestitali smo mu već. Pohvalio bih i postupak Sume. To su stvari koje su nam potrebne da bismo nastavili da gradimo ozbiljan tim</b>“, pohvalio je <b>Milošević</b>.</p>
      <figure>
        <img src="https://mozzartsport.com/upload/CKEditor/10.11.2019./Milos%CC%8C-Teodosic%CC%81-u-akciji-Humanitarni--tiket-u-podne.jpg"/>
      </figure>
      <p>(FOTO: Star Sport)</p>
    </article>
  </body>
</html>