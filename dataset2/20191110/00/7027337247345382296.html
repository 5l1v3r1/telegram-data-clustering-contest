<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697573/%D8%AA%D9%88%D9%82%DB%8C%D9%81-%D8%AA%D8%B1%DB%8C%D9%84%DB%8C-%D8%AD%D8%A7%D9%85%D9%84-32-%D9%87%D8%B2%D8%A7%D8%B1-%D9%84%DB%8C%D8%AA%D8%B1-%D9%86%D9%81%D8%AA%E2%80%8C%DA%AF%D8%A7%D8%B2-%D9%82%D8%A7%DA%86%D8%A7%D9%82-%D8%AF%D8%B1-%DB%8C%D8%B2%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="توقیف تریلی حامل 32 هزار لیتر نفت‌گاز قاچاق در یزد"/>
    <meta property="og:description" content="معاون اجتماعی فرماندهی انتظامی یزد گفت: در ۲۴ ساعت گذشته با تلاش ماموران با توقیف یک دستگاه تریلی نفتکش عبوری ۳۲ هزار لیتر نفت‌گاز( گازوئیل) قاچاق به ارزش ۲ میلیارد ریال در این استان کشف شد."/>
  </head>
  <body>
    <article>
      <h1>توقیف تریلی حامل 32 هزار لیتر نفت‌گاز قاچاق در یزد</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035193_251.jpg"/>
      </figure>
      <p>معاون اجتماعی فرماندهی انتظامی یزد گفت: در ۲۴ ساعت گذشته با تلاش ماموران با توقیف یک دستگاه تریلی نفتکش عبوری ۳۲ هزار لیتر نفت‌گاز( گازوئیل) قاچاق به ارزش ۲ میلیارد ریال در این استان کشف شد.</p>
      <p>سرهنگ محمدرضا مزیدی روز یکشنبه در گفت و گو با ایرنا افزود: در این ارتباط یک متهم دستگیر و با تشکیل پرونده تحویل مقام قضایی شد.</p>
      <p>وی ادامه داد: متهم قصد انتقال محموله یادشده را از مرکز کشور به زاهدان داشت که بازداشت شد.</p>
      <p>معاون اجتماعی فرماندهی انتظامی یزد خاطرنشان کرد: شهروندان هرگونه موارد مشکوک در خصوص سوخت قاچاق را از طریق مرکز فوریت‌های پلیس ۱۱۰ اطلاع دهند.</p>
      <p>از ابتدای سال جاری تاکنون حدود ۲۰۰ هزار لیتر سوخت قاچاق در استان یزد کشف شده است.</p>
      <p>یزد، نقش موثری در اتصال استان‌های جنوبی و شرقی ایران به مرکز کشور دارد و با توجه به موقعیت آن در مسیر کریدور شمال - جنوب، بعضاً راه‌های آن برای انتقال سوخت و سایر کالای قاچاق مورد استفاده قرار می گیرد.</p>
    </article>
  </body>
</html>