<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/la-igualtat-de-genere-a-europa"/>
    <meta property="og:site_name" content="Valencia Plaza"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="La igualtat de gènere a Europa"/>
    <meta property="og:description" content="#OpiniónVP La igualtat de gènere a Europa. Per Vannesa Campos"/>
  </head>
  <body>
    <article>
      <h1>La igualtat de gènere a Europa</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">Vanessa Campos</a></address>
      <p>En els temps que corren <b>hi ha gent</b> <b>agosarada que pretén</b> fer-li creure a la major part de la població <b>que la igualtat de gènere no és un problema a Europa</b> i, en particular, <b>que no és un tema a abordar a l’estat espanyol</b>. En totes les èpoques ha hagut <b>terra-planistes</b>, en el cas de la igualtat de gènere no falten els qui pensen que una dona “sempre estarà per davall del nivell d’un home”, en alguns moments de la història eixos terra-planistes es constituïen en inquisició per reprimir aquelles parts de la societat que volien avançar en drets i llibertats civils.</p>
      <p>Dit això, anem a recordar uns quants fets rellevants sobre cóm d’important és considerada la igualtat de gènere a nivell global. Així, per exemple, <b>l’aconseguiment la igualtat de gènere i l’empoderament de dones i xiquetes és un dels Objectius de Desenvolupament Sostenible (ODS)</b> <b>de les Nacions Unides (ONU)</b>. Concretament és <b>l’objectiu número 5</b> dels 17 ODS. Per tant, aquells que abans he nomenat com a terra-planistes estarien en contra d’aquesta aposta de Nacions Unides de posar la igualtat de gènere com a tasca pendent en l’agenda. Una tasca que du associats una sèrie d’indicadors per monitoritzar el progrés o falta de progrés que fan les nostres societats en l’assoliment dels ODS, entre ells la igualtat de gènere. Per tant, aquets terra-planistes estarien comportant-se com han fet sempre, buscant aïllar la nostra societat de la resta del món i perpetuar alguns dels gaps que hem anat reduint en els últims 40 anys.</p>
      <p>A més, la Unió Europea i els seus estat s’ha adherit als ODS i els ha fet propis. Per tant, per als nostres socis europeus la igualtat de gènere i l’empoderament de les xiquetes (l’objectiu núm. 5 dels ODS) és també una tasca pendent en la que progressar fins a aconseguir la plena igualtat de gènere. Tant és així, que <b>l’EUROSTAT</b> (organisme encarregat d’elaborar les estadístiques europees depenent de la Comissió Europea) és <b>l’encarregat de mesurar el nivell d’assoliment dels ODS</b> mitjançant els <b>indicadors</b> corresponents. En aquest marc, l’EUROSTAT publica cada cert temps un informe on es recull el nivell de progrés en matèria de cadascun dels ODS. Aquest informe es titula <b>“Sustainable Development in the European Union, Monitoring report on progress towards the SDGs in an EU context”</b>, l’ultim disponible es va publicar el <b>28 de juny</b> d’aquest mateix any <b>2019</b>. </p>
      <p>En la pàgina 114 de l’abans esmentat informe trobem la taula 5.1 (reproduïda a continuació) on es recull l’evolució dels diferents indicadors que s’utilitzen per a mesurar el progrés en matèria d’igualtat de gènere. Les fletxes verdes apuntat cap a dalt indiquen una evolució significativament important cap al nivell objectiu. Les fletxes verdes lleugerament inclinades cap a la dreta indiquen un progrés moderat. I, finalment, les fletxes roges que apunten cap avall indiquen un allunyament significatiu del nivell objectiu, això és, mostren un empitjorament.</p>
      <p>Així, dels indicadors de l’esmentada taula, crida l’atenció <b>l’allunyament respecte de l’objectiu</b> d’alguns d’ells. Per això em vaig a detenir a analitzar què ha passat amb el <b>gap de gènere en l’ocupació i</b> <b>la proporció de població inactiva femenina deguda a l’assumpció de responsabilitats de cures i el gap de gènere.</b> </p>
      <figure>
        <img src="https://valenciaplaza.com/public/Image/2019/11/Capturadepantalla2019-11-08alas15.48.12.png_NoticiaAmpliada.jpg"/>
      </figure>
      <p> La taula 5.6 que tenen a continuació mostra el gap de gènere en d’ocupació i es pot trobar en la pàgina 123 de l’informe publicat per l’EUROSTAT. En ella es mostren els diferents gaps de gènere per estats. </p>
      <figure>
        <img src="https://valenciaplaza.com/public/Image/2019/11/Capturadepantalla2019-11-08alas15.48.39.png_NoticiaAmpliada.jpg"/>
      </figure>
      <p> Paga la pena nomenar, que el <b>gap de gènere en l’ocupació</b> es reduïa en un 2,4% anual per terme mitjà en tota la UE entre els anys 2003 al 2018, mentre que des de l’any 2013 al 2018 eixa reducció del gap de gènere en l’ocupació a penes assoleix un 0,2% anual. Per tant, podríem concloure que <b>la crisi econòmica ha minvat la capacitat europea per reduir el gap de gènere en l’ocupació</b>. Atenent a la figura 5.6, es pot observar com <b>l’estat espanyol és el país de la UE on més ha augmentat el gap de gènere en l’ocupació entre el 2013 i el 2018</b>. Havent molts països, la majoria, on aquest gap de gènere en l’ocupació s’ha reduït durant el mateix període. Per tant, aquesta hauria de ser una prioritat per a l’estat espanyol si de veritat vol pujar al tren de l’evolució social del nostre entorn i no perdre, per enèsima vegada, el tren de la modernitat.</p>
      <p>Pel que fa al la <b>proporció de població inactiva femenina deguda a l’assumpció de responsabilitats de cures</b>, en la taula 5.8 que tenen a continuació es mostra l’esmentat percentatge desglossat per estats membres de la UE.</p>
      <figure>
        <img src="https://valenciaplaza.com/public/Image/2019/11/Capturadepantalla2019-11-08alas15.49.05.png_NoticiaAmpliada.jpg"/>
      </figure>
      <p>Aquest és un indicador que està <b>evolucionant en sentit contrari al <i>target</i> fixat</b>. Així, entre els anys 2003 al 2018 el percentatge de la població femenina de la UE que romania inactiva per haver de fer-se càrrec de tasques de cures a altres persones, s’incrementava un 1,1% anual per terme mitjà. En els darrers 5 anys (2013-2018) aquest increment s’intensifica creixent a un 1,2% anual per terme mitjà a tots els estats membres. En tot cas <b>a la UE</b>, per terme mitjà, un 30% <b>(quasi 1 de cada 3) de les dones no treballen fora de la llar degut a que s’ha de fer càrrec de tasques relacionades amb cures</b>. Mentre que <b>en el cas dels homes</b>, el percentatge es situa 10 punts percentuals per davall en un 20% (<b>1 de cada 5</b>). Aquestes dades mostren que <b>les cures d’altres persones tenen rostre femení a Europa i que a moltes dones això els suposa renunciar a la seua carrera professional</b>. </p>
      <p>Tanmateix, el punt de partida no és igual a tots els estats membres donant-se una situació molt igualitària en el millor dels casos (Dinamarca). <b>L’estat espanyol està en el vagó</b> <b>de cua</b> amb un dels majors percentatges de la UE de dones inactives degut a haver d’assumir responsabilitat de cures d’altres persones, <b>superant el 40% (2 de cada 5) dones</b>, mentre que <b>menys del 10% dels homes espanyols </b>estan en la mateixa situació. Això és <b>un gap de més de 30 punts percentuals</b>. I encara hi ha terra-planistes que no volen veure la necessitat de posar en l’agenda la igualtat de gènere.</p>
      <p>Per a que hi haja <b>una vertadera igualtat d’oportunitats cap persona hauria de veure’s en la necessitat de renunciar a la seua carrera professional per a tenir cura d’altra</b>. I <b>de moment</b>, per aquestes latituds, <b>les cures tenen rostre de dones i això repercutirà en les seues futures pensions de jubilació.</b></p>
      <related>
        <h4>Noticias relacionadas</h4>
        <a href="https://valenciaplaza.com/bruselas-rebaja-el-crecimiento-del-pib-en-2019-al-1-9-en-un-contexto-de-elevada-incertidumbre"/>
        <a href="https://valenciaplaza.com/china-protegera-los-vinos-de-valencia-y-otras-once-denominaciones-tras-su-acuerdo-con-la-ue"/>
        <a href="https://valenciaplaza.com/gunter-oettinger-comisario-de-presupuestos-endeudarse-esta-prohibido-en-la-union-europea"/>
      </related>
    </article>
  </body>
</html>