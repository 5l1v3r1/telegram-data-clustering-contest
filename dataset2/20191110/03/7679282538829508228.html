<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-know-interesting-facts-about-ashutosh-rana-on-his-birthday-2841338.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T03:13:03+00:00"/>
    <meta property="og:title" content="B'day Spl: गांव की राम लीला में रावण बनते थे आशुतोष, नेगेटिव किरदार में देख डर जाते थे दर्शक"/>
    <meta property="og:description" content="अपने अभिनय की बदौलत फिल्म इंडस्ट्री में एक अलग ओहदा रखने वाले अभिनेता आशुतोष राणा ने कभी सोचा ही नहीं था कि वे फिल्मों में काम करेंगे। 10 नवंबर 1964 में मध्यप्रदेश के एक छोटे से गांव में जन्मे आशुतोष..."/>
  </head>
  <body>
    <article>
      <h1>B'day Spl: गांव की राम लीला में रावण बनते थे आशुतोष, नेगेटिव किरदार में देख डर जाते थे दर्शक</h1>
      <address><time datetime="2019-11-10T03:13:03+00:00">10 Nov 2019, 03:13</time> by <a rel="author">लाइव हिन्दुस्तान टीम,नई दिल्ली</a></address>
      <p>अपने अभिनय की बदौलत फिल्म इंडस्ट्री में एक अलग ओहदा रखने वाले अभिनेता आशुतोष राणा ने कभी सोचा ही नहीं था कि वे फिल्मों में काम करेंगे। 10 नवंबर 1964 में मध्यप्रदेश के एक छोटे से गांव में जन्मे आशुतोष ने हिंदी के अलावा मराठी, कन्नड़, और तेलगु फिल्मों में भी काम किया है। आज उनके जन्मदिन के खास मौके पर जानिए उनसे जुड़ी खास बातें।</p>
      <p>1. आशुतोष अकसर अपने गांव में होने वाली रामलीला में रावण का रोल निभाया करते थे। आशुतोष अपने दादा दी को बहुत मानते थे और उनके कहने पर ही आशुतोष ने एक्टिंग को करियर के रुप में चुना।</p>
      <p>2. आशुतोष राणा ने बतौर टीवी एक्‍टर डेली सोप 'स्‍वाभिमान' से अपना करियर शुरू किया। इस सीरियल के बाद उन्‍होंने 'फर्ज', 'साजिश', 'कभी कभी' और 'वारिस' जैसे सीरियल किए हैं। उन्‍होंने एक टीवी शो 'बाजी किसकी' को भी होस्‍ट किया था।</p>
      <p>3. आशुतोष ने साल 1995 में अपने करियर की शुरुआत की थी, लेकिन साल 1998 में आई फिल्म 'दुश्मन' से उन्‍हें पहचान मिली। इस फिल्‍म में उन्होंने एक साइको किलर का रोल किया था।</p>
      <p>
        <a href="https://www.livehindustan.com/entertainment/story-salman-khan-dance-on-malaika-arora-song-munni-badnam-watch-video-2841337.html">सलमान ने मलाइका अरोड़ा के गाने 'मुन्नी बदनाम' पर किया डांस, वीडियो हुआ वायरल</a>
      </p>
      <p>
        <a href="https://www.livehindustan.com/entertainment/bigg-boss/story-bigg-boss-13-this-contestant-to-out-from-show-2841311.html">Bigg Boss 13: इस हफ्ते शो से बाहर हुआ ये कंटेस्टेंट, जानकर फैन्स भी हो जाएंगे Shocked!</a>
      </p>
      <p>4. आशुतोष को फिल्‍म 'दुश्‍मन' के लिए बेस्‍ट विलेन के लिए फिल्‍म फेयर और स्‍क्रीन वीकली अवॉर्ड मिले हैं। इसके साथ साल 1999 में आई फिल्म 'संघर्ष' के लिए उन्हें बेस्ट विलेन के लिए जी सिने अवॉर्ड से भी सम्मानित किया गया था।</p>
      <p>5. आशुतोष ने साल 2001 में एक्ट्रेस रेणुका शाहने से शादी की थी। दोनों के दो बेटे हैं।</p>
    </article>
  </body>
</html>