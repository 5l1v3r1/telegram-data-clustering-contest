<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-school-main-ladkon-ki-pitai-karti-thi-rakul-preet-janen-kyun-2841345.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T03:36:22+00:00"/>
    <meta property="og:title" content="स्कूल में लड़कों की पिटाई करती थीं रकुल प्रीत, जानें क्यों"/>
    <meta property="og:description" content="शनिवार को कपिल शर्मा के शो में फिल्म मरजावां की स्टार कास्ट सिद्धार्थ मल्होत्रा, तारा सुतारिया, रितेश देशमुख और रकुल प्रीत पहुंचे। इस दौरान सभी ने खूब मस्ती की। वहीं रकुल ने शो में स्कूल से जुड़ी कुछ..."/>
  </head>
  <body>
    <article>
      <h1>स्कूल में लड़कों की पिटाई करती थीं रकुल प्रीत, जानें क्यों</h1>
      <address><time datetime="2019-11-10T03:36:22+00:00">10 Nov 2019, 03:36</time> by <a rel="author">लाइव हिन्दुस्तान टीम,नई दिल्ली</a></address>
      <p>शनिवार को कपिल शर्मा के शो में फिल्म मरजावां की स्टार कास्ट सिद्धार्थ मल्होत्रा, तारा सुतारिया, रितेश देशमुख और रकुल प्रीत पहुंचे। इस दौरान सभी ने खूब मस्ती की। वहीं रकुल ने शो में स्कूल से जुड़ी कुछ इंट्रेस्टिंग बातें बताईं। बात करते हुए रकुल ने बताया कि उन्होंने स्कूल के दिनों में लड़कों की खूब पिटाई की थी।</p>
      <p>दरअसल, शो मे कपिल ने रकुल से पूछा कि आप इतनी सुंदर हैं तो क्या आपके लिए लड़कों के बीच कभी लड़ाई नहीं होती थी। तो रकुल ने कहा, ऐसा मेरे साथ कभी नहीं हुआ। वैसे जो लड़के स्कूल में लड़कियों के साथ बदतमीजी करते थे तो मैं उनकी पिटाई करती थी। </p>
      <p>रकुल ने ये भी बताया कि जब उनकी पहली फिल्म यारियां रिलीज हुई थी तब उसके बाद उनके पास 50 से ज्यादा प्रपोजल्स आए थे।</p>
      <p>कपिल ने इस दौरान तारा से भी सवाल किए और उनसे पूछा कि उनके फिटनेस का क्या राज है, तो तारा ने कहा कि ना तो वे डाइटिंग करती हैं नाहीं वे जिम जाती हैं। बस जब भी उन्हें समय मिलता है तो वो अपनी बहन के साथ डांस करती हैं। इसी वजह से दोनों काफी फिट रहती हैं।</p>
      <p>
        <a href="https://www.livehindustan.com/entertainment/story-dost-ki-shaadi-main-deepika-ranveer-ne-kia-aisa-gadar-dance-video-hua-viral-2841309.html">दोस्त की शादी में दीपिका-रणवीर ने किया ऐसा गदर डांस, वीडियो हुआ Viral</a>
      </p>
      <p>
        <a href="https://www.livehindustan.com/entertainment/story-know-interesting-facts-about-ashutosh-rana-on-his-birthday-2841338.html">B'day Spl: गांव की राम लीला में रावण बनते थे आशुतोष, नेगेटिव किरदार में देख डर जाते थे दर्शक</a>
      </p>
      <p>फिल्म मरजावां की बात करें तो इसका निर्देशन मिलाप जावेरी कर रहे हैं। फिल्म 22 नवंबर, 2019 को रिलीज होगी। </p>
    </article>
  </body>
</html>