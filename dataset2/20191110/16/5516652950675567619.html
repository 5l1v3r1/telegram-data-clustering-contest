<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425560/rodos-epeisodiakh-syllhpsh-apo-th-thhrofylakh-dyo-paranomwn-kynhgwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-10T16:08:14+00:00"/>
    <meta property="og:title" content="Ρόδος: Επεισοδιακή σύλληψη από τη Θηροφυλακή δύο παράνομων κυνηγών"/>
    <meta property="og:description" content="Πιάστηκαν έχοντας στην κατοχή τους λαγό"/>
  </head>
  <body>
    <article>
      <h1>Ρόδος: Επεισοδιακή σύλληψη από τη Θηροφυλακή δύο παράνομων κυνηγών</h1>
      <h2>Πιάστηκαν έχοντας στην κατοχή τους λαγό</h2>
      <address>
        <time datetime="2019-11-10T16:08:14+00:00">10 Nov 2019, 16:08</time>
      </address>
      <p>Αντιμέτωποι με τη δικαιοσύνη θα βρεθούν μέσα στις επόμενες εβδομάδες, δύο άτομα 57 και 55 ετών αντίστοιχα, οι οποίοι συνελήφθησαν τα μεσάνυχτα του περασμένου Σαββάτου απο τους θηροφύλακες, έχοντας στην κατοχή τους έναν λαγό σκοτωμένο.</p>
      <p>Σύμφωνα με την ακακοίνωση του Κυνηγετικού Συλλόγου της Ρόδου, τα δύο άτομα δεν υπάκουσαν στις εντολές των αρμοδίων στελεχών της Θηροφυλακής και επιχείρησαν να διαφύγουν. Ακολούθησε καταδίωξη και σύλληψη. Στην ανακοίνωση του κυνηγετικού συλλόγου αναφέρεται συγκερκιμένα:</p>
      <p>"Το Σάββατο 09/11/2019 στελέχη της θηροφυλακής εκτελούσαν περιπολία στην περιοχή «Χοχλακας» του Δ.Δ. Κατταβιάς. Εκεί και γύρω στα μεσάνυχτα εντόπισαν αγροτικό όχημα να κινείται ύποπτα και με φακό μέσα από το όχημα να φέγγει στα γύρω χωράφια της περιοχής. Αμέσως κινήθηκαν προς το μέρος του, πλησίασαν το όχημα από πίσω, και αφού έκαναν αντιληπτή την παρουσία τους ανάβοντας τον μπλέ φάρο έκαναν σήμα στο αυτοκίνητο να σταματήσει. Το αυτοκίνητο δεν σταμάτησε τότε οι θηροφύλακες προσπέρασαν το όχημα από αριστερά μπήκαν μπροστά από το αυτοκίνητο και τότε αυτό προσέκρουσε στο όχημα της θηροφυλακης και ακινητοποιήθηκε. Αμέσως έγινε έλεγχος στο όχημα όπου βρέθηκε μία καραμπίνα εκτός θήκης, 22 φυσίγγια, ένας σκοτωμένος λαγός καθώς και ένας φακός. Οι δράστες Π.Α. του Σ. κάτοικος Ρόδου ετών 57 και Β.Ν. του Ι. κάτοικος Ρόδου ετών 55, είχαν άδειες θήρας και οδηγήθηκαν στο ΑΤ Ρόδου με τις κατηγορίες της παράνομης θήρας λαγού την νύχτα από μηχανοκίνητο μέσο με τη βοήθεια ελκυστικών φώτων καθώς και άρνηση έλεγχου γιατί δεν σταμάτησαν. Εκεί με εντολή Εισαγγελέα Υπηρεσίας κρατήθηκαν. Σήμερα Κυριακή 11/11/2019 οδηγήθηκαν ενώπιον της όπου και όρισε τακτική δικάσιμο για τον επόμενο μήνα."</p>
      <figure>
        <img src="https://www.rodiaki.gr/medias/2019/11/10/0c8a1be586a1002bce274e03e422568a.jpg"/>
      </figure>
    </article>
  </body>
</html>