<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Mor-mesos-despres-atropellat-enrere_0_2341565950.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T16:42:37+00:00"/>
    <meta property="og:title" content="Mor un nadó de 8 mesos després de ser atropellat per un cotxe que feia marxa enrere"/>
    <meta property="og:description" content="El nadó va ser traslladat en helicòpter a l'Hospital Sant Joan de Déu, on ha mort"/>
  </head>
  <body>
    <article>
      <h1>Mor un nadó de 8 mesos després de ser atropellat per un cotxe que feia marxa enrere</h1>
      <h2>El nadó va ser traslladat en helicòpter a l'Hospital Sant Joan de Déu, on ha mort</h2>
      <address>
        <time datetime="2019-11-10T16:42:37+00:00">10 Nov 2019, 16:42</time>
      </address>
      <p>Un nadó de vuit mesos ha mort la nit de dissabte a diumenge després de ser atropellat, dissabte al migdia, a la localitat del Bruc (Anoia) per un cotxe que circulava marxa enrere.</p>
      <p>Els Mossos van rebre l'avís pocs minuts després d'un quart de dues del migdia. Els Mossos d'Esquadra estan investigant les causes que van provocar l'atropellament, que es va produir al carrer Cecília del Bruc. El nadó va ser traslladat en helicòpter en estat crític a l'Hospital Sant Joan de Déu de Barcelona, on ha mort aquesta matinada.</p>
      <p>Es van desplaçar fins al lloc dels fets quatre patrulles dels Mossos, una dotació dels Bombers i l'helicòpter del SEM.</p>
    </article>
  </body>
</html>