<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/la-sangiustese-sbatte-sul-palo-reti-inviolate-a-giulianova/1323385/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T16:44:31+00:00"/>
    <meta property="og:title" content="La Sangiustese sbatte sul palo, reti inviolate a Giulianova"/>
    <meta property="og:description" content="SERIE D - I rossoblu vicini al vantaggio con il legno di Mingiano. Continua la striscia di risultati positivi per gli uomini di Senigagliesi"/>
  </head>
  <body>
    <article>
      <h1>La Sangiustese sbatte sul palo, reti inviolate a Giulianova</h1>
      <h2>SERIE D - I rossoblu vicini al vantaggio con il legno di Mingiano. Continua la striscia di risultati positivi per gli uomini di Senigagliesi</h2>
      <address><time datetime="2019-11-10T16:44:31+00:00">10 Nov 2019, 16:44</time> by <a rel="author">Leonardo Giorgi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fla-sangiustese-sbatte-sul-palo-reti-inviolate-a-giulianova%2F1323385%2F">Condividi6</a><a href="https://twitter.com/intent/tweet?text=La+Sangiustese+sbatte+sul+palo%2C++reti+inviolate+a+Giulianova&amp;url=https%3A%2F%2Fwww.cronachemaceratesi.it%2F2019%2F11%2F10%2Fla-sangiustese-sbatte-sul-palo-reti-inviolate-a-giulianova%2F1323385%2F">Tweet</a>Email6 Condivisioni</p>
      <p> </p>
      <p> </p>
      <p>
        <b>Reti inviolate tra Sangiustese e Giulianova al Fadini con i rossoblù ad avere la migliore occasione del match quando in avvio il palo dice di no a Mingiano. Ospiti ancora privi di capitan Perfetti, mister Senigagliesi riporta Mengoni al centro della difesa spostando Scognamiglio a fare il play di centrocampo con Proesmans e Palladini sulle corsie esterne.</b>
      </p>
      <figure>
        <img src="https://cdn.cronachemaceratesi.it/wp-content/uploads/2017/10/asd-sangiustese-calcio-mister-stefano-senigagliesi-FDM-19-325x217.jpg"/>
        <figcaption>Mister Stefano Senigagliesi</figcaption>
      </figure>
      <p>Mister Del Grosso conferma invece il 3-5-2 previsto alla vigilia, con il rientro di Balducci dal primo minuto. Buono il possesso e la gestione Sangiustese nella prima parte di gara, con il passare dei minuti inizia invece a farsi sentire la pressione locale. Sul fronte opposto è Chiodini in una occasione a chiudere provvidenzialmente la saracinesca su un ispirato Fioretti, autore di diversi spunti pericolosi per i giuliesi. Tra i calzaturieri convincente la prestazione di Proesmans, con la retroguardia di casa costretta al fallo sistematico per fermarlo. Nella ripresa partono meglio i locali, con Barlafante a provarci in un paio di occasioni consecutive: la sfera finisce una volta a lato e una volta sopra la traversa, mentre è sempre Mingiano l’uomo più pericoloso tra le fila rossoblù. A prendere il suo posto al 18esimo del secondo tempo è Pomiro, con Basconi e Mattia Palladini a rilevare Orazzo e Romano stremati. La Sangiustese rischia qualcosa in avanti con Fioretti: il Giulianova conquista un triplo angolo in sequenza, prima di rischiare di capitolare con Pezzotti che centra l’esterno della rete prima di lasciare spazio a Manari. Mattia Palladini e Pomiro impegnano Bifulco nel finale, la punizione di Manari allo scadere non ha fortuna. Il match finisce senza reti con la Sangiustese che riesce a strappare un buon punto su un campo sempre difficile e a proseguire la striscia positiva, portandola a cinque.</p>
      <p>
        <b>Il tabellino:</b>
      </p>
      <p><b>REAL GIULIANOVA (3-5-2):</b> Bifulco, Ferrini, Di Paolo, Ramku (23’ st Cipriani), Gueye, Diamoutene, Fazzini (29’ st Vitelli), Dolce, Fioretti, Balducci, Barlafante. A disposizione: Di Piero, D’Antonio, Polletta, Moi, Castiglia, Bardeggia, Forcini, Cipriani. Allenatore: Federico Del Grosso.</p>
      <p><b>SANGIUSTESE (4-3-3):</b> Chiodini, Zannini, Orazzo (22’ st Basconi), Scognamiglio, Mengoni, Patrizi, Pezzotti (31’ st Manari), Palladini Alessio, Mingiano (18’ st Pomiro), Proesmans, Romano (11’ st Palladini Mattia). A disposizione: Raccio,Bambozzi, Doci, Cerbone, Amabile. Allenatore: Stefano Senigagliesi.</p>
      <p><b>ARBITRO:</b> Moretti di Valdarno.</p>
      <p><b>NOTE:</b> ammoniti Chiodini, Proesmans, Pezzotti, Diamoutene, Romano, Fioretti e Ramku.</p>
    </article>
  </body>
</html>