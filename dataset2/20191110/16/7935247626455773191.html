<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yalcin-hocadan-mac-sonrasi-aciklamalar-214727h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T16:44:38+00:00"/>
    <meta property="og:title" content="Yalçın Hoca'dan maç sonrası açıklamalar"/>
    <meta property="og:description" content="Bursaspor Teknik Direktörü Yalçın Koşukavak, Boluspor maçının ardından açıklamalarda bulundu."/>
  </head>
  <body>
    <article>
      <h1>Yalçın Hoca'dan maç sonrası açıklamalar</h1>
      <h2>Bursaspor Teknik Direktörü Yalçın Koşukavak, Boluspor maçının ardından açıklamalarda bulundu.</h2>
      <address>
        <time datetime="2019-11-10T16:44:38+00:00">10 Nov 2019, 16:44</time>
      </address>
      <p>TFF 1. Lig’in 11. haftasında Bursaspor, Boluspor ile 1-1 berabere kaldı. Maç sonunda Bursaspor Teknik Direktörü Yalçın Koşukavak şu açıklamayı yaptı:</p>
      <p>“Öncelikle, deplasmanda ilk yarı itibari ile kontrolü bir oyun vardı her iki takım açısından da. Deplasmanda ikinci yarının başı itibari ile 46. dakika 1-0 öne geçip skor avantajını alınca oradan sonra başka şeyler yapmak gerekiyordu. 50 ile 70’inci dakikalar arası çok baskı kurmaya başladı Boluspor. O bölümlerde fazlasıyla top kaybı ve topu kontrol edemediğimizden dolayı oyunu da kontrol edemedik. Bu sefer oyunun içine diziliş anlamında müdahale etme gereği hissettik. O dakikalarda ben de böyle bir müdahale etmek istemezdim aslında. Ama topu tutamayınca, o baskıyı kaldıramayınca sürekli top kayıpları ve Boluspor’u oyunun içine getirdik. Böyle olunca da beşli savunmaya dönüp oyunu biraz tutmayı denedik. Son bölümde de penaltı pozisyonu yanlış. O konuda biraz hakemin oyun içindeki oyun yönetme karakterine baktığınız zaman çok kolay faul çalmayan, oynatan bir hakemdi. O pozisyonu soyunma odasında izlediğimde çok net bir penaltı olduğunu düşünmüyorum. Deplasmanda kazanabilirdik. Oyunu 1-1’den sonra bir frikik pozisyonu var. Kaleciden dönen topu Aykut boş kaleye atamadı. Bir de 90+3’de Seleznyov vuramadı. Galibiyete yakındık. 1 puan için üzgünüz. Burada kazanabilirdik”</p>
    </article>
  </body>
</html>