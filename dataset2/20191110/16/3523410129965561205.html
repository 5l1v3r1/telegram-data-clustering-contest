<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639260/%D8%A8%D8%A7%D8%B2%D8%AF%D8%A7%D8%B4%D8%AA-400-%D9%86%D9%81%D8%B1-%D8%AF%D8%B1-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B4%DB%8C%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T16:07:00+00:00"/>
    <meta property="og:title" content="بازداشت 400 نفر در تظاهرات در شیلی"/>
    <meta property="og:description" content="وزارت کشور شیلی از بازداشت 400 نفر در تظاهرات اخیر در این کشور خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639260/%D8%A8%D8%A7%D8%B2%D8%AF%D8%A7%D8%B4%D8%AA-400-%D9%86%D9%81%D8%B1-%D8%AF%D8%B1-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B4%DB%8C%D9%84%DB%8C">بازداشت 400 نفر در تظاهرات در شیلی</a>
      </h1>
      <h2>وزارت کشور شیلی از بازداشت 400 نفر در تظاهرات اخیر در این کشور خبر داد.</h2>
      <address><time datetime="2019-11-10T16:07:00+00:00">10 Nov 2019, 16:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت کشور شیلی همچنین اعلام کرد در تظاهرات روز جمعه حدود 100 نفر از جمله افراد غیرنظامی و نیروهای پلیس زخمی شدند. این افراد عمدتاَ در در دو منطقه پروویدانسیا (Providencia) و میدان ایتالیا (Plaza Italia) شهر سانتیاگو، پایتخت شیلی زخمی شدند. روز جمعه 75 هزار معترض در این دو نقطه از پایتخت تجمع کرده بودند.<br/>جنبش اعتراض آمیز در شیلی هجدهم اکتبر و در پی بالا رفتن قیمت بلیط مترو آغاز شد. معترضان با انتقاد از نابرابری های اجتماعی در زمینه هایی مانند آموزش، سلامت و قوانین بازنشستگی به خیابانها آمدند. تظاهرات کنندگان در شعارهایی که سر می دادند از مجمع قانون اساسی خواستند در قانون اساسی کشور اصلاحاتی انجام دهند.<br/>سباستین پینه را رئیس جمهور شیلی روز شنبه در پی بالا گرفتن اعتراضات از تصمیم خود برای ارائه لایحه ای به پارلمان برای اصلاح قانون اساسی کشورش خبر داد.</p>
    </article>
  </body>
</html>