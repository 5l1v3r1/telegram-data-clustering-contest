<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/finance/korkidis-anoigei-megali-porta-sta-kinezika-naypigeia-gia-tis-ellinikes-epixeiriseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T16:59:35+00:00"/>
    <meta property="og:title" content="Κορκίδης: Ανοίγει «μεγάλη πόρτα» στα κινεζικά ναυπηγεία για τις ελληνικές επιχειρήσεις"/>
    <meta property="og:description" content="Την ικανοποίηση του επιχειρηματικού κόσμου του Πειραιά στην εξέλιξη ότι ανοίγει μία «μεγάλη πόρτα» στα κινεζικά ναυπηγεία για τις ελληνικές επιχειρήσεις που κατασκευάζουν εξοπλισμούς για πλοία, όπως δήλωσε ο υπουργός Ναυτιλίας και Νησιωτικής Πολιτικής Γιάννης Πλακιωτάκης, εξέφρασε ο πρόεδρος του Εμπορικού και Βιομηχανικού Επιμελητηρίου Πειραιά Βασίλης Κορκίδης."/>
  </head>
  <body>
    <article>
      <h1>Κορκίδης: Ανοίγει «μεγάλη πόρτα» στα κινεζικά ναυπηγεία για τις ελληνικές επιχειρήσεις</h1>
      <h2>Την ικανοποίηση του επιχειρηματικού κόσμου του Πειραιά στην εξέλιξη ότι ανοίγει μία «μεγάλη πόρτα» στα κινεζικά ναυπηγεία για τις ελληνικές επιχειρήσεις που κατασκευάζουν εξοπλισμούς για πλοία, όπως δήλωσε ο υπουργός Ναυτιλίας και Νησιωτικής Πολιτικής Γιάννης Πλακιωτάκης, εξέφρασε ο πρόεδρος του Εμπορικού και Βιομηχανικού Επιμελητηρίου Πειραιά Βασίλης Κορκίδης.</h2>
      <address><time datetime="2019-11-10T16:59:35+00:00">10 Nov 2019, 16:59</time> by <a rel="author">ΤοΒΗΜΑ Team</a></address>
      <p>Την ικανοποίηση του επιχειρηματικού κόσμου του Πειραιά στην εξέλιξη ότι ανοίγει μία «μεγάλη πόρτα» στα κινεζικά ναυπηγεία για τις ελληνικές επιχειρήσεις που κατασκευάζουν εξοπλισμούς για πλοία, όπως δήλωσε ο υπουργός Ναυτιλίας και Νησιωτικής Πολιτικής Γιάννης Πλακιωτάκης, εξέφρασε ο πρόεδρος του Εμπορικού και Βιομηχανικού Επιμελητηρίου Πειραιά Βασίλης Κορκίδης.</p>
      <p>Σε σημερινή δήλωσή του ο κ. Κορκίδης με αφορμή τις δηλώσεις του υπουργού Ναυτιλίας Ι. Πλακιωτάκη και την επίσκεψη του προέδρου της Κίνας Σι Τζινπίνγκ, στην Ελλάδα αναλυτικά ανέφερε τα εξής:</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <p>«Το Εμπορικό και Βιομηχανικό Επιμελητήριο Πειραιώς, στον απόηχο της ελληνικής επίσημης επίσκεψης στη Σαγκάη, χαιρετίζει με ιδιαίτερη ικανοποίηση τις δηλώσεις του υπουργού Ναυτιλίας και Νησιωτικής Πολιτικής κ. Ι. Πλακιωτάκη για το γεγονός ότι με δική του παρέμβαση, ύστερα και από την προτροπή του ΕΒΕΠ ανοίγει μία «μεγάλη πόρτα» στα κινεζικά ναυπηγεία για τις ελληνικές επιχειρήσεις που κατασκευάζουν εξοπλισμούς για πλοία. Οι ελληνικές επιχειρήσεις του ευρύτερου Πειραϊκού χώρου που κατασκευάζουν όλων των τύπων υλικά και εξοπλίζουν τα πλοία, αξίζουν της προσοχής όχι μόνο των Κινεζικών ναυπηγείων, στα οποία Έλληνες εφοπλιστές κτίζουν πλοία τους, αλλά και γενικότερα των Ασιατικών και Ευρωπαϊκών ναυπηγείων. Ο Πειραιάς και οι επιχειρήσεις όλων των κλάδων δίνουν δυναμικά το παρών μέσα από την υλοποίηση μία ισχυρής εξωστρεφούς πολιτικής στον εξαγωγικό τομέα που το επιμελητήριο υποστηρίζει προτάσσοντας τα αδιαμφισβήτητα ποιοτικά χαρακτηριστικά των προϊόντων και των υπηρεσιών που οι επιχειρήσεις του πειραϊκού χώρου παράγουν και προσφέρουν. Υπενθυμίζω ότι πρόσφατα στο πλαίσιο της άσκησης εξωστρεφούς πολιτικής το ΕΒΕΠ υποδέχθηκε γερμανική αντιπροσωπεία επιχειρήσεων του ναυπηγοεπισκευαστικού τομέα στο πλαίσιο της προσπάθεια διάνοιξης διαύλων επιχειρηματικής και επιχειρησιακής επικοινωνίας με ανάλογες επιχειρήσεις-μέλη του ΕΒΕΠ και όλων όσων δραστηριοποιούνται στον ναυτιλιακό τεχνολογικό χώρο. Το ελληνικό ναυτιλιακό cluster «Maritime Hellas» θα πρωτοστατήσει σε αυτή τη προσπάθεια πανελλαδικά και παγκόσμια. Είναι σημαντικό ότι στο πρόγραμμα της επίσημης επίσκεψης του Πρόεδρου της Λαϊκής Δημοκρατίας της Κίνας, Σι Τζινπίνγκ, συμπεριλαμβάνεται επίσκεψη στις εγκαταστάσεις της εταιρείας COSCO, στο λιμάνι του Πειραιά, συνοδευόμενος από τον πρωθυπουργό, Κ. Μητσοτάκη. Η επιτυχής έκβαση της πρόσφατης επίσκεψης του πρωθυπουργού στη Κίνα, επιβεβαιώνεται με την άμεση ανταπόδοση της επίσκεψης του προέδρου της Κίνας στην Ελλάδα, κατά τη διάρκεια της οποίας, οι ηγέτες των δύο χωρών αναμένεται να υπογράψουν σειρά σημαντικών διακρατικών συμφωνιών, επιβεβαιώνοντας έτσι την αμφίδρομη ελληνοκινεζική οικονομική συνεργασία».</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>