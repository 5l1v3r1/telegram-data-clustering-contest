<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/borusiq-(m)-drypna-s-4-tochki-na-vyrha-v-bundesligata-sled-uspeh-u-doma-1404840.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T16:33:00+00:00"/>
    <meta property="og:title" content="Борусия (М) дръпна с 4 точки на върха в Бундеслигата след успех у дома"/>
    <meta property="og:description" content="Борусия Мьонхенгладбах победи Вердер Бремен у дома с 3:1 в среща от 11-ия кръг на Първа Бундеслига Жребчетата поведоха с два гола още до почивката, когато в рамките на две минути точни бяха Рами Бенсебаини (20) и Патрик Херман"/>
  </head>
  <body>
    <article>
      <h1>Борусия (М) дръпна с 4 точки на върха в Бундеслигата след успех у дома</h1>
      <address><time datetime="2019-11-10T16:33:00+00:00">10 Nov 2019, 16:33</time> by <a rel="author">Sportlive.bg</a></address>
      <p>Борусия Мьонхенгладбах победи Вердер Бремен у дома с 3:1 в среща от 11-ия кръг на <b><a href="https://www.sportlive.bg/tags/23833">Първа Бундеслига</a></b>. "Жребчетата" поведоха с два гола още до почивката, когато в рамките на две минути точни бяха Рами Бенсебаини (20) и Патрик Херман. Алжирецът се разписа с глава след статично положение, а германският халф вкара след дълго подаване инеразчетено излизане на Павленка.</p>
      <p>През второто полувреме Херман (59) отбеляза втория си гол в мача след хубав индивидуален пробив. Малко преди това - в 52', Ян Зомер спаси дузпа на капитана на гостите Дейви Клаасен. В края на срещата голмайсторът Бенсебаини получи втори жълт картон и бе изгонен от игра. Това позволи на Вердер да достигне до почетен гол в продължението, дело на Леонардо Битенкурт.</p>
      <p>Възпитаниците на Марко Розе записаха осмата си победа от началото на сезона, с която остават на върха с класирането с 25 точки. През седмицата те спечелиха първа победа в Лига Европа, където надиграха Рома с 2:1. След паузата за международни мачове Мьонхенгладбах ще опита да продължи успешната си серия при визитата си на Унион Берлин (23.11.). Вердер пък продължава без победа вече почти два месеца и е на 14-а позиция с 11 точки. В края на ноември те приемат Шалке 04.</p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Borusiq-(Dortmund)-nadvi-Mxonhengladbah-i-za-Kupata-na-Germaniq-1390290.html"/>
        <a href="https://www.sportlive.bg/worldfootball/ligaeurope/Koshmar-za-Roma!-Gruba-sydijska-greshka-v-95'-otne-pobedata-na-vylcite-1388236.html"/>
        <a href="https://www.sportlive.bg/worldfootball/germany/Borusiq-(Mxonhengladbah)-povede-v-Bundesligata-sled-razgrom-1382290.html"/>
        <a href="https://www.sportlive.bg/worldfootball/bulgariansabroad/Iliq-Gruev-vleze-v-trenxorskiq-shtab-na-edin-ot-nemskite-grandove-747289.html"/>
        <a href="https://www.sportlive.bg/worldfootball/germany/Nov-krah-za-Borusiq-Dortmund-sreshtu-Bajern-(Myunhen)-(VIDEO)-1404653.html"/>
      </related>
    </article>
  </body>
</html>