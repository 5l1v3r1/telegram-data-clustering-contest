<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546241.html/%D8%AF%D8%B3%D8%AA%DA%AF%DB%8C%D8%B1%DB%8C-%D9%82%D8%A7%DA%86%D8%A7%D9%82%DA%86%DB%8C-%D8%AA%D9%88%D8%B2%DB%8C%D8%B9-%DA%A9%D9%86%D9%86%D8%AF%D9%87-%D9%85%D9%88%D8%A7%D8%AF-%D9%85%D8%AE%D8%AF%D8%B1-%DA%AF%D8%B1%D8%A7%D8%B3-%D8%AF%D8%B1-%D8%A7%D8%A8%D9%87%D8%B1--20-%D8%AA%D9%86-%DA%86%D9%88%D8%A8-%D8%AC%D9%86%DA%AF%D9%84%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%B2%D9%86%D8%AC%D8%A7%D9%86-%DA%A9%D8%B4%D9%81-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T16:09:00+00:00"/>
    <meta property="og:title" content="دستگیری قاچاقچی توزیع‌کننده مواد مخدر گراس در ابهر/ 20 تن چوب جنگلی قاچاق در زنجان کشف شد"/>
    <meta property="og:description" content="جانشین فرمانده انتظامی استان زنجان با اشاره به افزایش برخورد با قاچاق مواد مخدر گفت: یکی از قاچاقچیان مواد مخدر که در توزیع مواد مخدر فعالیت داشت در شهرستان ابهر دستگیر شد."/>
  </head>
  <body>
    <article>
      <h1>دستگیری قاچاقچی توزیع‌کننده مواد مخدر گراس در ابهر/ 20 تن چوب جنگلی قاچاق در زنجان کشف شد</h1>
      <h2>جانشین فرمانده انتظامی استان زنجان:</h2>
      <address>
        <time datetime="2019-11-10T16:09:00+00:00">10 Nov 2019, 16:09</time>
      </address>
      <p>جانشین فرمانده انتظامی استان زنجان با اشاره به افزایش برخورد با قاچاق مواد مخدر گفت: یکی از قاچاقچیان مواد مخدر که در توزیع مواد مخدر فعالیت داشت در شهرستان ابهر دستگیر شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ایرج خانی‌پور در گفت‌وگو با خبرنگار <a href="http://www.mojerasa.ir/">موج رسا;</a> با اشاره به افزایش برخورد با قاچاق مواد مخدر در استان زنجان اظهار کرد: در این راستا 4 کیلوگرم مواد مخدر از نوع گراس در استان زنجان کشف و عامل آن نیز دستگیر شدند.</p>
      <p>وی تصریح کرد: در راستای مبارزه با قاچاق مواد مخدر ماموران انتظامی کلانتری 13 شریف آباد از فعالیت یک نفر در امر تهیه و توزیع مواد مخدر از نوع گراس  مطلع و رسیدگی به موضوع را در دستور کار خود قرار دادند.</p>
      <p>جانشین فرمانده انتظامی استان زنجان خاطر نشان کرد: ماموران در ادامه تحقیقات خود دریافتند این متهم مقداری قابل توجهی مواد مخدر را تهیه و توزیع می کند.</p>
      <p>وی با اشاره به اینکه عملیات دستگیری این متهم آغاز و تیم ویژه ای به مخفیگاه متهم اعزام شدندخاطر نشان کرد:  مأموران موفق شدند در بررسی از مخفیگاه این متهم 4 کیلوگرم مواد مخدر از نوع گراس کشف کنند.</p>
      <p>خانی‌پور با بیان اینکه متهم پس از تشکیل پرونده به مرجع قضایی معرفی شد به خانواده ها توصیه کرد: در فرزندان خود این باور را ایجاد کنیم که برای شاد زیستن نیازی به مصرف مواد مخدر نیست و شادی کاذب مصرف مواد مخدر، به غم اندوه خواهد شد.</p>
      <p>وی در ادامه با اشاره به کشف 20 تن چوب جنگلی قاچاق درزنجان ابراز کرد: در اجرای طرح عملیاتی مبارزه با قاچاق محصولات جنگلی، ماموران انتظامی و پلیس آگاهی استان موفق به کشف 20 تن چوب جنگلی قاچاق شدند.</p>
      <p>جانشین فرمانده انتظامی استان زنجان عنوان کرد: ماموران انتظامی شهرستان های طارم وسلطانیه و پلیس آگاهی استان در حین گشت زنی در محورهای مواصلاتی استان  موفق به شناسایی و توقیف خودروهای حامل بار قاچاق کردند.</p>
      <p>وی تصریح کرد: در بازرسی از این خودروها 20 تن چوب جنگلی قاچاق کشف ومتهمان پس از تشکیل پرونده به مرجع قضایی معرفی شدند.</p>
      <p>خانی‌پور با بیان اینکه برای حفظ منابع طبیعی به عنوان جزء مهمی از زندگی و حیات بشر و حق نسل آینده برای ادامه بقاء نیازمند همکاری همگانی است، افزود: در این راستا همراهی و همکاری شهروندان در شناسایی و دستگیری مجرمان و متخلفان نقش بسیار مهمی در موفقیت پلیس در اجرای ماموریت‎‌ها و تولید امنیت پایدار در جامعه خواهد دارد.</p>
      <p>انتهای پیام/</p>
    </article>
  </body>
</html>