<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639270/%D8%A7%D9%88%D8%B6%D8%A7%D8%B9-%D8%AF%D8%B1-%DA%A9%D8%A7%D8%A8%DB%8C%D9%86%D9%87-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D8%AD%D8%B1%D8%A7%D9%86%DB%8C%E2%80%8C%D8%AA%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T16:47:00+00:00"/>
    <meta property="og:title" content="اوضاع در کابینه نتانیاهو بحرانی‌تر شد"/>
    <meta property="og:description" content="وزیر کشاورزی و توسعه رژیم صهیونیستی با ارسال نامه‌ای به نخست وزیر این رژیم استعفای خود را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639270/%D8%A7%D9%88%D8%B6%D8%A7%D8%B9-%D8%AF%D8%B1-%DA%A9%D8%A7%D8%A8%DB%8C%D9%86%D9%87-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D8%AD%D8%B1%D8%A7%D9%86%DB%8C%E2%80%8C%D8%AA%D8%B1-%D8%B4%D8%AF">اوضاع در کابینه نتانیاهو بحرانی‌تر شد</a>
      </h1>
      <h2>وزیر کشاورزی و توسعه رژیم صهیونیستی با ارسال نامه‌ای به نخست وزیر این رژیم استعفای خود را اعلام کرد.</h2>
      <address><time datetime="2019-11-10T16:47:00+00:00">10 Nov 2019, 16:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، یوری آریل، وزیر کشاورزی و توسعه <b>روستا</b>یی رژیم صهیونیستی از سمت خود <b>استعفا</b> کرد.</p>
      <p>در ادامه بحران کابینه رژیم صهیونیستی که سبب افزایش گمانه زنی‌ها درباره شکست مذاکرات تشکیل کابینه شده است، وزیر کشاورزی این رژیم نیز از سمت خود کناره‌گیری کرد. وزیر کشاورزی و توسعه روستایی رژیم صهیونیستی روز یکشنبه طی نامه‌ای به بنیامین نتانیاهو، نخست وزیر این رژیم استعفای خود را اعلام کرد.</p>
      <p>در نامه استعفای آریل آمده است: از شما برای اعتماد و همکاری جهت کار کردن تحت هدایتتان تشکر میکنم و امیدوارم وزیر بعدی کشاورزی به تقویت کشاورزان اسرائیلی و کشاورزی آن ادامه دهد. همچنین در این نامه به بخشی از گفت و گوی تلفنی او با نتانیاهو اشاره شده است.</p>
      <p>به گفته برخی مقامات، نخست وزیر رژیم صهیونیستی به آریل گفته است داشتن چهار وزارتخانه در کابینه برای حزبی که هفت کرسی در پارلمان دارد، بی معناست.</p>
      <p>همچنین امروز جروزالم پست اعلام کرد در شرایطی که قرار است «نفتالی بنت» وزیر آموزش سابق رژیم صهیونیستی به عنوان وزیر جنگ این رژیم منصوب شود، بنیامین نتانیاهو استعفای خود را به عنوان وزیر جنگ امضا کرد. نتانیاهو علاوه بر عهده‌دار بودن سمت نخست‌وزیری، وزیر جنگ اسرائیل نیز بود.</p>
      <p>مدتی است بحران بر سر تشکیل کابینه در رژیم صهیونیستی اوضاع این رژیم را کاملا بهم ریخته است.</p>
    </article>
  </body>
</html>