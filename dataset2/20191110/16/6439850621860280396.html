<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459979/%E0%A6%AE%E0%A6%99%E0%A7%8D%E0%A6%97%E0%A6%B2%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%9C%E0%A7%87%E0%A6%8F%E0%A6%B8%E0%A6%B8%E0%A6%BF-%E0%A6%93-%E0%A6%9C%E0%A7%87%E0%A6%A1%E0%A6%BF%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-10T16:29:00+00:00"/>
    <meta property="og:title" content="মঙ্গলবারের জেএসসি ও জেডিসি পরীক্ষা স্থগিত"/>
    <meta property="og:description" content="অনলাইন রিপোর্টার ॥ ঘূর্ণিঝড় ‘বুলবুল’র প্রভাবে জুনিয়র স্কুল সার্টিফিকেট (জেএসসি) এবং জুনিয়র দাখিল সার্টিফিকেট (জেডিসি)-এর ১২ নবেম্বর (মঙ্গলবার) অনুষ্ঠেয় পরীক্ষাও স্থগিত করা হয়েছে। রবিবার (১০ নবেম্বর) শিক্ষা মন্ত্রণালয়ের জনসংযোগ কর্মকর্তা এমএ খায়ের এ তথ্য নিশ্চিত করেছেন। তিনি জানান, ১২ নবেম্বর অনুষ্ঠেয় জেএসসি গণিত পরীক্ষা ..."/>
  </head>
  <body>
    <article>
      <h1>মঙ্গলবারের জেএসসি ও জেডিসি পরীক্ষা স্থগিত</h1>
      <address>
        <time datetime="2019-11-10T16:29:00+00:00">10 Nov 2019, 16:29</time>
      </address>
      <figure>
        <img src="http://www.dailyjanakantha.com/files/201911/1573406796_43.jpg"/>
      </figure>
      <p>অনলাইন রিপোর্টার ॥ ঘূর্ণিঝড় ‘বুলবুল’র প্রভাবে জুনিয়র স্কুল সার্টিফিকেট (জেএসসি) এবং জুনিয়র দাখিল সার্টিফিকেট (জেডিসি)-এর ১২ নবেম্বর (মঙ্গলবার) অনুষ্ঠেয় পরীক্ষাও স্থগিত করা হয়েছে। রবিবার (১০ নবেম্বর) শিক্ষা মন্ত্রণালয়ের জনসংযোগ কর্মকর্তা এমএ খায়ের এ তথ্য নিশ্চিত করেছেন।</p>
      <p>তিনি জানান, ১২ নবেম্বর অনুষ্ঠেয় জেএসসি গণিত পরীক্ষা আগামী ১৪ নবেম্বর (বৃহস্পতিবার) সকাল ১০টায় অনুষ্ঠিত হবে। আর ১২ নবেম্বর অনুষ্ঠেয় জেডিসি পরীক্ষা আগামী ১৫ নবেম্বর (শুক্রবার) সকাল ৯টায় অনুষ্ঠিত হবে।</p>
      <p>এর আগে ৯ নবেম্বরের জেএসসি ও জেডিসি পরীক্ষা স্থগিত করা হয়। জেএসসির গণিত বিষয়ের পরীক্ষার পরিবর্তিত তারিখ ১২ নভেম্বর (মঙ্গলবার) এবং জেডিসি পরীক্ষা ১৪ নভেম্বর (বৃহস্পতিবার) নেওয়ার কথা ছিল।</p>
      <p>ঘূর্ণিঝড়ের প্রভাবে এরপর ১১ নবেম্বরের (সোমবার) জেএসসি ও জেডিসি পরীক্ষা স্থগিত করা হয়। ১১ নবেম্বরের জেএসসি পরীক্ষা ১৩ নভেম্বর (বুধবার) এবং জেডিসি পরীক্ষা ১৬ নবেম্বর (শনিবার) একইসময়ে অনুষ্ঠিত হবে বলে জানানো হয়।</p>
    </article>
  </body>
</html>