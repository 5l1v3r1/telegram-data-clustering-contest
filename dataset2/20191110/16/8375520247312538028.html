<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/partija-sluga-narodu-zminit-svoju-ideologiju-sotsializm-639010.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T16:46:40+00:00"/>
    <meta property="og:title" content="Партія «Слуга Народу» змінить свою ідеологію. Соціалізм?"/>
    <meta property="og:description" content="Зміна ідеології потрібна для пошуку компромісу всередині партії"/>
  </head>
  <body>
    <article>
      <h1>Партія «Слуга Народу» змінить свою ідеологію. Соціалізм?</h1>
      <address>
        <time datetime="2019-11-10T16:46:40+00:00">10 Nov 2019, 16:46</time>
      </address>
      <h4>Зміна ідеології потрібна для пошуку компромісу всередині партії</h4>
      <p>Новообраний глава партії «Слуга Народу» Олександр Корнієнко заявив, що нинішня партійна ідеологія лібертаріанства буде змінена.</p>
      <p>Про це він сказав на брифінгу після з’їзду партії.</p>
      <p>За словами Корнієнка, зміна ідеології потрібна для пошуку компромісу всередині партії.</p>
      <p>«Це буде щось між ліберальними та соціалістичними поглядами», – сказав новий глава.</p>
      <blockquote><b>Лібертаріанство</b> – це політична філософія, прихильники якої виступають за втілення ідеї індивідуальної свободи та мінімізацію державного апарату. Ця філософія має дуже багато напрямків, від консерватизму й аж до часткового анархізму.</blockquote>
      <blockquote>Соціально-економічні ідеї, вчення та ідеології <b>соціалізму</b> мають основною ціллю та ідеалом здійснення принципів соціальної справедливості, свободи та рівності. У переносному значенні в політичній лексиці – політика економічного перерозподілу національного продукту країни, спрямована на соціальний захист найслабших верств населення; підтримка бідних за рахунок багатих.</blockquote>
      <p>Нагадаємо, 10 листопада Олександра <a href="https://glavcom.ua/news/partiya-sluga-narodu-zminila-ochilnika-638983.html">Корнієнка одноголосно обрали головою партії «Слуга Народу»</a> до 2023 року. Попередній глава партії Дмитро Разумков склав повноваження лідера політсили.</p>
      <related>
        <a href="https://glavcom.ua/country/politics/slugi-narodu-gotujut-zakon-pro-vidklikannja-mazhoritarnikiv-639002.html"/>
        <a href="https://glavcom.ua/news/razumkov-zayaviv-pro-noviy-rekord-frakciji-sluga-narodu-638990.html"/>
        <a href="https://glavcom.ua/news/sluga-narodu-bratime-uchast-u-viborah-v-usi-objednani-teritorialni-gromadi-u-grudni-638987.html"/>
      </related>
    </article>
  </body>
</html>