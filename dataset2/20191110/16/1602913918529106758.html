<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/cnn-doua-din-cele-mai-mari-economii-ale-lumii-ar-putea-fi-in-recesiune-datele-saptamana-viitoare-18563847"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T16:13:38+00:00"/>
    <meta property="og:title" content="CNN: Două din cele mai mari economii ale lumii ar putea fi în recesiune - datele, săptămâna viitoare"/>
    <meta property="og:description" content="Investitorii au abandonat temerile legate de ritmul creşterii globale, alegând optimismul după anunţul „fazei unu” din conflictul comercial SUA - China, dar datele economice aşteptate din Europa săptămâna care vine le-ar putea schimba starea de spirit, comentează CNN. "/>
  </head>
  <body>
    <article>
      <h1>CNN: Două din cele mai mari economii ale lumii ar putea fi în recesiune - datele, săptămâna viitoare</h1>
      <address>
        <time datetime="2019-11-10T16:13:38+00:00">10 Nov 2019, 16:13</time>
      </address>
      <p>Investitorii au abandonat temerile legate de ritmul creşterii globale, alegând optimismul după anunţul „fazei unu” din conflictul comercial SUA - China, dar datele economice aşteptate din Europa săptămâna care vine le-ar putea schimba starea de spirit, comentează CNN. </p>
      <p>Germania poate anunţa joi datele care să indice faptul că este în recesiune. Economiştii chestionaţi de Reuters consideră că a patra economie din lume a scăzut cu 0,1% între iulie şi septembrie - marcând două trimesrte consecutive de creştere negativă.</p>
      <p>Este posibil ca Germania - care a fost lovită de războiul comercial, precum şi scăderea cererii globale de autovehicule - să fi evitat, totuşi, căderea. Exporturile au revenit în mod neaşteptat în septembrie, în creştere cu 1,5% faţă de luna precedentă. Datele din august au fost, de asemenea, revizuite în sus. "Cu datele de acum, o recesiune tehnică nu este un scenariu plauzibil", a spus clienţilor Carsten Brzeski, economistul principal al ING, menţionând că Germania ar fi putut evita o contracţie "chiar în ultimul moment".</p>
      <p>Recesiunea sau nu, realitatea este că economia Germaniei, cea mai mare din Europa, pare slăbită. "Rămâne faptul că economia germană stagnează de facto de mai bine de un an", a spus Brzeski.</p>
      <p>De asemenea, în calendarul săptămânii viitoare se află mărturia preşedintelui Rezervei Federale, Jerome Powell, în faţa Congresului, pe tema economiei SUA, care are loc miercuri şi joi.</p>
      <p>Powell va fi supus unui tir de întrebări, după cele trei reduceri ale ratelor dobânzilor anunţate de Fed, dar probabil se va confrunta cu întrebări legate la datele slabe privind producţia şi investiţiile în afaceri, şi ce poate spune despre puterea celei mai mari economii din lume.</p>
      <p>Şi Marea Britanie va raporta luni datele PIB. Economia ţării s-a redus pentru prima dată începând cu 2012, în trimestrul doi, în condiţiile în care creşterea globală şi frica de Brexit au iscat mari temeri, însă economiştii chestionaţi de Reuters cred că ţara va evita o recesiune, înregistrând o creştere de 0,4% între iulie şi septembrie.</p>
    </article>
  </body>
</html>