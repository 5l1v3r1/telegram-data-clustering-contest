<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39660/%D9%86%D8%AD%D9%88%D9%87-%D8%A7%D8%AC%D8%B1%D8%A7%DB%8C-%D9%87%D9%85%D8%A8%D9%86%D8%AF%DB%8C-%D8%A7%D8%B6%D8%A7%D9%81%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-10T16:27:00+00:00"/>
    <meta property="og:title" content="نحوه اجرای همبندی اضافی"/>
    <meta property="og:description" content="همبندی اضافی که همبندی کمکی یا محلی نیز نامیده می‌شود؛ مکمل همبندی اصلی بوده و به منظور هم ولتاژ کردن نقاطی که همزمان در دسترس هستند، اجرا می‌شود. اتصال بدنه هادی تجهیزات الکتریکی و هادی بیگانه که همزمان در دسترس هستند،"/>
  </head>
  <body>
    <article>
      <h1>نحوه اجرای همبندی اضافی</h1>
      <address><time datetime="2019-11-10T16:27:00+00:00">10 Nov 2019, 16:27</time> by <a rel="author">پایگاه خبری صنعت برق - برق نیوز BarghNews</a></address>
      <p><i>همبندی اضافی که همبندی کمکی یا محلی نیز نامیده می‌شود؛ مکمل همبندی اصلی بوده و به منظور هم ولتاژ کردن نقاطی که همزمان در دسترس هستند، اجرا می‌شود. اتصال بدنه هادی تجهیزات الکتریکی و هادی بیگانه که همزمان در دسترس هستند، </i><b>سرویس آموزش و آزمون <a href="http://www.barghnews.com/">برق نیوز</a></b>، همبندی اضافی که همبندی کمکی یا محلی نیز نامیده می‌شود؛ مکمل همبندی اصلی بوده و به منظور هم ولتاژ کردن نقاطی که همزمان در دسترس هستند، اجرا می‌شود. اتصال بدنه هادی تجهیزات الکتریکی و هادی بیگانه که همزمان در دسترس هستند، به ترمینال اصلی زمین، باعث ایجاد یک منطقه هم پتانسیل می‌شود. در منطقه هم پتانسیل ولتاژ‌هایی که در اثر وجود اتصالی فاز به زمین پین قسمت‌های فلزی در دسترس به وجود می‌آید، به شدت کاهش یافته، اما از بین نمی‌رود. همبندی اضافی ممکن است کلیه تأسیسات و یا قسمتی از آن را در بر گیرد. این همبندی باید موارد زیر را شامل شود<br/>بدنه فلزی کلیه تجهیزات الکتریکی نصب ثابت، مانند یخچال و فریزر، ماشین ظفشویی و لباسشویی، اجاق، تستر، مایکروفر، هواکش، آبگرمکن برقی و<br/>بدنه فلزی کلبه تأسیسات غیرالکتریکی مانند کابینت و قفسه بندی فلزی، ظرفشویی، سینک، لوله‌های فلزی آب سرد و گرم لوله‌های فلزی فاضلاب، لوله‌های فلزی سرمایش و گرمایش، داکت‌های فلزی هوارسان، لوله گازرسانی، رادیاتور‌ها و حوله خشک کن‌های فلزی، سینی کابل‌های فلزی<br/>اجزای فلزی ساختمان از جمله ستونها، چارچوب و در و پنجره‌های فلزی<br/>هادی‌های حفاظتی مدار‌های پریز و روشنایی<br/>همبندی اضافی در محیط‌های مخصوص (حمام، آشپزخانه، فضا‌های دارای سونا و جکوزی، آبدارخانه، محیط‌های نمناک مرطوب و نظایر آن) و علاوه بر آن در هر جایی که کمترین شکی نسبت به کارایی وسایل قطع خودار مدار (فیوز‌ها و انواع کلید‌های حفاظتی وجود داشته باشد، الزامی است.<br/><br/>تذکر:<br/><br/>اجرای همیشدی اضافی در حمام، حتی اگر هیچ وسیله الکتریکی در آن وجود نداشته باشد، الزامی است<br/>نظر به اینکه برای اجرای همبندی اضافی در تمامی واحد‌ها و در همه طبقات ساختمان بایستی اتصال شبکه همبندی به سازه فلزی (اعم از اسکلت فلزی و یا میلگرد‌های بتن مسلح برقرار شود. لازم است محل و چگونگی اتصال در هنگام اجرای سازه فلزی ساختمان (شبیه آنچه که در همبندی اصلی گفته شد) پیش بینی گردد.<br/>۳. در کولر‌های آبی به دلیل همجواری آب و برق، احتمال برق گرفتگی بسیار بالا بوده و اجرای همبندی از اهمیت ویژه‌ای برخوردار است<br/>۴. کلیه تجهیزات الکتریکی و هادی‌های بیگانه واقع شده بر بام از قبیل برج‌های خنک کننده، اگزاست فن ها، میله آنتن، نرده فلزی پیرامونی بام و ... بایستی در همبندی اضافی شرکت کنند.<br/>هادی همبندی اضافی واقع شده بر روی بام بایستی در مقابل آسیب‌های مکانیکی و اشعه فرابنفش خورشید محافظت گردد.<br/><br/>اتصال همبندی اضافی به لوله‌های آب و گاز<br/><br/>در صورتی که لوله آب، فلزی باشد هادی‌های همبندی اضافی باید تا حد امکان نزدیک به نقطه ورود به ساختمان در طرف مصرف کننده به آن وصل شود. فقط زمانی می‌تواند در طرف شبکه همبند شود که هدایت الکتریکی کافی بین شبکه و طرف مصرف کننده وجود داشته باشد.<br/><br/>در مورد لوله‌های گاز نیز، هادی‌های همبندی اضافی باید تا حد امکان نزدیک به نقطه ورود لوله گاز اصلی در طرف مصرف کننده و قبل از گرفتن انشعاب وصل شود. اگر کنتور‌های گاز در خارج از ساختمان نصب شده باشند، اتصال هادی همبندی باید در داخل ساختمان و در فاصله ۶۰۰ میلی متری از کنتور انجام شود و نباید به لوله گاز در قسمت عایق مربوط به شرکت گاز همبندی نشود.<br/><br/>تذکر: اگر لوله گاز در داخل ساختمان همزمان با ترمینال اصلی زمین قابل لمس باشد، باید لوله عایق شود. حتی اگر از لوله استفاده نشود.<br/><br/>در بعضی موارد، اگر چه لوله گاز در دسترس است، ولی از آن استفاده نمی‌شود و روی آن در پوش گذاشته میشود. در این مورد لوله گاز نباید همبندی شود، ولی اگر به داخل ساختمان ادامه دارد باید عایق بندی شود.</p>
    </article>
  </body>
</html>