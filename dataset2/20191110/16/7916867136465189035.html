<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134504-dvizenkli-deficita-panaikinusios-aistes-lsmu-krito-pries-latvijos-kluba.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-10T16:33:00+00:00"/>
    <meta property="og:title" content="Dviženklį deficitą panaikinusios „Aistės-LSMU“ krito prieš Latvijos klubą"/>
    <meta property="og:description" content="Kauno „Aistėms-LSMU“ (3-3) pavyko grįžti į rungtynes po turėto 15 taškų deficito, tačiau Lietuvos čempionės Douglas Baltijos lygoje liko be pergalės. Roko Kondratavičiaus vadovaujama ekipa namų rungtynėse 72:77 (16;22, 10:14, 21:18, 25:23) turėjo pripažinti Rygos „Stradina Universitate“ (1-4) krepšininkių pranašumą. Antrą dieną paeiliu žaidusios latvės šeštadienį Vilniuje 30:78 neprilygo Vilniaus „Kibirkšties-MRU“ komandai bei per ..."/>
  </head>
  <body>
    <article>
      <h1>Dviženklį deficitą panaikinusios „Aistės-LSMU“ krito prieš Latvijos klubą</h1>
      <address>
        <time datetime="2019-11-10T16:33:00+00:00">10 Nov 2019, 16:33</time>
      </address>
      <p>Nuotr.: Evaldas Šemiotas/Kauno diena</p>
      <figure>
        <a href="https://www.basketnews.lt/paveikslelis-204959-any1000x1000.jpg">
          <img src="https://www.basketnews.lt/paveikslelis-204959-any630x500.jpg"/>
        </a>
      </figure>
      <p>Nuotr. Evaldas Šemiotas/Kauno diena</p>
      <p>Kauno „Aistėms-LSMU“ (3-3) pavyko grįžti į rungtynes po turėto 15 taškų deficito, tačiau Lietuvos čempionės Douglas Baltijos lygoje liko be pergalės. Roko Kondratavičiaus vadovaujama ekipa namų rungtynėse <b>72:77 </b>(16;22, 10:14, 21:18, 25:23) turėjo pripažinti Rygos „Stradina Universitate“ (1-4) krepšininkių pranašumą.</p>
      <p>Antrą dieną paeiliu žaidusios latvės šeštadienį Vilniuje 30:78 neprilygo Vilniaus „Kibirkšties-MRU“ komandai bei per pirmuosius tris kėlinius buvo surinkusi vos 17 taškų. Pergalė Kaune Rygos ekipai – pirmoji šį sezoną Douglas Baltijos pirmenybėse.</p>
      <p>Didžiąją susitikimo dalį pirmavusi „Stradina Universitate“ ekipa rekordinį pranašumą turėjo trečiajame ketvirtį, kai Bruzinskos dvi taiklios baudos kartelę pakėlė iki 15 taškų (37:52).</p>
      <p>Tuomet kaunietės kėlinį uždarė atkarpa 10:2 ir priartėjo per 7 taškus (47:54).</p>
      <p>Prasidėjus priešpaskutinei rungtynių minutei, Dovilė Lukšienė pataikė iš toli „Aisčių-LSMU“ deficitas sumažėjo iki 3 taškų (66:69).</p>
      <p>Tada kitoje atakoje Rasa Knyzaitė prametė iš toli ir praleido tritaškį (66:72). Po minutės pertraukėlės Gabija Šegždaitė neklydo nuo baudų metimų linijos, o pražanga sustabdyta Liza Čumika prametė abi baudas, tačiau Rygos ekipa atkovojo kamuolį puolime (68:72).</p>
      <p>R. Knyzaitė pražanga sustabdė Kristiana Koltone, pastaroji realizavo abu metimus ir išsaugojo iniciatyvą Latvijos ekipos rankose (74:68).</p>
      <p>Universaliai rungtyniavusi R. Knyzaitė buvo per du atkovotus kamuolius nuo trigubo dublio: per 33 minutes įmetė 13 taškų, išdalijo 10 rezultatyvių perdavimų ir atkovojo 8 kamuolius.</p>
      <p>Ieva Bagdanavičienė, rungtynes dėl išnaudoto pražangų limito baigusi anksčiau laiko, iš toli realizavo 4 iš 10 tritaškių.</p>
      <p>Martyna Petrėnaitė ketvirtojo kėlinio pradžioje susižeidė koją ir daugiau aikštėje nebepasirodė.</p>
      <p>
        <i>„Aistės-LSMU“: Ieva Bagdanavičienė 14 (4/10 trit.), Rasa Knyzaitė 13 (10 rez. perd., 8 atk. kam.), Karolina Kazočiūnaitė 11 (3/5 trit.), Martyna Petrėnaitė 9.</i>
      </p>
      <p>
        <i>RSU: Guna Lagzdina 20 (14 atk. kam., 12/14 baud. met.), Liza Čumika 14, Elizabete Zumenta 12 (2/8 trit.), Kristiana Koltone 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-189198-crop100x150.jpg"/>
      </figure>
      <p><a href="https://www.basketnews.lt/zaidejai/23267-guna-lagzdina.html">Guna Lagzdina</a> Taškai: 20 Naudingumas: 39 Baudų metimai: 86% 12/14 Atkovoti kamuoliai: 14</p>
    </article>
  </body>
</html>