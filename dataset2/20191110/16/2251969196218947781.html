<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/smerilli-carrion-e-ribichini-civitanovese-batte-futura-96-e-resta-in-vetta-foto/1323259/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T16:13:30+00:00"/>
    <meta property="og:title" content="Smerilli, Carrion e Ribichini: Civitanovese batte Futura 96 e resta in vetta (FOTO)"/>
    <meta property="og:description" content="PROMOZIONE - Finisce 3 a 1 la gara giocata al Polisportivo, gli uomini di De Filippis arrivano nel modo migliore al big match contro l'Atletico Ascoli in programma nel prossimo turno"/>
  </head>
  <body>
    <article>
      <h1>Smerilli, Carrion e Ribichini: Civitanovese batte Futura 96 e resta in vetta (FOTO)</h1>
      <h2>PROMOZIONE - Finisce 3 a 1 la gara giocata al Polisportivo, gli uomini di De Filippis arrivano nel modo migliore al big match contro l'Atletico Ascoli in programma nel prossimo turno</h2>
      <address><time datetime="2019-11-10T16:13:30+00:00">10 Nov 2019, 16:13</time> by <a rel="author">Michele Carbonari</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fsmerilli-carrion-e-ribichini-civitanovese-batte-futura-96-e-resta-in-vetta-foto%2F1323259%2F">Condividi81</a><a href="https://twitter.com/intent/tweet?text=Smerilli%2C+Carrion+e+Ribichini%3A++Civitanovese+batte+Futura+96++e+resta+in+vetta++%28FOTO%29+&amp;url=https%3A%2F%2Fwww.cronachemaceratesi.it%2F2019%2F11%2F10%2Fsmerilli-carrion-e-ribichini-civitanovese-batte-futura-96-e-resta-in-vetta-foto%2F1323259%2F">Tweet</a>Email81 Condivisioni</p>
      <p> </p>
      <p> </p>
      <p>di <b>Michele Carbonari </b>(foto di <b>Federico De Marco</b>)</p>
      <p>
        <b>La Civitanovese non brilla ma vince anche contro la Futura 96 e si conferma capolista solitaria del girone B di Promozione. Al Polisportivo Smerilli, Carrion e Ribichini calano il tris alla Futura 96, che chiude in dieci per il doppio giallo rimediato da Capiato. I rossoblu di De Filippis rispondono all’Atletico Ascoli e salgono in testa alla classifica a quota 22, una lunghezza in più rispetto ai piceni prossimi avversari di quello che potrebbe essere un bivio per la stagione: mercoledì alle 14.30 in Coppa al Polisportivo e sabato pomeriggio in terra ascolana per il campionato.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-2-325x217.jpg"/>
      </figure>
      <p>La cronaca. Mister De Filippis conferma il 4-2-3-1 di Monte Urano ma fatica a costruire una fluida manovra di gioco, almeno nel primo tempo, di fronte ad organizzata Futura 96. Nei primi tentativi di assiste a conclusioni dalla distanza, tutte uscite dallo specchio della porta: Mercanti, Fiumaroli su punizione, Miramontes e ancora Mercanti. <b>Al 26′ l’episodio che sblocca le ostilità. La Civitanovese sfrutta il primo angolo, battuto da Vechiarello, e gonfia la rete con un perfetto e potente colpo di testa di Smerilli.</b> La risposta della Futura 96 è immediata e arriva alla mezzora: Cingolani serve l’accorrente Pelliccetti che con il mancino, di prima intenzione, non lascia scampo a Recchi. Qualche minuto dopo è di nuovo pericolosa la Civitanovese. Capitan Miramontes serve Vechiarello che di piatto destro esalta Paniccià, poi è impreciso e scoordinato nella respinta. Nella ripresa mister De Filippis prova a dare una scossa ai rossoblu e torna al 4-4-2 inserendo Carrion per Falkenstein, bocciato per la seconda volta consecutiva nell’intervallo (dopo Monte Urano). Quando la Civitanovese accelera (5′) rischia di far male alla retroguardia ospite, solo un grande Paniccià chiude la porta a Miramontes, servito da una battuta voloce di Ribichini. La Futura 96 non ci sta e si fa viva al 9′, ancora con Pelliccetti (diagonale fuori di un soffio).</p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-10-325x217.jpg"/>
      </figure>
      <p><b>Pronta e letale la reazione della Civitanovese, che si riporta di nuovo in vantaggio due minuti dopo: Miramontes pennella su punizione e trova la testa di Carrion</b>. I rossoblu preferiscono amministrare e si trovano agevolati quando al 20′ Capiato rimedia la seconda ammonizione per un fallo dal limite dell’area su Ribichini (Vechiarello manda alto il seguente piazzato). Al 30′ Ribichini firma il tris: lancio lungo di testa dalla difesa, il bomber supera in velocità i difensori fermani e trafigge Paniccià per il definitivo 3-1. Nel finale sale in cattedra l’indimenticato ex di turno Paniccià, acclamato dai tifosi locali e miracoloso su una volta su Carrion e due su Pistelli.</p>
      <p>
        <b>Il tabellino:</b>
      </p>
      <p><b>CIVITANOVESE (4-2-3-1)</b>: Recchi 6; Ferrari 6, Negreti 6, N. Smerilli 7, Franco 6 (31′ p.t. Santoro 6); Mercanti 6, Catinari 6 (27′ s.t. M. Salvati s.v.); Vechiarello 6, Miramontes 6,5 (43′ s.t. Severini s.v.), Falkenstein 5,5 (1′ s.t. Carrion 6,5); Ribichini 7 (31′ s.t. Pistelli 6). A disp.: Lorenzetti, Del Moro, D. Salvati, Santoro, Maggi. All.: De Filippis</p>
      <p><b>FUTURA 96 (4-4-2)</b>: Paniccià 7; Santarelli 6 (19′ s.t. Piattella 5,5), Gobbi 5,5 (19′ s.t. Giuliani 5,5), Marzan 5,5 (27′ s.t. Bordoni 5,5), Fiumaroli 6 (36′ s.t. Borraccini s.v.); Dionea 5,5, Capiato 5, Conte 5,5, Mannozzi 6; Pelliccetti 6,5, Cingolani 5,5 (1′ s.t. Marozzi 5,5). A disp.: Basili, A. Smerilli, Mureni, Canfaglione. All.: Coccù.</p>
      <p><b>TERNA ARBITRALE</b>: Ubaldi di Fermo (Scarpetti di San Benedetto del Tronto – Gasperi di San Benedetto del Tronto)</p>
      <p><b>RETI</b>: 26′ p.t. Smerilli, 30′ p.t. Pelliccetti, 11′ s.t. Carrion, 30′ s.t. Ribichini.</p>
      <p><b>NOTE</b>: spettatori: 200 circa. Ammoniti: Falkenstein, Carrion. Espulso: Capiato al 20′ s.t. per doppia ammonizione. Recupero: 5′ (1’+4′).</p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-15-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-14-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-13-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-12-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-11-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-6-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-7-650x363.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-8-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-5-650x399.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-4-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-3-650x433.jpg"/>
      </figure>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-futura-96-calcio-FDM-1-650x434.jpg"/>
      </figure>
    </article>
  </body>
</html>