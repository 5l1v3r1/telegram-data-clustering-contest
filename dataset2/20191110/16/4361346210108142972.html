<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/20-even-at-minden-heten-levideozta-a-lanyat-es-montazst-keszitett-belole/186272"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T16:00:00+00:00"/>
    <meta property="og:title" content="20 éven át minden héten levideózta a lányát és montázst készített belőle"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>20 éven át minden héten levideózta a lányát és montázst készített belőle</mark>
      </h1>
      <address><time datetime="2019-11-10T16:00:00+00:00">10 Nov 2019, 16:00</time> by <a rel="author">Bors</a></address>
      <p>Szó szerint lepereghet egy holland lány előtt az élete, édesapja ugyanis 1999 óta minden héten készített róla egy rövid videót, majd montázzsá gyúrta azokat.</p>
      <figure>
        <img src="http://media.borsonline.hu/cikk/20/191843/big-lead/650x360/2019513_1.jpg"/>
        <figcaption>© YouTube</figcaption>
      </figure>
      <p>Frans Hofmeester már a kis Lotte születésekor elhatározta, hogy megörökíti lánya gyerekkorát: a holland videós gyermeke világrajövetelének napjától kezdve egészen 20 éves koráig minden héten készített róla egy rövid klipet, amelyeket mind ugyanabban a beállításban vett fel. A férfi alig két héttel ezelőtt publikálta Youtube-on az ezekből készült 5 perces összeállítást, amelyet már több mint 1,8 millióan tekintettek meg.</p>
      <figure>
        <iframe src="https://www.youtube.com/embed/yfqpqiTMUEg" width="650" height="315" data-service="Youtube" scrolling="no"/>
      </figure>
      <p>– Minden változást meg akartam örökíteni, mert olyan gyorsan történt az egész – írja a videó leírásában Hofmeester.</p>
      <p>(<a href="https://www.thesun.co.uk/fabulous/10304287/dad-creates-video-daughters-life-baby-20-timelapse/">via</a>)</p>
    </article>
  </body>
</html>