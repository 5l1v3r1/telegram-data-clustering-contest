<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/mae-a-treia-zi-a-votului-in-strainatate-continua-in-816-sectii-din-asia-europa-africa-si-america-18563861"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T16:16:30+00:00"/>
    <meta property="og:title" content="MAE: A treia zi a votului în străinătate continuă în 816 secţii din Asia, Europa, Africa şi America"/>
    <meta property="og:description" content="MAE anunţă că a treia zi a votului în străinătate continuă în 816 secţii de votare de votare din Asia, Europa, Africa şi America până la 21.00, ora locală. Un număr de 585.110 alegători au votat în străinătate la alegerile prezidenţiale până duminică la ora 18.00, potrivit BEC."/>
  </head>
  <body>
    <article>
      <h1>MAE: A treia zi a votului în străinătate continuă în 816 secţii din Asia, Europa, Africa şi America</h1>
      <address>
        <time datetime="2019-11-10T16:16:30+00:00">10 Nov 2019, 16:16</time>
      </address>
      <p>MAE anunţă că a treia zi a votului în străinătate continuă în 816 secţii de votare de votare din Asia, Europa, Africa şi America până la 21.00, ora locală. Un număr de 585.110 alegători au votat în străinătate la alegerile prezidenţiale până duminică la ora 18.00, potrivit BEC.</p>
      <p>„Alegerile pentru Preşedintele României s-au încheiat în: Australia, China, Filipine, India, Japonia, Kazahstan, Malaysia, Noua Zeelandă, Republica Indonezia, Republica Coreea, Republica Populară Democrată Coreeană, Regatul Thailandei, Republica Singapore, Sri Lanka şi Vietnam”, transmit reprezentanţii MAE, printr-un comunicat de presă remis, duminică, MEDIAFAX.</p>
      <p>Conform sursei citate, Ministerul Afacerilor Externe recomandă românilor aflaţi în străinătate pe durata alegerilor prezidenţiale să acceseze harta interactivă a secţiilor de votare pe site-ul oficial al MAE: <a href="http://www.mae.ro/maps/4083">http://www.mae.ro/maps/4083</a>.</p>
    </article>
  </body>
</html>