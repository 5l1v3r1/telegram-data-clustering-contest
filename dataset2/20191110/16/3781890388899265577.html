<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741000"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T16:42:00+00:00"/>
    <meta property="og:title" content="เปิดคลิป1ต่อ10กระทืบโจ๋ก่อนไปตีกันต่อในรพ.อ่างทอง"/>
    <meta property="og:description" content="เปิดคลิป หน้าร้านเหล้า กลางเมืองอ่างทอง นาที'แก๊งโจ๋รุมกระทืบอริจนอ่วม ก่อนตามไปเปิดศึกกันต่อในรพ.อ่างทอง"/>
  </head>
  <body>
    <article>
      <h1>เปิดคลิป1ต่อ10กระทืบโจ๋ก่อนไปตีกันต่อในรพ.อ่างทอง</h1>
      <address>
        <time datetime="2019-11-10T16:42:00+00:00">10 Nov 2019, 16:42</time>
      </address>
      <p>
        <b>เปิดคลิป หน้าร้านเหล้า กลางเมืองอ่างทอง นาที"แก๊งโจ๋รุมกระทืบอริจนอ่วม ก่อนตามไปเปิดศึกกันต่อในรพ.อ่างทอง</b>
      </p>
      <p>จากกรณี ตำรวจสภ.เมืองอ่างทอง เข้าระงับเหตุกลุ่มวัยรุ่นกว่า 20 คนยกพวกตีกันภายในห้องฉุกเฉิน รพ.อ่างทอง หลังคู่กรณีทั้ง 2 ฝ่าย ก่อเหตุชกต่อยทะเลาะวิวาทกันมาก่อนบริเวณหน้าสถานบันเทิงแห่งหนึ่ง  จนมีผู้บาดเจ็บจึงถูกส่งตัวมารักษาต่อ แต่เพื่อนไม่ยอมตามมาด่าทอซ้ำ แล้วเปิดศึกรอบสองเข้าทำร้ายกันในห้องฉุกเฉิน ด้านผวจ.อ่างทอง สั่งเจ้าหน้าที่จัดการอย่างเด็ดขาด<br/><br/>ความคืบหน้า เมื่อวันที่ 10 พ.ย.ผู้สื่อข่าวรายงานว่าเพจเฟซบุ๊ก “อานนท์ เชื้อสัตตบงกช”ได้โพสต์คลิป พร้อมข้อความว่#โฮ!! เจ๋งมากไอ้น้อง! หนึ่งต่อสิบเลยเหรอ! #เหตุตะลุมบอนกันหน้าร้านเหล้า.ก่อนที่จะไปดวลกันต่อที่โรงพยาบาลอ่างทองจนเป็นข่าวครึกโครม/. #มันเกิดอะไรขึ้น แล้วไอ้พวกเพื่อนๆไปเกี่ยวอะไรกับเขา เข้าไปเตะไปต่อยคนละหมัด แบบนี้หาเรื่องใส่ตัวแท้ๆ กรณีนี้ถือว่าสมัครใจทะเลาะวิวาทกันทั้งสองฝ่าย แต่ละฝ่ายต้องรับผิดชอบผลของการบาดเจ็บของแต่ละฝ่าย อย่าคิดว่าสมัครใจแล้วจะเจ้ากันไปเหมือนสมัยเรียนนะ เพราะการก่อเหตุวิวาทแบบนี้ถือว่าบ้านเมืองเป็นผู้เสียหายที่มาก่อความไม่สงบขึ้น ทุกคนต้องถูกลงโทษ และทุกคนที่มาเตะ มาต่อยเขา ต้องร่วมกันรับผิดชอบของอาการบาดเจ็บของฝ่ายตรงข้าม ซึ่งในเคสนี้น่าจะเข้าข่ายร่วมกันทำร้ายผู้อื่นจนเป็นเหตุให้ได้รับอันตรายสาหัส ตาม ปอ. 297 ซึ่งอาจมีโทษจำคุกสูงถึง 10 ปี งานนี้ใครวิ่งเข้าไปไล่ ไปเตะ ไปต่อย หรือตะโกนเชียร์ หรือพาหนี อาจเข้าข่ายต้องร่วมรับผิดชอบในความเสียหาย และอาจต้องร่วมรับโทษถึงคุกในครั้งนี้ โชคดีจงเป็นของทุกคนครับ/.<br/>#ปอ.มาตรา 297 ผู้ใดกระทำความผิดฐานทำร้ายร่างกาย จนเป็นเหตุให้ ผู้ถูกกระทำร้ายรับอันตรายสาหัส ต้องระวางโทษจำคุกตั้งแต่หกเดือน ถึงสิบปี<br/>อันตรายสาหัสนั้น คือ<br/>(1) ตาบอด หูหนวก ลิ้นขาด หรือเสียฆานประสาท<br/>(2) เสียอวัยวะสืบพันธุ์ หรือความสามารถสืบพันธุ์<br/>(3) เสียแขน ขา มือ เท้า นิ้วหรืออวัยวะอื่นใด<br/>(4) หน้าเสียโฉมอย่างติดตัว<br/>(5) แท้งลูก<br/>(6) จิตพิการอย่างติดตัว<br/>(7) ทุพพลภาพ หรือป่วยเจ็บเรื้อรังซึ่งอาจถึงตลอดชีวิต<br/>(8) ทุพพลภาพหรือป่วยเจ็บด้วยอาการทุกขเวทนาเกินกว่า ยี่สิบวัน หรือจนประกอบกรณียกิจตามปกติไม่ได้เกินกว่ายี่สิบวัน</p>
      <h4><a href="https://bit.ly/2Q5KOmS">ชมคลิป</a><br/> ขอบคุณเฟซบุ๊ก  "อานนท์  เชื้อสัตตบงกช"</h4>
    </article>
  </body>
</html>