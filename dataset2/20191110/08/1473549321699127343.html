<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/rumunia-wybory-prezydenckie,984320.html"/>
    <meta property="og:site_name" content="TVN24"/>
    <meta property="article:published_time" content="2019-11-10T08:35:00+00:00"/>
    <meta property="og:title" content="Rozpoczęły się wybory prezydenckie w Rumunii"/>
    <meta property="og:description" content="W Rumunii rozpoczęły się w niedzielę rano wybory prezydenckie. Według sondaży zdecydowanym faworytem głosownia jest dotychczasowy szef państwa, 60-letni Klaus Iohannis."/>
  </head>
  <body>
    <article>
      <h1>Rozpoczęły się wybory prezydenckie w Rumunii</h1>
      <address><time datetime="2019-11-10T08:35:00+00:00">10 Nov 2019, 08:35</time> by <a rel="author">akr/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9709f16c-3965-4489-8372-36d09e2d71ac-480p.mp4"/>
        <figcaption>Od tygodnia Rumunia ma nowy przejściowy rząd. Teraz czeka ją wybór prezydenta (wideo z 04.11.19 r.)<cite>Foto: Robert Ghement/PAP/EPA | Video: Reuters</cite></figcaption>
      </figure>
      <h3>W Rumunii rozpoczęły się w niedzielę rano wybory prezydenckie. Według sondaży zdecydowanym faworytem głosownia jest dotychczasowy szef państwa, 60-letni Klaus Iohannis.</h3>
      <p>Lokale wyborcze będą otwarte w niedzielę do godziny 21 czasu miejscowego (godz. 20 w Polsce). Bezpośrednio po zakończeniu głosowania spodziewane są pierwsze sondażowe wyniki.</p>
      <p>Do wyścigu o fotel prezydenta startuje 14 kandydatów. Jeśli żaden z nich nie zdobędzie 50 procent głosów, drugą turę wyborów zaplanowano na 24 listopada.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/d5e3ec9f-a849-4a2f-98be-0c2a0807e956.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Od tygodnia Rumunia ma nowy przejściowy rząd. Teraz czeka ją wybór prezydenta<cite>Źródło: Robert Ghement/PAP/EPA</cite></figcaption>
      </figure>
      <h3>Iohannis faworytem w sondażach</h3>
      <related>
        <a href="https://www.tvn24.pl/wiadomosci-ze-swiata,2/niezwykla-mobilizacja-opozycji-upadl-rzad-rumunii,976313.html"/>
      </related>
      <p>Wybory odbywają się niecały tydzień po uzyskaniu 4 listopada wotum zaufania przez nowy przejściowy rząd Ludovica Orbana, lidera będącej dotychczas w opozycji centroprawicowej Partii Narodowo-Liberalnej (PNL) i sojusznika dotychczasowego prezydenta Klausa Iohannisa. Według sondaży, obecna głowa państwa jest faworytem w niedzielnym głosowani.</p>
      <p>Orban natomiast wyraża nadzieję, że ponowny wybór Iohannnisa na prezydenta pomoże jego rządowi w walce z korupcją.</p>
      <p>Prezydent w Rumunii ma znaczne uprawnienia w dziedzinie polityki zagranicznej i obronności. Szef państwa może uczestniczyć w posiedzeniach rządu, mianuje ludzi na kluczowe stanowiska m.in. w wymiarze sprawiedliwości i biurze antykorupcyjnym.</p>
      <h3>Od mera do prezydenta</h3>
      <p>Klaus Iohannis, Niemiec z Siedmiogrodu i protestant, wszedł do polityki w 2000 roku, wygrywając wybory na mera miasta Sybin. Wcześniej był nauczycielem fizyki. W 2014 roku Iohannis - jako lider Partii Narodowo-Liberalnej (PNL) - wygrał drugą turę wyborów prezydenckich, zdobywając 55 proc. głosów, mimo że faworytem sondaży i zwycięzcą pierwszej rundy (z przewagą 10 punktów proc.) był ówczesny premier Victor Ponta.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/cee503ef-9a4b-477b-b1bd-2396a94a8439.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>W niedzielę rozpoczęły się wybory prezydenckie w Rumunii<cite>Źródło: Robert Ghement/PAP/EPA</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/von-der-leyen-moze-wybierac-z-dwojga-rumunow,983434.html"/>
        <a href="https://www.tvn24.pl/wiadomosci-ze-swiata,2/tymczasowy-rzad-w-rumunii-z-wotum-zaufania,982880.html"/>
        <a href="https://www.tvn24.pl/wiadomosci-ze-swiata,2/rumuni-spieraja-sie-o-kandydata-na-komisarza-von-der-leyen-odrzuca-propozycje,981685.html"/>
        <a href="https://www.tvn24.pl/wiadomosci-ze-swiata,2/pat-w-rumunii-zablokuje-nowa-komisje-europejska-von-der-leyen-napisala-list,981368.html"/>
        <a href="https://www.tvn24.pl/wiadomosci-ze-swiata,2/orban-ma-utworzyc-nowy-rumunski-rzad,977762.html"/>
      </related>
    </article>
  </body>
</html>