<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/dan-barna-a-votat-la-o-sectie-amenajata-in-orasul-sibiu-aici-e-puterea-cetatenilor-18561982"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T08:17:40+00:00"/>
    <meta property="og:title" content="Dan Barna a votat la o secţie amenajată în oraşul Sibiu: „Aici e puterea cetăţenilor”"/>
    <meta property="og:description" content="Candidatul USR Plus la alegerile prezidenţiale, Dan Barna, a votat la Sibiu, iar când a introdus votul în urnă, a spus: „Aici e puterea cetăţenilor”. „Exprimaţi-vă credinţa dumneavoastră pentru viitorul României, oricare va fi această credinţă”, a spus la ieşirea de la urne."/>
  </head>
  <body>
    <article>
      <h1>Dan Barna a votat la o secţie amenajată în oraşul Sibiu: „Aici e puterea cetăţenilor”</h1>
      <address><time datetime="2019-11-10T08:17:40+00:00">10 Nov 2019, 08:17</time> by <a rel="author" href="https://www.zf.ro/autor/laura-buciu" target="_blank">Laura Buciu</a></address>
      <p>Candidatul USR Plus la alegerile prezidenţiale, Dan Barna, a votat la Sibiu, iar când a introdus votul în urnă, a spus: „Aici e puterea cetăţenilor”. „Exprimaţi-vă credinţa dumneavoastră pentru viitorul României, oricare va fi această credinţă”, a spus la ieşirea de la urne.</p>
      <p>Dan Barna a votat la secţia numărul 52, amenajată într-o grădiniţă din oraşul Sibiu. El a mers la urne alături de soţie, care a votat pe liste suplimentare.</p>
      <p>La ieşirea de la urne, Dan Barna s-a declarat optimist şi bucuros că românii au înţeles care este miza acestor alegeri.</p>
      <p>„Generaţia de după '89 se implică. Este un vot pentru viitor. Am venit la acest vot alături de familia mea, sunt părinţii mei aici, fraţii mei şi cei doi colegi, pentru că a fost un efort de echipă şi sunt foarte optimist de rezultat. Mesajul meu e foarte simplu &lt;Luaţi-vă prietenii, colegii, familia, pe toţi cei apropiaţi şi mergeţi la vot. Exprimaţi-vă credinţa dumneavoastră pentru viitorul României, oricare va fi această credinţă. Astăzi, ştampila aceea mică este puterea pe care o are fiecare cetăţean şi astăzi putem să avem România pe care noi o dorim împreună”, a declarat Barna.</p>
      <p>Când a introdus votul în urnă, Barna a arătat spre ştampilă şi a spus: „Aici e puterea cetăţenilor”.</p>
      <p>La nivelul judeţului Sibiu sunt aşteptaţi în 376 de secţii amenajate 379.246 de persoane.</p>
    </article>
  </body>
</html>