<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546023.html/%D9%BE%D8%B1%D8%AF%D8%A7%D8%AE%D8%AA-3100-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%AA%D8%B3%D9%87%DB%8C%D9%84%D8%A7%D8%AA-%D8%A8%D9%87-%D9%88%D8%A7%D8%AD%D8%AF%D9%87%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D9%85%D8%B4%DA%A9%D9%84-%D8%AF%D8%A7%D8%B1-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T08:39:00+00:00"/>
    <meta property="og:title" content="پرداخت 3100 میلیارد ریال تسهیلات به واحدهای تولیدی مشکل‌دار در استان زنجان"/>
    <meta property="og:description" content="رئیس سازمان صنعت و معدن استان زنجان با اشاره به میزان پرداخت تسهیلات به واحدهای تولیدی استان زنجان گفت: 3هزار و 100 میلیارد ریال تسهیلات به واحدهای تولیدی مشکل‌دار در استان زنجان پرداخت شد."/>
  </head>
  <body>
    <article>
      <h1>پرداخت 3100 میلیارد ریال تسهیلات به واحدهای تولیدی مشکل‌دار در استان زنجان</h1>
      <h2>رئیس سازمان صنعت و معدن استان زنجان خبرداد؛</h2>
      <address>
        <time datetime="2019-11-10T08:39:00+00:00">10 Nov 2019, 08:39</time>
      </address>
      <p>رئیس سازمان صنعت و معدن استان زنجان با اشاره به میزان پرداخت تسهیلات به واحدهای تولیدی استان زنجان گفت: 3هزار و 100 میلیارد ریال تسهیلات به واحدهای تولیدی مشکل‌دار در استان زنجان پرداخت شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ناصر فغفوری در گفت و گو با خبرنگار <a href="http://www.mojerasa.ir/">موج رسا;</a> با اشاره به اینکه در طرح رونق تولید 120 مورد ثبت نام واحدهای تولیدی را در استان داشتیم اظهار کرد: از این تعداد 95 مورد به بانک معرفی شده است.</p>
      <p>وی با اشاره به اینکه در حوزه طرح رونق 35 مورد از تسهیلات پرداخت شده است ابراز کرد: این تسهیلات به صورت مستقیم بوده و در هفت ماهه نخست امسال انجام شده است.</p>
      <p>رئیس سازمان صنعت، معدن و تجارت استان زنجان عنوان کرد: در این 35 مورد 310 میلیارد تومان تسهیلات پرداخت شده که رقم قابل توجهی است.</p>
      <p>وی خاطر نشان کرد: از محل تبصره 18 نیز 17 مورد تسهیلات به واحدهای تولیدی استان پرداخت شده و استان زنجان از لحاظ تعداد پرداختی تسهیلات رتبه نخست را در کشور دارد.</p>
      <p>فغفوری عنوان کرد: از لحاظ میزان پرداختی نیز جزو 5 استان برتر کشوری هستیم ابراز کرد: در استان زنجان به لحاظ پرداخت تسهیلات به واحدهای مشکل دار اقدام خوبی انجام شده است.</p>
      <p>وی ابراز کرد: واحدهای مستقر در مناطق کمتر برخوردار می توانند برای تامین سرمایه در گردش از محل تبصره 18 قانون بودجه سال 97 از تسهیلات 12 درصدی بهره مند شوند که به این منظور می توانند در سایت بهین یاب ثبت نام کنند.</p>
      <p>رئیس سازمان صنعت، معدن و تجارت استان زنجان اظهار کرد: پس از ابلاغ طرح رونق تولید از وزارت صنعت، معدن وتجارت 120 واحد برای سرمایه در گردش و تکمیل طرح‌های نیمه تمام در سایت بهین یاب ثبت نام کردند که پس از بررسی‌های انجام شده واحدهای نیمه تمام با پیشرفت فیزیکی بالای 60 درصد به بانک های عامل معرفی شدند.</p>
      <p>انتهای پیام/</p>
    </article>
  </body>
</html>