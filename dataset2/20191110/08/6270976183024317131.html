<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/vms-ukrayiny-vyprobuvaly-peredani-ssha-patrulni-katery-island/"/>
    <meta property="og:site_name" content="Рубрика"/>
    <meta property="article:published_time" content="2019-11-10T08:58:29+00:00"/>
    <meta property="og:title" content="ВМС України випробували передані США патрульні катери Island"/>
    <meta property="og:description" content="Військово-морські сили України провели випробування американських патрульних катерів Island — “Слов’янськ” і “Старобільськ”. Про це повідомили в прес-службі командування ВМС ЗСУ. “Всі заходи з підготовки та приймання катерів, підготовки екіпажів і підготовки до виходу в море виконані в повному обсязі. На прикладі підготовки екіпажів катерів типу Island ми будемо готувати весь корабельний склад, щоб максимально […]"/>
  </head>
  <body>
    <article>
      <h1>ВМС України випробували передані США патрульні катери Island</h1>
      <address><time datetime="2019-11-10T08:58:29+00:00">10 Nov 2019, 08:58</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-31-620x420.jpg"/>
      </figure>
      <p>
        <b>
          <b>Військово-морські сили України провели випробування американських патрульних катерів Island — “Слов’янськ” і “Старобільськ”.</b>
        </b>
      </p>
      <p>Про це повідомили в прес-службі командування ВМС ЗСУ.</p>
      <p>“Всі заходи з підготовки та приймання катерів, підготовки екіпажів і підготовки до виходу в море виконані в повному обсязі. На прикладі підготовки екіпажів катерів типу Island ми будемо готувати весь корабельний склад, щоб максимально наблизитися до стандартів НАТО і брати участь у всіх спільних з НАТО завданнях”, — заявив командувач ВМС ЗСУ Ігор Воронченко, додавши, що наступним етапом найближчим часом стане озброєння катерів.</p>
      <p>Після завершення випробувань “Слов’янськ” і “Старобільськ” будуть включені до складу Військово-Морських Сил Збройних Сил України та почнуть чергування з забезпечення морської безпеки в водах Чорного і Азовського морів.</p>
      <figure>
        <iframe src="https://www.youtube.com/embed/3MalR79Os3I" width="560" height="315" data-service="Youtube" scrolling="no"/>
      </figure>
    </article>
  </body>
</html>