<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/bolivia-ammutinamento-polizia-contro-evo-morales-il-presidente-golpe-fascista/1947504/"/>
    <meta property="og:site_name" content="IlSussidiario"/>
    <meta property="article:published_time" content="2019-11-10T08:58:41+00:00"/>
    <meta property="og:title" content="Bolivia, ammutinamento polizia contro Evo Morales/ Il presidente “Golpe fascista”"/>
    <meta property="og:description" content="Bolivia, ammutinamento della polizia dopo la rielezione del presidente Evo Morales. Quest’ultimo denuncia su Twitter: “Un golpe fascista”"/>
  </head>
  <body>
    <article>
      <h1>Bolivia, ammutinamento polizia contro Evo Morales/ Il presidente “Golpe fascista”</h1>
      <h2>Bolivia, ammutinamento della polizia a seguito della rielezione del presidente Evo Morales: il commento del capo dello stato</h2>
      <address><time datetime="2019-11-10T08:58:41+00:00">10 Nov 2019, 08:58</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Alta tensione in <b>Bolivia</b>, dopo che gli agenti della <b>polizia </b>hanno dato vita ad un <b>ammutinamento generale</b>, come protesta nei confronti del governo, dopo la <b><a href="https://www.ilsussidiario.net/news/america-latina-ecuador-cile-e-bolivia-dietro-il-caos-una-sola-causa/1941396/">rielezione del presidente Evo Morales</a></b>. Quest’ultimo è uscito allo scoperto nelle scorse ore, e attraverso il proprio Twitter ha spiegato: “il piano di golpe fascista esegue atti violenti con gruppi irregolari che hanno incendiato la casa dei governatori di Chuquisaca ed Oruro e quella di mia sorella in quest’ultima città”. Non contento, il capo dello stato boliviano parla di attacco “codardo e selvaggio”, “nello stile delle dittature militari”, aggiungendo che “gruppi organizzati” hanno preso il controllo di Bolivia Tv (Btv) e Red Patria Nueva (Rpn) “Dopo aver minacciato ed intimorito i giornalisti – ha concluso – li hanno obbligati ad abbandonare le loro fonti di lavoro”.</p>
      <h4>BOLIVIA, AMMUTINAMENTO POLIZIA CONTRO EVO MORALES: SCONTRO CON L’OPPOSIZIONE</h4>
      <p>Da due giorni, come riferisce Repubblica, alcuni settori della polizia boliviana si sono ammutinati a Cochabamba e in altre zone del paese, dopo che Evo Morales è stato rieletto e la sua vittoria è stata respinta dall’opposizione. L’ammutinamento è iniziato nella giornata di venerdì ed è proseguito e si è esteso nelle giornate successive, fino ad arrivare alle unità di Sucre e Santa Cruz, zona roccaforte dell’opposizione. A <b><a href="https://www.ilsussidiario.net/news/bolivia-in-stato-di-emergenza-scontri-post-elezioni-morales-denuncia-tentato-golpe/1940563/">solidarizzare, anche gli ufficiali Utop di La Paz</a></b>, che sorvegliano il palazzo del presidente, chiaro indizio di come la protesta abbia ormai coinvolto gran parte della popolazione boliviana. Proteste che hanno provocato anche vittime e feriti, visto che al momento sono 3 i morti, con l’aggiunta di altre 500 persone rimaste coinvolte negli scontri fra l’esercito, che a differenza della polizia si è schierato a fianco de presidente, e il popolo. Morales, come risposta alle proteste, ha aperto al dialogo con le opposizioni, escludendo però i comitati civici regionali, una decisione che ha fatto infuriare ancora di più l’opposizione, capitanata da Carlos Mesa.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/attentato-in-iraq-contro-militari-italiani-siamo-i-piu-esposti-dopo-gli-usa/1947738/"/>
        <a href="https://www.ilsussidiario.net/news/elezioni-spagna-2019-diretta-risultati-sanchez-vs-pp-e-vox-i-possibili-seggi/1947548/"/>
        <a href="https://www.ilsussidiario.net/news/malta-libia-patto-segreto-vs-sbarco-migranti-la-valletta-cosa-promette-a-tripoli/1947662/"/>
        <a href="https://www.ilsussidiario.net/news/oleg-sokolov-uccide-e-fa-a-pezzi-compagna-24enne-resti-in-uno-zaino-la-confessione/1947654/"/>
        <a href="https://www.ilsussidiario.net/news/scenari-quelle-stragi-in-africa-di-al-shabaab-e-al-qaeda-pagate-dallarabia-saudita/1947479/"/>
        <a href="https://www.ilsussidiario.net/news/camilla-parker-grave-infezione-respiratoria-come-sta-annullati-gli-impegni/1947339/"/>
      </related>
    </article>
  </body>
</html>