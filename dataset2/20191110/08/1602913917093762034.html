<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/tariceanu-asisitam-la-niste-alegeri-care-au-fost-practic-intr-un-perfect-anonimat-18562082"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T08:45:51+00:00"/>
    <meta property="og:title" content="Tăriceanu: Asisităm la nişte alegeri care au fost practic într-un perfect anonimat"/>
    <meta property="og:description" content="Preşedintele ALDE, Călin Popescu Tăriceanu, a acuzat, duminică, după ce a votat, un deficit democratic foarte grav cauzat de lipsa campaniei electorale. ”Asistăm la nişte alegeri care au fost practic într-un perfect anonimat”, a punctat Tăriceanu."/>
  </head>
  <body>
    <article>
      <h1>Tăriceanu: Asisităm la nişte alegeri care au fost practic într-un perfect anonimat</h1>
      <address><time datetime="2019-11-10T08:45:51+00:00">10 Nov 2019, 08:45</time> by <a rel="author" href="https://www.zf.ro/autor/teona-tomoiaga" target="_blank">Teona Tomoiaga</a></address>
      <p>Preşedintele ALDE, Călin Popescu Tăriceanu, a acuzat, duminică, după ce a votat, un deficit democratic foarte grav cauzat de lipsa campaniei electorale. ”Asistăm la nişte alegeri care au fost practic într-un perfect anonimat”, a punctat Tăriceanu.</p>
      <p>”Asistăm la nişte alegeri care au fost practic într-un perfect anonimat, fără campanie electorală, fără ca să existe dezbaterile necesare, în aşa fel încât alegătorii să poată să ia cunoştiinţă de programul fiecărui candidat şi să voteze raţional, pe baza ofertei electorale făcută de fiecare. Este un deficit democratic grav”, a declarat Călin Popescu Tăriceanu după ce a votat.</p>
      <p>El a mai spus că intenţionează să propună modificarea legislaţiei electorale, astfel încât campaniile electorale să fie cât mai vizibile.</p>
      <p>”Am o singură bucurie, anume că urmare a propunerilor pe care le-am făcut şi au fost acceptate în legătură cu votul anticipat pe mai multe zile. Am văzut că s-a exercitat votul românilor în străinătate în condiţii mult mai civilizate”, a adăugat liderul ALDE.</p>
    </article>
  </body>
</html>