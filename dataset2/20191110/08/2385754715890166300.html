<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596600/etoimoi-na-to-ftasoun-sta-akra-oi-mathitespairnoun-dynamika-metra"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T08:40:00+00:00"/>
    <meta property="og:title" content="Έτοιμοι να το φτάσουν στα άκρα οι μαθητές-Παίρνουν δυναμικά μέτρα"/>
    <meta property="og:description" content="Έτοιμοι να πάρουν δυναμικά μέτρα είναι μαθητές της Μέσης Εκπαίδευσης, οι οποίοι σήμερα το απόγευμα αναμένεται να συνεδριάσουν και από κοινού να πάρουν..."/>
  </head>
  <body>
    <article>
      <h1>Έτοιμοι να το φτάσουν στα άκρα οι μαθητές-Παίρνουν δυναμικά μέτρα</h1>
      <address><time datetime="2019-11-10T08:40:00+00:00">10 Nov 2019, 08:40</time> by <a rel="author">Μύρια Οδυσσέως</a></address>
      <p>Έτοιμοι να πάρουν δυναμικά μέτρα είναι μαθητές της Μέσης Εκπαίδευσης, οι οποίοι σήμερα το απόγευμα αναμένεται να συνεδριάσουν και από κοινού να πάρουν τελικές αποφάσεις αντιδρώντας στον θεσμό των εξετάσεων τετραμήνων.</p>
      <p>Η τελευταία συνάντηση των μελών της Παγκύπριας Συντονιστικής Επιτροπής Μαθητών (ΠΣΕΜ) <a href="https://www.sigmalive.com/news/local/595800/ston-ypourgo-paideias-i-psemti-isxyei-gia-osous-mathites-den-pane-eksetaseis">με τον υπουργό Παιδείας, Κώστα Χαμπιαούρη, δεν είχε θετική κατάληξη. </a>Οι μαθητές ενώπιον υπουργού και του Διευθυντή Μέσης εξέφρασαν την πάγια θέση τους κατά των εξετάσεων δείχνοντας ετοιμότητα για να λάβουν δυναμικά μέτρα.</p>
      <p>Πληροφορίες αναφέρουν στο SigmaLive, μερικά από τα μέτρα που θα συζητήσουν οι μαθητές είναι, η αποχή από τα μαθήματά τους και η αποχή από τις εξετάσεις τετραμήνων.</p>
      <p>Πάν<a href="https://www.sigmalive.com/news/local/595678/tetramina-oi-egkyklioi-kai-i-nomothesia-gia-osous-den-parakathisoun-eksetaseis">τως το Υπουργείο Παιδείας δια του εκπροσώπου Τύπου, Σπύρου Αντωνέλλου διαμήνυσε εδώ και μέρες πω</a>ς, σύμφωνα με τη νομοθεσία, μαθητής ο οποίος δεν παρουσιαστεί στην εξέταση θα προχωρήσει υποχρεωτικά σε εξέταση την επόμενη μέρα με γραπτό της Β΄ σειράς, στο οποίο θα καταγράφονται νέα θέματα αλλά θα είναι ισότιμο.</p>
      <p>Αν οι μαθητές θα απουσιάζουν για ιδιαίτερους λόγους και προσκομίσουν τα απαραίτητα δικαιολογητικά προς τη Διεύθυνση του σχολείου, τότε θα παρακαθίσουν σε εξετάσεις κατά το διάστημα που θα καθοριστεί η βελτιωτική εξέταση των μαθητών με επιπλέον δοκίμιο.</p>
      <p>Σε άλλες περιπτώσεις που δεν ισχύουν τα πιο πάνω, οι μαθητές παραπέμπονται σε μετεξεταστέους.</p>
      <p>Καθοριστικής σημασίας είναι και η Δευτέρα, με τους καθηγητές να στήνουν κάλπες ώστε να αποφασίσουν εάν συμφωνούν ή διαφωνούν με τις εξετάσεις τετραμήων.</p>
    </article>
  </body>
</html>