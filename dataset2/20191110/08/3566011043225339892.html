<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546015.html/%D8%A2%D8%BA%D8%A7%D8%B2-%D8%A8%D8%B1%D8%AF%D8%A7%D8%B4%D8%AA-%D8%B0%D8%B1%D8%AA-%D8%B9%D9%84%D9%88%D9%81%D9%87-%D8%A7%DB%8C-%D8%AF%D8%B1-%D8%A7%DB%8C%D8%B1%D8%A7%D9%86%D8%B4%D9%87%D8%B1--%D8%B2%D9%85%DB%8C%D9%86%D9%87-%D8%A7%D8%B4%D8%AA%D8%BA%D8%A7%D9%84-%D8%A8%DB%8C%D8%B4-%D8%A7%D8%B2-250-%D9%86%D9%81%D8%B1-%D9%81%D8%B1%D8%A7%D9%87%D9%85-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T08:38:00+00:00"/>
    <meta property="og:title" content="آغاز برداشت ذرت علوفه‌ای در ایرانشهر/ زمینه اشتغال بیش از 250 نفر فراهم شد"/>
    <meta property="og:description" content="مدیر جهاد کشاورزی ایرانشهر از آغاز برداشت ذرت خبر داد و گفت: امسال بیش از۱۰۰۰ هکتار از اراضی کشاورزی شهرستان به زیر کشت ذرت علوفه ای رفته است."/>
  </head>
  <body>
    <article>
      <h1>آغاز برداشت ذرت علوفه‌ای در ایرانشهر/ زمینه اشتغال بیش از 250 نفر فراهم شد</h1>
      <h2>مدیر جهاد کشاورزی شهرستان ایرانشهر:</h2>
      <address>
        <time datetime="2019-11-10T08:38:00+00:00">10 Nov 2019, 08:38</time>
      </address>
      <p>مدیر جهاد کشاورزی ایرانشهر از آغاز برداشت ذرت خبر داد و گفت: امسال بیش از۱۰۰۰ هکتار از اراضی کشاورزی شهرستان به زیر کشت ذرت علوفه ای رفته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجید فیاضی در گفت و گو با خبرنگار <a href="http://asrehamoon.ir/">عصرهامون </a>با بیان اینکه ۳۰ درصد ذرت علوفه ‌ای تولیدی شهرستان در سیستان و بلوچستان و ۷۰ درصد دیگر به خارج از این استان فرستاده می شود، افزود: هر ساله با توجه به شرایط آب و هوایی ایرانشهر سطح وسیعی از زمین‎های کشاورزی این شهرستان در فصل تابستان به زیر کشت محصول ذرت می رود و امسال نیز پیش بینی می‌شود ۳۵ هزار تن ذرت علوفه ای از مزارع کشاورزی شهرستان برداشت شود.<br/><br/>وی زمان کشت محصول ذرت را اوایل مرداد تا پایان شهریور ماه اعلام کرد و افزود: برداشت ذرت علوفه ‌ای در ایرانشهر از  نیمه دوم آبان شروع و تا پایان آذر ماه ادامه دارد.<br/><br/>مدیر جهاد کشاورزی ایرانشهر با اشاره به افزایش ۱۵درصدی کشت ذرت تصریح کرد: به منظور حمایت از کشاورزان ذرت کار ۴۵ تن بذر و۶۰۰ تن انواع کود تهیه و در اختیار کشاورزان قرار گرفته است.<br/><br/>وی ادامه داد: ذرت علوفه ای ایرانشهر علاوه بر مصرف داخلی به استان های همجوار از جمله خراسان جنوبی و خراسان رضوی، خراسان شمالی و اصفهان نیز عرضه می شود.<br/><br/>فیاضی بیان کرد: بیش از۲۵۰نفر در کار کاشت، داشت و برداشت ذرت در ایرانشهر مشغول به کار هستند.<br/><br/>انتهای پیام/</p>
    </article>
  </body>
</html>