<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/oggi-autostrada-chiusa-dare-caccia-cinghiali-non-succede-roma-218614.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-10T08:59:00+00:00"/>
    <meta property="og:title" content="Oggi autostrada chiusa per dare la caccia ai cinghiali: non succede a roma ma in toscana"/>
    <meta property="og:description" content="OGGI AUTOSTRADA CHIUSA PER DARE LA CACCIA AI CINGHIALI! NON SUCCEDE A ROMA MA IN TOSCANA: LA A11 FIRENZE-PISA NORD SARÀ OFF LIMITS DALLE ORE 6 ALLE ORE 12 PER CIRCA 25 CHILOMETRI TRA PRATO OVEST E MONTECATINI TERME COSÌ DA CONSENTIRE LA CATTURA DI ANIMALI SELVATICI..."/>
  </head>
  <body>
    <article>
      <h1>Oggi autostrada chiusa per dare la caccia ai cinghiali: non succede a roma ma in toscana</h1>
      <address>
        <time datetime="2019-11-10T08:59:00+00:00">10 Nov 2019, 08:59</time>
      </address>
      <p>
        <b>OGGI AUTOSTRADA CHIUSA PER DARE LA CACCIA AI CINGHIALI! NON SUCCEDE A ROMA MA IN TOSCANA: LA A11 FIRENZE-PISA NORD SARÀ OFF LIMITS DALLE ORE 6 ALLE ORE 12 PER CIRCA 25 CHILOMETRI TRA PRATO OVEST E MONTECATINI TERME COSÌ DA CONSENTIRE LA CATTURA DI ANIMALI SELVATICI...</b>
      </p>
      <hr/>
      <p>
        <b>Da <a href="http://www.ilmessaggero.it/">www.ilmessaggero.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255039/1236222.htm">
          <img src="https://cdn-static.dagospia.com/img/foto/11-2019/cinghiali-1236222.png"/>
        </a>
        <figcaption>cinghiali</figcaption>
      </figure>
      <p>L'autostrada chiude per dare la caccia ai cinghiali. Succede in Toscana dove la A11 Firenze-Pisa Nord starà chiusa dalle ore 6 alle ore 12 di domenica 10 novembre per circa 25 chilometri tra Prato Ovest e Montecatini Terme (Pistoia) così da consentire la cattura di animali selvatici, in particolare cinghiali, ma anche caprioli, nei territori circostanti dove sono molto proliferati con potenziale rischio anche per gli utenti della strada.</p>
      <figure>
        <a href="https://www.dagospia.com/mediagallery/Dago_fotogallery-255039/1236221.htm">
          <img src="https://cdn-static.dagospia.com/img/foto/11-2019/cinghiali-1236221.png"/>
        </a>
        <figcaption>cinghiali</figcaption>
      </figure>
      <p>«La chiusura - si legge in un comunicato diffuso da Autostrade - si rende necessaria per consentire agli enti di svolgere attività di bonifica del territorio esterno alla sede autostradale». In particolare, lo stop alla circolazione, disposto dalla prefettura di Pistoia su richiesta della Regione Toscana, e sarebbe necessario per catturare numerosi animali selvatici presenti nella zona, in particolare cinghiali. Di «emergenza cinghiali» parla Coldiretti che precisa che l'autostrada sarà chiusa «per portar via frotte di animali selvatici dalla zona dell'ospedale di Pistoia, zona pianeggiante e distante da colline e montagne. È la conferma di un fenomeno che ha raggiunto livelli insopportabili».</p>
      <figure>
        <a href="https://www.dagospia.com/mediagallery/Dago_fotogallery-255039/1236220.htm">
          <img src="https://cdn-static.dagospia.com/img/foto/11-2019/cinghiali-1236220.png"/>
        </a>
        <figcaption>cinghiali</figcaption>
      </figure>
    </article>
  </body>
</html>