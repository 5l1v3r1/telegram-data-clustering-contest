<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-maakt-belofte-eindelijk-waar-voor-apple-arcade-33076"/>
    <meta property="og:site_name" content="Apparata"/>
    <meta property="article:published_time" content="2019-11-10T08:42:00+00:00"/>
    <meta property="og:title" content="Apple maakt belofte eindelijk waar voor Apple Arcade"/>
    <meta property="og:description" content="Apple Arcade is nu 'compleet'."/>
  </head>
  <body>
    <article>
      <h1>Apple maakt belofte eindelijk waar voor Apple Arcade</h1>
      <h2>Apple Arcade is nu 'compleet'.</h2>
      <address><time datetime="2019-11-10T08:42:00+00:00">10 Nov 2019, 08:42</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Apple’s ontzettend interessante game-dienst Apple Arcade werd in de tweede helft van september <a href="https://www.apparata.nl/nieuws/apple-arcade-wordt-spotgoedkoop-gameplatform-32403">aangekondigd</a>. Een van de meest interessante features zou het gigantische aanbod games moeten zijn. Dat viel bij de release wel mee en het miljardenbedrijf had dan ook bijna twee maanden nodig om op stoom te komen.</p>
      <p>Nadat de dienst in september werd gelanceerd, waren er iets meer dan 50 games speelbaar op het platform. Apple suggereerde in eerste instantie dat dat er honderd zouden zijn. Die belofte leek stilletjes aan bijgestuurd te worden naar ‘100 ergens na de lancering’.</p>
      <p>Dat moment is nu aangekomen. <a href="https://www.apparata.nl/nieuws/apple-arcade-games-studios-32478">In dit artikel</a> check je de 50 eerste games die aan het platform werden toegevoegd, en gedurende de laatste twee maanden zijn daar nog eens 50 bij opgeteld. Apple heeft het aanbod games op Arcade dus in twee maanden tijd verdubbeld.</p>
      <p>Dat maakt de dienst, ondanks de ogenschijnlijke verwarring/vertraging, nog steeds <a href="https://www.apparata.nl/nieuws/apple-arcade-3-redenen-waarom-de-service-briljant-is-32507">een briljante service</a>. Het kost je namelijk vijf euro per maand om voor een heel gezin onbeperkt te genieten van (nu dan eindelijk) 100 games. En dat zonder reclame, pay-to-win-mechanieken en verschrikkelijk karige spellen. Je kunt Apple Arcade gebruiken op je iPhone, iPod Touch (met iOS 13), iPad, Mac en Apple smart TV’s.</p>
    </article>
  </body>
</html>