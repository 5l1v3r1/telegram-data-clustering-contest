<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740931"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T08:30:00+00:00"/>
    <meta property="og:title" content="'ฟอร์จูนเนอร์'หักหลบ2หน-คว่ำ ชี้วิ่งมาแค่90กม.(คลิป)"/>
    <meta property="og:description" content="'ฟอร์จูนเนอร์' ผวาเจอรถซาเล้งขี่ปาดหน้า รีบหักหลบมาจ๊ะเอ๋ จยย.จอดอยู่อีก ต้องหักหลบซ้ำซ้อน สุดท้ายหมุนพลิกหงายท้อง คนขับยันวิ่งมาแค่ 80 - 90 กม.เท่านั้น"/>
  </head>
  <body>
    <article>
      <h1>'ฟอร์จูนเนอร์'หักหลบ2หน-คว่ำ ชี้วิ่งมาแค่90กม.(คลิป)</h1>
      <address>
        <time datetime="2019-11-10T08:30:00+00:00">10 Nov 2019, 08:30</time>
      </address>
      <p>
        <b>"ฟอร์จูนเนอร์" ผวาเจอรถซาเล้งขี่ปาดหน้า รีบหักหลบมาจ๊ะเอ๋ จยย.จอดอยู่อีก ต้องหักหลบซ้ำซ้อน สุดท้ายหมุนพลิกหงายท้อง คนขับยันวิ่งมาแค่ 80 - 90 กม.เท่านั้น</b>
      </p>
      <p>เมื่อวันที่ 10 พ.ย. ร.ต.อ.อนุเปรม ทุมนานอก รอง สว (สอบสวน) สภ.เมืองบุรีรัมย์ รับแจ้งมีอุบัติเหตุบนถนนสายบุรีรัมย์-สตึก ขาเข้า อ.เมืองบุรีรัมย์ จึงรุดไปตรวจสอบพร้อมแทย์ รพ.ศูนย์บุรีรัมย์ กู้ชีพ อบต.บ้านยาง และกู้ภัยสว่างจรรยาธรรมบุรีรัมย์ ที่เกิดเหตุเป็นถนน 4 เลน บริเวณหน้าปั้ม ปตท.บ้านยาง พบรถยนต์โตโยต้า ฟอร์จูนเนอร์ สีบรอนซ์เงิน ทะเบียน กน 6778 จันทบุรี หงายท้องอยู่ข้างทางในสภาพพังเสียหายยับเยิน<br/><br/>ชาวบ้านที่เห็นเหตุการณ์ได้วิ่งเข้าไปช่วยกันงัดรถที่พลิกคว่ำให้ขึ้นมาอยู่ในสภาพปกติ เพื่อช่วยเหลือผู้ติดอยู่ภายใน ก่อนลำเลียงคนเจ็บที่โดยสารมากับรถส่งโรงพยาบาล 4 คน</p>
      <figure>
        <img src="https://www.dailynews.co.th/admin/upload/20191110/news_DOCOJNiSEN143331_533.jpg?v=20191110166?v=4443"/>
      </figure>
      <p>โดยคนขับรถคือ นายวชิระ กริดบัว อายุ 46 ปี ชาว อ.ขลุง จ.จันทบุรี ได้รับบาดเจ็บหัวแตก ต้องปฐมพยาบาลเบื้องต้นก่อนเล่าว่า พาญาติ 6 คน ไปช่วยงานแต่งที่ จ.ร้อยเอ็ด แต่ขากลับเมื่อมาถึงที่เกิดเหตุจู่ ๆ รถซาเล้งที่ขี่อยู่เลนซ้ายสุดได้ปาดขวาเข้ามาเพื่อจะเลี้ยวข้ามถนนแบบกะทันหัน ทำให้ตนต้องหักหลบไม่ให้ชน แต่ปรากฏว่าดันมี จยย.อีกคันจอดอยู่ตรงที่หักหลบไปพอดี ทำให้ต้องหักพวงมาลับหลบอีกคันอย่างกะทันหันเช่นหัน เป็นเหตุให้รถหมุนและพลิกหงายท้อง ยืนยันว่าใช้ความเร็วแค่ 80 - 90 กม./ชม.เท่านั้น.</p>
      <figure>
        <iframe src="https://www.youtube.com/embed/tIHAq6Z0-eI" width="640" height="360" data-service="Youtube" scrolling="no"/>
      </figure>
    </article>
  </body>
</html>