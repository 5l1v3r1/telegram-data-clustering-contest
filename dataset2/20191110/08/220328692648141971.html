<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/da-otpadne-otstpkata-za-taksa-smet-planirat-v-trnovo-406330.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T08:41:27+00:00"/>
    <meta property="og:title" content="Да отпадне отстъпката за такса смет планират в Търново"/>
    <meta property="og:description" content="Предвижда се и таксата смет да се плаща на две равни вноски"/>
  </head>
  <body>
    <article>
      <h1>Да отпадне отстъпката за такса смет планират в Търново</h1>
      <address><time datetime="2019-11-10T08:41:27+00:00">10 Nov 2019, 08:41</time> by <a rel="author">Стандарт</a></address>
      <p>Отпадане на отстъпката от такса смет, която жителите на община Велико Търново ползват при издължаване в пълния размер на таксата до 30 април, планира община Велико Търново.  Тази отстъпка в момента е 10 % от сумата на таксата.</p>
      <p>Сег,а с промени в общинската наредба за местните данъци и такси, които са публикувани на сайта на общината за обществено обсъждане, се планира това намаление да отпадне.</p>
      <p>Промените предвиждат също така такса смет да се плаща на две равни вноски – до 30 юни и до 31 октомври на годината, за която е дължима.</p>
      <p>В мотивите на местната адменистрация за промяната се посочва, че за предходните години има недостиг на прихода от такса битови отпадъци, което прави невъзможно да бъдат покрити всички разходи по сметосъбирането.</p>
      <p>След общественото обсъждане, решението предстои да бъде взето от новия Общински съвет.</p>
    </article>
  </body>
</html>