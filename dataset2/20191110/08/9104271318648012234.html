<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/pfm-a-biella-per-cantare-de-andre-a-ventanni-dalla-scomparsa"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-10T08:57:13+00:00"/>
    <meta property="og:title" content="Pfm a Biella per cantare De André a vent’anni dalla scomparsa"/>
    <meta property="og:description" content="Appuntamento mercoledì 13 novembre all'Odeon"/>
  </head>
  <body>
    <article>
      <h1>Pfm a Biella per cantare De André a vent’anni dalla scomparsa</h1>
      <h2>Appuntamento mercoledì 13 novembre all'Odeon</h2>
      <address>
        <time datetime="2019-11-10T08:57:13+00:00">10 Nov 2019, 08:57</time>
      </address>
      <p>In occasione del quarantennale dei live “Fabrizio De André e PFM in concerto” e a vent’anni dalla scomparsa del poeta, la Premiata Forneria Marconi torna sui palchi di tutta Italia con “PFM canta De André”, un tour per celebrare il fortunato sodalizio con il cantautore genovese e riproporre una serie di concerti dedicati a quell’evento. Per rinnovare l’abbraccio tra il rock e la poesia, alla scaletta originale saranno aggiunti anche brani tratti da La buona Novella.</p>
      <h3>Pfm a Biella nel quarantennale dei live con Faber</h3>
      <p>L’iniziativa toccherà presto la nostra città. La PFM con una formazione spettacolare, che annovera due ospiti d’eccezione, Michele Ascolese, chitarrista storico di Faber e Flavio Premoli, sarà infatti a Biella mercoledì 13 novembre al teatro Odeon, alle ore 20,45.</p>
      <h3>La PFM</h3>
      <p>Fabrizio disse:</p>
      <blockquote>«La nostra tournée è stata il primo esempio di collaborazione tra due modi completamente diversi di concepire e eseguire le canzoni. Un’esperienza irripetibile perché PFM non era un’accolita di ottimi musicisti riuniti per l’occasione, ma un gruppo con una storia importante, che ha modificato il corso della musica italiana. Ecco, un giorno hanno preso tutto questo e l’hanno messo al mio servizio…».</blockquote>
      <p>PFM canta De André arriva dopo l’intenso tour mondiale che ha riscosso un travolgente successo dal Giappone alle Americhe passando per il Regno Unito, per poi fare tappa nel nostro paese. Durante i concerti, oltre ai più grandi successi del suo vastissimo repertorio, PFM ha presentato anche brani tratti dall’ultimo album Emotional Tattoos.</p>
      <p>La band è stata invitata, per la terza volta, a salire a bordo della “Cruise To The Edge” (CTTE) che partirà a febbraio da Miami. PFM – Premiata Forneria Marconi è l’unica band italiana che parteciperà all’evento insieme alle più grandi prog band del mondo, capitanate dagli Yes.</p>
      <p><b>LEGGI ANCHE:</b> <a href="https://laprovinciadibiella.it/attualita/eventi-biella-tutti-gli-appuntamenti-oggi-2-2-2-2-2-2-2-2-2-2-2-2-2-3-2-2-2-2-2-2-2-2-2-2-2-2-2">TUTTI GLI APPUNTAMENTI DI OGGI NEL BIELLESE</a></p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/cosa-ce-al-cinema-5"/>
        <a href="https://laprovinciadibiella.it/eventi-e-cultura/cosa-ce-al-cinema-20"/>
        <a href="https://laprovinciadibiella.it/attualita/cinema-biellesi-film-sul-grande-schermo-3-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2"/>
      </related>
    </article>
  </body>
</html>