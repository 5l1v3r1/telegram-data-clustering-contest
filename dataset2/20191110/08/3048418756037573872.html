<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/10/opiniepeiling-maurice-de-hond-62-procent-kiezers-wil-fors-meer-structureel-geld-voor-het-onderwijs/"/>
    <meta property="og:site_name" content="ThePostOnline"/>
    <meta property="article:published_time" content="2019-11-10T08:45:00+00:00"/>
    <meta property="og:title" content="Opiniepeiling Maurice de Hond: 62 procent kiezers wil fors meer geld voor het onderwijs"/>
    <meta property="og:description" content="Meerderheid kiezers denkt dat Rutte nog wel weet dat hij geïnformeerd is over burgerslachtoffers"/>
  </head>
  <body>
    <article>
      <h1>Opiniepeiling Maurice de Hond: 62 procent kiezers wil fors meer geld voor het onderwijs</h1>
      <h2>Meerderheid kiezers denkt dat Rutte nog wel weet dat hij geïnformeerd is over burgerslachtoffers</h2>
      <address><time datetime="2019-11-10T08:45:00+00:00">10 Nov 2019, 08:45</time> by <a rel="author" href="https://www.tpo.nl/author/maurice-de-hond" target="_blank">Maurice de Hond</a></address>
      <p>De verschuiving van deze week in politieke voorkeur is nog steeds beperkt. CDA en VVD verliezen 1 zetel en gaan naar 14 en 26, PVV en FVD winnen er 1 en gaan naar 18 en 15. Daarmee scoren de laatste twee partijen samen nu 1% hoger dan bij de Provinciale Statenverkiezingen van maart jl.</p>
      <figure>
        <img src="https://tpo.nl/wp-content/uploads/2019/11/peiling-2019-11-10-750x567.png"/>
      </figure>
      <p>In het verslag <a href="https://tpo.nl/wp-content/uploads/2019/11/2019-11-10-rth.pdf">van vandaag</a> (pdf) wordt de analyse getoond waarbij de stemkeuze in relatie wordt gebracht met o.a. het feit of men zich zorgen maakt over de eigen financiële toekomst en de plaatsing op de links-rechts schaal.</p>
      <p>We zien dan waar de verschuivingen sinds maart jl. zich vooral hebben voorgedaan. Maar ook dat afzonderlijke kiezers in relatie tot deze twee kenmerken eigenlijk maar een beperkt aantal partijen serieus overwegen! Wat waarschijnlijk ook de verklaring is voor de beperkte verschuivingen in een periode waar het Malieveld regelmatig vol staat.</p>
      <p>Daarnaast zijn er drie actuele onderwerpen onderzocht:</p>
      <ul>
        <li>62 procent van de kiezers wil fors meer structureel geld voor het onderwijs. Bij ouders van schoolgaande kinderen is dat 69 procent. Tussen de kiezers van de regeringspartijen zien we sterke verschillen.</li>
        <li>Een meerderheid is ook voor meer acties als aan deze wens niet tegemoet worden gekomen (onder ouders van schoolgaande kinderen is dat 64 procent)</li>
      </ul>
      <ul>
        <li>75 procent vindt het erg dat de Minister van Defensie de Kamer verkeerd heeft ingelicht over het feit dat er burgerslachtoffers zijn gevallen bij twee bombardementen in Irak.  Slechts 31 procent is voor de motie van wantrouwen tegen Minister Bijleveld.</li>
        <li>Bijna twee derde deel van de Nederlanders denkt dat Premier Rutte nog wel weet dat hij over de burgerslachtoffers in 2015 is geïnformeerd. Alleen onder de VVD-kiezers is dat een kwart, bij de kiezers van de andere partijen is dat tussen de 53 procent (CDA) en 92 procent (SP).</li>
      </ul>
      <ul>
        <li>Mocht de VVD instemmen met aanpassingen van de maximumsnelheid, gezien de stikstofproblematiek dan zou 22 procent van de VVD kiezers dat negatief beoordelen.</li>
      </ul>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>