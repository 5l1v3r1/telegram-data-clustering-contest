<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/10/briefje-van-jan-aan-sigrid-kaag/"/>
    <meta property="og:site_name" content="ThePostOnline"/>
    <meta property="article:published_time" content="2019-11-10T08:31:00+00:00"/>
    <meta property="og:title" content="BRIEFJE VAN JAN – Aan Sigrid Kaag"/>
    <meta property="og:description" content="Toen de verslaggever van De Telegraaf u er op aansprak, maakte u er een ‘Dubbele Özturk’ van..."/>
  </head>
  <body>
    <article>
      <h1>BRIEFJE VAN JAN – Aan Sigrid Kaag</h1>
      <h2>Toen de verslaggever van De Telegraaf u er op aansprak, maakte u er een ‘Dubbele Özturk’ van...</h2>
      <address><time datetime="2019-11-10T08:31:00+00:00">10 Nov 2019, 08:31</time> by <a rel="author" href="https://www.tpo.nl/author/jan-dijkgraaf" target="_blank">Jan Dijkgraaf</a></address>
      <p>Beste mevrouw Kaag,</p>
      <p>Wat fijn dat u tussen het <a href="https://nos.nl/artikel/2213784-vvd-cda-en-cu-knarsetanden-na-palestijnse-hulpgeldactie-minister-kaag.html"><b>uitdelen van ons belastinggeld aan de Palestijnen</b></a> en het poetsen van het fotolijstje waarin dat gezellige kiekje van <a href="https://tpo.nl/wp-content/uploads/2019/11/Schermafbeelding-2019-11-10-om-08.28.07.png"><b>uw gezin met Yasser Arafat</b></a> zit, nog tijd vond om het D66-congres te bezoeken.</p>
      <p>Konden we eindelijk op de voet volgen hoe u een ‘Özturkje’ deed.</p>
      <p>Of eigenlijk: een ‘Dubbele Öztürk’.</p>
      <p>Ten eerste sprak u op een congres van een Nederlandse politieke partij in een Nederlandse stad in een onverstaanbare taal tegen de aanwezigen. Bij Denk-Kamerlid Öztürk weten we dan nooit of het zijn beroerde Nederlands is of Turks, bij u bleek het Arabisch te zijn.</p>
      <figure>
        <iframe data-src="https://twitter.com/HansAckerNY/status/1193437626176606208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ten tweede zei u op dat congres van een Nederlandse politieke partij in een Nederlandse stad dat Nederlandse media niet betrouwbaar zijn. “Laat je niet gek maken door de Nederlandse media!” was het letterlijke citaat.</p>
      <p>Later zei u dat Nederlandse media niet alleen onbetrouwbaar zijn, maar ook nog potentieel bedreigend voor de inwoners van Nederland met een Syrisch paspoort. Anders kan ik de zin “Als je het onder Assad hebt overleefd, kun je Nederlanders ook wel aan” niet verklaren.</p>
      <p>Ik wilde u, toen ik het u hoorde zeggen, al complimenteren met uw eerlijkheid. Het is natuurlijk ranzige opruiing van u, net als dat <a href="https://www.rtlnieuws.nl/nieuws/video/video/4912731/kamer-woest-over-moord-opmerking-ozturk"><b>‘moord’ van die Erdogan-loopjongen van Denk</b></a> over de door Nederlandse militairen veroorzaakte burgerdoden in Irak, maar u draaide er tenminste niet omheen.</p>
      <p>Maar toen de verslaggever van De Telegraaf u er op aansprak, maakte u er dus die ‘Dubbele Özturk’ van.</p>
      <p>Dat wegzetten van de media als ‘onbetrouwbaar’ en ‘minder levensbedreigend dan Assad’ was ‘verkeerd begrepen’.</p>
      <p>De Telegraaf <a href="https://www.telegraaf.nl/nieuws/1852121125/minister-waarschuwt-syriers-voor-nederlandse-media"><b>schrijft</b></a>: “Na afloop wilde de bewindsvrouw aan De Telegraaf graag benadrukken dat ze tijdens haar Arabische praatje de Syriërs op het hart had gedrukt dat het niet gaat om de media maar om de boodschap die hen via media bereikt. Kaag zou hebben bedoeld te zeggen dat als Nederlandse politici op tv iets zeggen over het terugsturen van Syriërs, dat niet betekent dat dat meteen het beleid is van de overheid. Het zou voor Syriërs lastiger te bevatten zijn dat het hier zo werkt, omdat ze uit een staat komen waar de media 1-op-1 de overheid is.”</p>
      <p>LOL.</p>
      <p>‘Kaag zou hebben bedoeld te zeggen…’</p>
      <p>
        <a href="https://www.ad.nl/politiek/ozturk-over-omstreden-moord-uitspraak-ik-werd-verkeerd-begrepen~a0b132f8d/">
          <b>‘Öztürk zou hebben bedoeld te zeggen…’</b>
        </a>
      </p>
      <p>Maar ondertussen zeiden Öztürk en u nét even iets anders.</p>
      <p>Ondertussen hitsten Öztürk en u vakkundig het Volk met de Korte Lontjes tegen instituten als ons leger en onze media op.</p>
      <p>Ik geloof niet dat er buiten De Telegraaf in de media veel aandacht was voor wat u zéi en wat u ‘bedoeld zou hebben te zeggen’.</p>
      <p>Allemaal te druk met het zoeken naar niet betaande ooggetuigenfilmpjes van die <a href="https://twitter.com/SterkNikki/status/1192911742248128514"><b>‘rassenrellen’</b></a> in Den Haag natuurlijk…</p>
      <p>Groet,</p>
      <p>JanD</p>
      <p>PS. Als u nog iets zoekt voor in de schoen van Öztürk: <a href="https://tinyurl.com/ditmoetzelfsozturkkunnen"><b>gevonden!</b></a></p>
      <p>
        <b>
          <i>Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via <a href="https://jndkgrf.backme.org/">Back me</a> of een incidentele gift via <a href="https://bunq.me/mevrouwDijkgraaf">Bunq me</a>. En anders lekker niet. Vrij land.</i>
        </b>
      </p>
      <figure>
        <a href="https://jndkgrf.backme.org/">
          <img src="https://i0.wp.com/tpo.nl/wp-content/uploads/2019/09/toetjevanjan3.jpg?zoom=2&amp;resize=630%2C75&amp;ssl=1"/>
        </a>
      </figure>
      <figure>
        <a href="https://jalapenobooks.com/shop/de-bunker/?fbclid=IwAR0msyZMj7Z8UA9u60wL662amIGCzpwQrv-bKAhVC244cXqGjhJCZaBgQ8g">
          <img src="https://tpo.nl/wp-content/uploads/2019/10/De-Bunker-3d-1-750x575.jpg"/>
        </a>
      </figure>
    </article>
  </body>
</html>