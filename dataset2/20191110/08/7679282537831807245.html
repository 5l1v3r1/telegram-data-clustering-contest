<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ekta-kapoor-honoured-with-most-powerful-business-women-of-the-year-award-2841499.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T08:39:29+00:00"/>
    <meta property="og:title" content="एकता कपूर ने 'मोस्ट पावरफुल बिजनेस वुमन ऑफ द इयर' का खिताब किया अपने नाम"/>
    <meta property="og:description" content="एकता कपूर इस साल अपने दमदार कंटेंट के साथ सभी प्लेटफार्म पर सर्वव्यापी रही हैं। हाल ही में एकता कपूर ने फॉर्च्यून इंडिया अवार्ड्स में शिरकत की थी, जहाँ उन्हें एंटरटेनमेंट इंडस्ट्री से 'मोस्ट..."/>
  </head>
  <body>
    <article>
      <h1>एकता कपूर ने 'मोस्ट पावरफुल बिजनेस वुमन ऑफ द इयर' का खिताब किया अपने नाम</h1>
      <address><time datetime="2019-11-10T08:39:29+00:00">10 Nov 2019, 08:39</time> by <a rel="author">लाइव हिन्दुस्तान टीम,नई दिल्ली</a></address>
      <p>एकता कपूर इस साल अपने दमदार कंटेंट के साथ सभी प्लेटफार्म पर सर्वव्यापी रही हैं। हाल ही में एकता कपूर ने फॉर्च्यून इंडिया अवार्ड्स में शिरकत की थी, जहाँ उन्हें एंटरटेनमेंट इंडस्ट्री से 'मोस्ट पावरफुल बिज़नेस वीमेन ऑफ़ द इयर' के अवार्ड से सम्मानित किया गया है।</p>
      <p>इतनी बड़ी उपलब्धि से सम्मानित होने वाली एकता कपूर एकमात्र फिल्म निर्माता थीं। </p>
      <p>इसमें कोई संदेह नहीं है कि एकता कपूर बॉलीवुड की सबसे शक्तिशाली महिला हैं और इसकी वजह यह है कि फिल्म निर्माता उन प्रोजेक्ट्स को हाथ में लेने से कतराती नहीं है जिनमें असामान्य स्टोरीलाइन के साथ दर्शकों को एक अलग तरीके से प्रभावित करने की क्षमता होती हैं।</p>
      <p>हाल ही में, एकता कपूर ने अपनी आगामी फ़िल्म "केटीना" में दिशा पटानी के साथ सहयोग की घोषणा की है। यही नहीं, एकता ने 'केटीना' से दिशा पाटनी का एक एक्सक्लूसिव लुक भी शेयर किया था, जिसने दर्शकों के बीच काफी उत्सुकता पैदा कर दी है।</p>
      <p>
        <a href="https://www.livehindustan.com/entertainment/story-ayodhya-verdict-par-taarak-mehta-ka-ooltah-chashma-ki-babita-ne-dia-ye-reaction-2841357.html">Ayodhya Verdict पर 'तारक मेहता का उल्टा चश्मा' की 'बबीता' ने दिया ये रिएक्शन</a>
      </p>
      <p>
        <a href="https://www.livehindustan.com/entertainment/bigg-boss/story-bigg-boss-13-salman-khan-ne-kia-sidharth-ko-support-to-gauhar-ne-kahi-ye-baat-2841414.html">Bigg Boss 13: सलमान ने किया सिद्धार्थ को सपोर्ट, तो गौहर ने कही ये बात</a>
      </p>
      <p>एकता की हालिया रिलीज़ फिल्म 'ड्रीम गर्ल' हर लिहाज से शानदार बॉक्स ऑफिस नंबर के साथ ब्लॉकबस्टर बनकर उभरी है। वही डिजिटल प्लेटफॉर्म पर उनका शो 'द वर्डिक्ट - स्टेट वर्सेस नानावती' खूब सुर्खियां बटोर रहा है और टेलीविजन पर एकता कपूर ने अपने शो 'कसौटी जिंदगी की' में आमना शरीफ के रूप में नई कोमोलिका पेश की है जो भारतीय टेलीविजन पर सबसे ज्यादा टीआरपी वाला शो है।</p>
      <p>इससे पहले, एकता कपूर के बालाजी मोशन पिक्चर्स के तहत बनी उनकी आगामी फिल्म 'डॉली किटी और वो चमके सितारे' बुसान इंटरनेशनल फिल्म में अपनी जगह बनाने में सफ़ल रही, जिसके साथ उनकी उपलब्धियों की लंबी सूची में एक ओर नाम शामिल हो गया है।</p>
    </article>
  </body>
</html>