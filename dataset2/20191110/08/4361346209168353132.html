<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/comaneci-hibatlan-gyakorlatatol-kiakadt-az-eredmenyjelzo-7-erdekesseg-a-legendarol/186187"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T08:15:00+00:00"/>
    <meta property="og:title" content="Comaneci hibátlan gyakorlatától kiakadt az eredményjelző - 7 érdekesség a legendáról"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Comaneci hibátlan gyakorlatától kiakadt az eredményjelző - 7 érdekesség a legendáról</mark>
      </h1>
      <address><time datetime="2019-11-10T08:15:00+00:00">10 Nov 2019, 08:15</time> by <a rel="author">Sz. S.</a></address>
      <p>
        <b>Az egyetemes sporttörténet kiemelkedő alakja az 57 éves korábbi ötszörös olimpiai aranyérmes román tornásznő, Nadia Comaneci, aki az 1976-os montreali olimpián érdemelte ki felemás korlátgyakorlatára a sportág első maximális, 10-es pontszámát. Összegyűjtöttünk róla néhány érdekességet. </b>
        <b>Az egyetemes sporttörténet kiemelkedő alakja az 57 éves korábbi ötszörös olimpiai aranyérmes román tornásznő, Nadia Comaneci, aki az 1976-os montreali olimpián érdemelte ki felemás korlátgyakorlatára a sportág első maximális, 10-es pontszámát. Összegyűjtöttünk róla néhány érdekességet.</b>
      </p>
      <h3>1.</h3>
      <p>Amikor édesanyja várandós volt vele, örökké azt a szovjet filmet nézte, amelynek Nagyezs-da volt a főhősnője. Róla nevezte el lányát, Nadiát.</p>
      <figure>
        <img src="http://media.borsonline.hu/cikk/20/191753/gallery-picture/645w/2017989_nagy-nadia-comaneci-2019-afp.jpg"/>
      </figure>
      <h3>2.</h3>
      <p>Károlyi Béla edző 1981-es, Egyesült Államokba történt disszidálása után tanítványa, Comaneci minden lépését ellenőrizte a Securitatea annak ellenére, hogy állítólag a kivégzett kommunista diktátor, Ceau­sescu fia, Nicu volt a szeretője.</p>
      <h3>3.</h3>
      <p>A montreali olimpia eredményjelzőjét is „zavarba hozta” a teljesítménye, 10.00 helyett ugyanis csak 1.00 pontot írt ki.</p>
      <figure>
        <img src="http://media.borsonline.hu/cikk/20/191753/gallery-picture/645w/2017985_comaneci-pontja-afp.jpg"/>
      </figure>
      <h3>4.</h3>
      <p>1989. november 27-én hajnalban hat tornász társával egyetemben a magyar határon keresztül disszidált, később az USA-ban telepedett le.</p>
      <h3>5.</h3>
      <p>Nyolcéves korában világhírű edzője, Károlyi Béla (a képen) játékbabával lepte meg, hogy örökké emlékezzen rossz teljesítményére. Hogy csak a 13. lett a román bajnokságon.</p>
      <figure>
        <img src="http://media.borsonline.hu/cikk/20/191753/gallery-picture/645w/2017987_comaneci-karolyi-bela-afp.jpg"/>
      </figure>
      <h3>6.</h3>
      <p>Nettó vagyonát 10 millió dollárra (2,95 milliárd Ft) becsülik. Connerrel közösen tornászakadémiát működtet, az International Gymnast egyik szerkesztője, a Perfect 10 Productions Inc. tévétársaság résztulajdonosa, és még tornaszereket is forgalmaz.</p>
      <h3>7.</h3>
      <p>Az amerikai tornászt, Bart Connert 1976-ban ismerte meg, majd húsz év múlva, 1996. április 27-én Bukarestben házasságot kötöttek. Kisfiuk, Dylan Paul 13 esztendős.</p>
    </article>
  </body>
</html>