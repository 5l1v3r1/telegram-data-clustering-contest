<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/society/asoee-ti-efere-sto-fos-i-efodos-tis-astynomias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T08:49:01+00:00"/>
    <meta property="og:title" content="ΑΣΟΕΕ : Τι έφερε στο φως η έφοδος της Αστυνομίας"/>
    <meta property="og:description" content="Σε εξέλιξη βρίσκεται από νωρίς το πρωί της Κυριακής επιχείρηση της αστυνομίας στους εσωτερικούς χώρους του"/>
  </head>
  <body>
    <article>
      <h1>ΑΣΟΕΕ : Τι έφερε στο φως η έφοδος της Αστυνομίας</h1>
      <h2>Σε εξέλιξη βρίσκεται από νωρίς το πρωί της Κυριακής επιχείρηση της αστυνομίας στους εσωτερικούς χώρους του</h2>
      <address><time datetime="2019-11-10T08:49:01+00:00">10 Nov 2019, 08:49</time> by <a rel="author">ΤοΒΗΜΑ Team</a></address>
      <p>Σε εξέλιξη βρίσκεται από νωρίς το πρωί της Κυριακής <b><a href="https://www.tovima.gr/2019/11/10/society/asoee-efodos-tis-astynomias/">επιχείρηση της αστυνομίας στους εσωτερικούς χώρους του Οικονομικού Πανεπιστημίου Αθηνών</a></b> (πρώην ΑΣΟΕΕ).</p>
      <p>Σύμφωνα με πληροφορίες οι έρευνες επικεντρώθηκαν στο υπόγειο, όπου φοιτητές καταγγέλλουν ότι κατασκευάζονται μολότοφ.</p>
      <p><a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ; <br/></a>Μάλιστα, όπως αναφέρουν οι πληροφορίες οι αστυνομικοί εστιάζουν τις έρευνες στον συγκεκριμένο χώρο καθώς υπάρχουν πληροφορίες πως έχει μετατραπεί σε χώρο προπαρασκευής μολότοφ εν όψει και της επετείου της 17 Νοέμβρη.</p>
      <figure>
        <img src="https://www.in.gr/wp-content/uploads/2019/11/%CE%B12.jpeg"/>
      </figure>
      <p>Όπως αναφέρει το ΑΠΕ-ΜΠΕ επικαλούμενο αστυνομικές πηγές, εντοπίστηκαν κοντάρια, κράνη, κουκούλες και πολλά άδεια μπουκάλια.</p>
      <p>Στο σημείο έχουν αναπτυχθεί ισχυρές αστυνομικές δυνάμεις, ενώ έχουν αποκλειστεί οι δρόμοι γύρω από το Οικονομικό Πανεπιστήμιο. Την ίδια στιγμή λίγα μέτρα πιο κάτω, στο Πεδίο του Άρεως υπάρχουν συγκεντρωμένοι αντιεξουσιαστές, χωρίς ωστόσο να έχει δημιουργηθεί κάποιο πρόβλημα μέχρι αυτή την ώρα.</p>
      <figure>
        <img src="https://www.in.gr/wp-content/uploads/2019/11/%CE%B11.jpeg"/>
      </figure>
      <h3>Μητσοτάκης: Τελειώνουμε με τις γιάφκες των μπαχαλάκηδων</h3>
      <p><b><a href="https://www.tovima.gr/2019/11/10/politics/mitsotakis-telos-me-tis-giafkes-ton-mpaxalakidon/">Την ίδια στιγμή, μιλώντας σε πρωινή εκπομπή του ΣΚΑΙ, ο πρωθυπουργός, Κυριάκος Μητσοτάκης</a> </b>αναφέρθηκε στην επιχείρηση επισημαίνοντας: «Τελειώνουμε με τους μπαχαλάκηδες. Τα ΑΕΙ αποδίδονται στους φυσικούς χρήστες τους» και «οι νόμοι εφαρμόζονται, η τάξη επιστρέφει στη χώρα»</p>
      <p>Ο πρωθυπουργός προανήγγειλε ότι θα δοθεί και φωτογραφικό υλικό μέσα από την πρώην ΑΣΟΕΕ από τα ευρήματα της αστυνομίας προκειμένου «να καταλάβουν όλοι οι έλληνες πολίτες τι συνέβαινε στα ΑΕΙ όλα αυτά τα χρόνια· όλα αυτά τελειώνουν».</p>
      <p>Ο Κυριάκος Μητσοτάκης επισήμανε ακόμη ότι «η Αθήνα αποδίδεται στους κατοίκους της· οι Ελληνίδες και οι Έλληνες θα αισθανθούν και πάλι ασφαλείς».</p>
      <h3>Κεραμέως: Κατόπιν απόφασης του υπουργείου ΠΡΟΠΟ</h3>
      <p>Παράλληλα, η υπουργός Παιδείας, Νίκη Κεραμέως σημείωσε πως η επιχείρηση έγινε κατόπιν απόφασης του υπουργείου Προστασίας του Πολίτη.</p>
      <p>«Μεγάλη επιτυχία για την πάταξη της ανομίας», χαρακτήρισε, παράλληλα, η υπουργός  την εξάρθρωση της οργάνωσης «Επαναστατική Αυτοάμυνα».</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>