<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/australia-brannene-kan-skape-katastrofale-odeleggelser/71802156"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T08:31:54+00:00"/>
    <meta property="og:title" content="- Australia-brannene kan skape katastrofale ødeleggelser"/>
    <meta property="og:description" content="Tre personer omkommet i over 80 pågående brannene. Men til uka kommer hete og voldsomme vinder, og brannvesenet har varslet om «katastrofal fare» for første gang."/>
  </head>
  <body>
    <article>
      <h1>- Australia-brannene kan skape katastrofale ødeleggelser</h1>
      <h2>Tre personer omkommet i over 80 pågående brannene. Men til uka kommer hete og voldsomme vinder, og brannvesenet har varslet om «katastrofal fare» for første gang.</h2>
      <address><time datetime="2019-11-10T08:31:54+00:00">10 Nov 2019, 08:31</time> by <a rel="author">Line Fransson</a></address>
      <p>De voldsomme brannene sør-øst på Australia raser nå på tredje dagen. Som om ikke det er nok: Nå viser værvarselet enda høyere temperaturer, lav luftfuktighet og voldsomme vinder i New South Wales-regionen, der Sydney ligger.</p>
      <figure>
        <iframe data-src="https://twitter.com/NSWRFS/status/1193411145203212288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Brannvesenet advarer om «katastrofal fare» for første gang noensinne, melder <a href="https://www.abc.net.au/news/2019-11-10/nsw-weather-conditions-ease-but-high-risk-fires-expected/11690080">ABC.net</a>.</b>
      </p>
      <h3>Kan ikke love hjelp</h3>
      <p>Folk som bor i områder som kan nås av brannene anbefales nå om å dra fra hjemmene sine og inn til større byer, shoppingsenter eller lignende. Skoler kan bli stengt både mandag og tirsdag.</p>
      <figure>
        <img src="https://dbstatic.no/71802269.jpg?imageId=71802269&amp;x=5.1813471502591&amp;y=0&amp;cropw=83.160621761658&amp;croph=100&amp;width=321&amp;height=193"/>
        <figcaption><b>KATASTROFE-ALARM:</b> Situasjonen er ille nå, men tirsdag har Australias brannvesen satt katastrofe-alarm i to regioner, inkludert Sydney. Vis mer</figcaption>
      </figure>
      <p>«Hvis dere er truet av brann, er det ikke sikkert at dere får hjelp», advarer brannvesenet.</p>
      <p>1300 brannfolk er nå ute og prøver å slukke de over 80 pågående brannene. Samtidig forbereder de seg på uka som kommer, som kan bli enda verre enn de siste tre dagene.</p>
      <p>Tre personer, to eldre kvinner og en mann, er funnet døde i de voldsomme skogbrannene i New South Wales-regionen i Australia. Mer enn 40 personer er også skadd, melder <a href="https://www.news.com.au/national/queensland/bushfires-tear-through-homes-and-rage-through-to-saturday-morning-live-updates/news-story/ee562f9338946141e80b34210426c2b0">News.com.au</a>.</p>
      <figure>
        <img src="https://dbstatic.no/71802227.jpg?imageId=71802227&amp;x=14.4&amp;y=0&amp;cropw=85.6&amp;croph=100&amp;width=321&amp;height=257"/>
        <figcaption><b>OMRINGET AV RØYK:</b> Operahuset i Sydney er dekket av røyk fra de mange skogbrannene i regionen. Tirsdag viser værvarselet høye temperaturer og mye vind, og brannvesenet frykter enda flere og større branner. Foto: David Gray / Reuters / NTB Scanpix Vis mer</figcaption>
      </figure>
      <p>
        <b>Nå frykter NSW-brannvesenet at flere kan omkomme. Værvarselet for uka viser temperaturer på langt over 30 grader, med sterke vinder, ifølge værvarselet, melder <a href="https://www.abc.net.au/news/2019-11-10/nsw-fire-second-death-confirmed/11690552">ABC News</a>. Det kan føre til enda flere branner. Også i området rundt Sydney.</b>
      </p>
      <p>- Under slike værforhold vil disse brannene spre seg raskt og true hjem og liv. Dette vil bli like ille, om ikke verre, enn det vi opplevde fredag. Men det vil skje på et mye større område, innkludert store befolkningssentre som Sydney, sier NSW-brannvesenet i en uttalelse, ifølge <a href="https://www.bbc.com/news/world-australia-50357103">BBC</a>.</p>
      <h3>Koalaer døde</h3>
      <figure>
        <img src="https://dbstatic.no/71802306.jpg?imageId=71802306&amp;width=512&amp;height=308"/>
        <figcaption><b>REDDET:</b> Denne lille koalaen heter Anwen, og er en av de som er reddet fra de pågende brannene i Australia. Foto: Stevica Nicol Bikes / Reuters / NTB Scanpix Vis mer</figcaption>
      </figure>
      <p>Brannene er også gått hardt utover Australias koalaer, ifølge <a href="https://news.sky.com/story/australian-bushfires-hundreds-of-koalas-killed-as-record-number-of-blazes-rage-11857727?fbclid=IwAR1JgtrBSDAdMRCN0KayemqxBylgejOZPk9SpVnoKcMvQi-UXi9ZXYlqaSY">SkyNews</a>. Mer enn halvparten av de rundt 500 til 600 koalaene som bor i kystreservatet port Macquarie har dødd i brannene, ifølge Koala Conversation Australia.</p>
      <p>Skadene av de pågående brannene er enorme. Over 150 hjem er ødelagt, mens fem personer er meldt savnet.</p>
      <p>I Queensland bodde flere tusen mennesker på ulike evakueringssentre i natt.</p>
      <figure>
        <img src="https://dbstatic.no/71802160.jpg?imageId=71802160&amp;x=0&amp;y=0&amp;cropw=93.859649122807&amp;croph=100&amp;width=321&amp;height=248"/>
        <figcaption><b>I SORG:</b> Australias statsminister Scott Morrison er ute og møter lokale innbyggere på et hestesenter i Taree, New South Wales. Foto: Darren Pateman / Reuters / NTB Scanpix Vis mer</figcaption>
      </figure>
      <p>Ifølge brannvesenet, er det over 80 branner som herjer. Spesielt i New South Wales-regionen, men også i Queensland. Australias statsminister Scott Morrison sier nå at militæret kan bli bedt om å bistå de 1300 brannfolkene som forsøker å stoppe brannene i de to statene.</p>
      <p>- Mine eneste tanker i dag er med de som har mistet livet og deres familier, sier Morrison, ifølge</p>
      <p>Flere hundre frivillige er også ute og hjelper.</p>
      <h3>- Familie er knust</h3>
      <figure>
        <img src="https://dbstatic.no/71802235.jpg?imageId=71802235&amp;x=7.7586206896552&amp;y=0&amp;cropw=92.241379310345&amp;croph=100&amp;width=321&amp;height=233"/>
        <figcaption><b>FORTSETTER:</b> En brannkvinne skuer ut over ødeleggelsene noen av brannene har påført Blackheath, som ligger 70 kilometer fra Sydney. Foto: David Gray / Reuters / Scanpix Vis mer</figcaption>
      </figure>
      <p>En av kvinnene som mistet livet i de voldsomme brannene er den 63-årige Julie Fletcher, som ble funnet død i huset sitt.</p>
      <p>- En tragedie. Jeg har pratet med hennes søster og familien er knust, sier hennes nabo til <a href="https://www.abc.net.au/news/2019-11-10/nsw-fire-second-death-confirmed/11690552">ABC News</a>.</p>
      <p>Den drepte mannen het George Nole, og ble funnet død i bilen han kjørte. Han beskrives som en «ordentlig gentleman» og lærte byens unge om foto og elektronikk, ifølge vitner. Den tredje kvinnen som mistet livet er seks-barns-bestemora Vivian Chaplain, som døde da hun forsøkte å redde huset sitt i Wytaliba.</p>
      <h3>Langvarig tørke</h3>
      <p>Det har vært langvarig tørke i regionen. Nå advarer myndighetene om at brannene vil fortsette, om ikke det snart kommer mer regn.</p>
      <p>- Tørken har hatt enorm betydning for de pågående brannene, sier Mr. Fitzsimmons til BBC.</p>
      <p>Å skaffe nok vann til å slukke brannene har også vært en utfordring.</p>
      <p>Australias myndigheter sier også at de frykter at enda flere branner i måndene framover. Sommermånedene er på vei, og fjorårets sommer var den <a href="https://www.bbc.com/news/world-australia-47410366">varmeste i landets historie</a>.</p>
      <p>Og klimaet i landet blir varmere: 2018 og 2017 var Australias tredje og fjerde varmeste sommere noensinne, ifølge <a href="https://www.bbc.com/news/world-australia-50357103">BBC</a>.</p>
      <p>En <a href="http://www.bom.gov.au/state-of-the-climate/">klimarapport for 2018</a> viser også at klimaendring har ført til en økning av ekstrem hete, som igjen kan føre til naturkatastrofer som tørke. Og branner.</p>
      <p>Australia klarte i fjor ikke å kutte i sine CO2-utslipp, ifølge en <a href="https://www.bbc.com/news/science-environment-46347453">FN-rapport</a>.</p>
      <figure>
        <img src="https://dbstatic.no/71802242.jpg?imageId=71802242&amp;width=1024&amp;height=615"/>
        <figcaption><b>VANSKELIG JOBB:</b> En brannmann forsøker å få kontroll over en brann nær byen Reefton, som ligger 96 kilometer fra Melbourne. Foto: Mick Tsikas / Reuters / Scanpix Vis mer</figcaption>
      </figure>
    </article>
  </body>
</html>