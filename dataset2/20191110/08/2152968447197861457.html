<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/10/monahiniata-da-se-otdadesh-na-boga-po-prinuda.427358"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T08:14:00+00:00"/>
    <meta property="og:title" content="&quot;Монахинята&quot;: Да се отдадеш на Бога по принуда"/>
    <meta property="og:description" content="Филмът - по телевизия Bulgaria ON AIR | Dnes.bg"/>
  </head>
  <body>
    <article>
      <h1>"Монахинята": Да се отдадеш на Бога по принуда</h1>
      <h2>Филмът - по телевизия Bulgaria ON AIR</h2>
      <address><time datetime="2019-11-10T08:14:00+00:00">10 Nov 2019, 08:14</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Мрачните тайни на католическата църква разнищва Гийом Никлу в "Монахинята" - екранизация по известния роман на френския философ Дени Дидро. Сюжетът се движи около Сюзан Симонен, която приема да стане монахиня, принудена от желанието на своите родители.</p>
      <p>Затворена зад стените на манастира героинята се среща не само с упованието в Бог, но и с жестокостите на хората, населяващи божиите храмове, надянали маската на целомъдрието, но не спазващи повелите на Господ.</p>
      <p>В мемоарите си Симонен описва грозни страсти, разгръща тъмната страна на хората, опитващи се да сочат пътя на останалите, но напълно пренебрегващи собствените си грежки. Скандалните разкрития датират от 1760 г., но тънат години в забрава, защото всяко посочване за съществуването им е строго наказвано.</p>
      <p>Книгата на Дидро скандализира времето си и дълго време е била отхвърляна и неприета от обществото. Все пак в киното тя е интерпретирана неведнъж. За първи път към нея посяга режисьорът Жак Ривет през 1966 г.</p>
      <p>Никлу снима своята версия на творбата през 2012 г. като ролите са поверени на Изабел Юпер, Полит Етиен, Луиз Бургоан, Мартина Гедек, Жил Коен и др.</p>
      <p>Гледайте "Монахинята" на 10 ноември от 22.30 часа по телевизия <a href="https://www.bgonair.bg/"><b>Bulgaria ON AIR</b></a>.</p>
    </article>
  </body>
</html>