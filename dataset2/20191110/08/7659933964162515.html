<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1984781/%E2%80%8Bsaudi-aramco-resmi-halka-arz-b%C3%BCltenini-ilk-kez-yay%C4%B1nlad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T08:15:00+00:00"/>
    <meta property="og:title" content="​Saudi Aramco resmi halka arz bültenini ilk kez yayınladı"/>
    <meta property="og:description" content="Suudi Arabistan Petrol Şirketi (Saudi Aramco) tarihinde ilk kez, Suudi Menkul Kıymetler Borsası’nda (Tadawul) halka arz bültenini yayınladı. Aramco’nun halka arz süreçleri şirketler ve kurumlar kategorisinde 17 Kasım’da başlayıp 4 Aralık’a kadar süre"/>
  </head>
  <body>
    <article>
      <h1>​Saudi Aramco resmi halka arz bültenini ilk kez yayınladı</h1>
      <address>
        <time datetime="2019-11-10T08:15:00+00:00">10 Nov 2019, 08:15</time>
      </address>
      <p>Suudi Arabistan Petrol Şirketi (Saudi Aramco) tarihinde ilk kez, Suudi Menkul Kıymetler Borsası’nda (Tadawul) halka arz bültenini yayınladı.<br/><br/>Aramco’nun halka arz süreçleri şirketler ve kurumlar kategorisinde 17 Kasım’da başlayıp 4 Aralık’a kadar sürecek. Bireysel kategorideki başvurular ise bu ayın 17’si ile 28’i arasında gerçekleşecek.<br/><br/>Bireysel başvurular için en az 10 hisse senedi alımı şart koşulurken herhangi bir üst sınır koyulmadı. Bununla birlikte istenilen sayı kadar hisse senedi alınabilir. Fakat bu sayının 10’un katları olması gerekiyor. Öte yandan hisse senetleri fiyat aralığı önümüzdeki haftalar duyurulacak.<br/><br/>Fiyat aralığı, halka arzda sunulan hisse başına en düşük ve en yüksek fiyatı kapsarken bu aralıktaki nihai hisse senedi fiyatı, halka arz sürelerinin sona ermesinin ardından belirlenecek.<br/><br/>Saudi Aramco, ayrıca bireysel yatırımcılara hisselerin yüzde 0.5'ini satacağını doğruladı.<br/><br/>Diğer yandan hisse senetlerini 180 gün boyunca sürekli ve kesintisiz olarak elinde bulunduran Suudi hissedarlar, satın aldıkları her 10 hisse için bir adet ücretsiz hisse senedine sahip olacaklar.</p>
    </article>
  </body>
</html>