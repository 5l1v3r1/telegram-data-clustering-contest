<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-england-beat-new-zealand-in-super-over-to-win-t20-series-like-world-cup-2019-final-super-over-thriller-2841481.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T08:21:54+00:00"/>
    <meta property="og:title" content="INDvsNZ: एक बार फिर दोहराया गया इतिहास, इंग्लैंड ने सुपर ओवर में कब्जाई सीरीज"/>
    <meta property="og:description" content="England vs New Zealand, 5th T20I:  इंग्लैंड ने इस साल विश्व कप फाइनल की सफलता को एक बार फिर से दोहराते हुए पांचवें और आखिरी टी-20 मैच में सुपर ओवर में रविवार (10 नवंबर) को मेजबान न्यूजीलैंड को..."/>
  </head>
  <body>
    <article>
      <h1>INDvsNZ: एक बार फिर दोहराया गया इतिहास, इंग्लैंड ने सुपर ओवर में कब्जाई सीरीज</h1>
      <address><time datetime="2019-11-10T08:21:54+00:00">10 Nov 2019, 08:21</time> by <a rel="author">लाइव हिन्दुस्तान टीम,नई दिल्ली</a></address>
      <p><b>England vs New Zealand, 5th T20I: </b> इंग्लैंड ने इस साल विश्व कप फाइनल की सफलता को एक बार फिर से दोहराते हुए पांचवें और आखिरी टी-20 मैच में सुपर ओवर में रविवार (10 नवंबर) को मेजबान न्यूजीलैंड को हराकर पांच मैचों की टी-20 सीरीज 3-2 से अपने नाम कर ली। इंग्लैंड ने इस साल 50 ओवरों के विश्व कप के फाइनल में सुपर ओवर में न्यूजीलैंड को हराकर विश्व कप जीता था। अब चार महीने बाद ही एक बार फिर से सुपर ओवर में न्यूजीलैंड को मात दी। </p>
      <p>इंग्लैंड ने यह मुकाबला चौका मार कर जीता। ऑकलैंड में खेले गए इस निर्णायक मैच से पहले सीरीज बराबर चल रही थी। यह पांचवां टी-20 था। इसमें इंग्लैंड विजेता साबित हुआ। इंग्लैंड ने 7 विकेट पर 146 और न्यूजीलैंड ने 5 विकेट पर 146 रन बनाए। बारिश के चलते दोनों को 11-11 ओवर खेलने थे। मैच टाई होने के बाद जॉनी बेयरेस्टो और कप्तान इयोन मोर्गन ने टिम साउदी द्वरा फेंके गए सुपर ओवर में 17 रन बनाए।</p>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-at-nagpur-statistical-preview-know-about-all-stats-and-records-2841456.html">INDvsBAN: नागपुर में आज तीसरा टी-20, इतने रिकॉर्ड होंगे निशाने पर</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-at-nagpur-live-streaming-when-and-where-to-watch-live-telecast-star-sports-hotstar-online-coverage-2841374.html">INDvsBAN 3rd T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट</a>
      </h3>
      <p>न्यूजीलैंड अपने सुपर ओवर में केवल 8 रन बना सका। मार्टिन गप्टिल, टिम सिफर्ट और कॉलिन डी ग्रैंडहोम ने यह ओवर खेला। सुपर ओवर में ही नहीं बल्कि मैच में भी स्थितियां विश्व कप 2019 के फाइनल जैसी हो गई थीं। इंग्लैंड को विश्व कप में जीत के लिए 15 रन चाहिए थे। इस टी-20 में उन्हें 16 रन की जरूरत थी। </p>
      <p>दिलचस्प बात है कि इस बार भी इयान स्मिथ और नासिर हुसैन कमेंटरी बॉक्स में थे। संयोग से सुपर ओवर में टाई नहीं हुआ। इस बार इंग्लैंड की भूमिका सुपर ओवर में निर्णायक रही। बेयरेस्टो और मोर्गन ने छक्कों की मदद से सुपर ओवर में 18 रन बनाए। न्यूजीलैंड ने टिम सिफेर्ट को ओपनिंग के लिए भेजा। क्रिस जोर्डन ने उन्हें बोल्ड कर दिया। उन्हें मोर्गन ने शानदार कैच पर पवेलियन भेजा। </p>
      <figure>
        <iframe data-src="https://twitter.com/ICC/status/1189545328896303104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>न्यूजीलैंड को अंतिम दो गेंदों पर 10 रन की जरूरत थी, लेकिन वे केवल एक रन बना सके। जॉनी बेयरेस्टो 'मैन ऑफ द मैच' रहे। उन्होंने 18 गेंदों में 47 रन की पारी खेली। न्यूजीलैंड के मिशेल सेंटनर को 'मैन ऑफ द सीरीज' का पुरस्कार मिला। </p>
      <p>बेयरेस्टो ने कहा, न्यूजीलैंड का स्कोर चुनौतीपूर्ण था। मार्टिन गप्टिल ने 20 गेंदों पर 50रन की पारी खेली। इंग्लैंड की शुरुआत खराब रही। पहली सात गेंदों पर टॉम बैंटन और जेम्स विंस पवेलियन लौट चुके थे। लेकिन बेयरेस्टो की पारी ने इंग्लैंड की मैच में वापसी कराई। अंतिम ओवर में उन्हें जीत के लिए 16 रन चाहिए थे। क्रिस जोर्डन ने जिमी नीशाम की गेंद पर छक्का और चौका लगाकर मैच को टाई तक पहुंचाया।</p>
    </article>
  </body>
</html>