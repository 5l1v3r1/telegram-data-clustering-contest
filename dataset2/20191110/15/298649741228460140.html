<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/10/corinne-schumacher-michael-%c3%a8-nelle-mani-migliori-top10_20191110_160447/"/>
    <meta property="og:site_name" content="Askanews"/>
    <meta property="article:published_time" content="2019-11-10T15:04:47+00:00"/>
    <meta property="og:title" content="Corinne Schumacher: “Michael è nelle mani migliori”"/>
    <meta property="og:description" content="Roma, 10 nov. (askanews) – A quasi sei anni dal terribile incidente sulle nevi di Meribel del marito Michael Schumacher, la moglie Corinna rompe il silenzio parla a ‘Shès Magazinè della Mercedes, ripresa da alcuni giornali tedeschi e tabloid britannici, raccontando della passione della figlia Gina Maria per gli sport equestri ma soprattutto per la […]"/>
  </head>
  <body>
    <article>
      <h1>Corinne Schumacher: “Michael è nelle mani migliori”</h1>
      <h2>La moglie del fuoriclasse di F1 si racconta a Shès Magazinè</h2>
      <address>
        <time datetime="2019-11-10T15:04:47+00:00">10 Nov 2019, 15:04</time>
      </address>
      <figure>
        <img src="http://www.askanews.it/wp-content/uploads/2019/11/20191110_160434_E9B37535.jpg"/>
      </figure>
      <p>Roma, 10 nov. (askanews) – A quasi sei anni dal terribile incidente sulle nevi di Meribel del marito Michael Schumacher, la moglie Corinna rompe il silenzio parla a ‘Shès Magazinè della Mercedes, ripresa da alcuni giornali tedeschi e tabloid britannici, raccontando della passione della figlia Gina Maria per gli sport equestri ma soprattutto per la prima volta parla anche dell’amato marito. “Quando avevo 30 anni – le sue parole – desideravo moltissimo avere un cavallo e Michael venne con me a Dubai perché volevo comprare un purosangue arabo. Oggi mi rende felice vedere mia figlia poter fare ciò che ama e aver già raggiunto il successo. Ma non dimentico chi devo ringraziare di tutto questo, ovvero mio marito”, aggiunge Corinna rivelando che Michael aveva previsto il successo della figlia: “Mi disse che un giorno Gina Maria sarebbe stata più brava di me e la cosa allora non mi piacque molto. Io lavoravo giorno e notte con i cavalli cercando di capire tutto. Ma lui diceva che ero troppo carina e che Gina invece aveva più polso e carattere e questo mio marito l’aveva intravisto”. Sulle condizioni del sette volte iridato di F1 dice: “Potete stare certi che è nelle migliori mani possibili – ha risposto Corinna – e che stiamo facendo di tutto per aiutarlo. Vi preghiamo di comprendere che stiamo seguendo le volontà di Michael nel mantenere riservato un argomento così delicato come la sua salute”.</p>
      <p>Adx/Int2</p>
    </article>
  </body>
</html>