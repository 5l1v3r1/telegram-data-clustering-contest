<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546220.html/%D8%A7%D8%B9%D8%B2%D8%A7%D9%85-%D9%86%D8%AE%D8%B3%D8%AA%DB%8C%D9%86-%DA%A9%D8%A7%D8%B1%D9%88%D8%A7%D9%86-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2%DB%8C-%D8%A7%D8%B3%D8%AA%D8%A7%D9%86-%D8%A7%D8%B2-%D8%A7%D8%B3%D9%81%D8%B1%D8%A7%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:37:00+00:00"/>
    <meta property="og:title" content="اعزام نخستین کاروان راهیان نور دانش آموزی استان از اسفراین"/>
    <meta property="og:description" content="نخستین کاروان راهیان نور دانش آموزی خراسان شمالی با بدرقه دانش آموزان دختر اسفراینی راهی مناطق عملیاتی دفاع مقدس شدند."/>
  </head>
  <body>
    <article>
      <h1>اعزام نخستین کاروان راهیان نور دانش آموزی استان از اسفراین</h1>
      <address>
        <time datetime="2019-11-10T15:37:00+00:00">10 Nov 2019, 15:37</time>
      </address>
      <p>نخستین کاروان راهیان نور دانش آموزی خراسان شمالی با بدرقه دانش آموزان دختر اسفراینی راهی مناطق عملیاتی دفاع مقدس شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://sepehrain.ir/"> سپهرآیین</a>، سرهنگ پاسدار مهدی الهی‌راد فرمانده ناحیه مقاومت بسیج سپاه اسفراین با اشاره به اینکه ۲۳۰ دانش آموز دختر اسفراینی در قالب نخستین کاروان راهیان نور دانش آموزی استان راهی مناطق عملیاتی شدند، افزود: در مسیر تعالی انقلاب شکوهمند اسلامی در راستای تحقق بیانیه گام دوم انقلاب و شکل گیری تمدن نوین اسلامی تربیت نسل مومن، انقلابی و دارای روحیه جهادی در دستورکار است که کاروان های راهیان نور دانش آموزی می تواند این مهم را تسهیل و تسریع کند.</p>
      <p> وی با قدردانی از فرهنگیان و اولیا در اعزام کاروان های راهیان نور دانش آموزی آشنایی با فرهنگ ایثار و شهادت و انس با شهدا را از مهم ترین ارمغان های حضور دانش آموزان در مناطق عملیاتی دفاع مقدس دانست و خاطر نشان کرد: سال تحصیلی جاری ۶۰۰ دانش آموز دختر و پسر از اسفراین و منطقه بام و صفی آباد در قالب کاروان های راهیان نور دانش آموزی راهی مناطق عملیاتی دفاع مقدس خواهند شد.</p>
      <p> حسین ابراهیمی مدیر آموزش و پرورش اسفراین نیز با اشاره به اینکه اردوهای راهیان نور دانش آموزی بستری برای ترویج و توسعه فرهنگ ایثار و شهادت و مقدمه ای بر تربیت دانش آموز تراز انقلاب اسلامی است، گفت: راهیان نور کلاس درس فرهنگ ایثار و شهادت و پیوند نسل آینده ساز با رشادت ها و مجاهدت های جامعه ایثارگری است.</p>
      <p> وی از اهتمام راویان دفاع مقدس، روحانیون و مبلغان، خادمان شهدا، فرهنگیان و دانشجومعلمان که کاروان های راهیان نور دانش آموزی را همراهی می کنند، قدردانی کرد.<br/>انتهای پیام/اسماعیل زاده </p>
    </article>
  </body>
</html>