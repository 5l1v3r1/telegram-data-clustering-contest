<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/sluga-narodu-gotuye-zakonoproyekt-pro-vidklykannya-deputativ-mazhorytarnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-10T15:55:25+00:00"/>
    <meta property="og:title" content="&quot;Слуга народу&quot; готує законопроєкт про відкликання депутатів-мажоритарників"/>
    <meta property="og:description" content="Партія “Слуга народу” розробляє законопроєкт про відкликання депутатів-мажоритарників через недовіру виборців Про це заявив глава фракції “Слуги народу” у Верховній Раді Давид Арахамія, повідомляє “Укрінформ”. “Він на стадії напрацювання концепту. Ми обговорюємо можливість відкликання депутата-мажоритарника через висловлювання недовіри з боку виборців”, – сказав Арахамія. Він навів приклад Польщі, де будь-яка людина, яка каже, що голосувала за […]"/>
  </head>
  <body>
    <article>
      <h1>"Слуга народу" готує законопроєкт про відкликання депутатів-мажоритарників</h1>
      <address><time datetime="2019-11-10T15:55:25+00:00">10 Nov 2019, 15:55</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/04/verhovna-rada-620x420-c-1.jpg"/>
      </figure>
      <p>Фото УНІАН<br/><b><b>Партія “Слуга народу” розробляє законопроєкт про відкликання депутатів-мажоритарників через недовіру виборців</b></b></p>
      <p>Про це заявив глава фракції “Слуги народу” у Верховній Раді Давид Арахамія, повідомляє <a href="https://www.ukrinform.ua/rubric-polytics/2815333-mazoritarnikiv-zmozut-vidklikati-za-nedoviru-viborciv-u-sluzi-narodu-gotuut-zakon.html">“Укрінформ”</a>.</p>
      <p>“Він на стадії напрацювання концепту. Ми обговорюємо можливість відкликання депутата-мажоритарника через висловлювання недовіри з боку виборців”, – сказав Арахамія.</p>
      <p>Він навів приклад Польщі, де будь-яка людина, яка каже, що голосувала за певного депутата і не довіряє йому, може почати збір підписів щодо недовіри.</p>
      <p>“Потім повинен бути суттєвий відсоток цих людей, які підтримують це питання і далі якась процедура відкликання. Але зараз ідуть консультації з юристами – чи конституційно це взагалі, чи не конституційно. Тому що будуть марні зусилля, якщо ми щось напрацюємо, проголосуємо, а потім Конституційний суд це поверне як неконституційну норму”, – пояснив Арахамія.</p>
      <p>За його словами, наразі немає зараз жодних дедлайнів щодо напрацювання цього законопроєкту.</p>
    </article>
  </body>
</html>