<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740992"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T15:21:00+00:00"/>
    <meta property="og:title" content="เห็นลูกหลับสตาร์ทรถทิ้งไว้ ไปซื้อของ15นาที-ประตูล็อก"/>
    <meta property="og:description" content="แม่ชะล่าใจเห็นลูกหลับอยู่ สตาร์ทรถเปิดแอร์ทิ้งไว้ให้ ก่อนออกไปซื้อของนาน 15 นาที กลับมาอีกที ตกใจประล็อกทุกด้าน รีบเรียกช่างมาสะเดาะ"/>
  </head>
  <body>
    <article>
      <h1>เห็นลูกหลับสตาร์ทรถทิ้งไว้ ไปซื้อของ15นาที-ประตูล็อก</h1>
      <address>
        <time datetime="2019-11-10T15:21:00+00:00">10 Nov 2019, 15:21</time>
      </address>
      <p>
        <b>แม่ชะล่าใจเห็นลูกหลับอยู่ สตาร์ทรถเปิดแอร์ทิ้งไว้ให้ ก่อนออกไปซื้อของนาน 15 นาที กลับมาอีกที ตกใจประล็อกทุกด้าน รีบเรียกช่างมาสะเดาะ</b>
      </p>
      <p>เมื่อวันที่ 10 พ.ย. พ.ต.อ.นฤบาล จิตทยานันท์ ผกก.สภ.แม่ปิง จ.เชียงใหม่ ได้รับแจ้งมีเด็กติดอยู่ในรถยนต์ที่บริเวณ ถนนซุปเปอร์ไฮเวย์ เชียงใหม่-ลำปาง หน้า ห้างบิ๊กซีเอ็กซ์ตร้า ต.หนองป่าครั้ง อ.เมืองเชียงใหม่ จึงรุดไปตรวจสอบพร้อมกู้ภัยมูลนิธิรวมใจเชียงใหม่ เมื่อไปถึงพบกลุ่มประชาชนกำลังยืนล้อมรถเก๋งฮอนด้า แอคคอร์ด สีบรอนเงินซ์ ทะเบียน ญพ 9861 กทม. ภายในรถมีเด็กชายอายุ 5 ขวบ กำลังนอนหลับอยู่และรถก็ล็อกไว้ทุกด้าน<br/><br/>เจ้าหน้าที่พยายามเคาะประตูเรียก แต่เด็กก็ไม่ยอมตื่น ท่ามกลางความเป็นห่วงของมารดาที่ลืมกุญแจไว้ในรถ จึงเรียกช่างกุญแจมาสะเดาะประตูรถที่ล็อกอยู่ ใช้เวลา10 นาที ก็ปลดล็อกได้ท่ามกลางความโล่งใจของผู้คน</p>
      <figure>
        <img src="https://www.dailynews.co.th/admin/upload/20191110/news_XQBTNvZOhN221247_533.jpg?v=20191111038?v=7901"/>
      </figure>
      <p>สอบถาม มารดาเด็กวัย 40 ปี เล่าว่า ได้มาซื้อของที่บริเวณดังกล่าวและจอดรถไว้ พอดีเห็นลูกชายนอนหลับอยู่จึงบอกกับลูกชายว่าจะเข้าไปซื้อของแล้วได้เสียบกุญแจติดเครื่องยนต์ไว้ จากนั้นได้เข้าไปซื้อของ 15 นาที ก็กลับออกมา ปรากฎว่าประตูรถล็อกและลูกชายยังหลับอยู่ พยายามเรียกให้ตื่นแต่ไม่เป็นผล ระหว่างนั้นก็มีพลเมืองดีมาช่วยก่อนตัดสินใจโทรฯขอความช่วยเหลือ<br/><br/>"เหตุการณ์นี้เพิ่งเคยเกิดขึ้นกับตัวเองเป็นครั้งแรก ที่เห็นว่าลูกชายนอนหลับอย่างไม่รู้สึกตัว อาจจะเป็นเพราะลูกชายนั้นอ่อนเพลียจากการทำกิจกรรมหลากหลายในวันนี้ ประกอบกับมืดแล้วและแอร์ใก็เย็น ทำให้นอนหลับสนิท ถือเป็นบทเรียนสำคัญ อยากเตือนคนที่มีลูกเวลาทิ้งเด็กให้นอนหลับในรถควรเปิดกระจกไว้เล็กน้อย เพื่อจะได้ช่วยเหลือได้หากเกิดกรณีฉุกเฉินขึ้น".</p>
      <figure>
        <img src="https://www.dailynews.co.th/admin/upload/20191110/news_QIrNCOgTET221246_533.jpg?v=20191111038?v=3635"/>
      </figure>
    </article>
  </body>
</html>