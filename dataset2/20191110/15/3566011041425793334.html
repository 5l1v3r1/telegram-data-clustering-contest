<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545888.html/%D8%AA%D8%A7%DA%A9%D8%AA%DB%8C%DA%A9-%D9%88%DB%8C%DA%98%D9%87-%D8%B3%D8%A7%DB%8C%D8%AA--%D8%A7%D9%86%D8%AA%D8%AE%D8%A7%D8%A8--%D8%A8%D8%B1%D8%A7%DB%8C-%D9%81%D8%B1%D8%A7%D8%B1-%D8%A7%D8%B2-%D9%BE%D8%A7%D8%B3%D8%AE%DA%AF%D9%88%DB%8C%DB%8C--%D8%A7%D8%B2-%D8%AD%D9%85%D9%84%D9%87-%D8%A8%D9%87-%D9%85%D9%86%D8%AA%D9%82%D8%AF%D8%A7%D9%86-%D8%AA%D8%A7-%D8%B3%DA%A9%D9%88%D8%AA-%D9%85%D8%B7%D9%84%D9%82-%D8%AF%D8%B1-%D9%85%D8%A7%D8%AC%D8%B1%D8%A7%DB%8C-%D8%B3%D9%88%D8%AF%D8%A2%D9%88%D8%B1%DB%8C-%D8%A7%D8%B2-%D8%A7%D8%B1%D8%B2%D8%B4-%D8%A7%D9%81%D8%B2%D9%88%D8%AF%D9%87--%DA%86%D8%B1%D8%A7-%D8%B1%D8%B3%D8%A7%D9%86%D9%87-%D8%AD%D8%A7%D9%85%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D9%87-%D8%B4%D8%A8%D9%87%D8%A7%D8%AA-%D9%BE%D8%A7%D8%B3%D8%AE-%D9%86%D9%85%DB%8C-%D8%AF%D9%87%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:26:00+00:00"/>
    <meta property="og:title" content="تاکتیک ویژه سایت &quot;انتخاب&quot; برای فرار از پاسخگویی؛ از حمله به منتقدان تا سکوت مطلق در ماجرای سودآوری از ارزش افزوده/ چرا رسانه حامی وزیر ارتباطات به شبهات پاسخ نمی دهد؟"/>
    <meta property="og:description" content="رسانه حامی وزیر ارتباطات به جای اینکه به شبهات درباره شرکتهای ارزش افزوده پاسخ دهد به دیگران برچسب اتهام حمایت از خدمات ارزش افزوده را می زند."/>
  </head>
  <body>
    <article>
      <h1>تاکتیک ویژه سایت "انتخاب" برای فرار از پاسخگویی؛ از حمله به منتقدان تا سکوت مطلق در ماجرای سودآوری از ارزش افزوده/ چرا رسانه حامی وزیر ارتباطات به شبهات پاسخ نمی دهد؟</h1>
      <h2>دانا گزارش می‌دهد؛</h2>
      <address>
        <time datetime="2019-11-10T15:26:00+00:00">10 Nov 2019, 15:26</time>
      </address>
      <p>رسانه حامی وزیر ارتباطات به جای اینکه به شبهات درباره شرکتهای ارزش افزوده پاسخ دهد به دیگران برچسب اتهام حمایت از خدمات ارزش افزوده را می زند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «وبسایت انتخاب» یکی ازسایت های حامی «محمد جواد آذری جهرمی»، وزیر ارتباطات است. «سیده حمیده زرآبادی» نماینده اصلاح طلب قزوین درباره این رسانه حامی دولت مطرح می کند: « از آقای جهرمی می‌خواهم در مورد شرکت‌های ارزش‌افزوده زیرمجموعه سایت انتخاب توضیح دهند. گزارشی به دستم رسیده که این شرکت‌ها برای مهرماه مبلغ ۵۳۴ میلیون درآمد داشته‌اند حال از وزیر ارتباطات می‌خواهم یا  این گزارش‌ها را رد کنند و یا به آن پاسخ دهند.»</p>
      <p>حال این سایت بعد از اینکه زرآبادی نکاتی را درباره همکاری اعضای این رسانه با شرکت های خدمات ارزش افزوده مطرح کرد، سعی کرده است که به نوعی با تهمت پراکنی علیه زرابادی و اینکه این نماینده را بوقچی و حامی مافیای خدمات ارزش افزوده (وس) بنامد، فضای رسانه ای را مدیریت کند.  </p>
      <figure>
        <img src="http://newsroom.dana.ir/content/upload/73d5102b-34bf-4fb0-a0e8-44de3693b883.jpg"/>
      </figure>
      <p>  این درحالی است که هنوز اعضای این رسانه به شبهات درباره همکاری با شرکت های خدمات ارزش افزوده پاسخ نگفته است. درواقع درحالی که این شبهه وجود دارد که رسانه انتخاب خود در حوزه ارزش افزوده فعال است به زرآبادی این تهمت را می زند که حامی مافیای ارزش افزوده است.  </p>
      <figure>
        <img src="http://newsroom.dana.ir/content/upload/10419e37-9331-4000-8a35-b1434e00a310.jpg"/>
      </figure>
      <p>  اما از زمانی که زرآبادی این نکته را مطرح کرده است، کانال تلگرامی رسانه انتخاب توامان سعی کرده هم به وی حمله کند و هم اینکه از وزیر ارتباطات حمایت تام و تمام کند.   در همین رابطه، کانال تلگرامی پایگاه اطلاع رسانی انتخاب در واکنشی توهین آمیز «سید حمیده زرآبادی» نماینده اصلاح طلب مردم قزوین را بوقچی مافیای خدمات ارزش افزوده «وس» نامید!  </p>
      <figure>
        <img src="http://newsroom.dana.ir/content/upload/5b14c09f-6c42-4241-813d-f5ec50e4c077.JPG"/>
      </figure>
      <p>  جالب اینجاست که بعد از مدتی کانال انتخاب این متن توهین آمیز و حاکی از اتهام افکنی به نماینده قزوین را حذف کرد.   کانال وبسایت خبری انتخاب البته در مطلبی دیگر توهین و اتهام افکنی خود را به نماینده اصلاح طلب ادامه داد و دوباره این القاب توهین آمیز خود را درباره زرابادی تکرار کرد.   همچنین این رسانه حامی جهرمی، پس از انتشار تصاویر خصوصی «ثنا اسدیان» خواهر زن وزیر ارتباطات توسط یکی از کاربران ضدانقلاب توئیتر آنرا توطئه ای از جانب منتقدان عملکرد وزیر ارتباطات دیده و در مطلبی کوتاه نوشت: « ترور شخصیت آذری جهرمی اینبار با انتشار عکس های خصوصی و خانوادگی توسط مافیای ارزش افزوده»  </p>
      <figure>
        <img src="http://www.dana.ir/content/upload/3fb56317-e0f4-4107-a43e-af2fee550fb9.jpg"/>
      </figure>
      <p>  این کانال تلگرامی که می دانست این تصاویر برای اولین بار از سوی یک کاربر ضدانقلاب توئیتر منتشر شده است، با تکرار ادعای خود درباره منتقدان نوشت: «مخالفان جهرمی دست به دامن سلطنت طلبان شدند.»   این رسانه درحالی که «سیده حمیده زرابادی مطرح می کند، «حامی خدمات ارزش افزوده نیست اما از اینکه وزیر ارتباطات در این حوزه بیشتر از اینکه کار و وظیفه خود را انجام دهد برای خود تبلیغ می کند»، بازهم در اخبار خود تاکید می کند که این نماینده اصلاح طلب حامی خدمات ارزش افزوده است.  </p>
      <figure>
        <img src="http://newsroom.dana.ir/content/upload/9fd09072-4dff-4742-a934-b803c2f20f10.JPG"/>
      </figure>
      <p>  زرابادی در نشست خبری هم توضیح داد که خواهان شفاف سازی درباره مقابله با خدمات ارزش افزوده توسط وزیر ارتباطات است زیرا صنعت ارتباطات یک صنعت روشن وشفافی و کار با آن بسیار شفاف است؛ از سوی دیگر وزیر وظیفه نظارت و اجرا در این حوزه را دارد و بنابراین در مقابله با این موضوع وظیفه خود را انجام می دهند نه فراتر از آن.  </p>
      <figure>
        <img src="http://newsroom.dana.ir/content/upload/1eb54697-1d96-4fbb-a5f5-f65cb325af66.JPG"/>
      </figure>
      <p>  زرآبادی همچنین مطرح کرده است که اگر وزیر در مقابله با خدمات ارزش افزوده مصمم و شفاف است چرا درمورد شرکت های انتخاب که در این حوزه فعالیت می کنند روشنگری و شفاف سازی نمی کند. این درحالی است که نه وزیر و نه رسانه‌ انتخاب درباره شبهاتی که مطرح شده توضیحی ندادند.  </p>
      <figure>
        <img src="http://newsroom.dana.ir/content/upload/37fd13f4-d543-4db4-950f-8da9f326573e.JPG"/>
      </figure>
      <p>  کانال انتخاب چند روزی است بعد از صحبت های زرآبادی درباره شرکت های این رسانه، طرفداری جدی تری را از وزیر  ارتباطات آغاز کرده است و در این حوزه حتی حالت تهاجمی پیدا کرده و به رسانه ها و افرادی که به عملکرد جهرمی در این حوزه انتقاد دارد، حمله می کند.     انتهای پیام/    </p>
    </article>
  </body>
</html>