<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/politics/den-tous-allaksan-ta-fota/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T15:11:53+00:00"/>
    <meta property="og:title" content="Δεν τους… άλλαξαν τα φώτα"/>
    <meta property="og:description" content="Οταν δεν βρίσκουν ηλεκτρολόγο στη ΓΕΝΟΠ"/>
  </head>
  <body>
    <article>
      <h1>Δεν τους… άλλαξαν τα φώτα</h1>
      <h2>Οταν δεν βρίσκουν ηλεκτρολόγο στη ΓΕΝΟΠ</h2>
      <address><time datetime="2019-11-10T15:11:53+00:00">10 Nov 2019, 15:11</time> by <a rel="author">ΤοΒΗΜΑ Team</a></address>
      <p>Στο τηλέφωνο συνδικαλιστής της ΓΕΝΟΠ-ΔΕΗ: «<i>Βρε παιδιά, έναν ηλεκτρολόγο θέλω. Δεν δουλεύουν τα φώτα». </i>Παύση. Κάποιος μιλάει στην άλλη άκρη της γραμμής.</p>
      <p>
        <a href="https://www.in.gr/2019/11/10/world/tourkia-plan-v-tis-amyntikis-viomixanias/">Τουρκία : Το plan Β της αμυντικής βιομηχανίας</a>
      </p>
      <p>Συνδικαλιστής ΓΕΝΟΠ: <i>«Τι θα πει αύριο; Τι να τον κάνω αύριο; Τώρα τον θέλω. Σε λίγο έχουμε συνέντευξη Τύπου και δεν δουλεύουν τα σποτάκια. Μόνο το ένα τρεμοσβήνει».</i> Ξανά παύση.</p>
      <p>Ερώτηση δημοσιογράφου που είχε φτάσει στα γραφεία της Ομοσπονδίας νωρίτερα από ό,τι θα έπρεπε: <i>«Καλά, δεν έχετε έναν ηλεκτρολόγο στη ΓΕΝΟΠ;».</i></p>
      <p>Απάντηση συνδικαλιστή: <i>«Εχουμε τρεις, αλλά είναι σε εξωτερικές δουλειές</i>».</p>
      <p>Μισή ώρα αργότερα η συνέντευξη Τύπου ξεκινά. Με ένα σποτάκι. Να τρεμοσβήνει. Σαν τη μονιμότητα των υπαλλήλων της.</p>
      <p>Οι συνδικαλιστές της ΓΕΝΟΠ ανήγγειλαν τελικά κινητοποιήσεις οι οποίες θα καθοριστούν από τα αρμόδια όργανά τους τις επόμενες ημέρες.</p>
      <p>Κόκκινο πανί το νομοσχέδιο που προωθεί  αλλαγές στο μοντέλο οργάνωσης και λειτουργίας της ΔΕΗ, το οποίο έχει τεθεί σε δημόσια διαβούλευση έως αύριο.</p>
      <p>
        <i>Από τον <a href="https://www.tovima.gr/printed_post/vimatodotis-57/">ΒΗΜΑτοδότη </a>του Βήματος της Κυριακής</i>
      </p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>