<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/novyna/polityka/yes-ne-mozhe-poobicyaty-ukrayini-chlenstvo-kuleba"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T15:24:01+00:00"/>
    <meta property="og:title" content="ЄС не може пообіцяти Україні членство - Кулеба"/>
    <meta property="og:description" content="Кулеба додав, що український уряд поставив перед собою завдання домогтися відповідності економічним критеріям для вступу до ЄС протягом найближчих 5 років."/>
  </head>
  <body>
    <article>
      <h1>ЄС не може пообіцяти Україні членство - Кулеба</h1>
      <address>
        <time datetime="2019-11-10T15:24:01+00:00">10 Nov 2019, 15:24</time>
      </address>
      <p>
        <b>На даний момент Брюссель не може пообіцяти Україні членство в ЄС.</b>
      </p>
      <p>Про це заявив віце-прем'єр-міністр країни з питань європейської та євроатлантичної інтеграції <a href="https://www.slovoidilo.ua/persony/kuleba-dmytro-ivanovych">Дмитро Кулеба</a> в ефірі 5 каналу.</p>
      <p>За словами Кулеби, якщо Україна продовжить збільшувати зв'язки з Європою, зокрема залучати європейський бізнес і збільшувати кількість лоукостів до європейських міст, то членство «прийде само собою».</p>
      <p>«<i>Я розумію, що ми зараз не отримаємо від ЄС ні гучних обіцянок, ні якихось великих, масштабних проектів. Тому нам потрібно зосередитися на іншому. Якщо ми не можемо відкрити двері, то давайте відкриємо всі вікна. Об'єднаймо наші економіки, об'єднаємо людей максимально... Стратегія в тому, щоб крок за кроком відкривати «вікна», запускати більше українського бізнесу туди, залучати більше європейського бізнесу сюди. Більше лоукост-перельотів між різними містами України і ЄС. Більше міжлюдських контактів. І тоді членство в ЄС прийде само собою</i>», - пояснив він.</p>
      <p>Кулеба додав, що український уряд поставив перед собою завдання домогтися відповідності економічним критеріям для вступу до ЄС протягом найближчих 5 років, незважаючи на розуміння, що навіть тоді Україну можуть туди не прийняти.</p>
      <p>«<i>Тому ми вступимо до ЄС тільки тоді, коли буде на те воля і готовність обох сторін</i>», - підкреслив віце-прем'єр.</p>
      <p>Раніше Зеленський заявив, що членство України в ЄС <a href="https://www.slovoidilo.ua/2019/06/05/novyna/polityka/chlenstvo-ukrayiny-yes-pryzvede-kraxu-imperskoho-proektu-rosiyi-zelenskyj">призведе до краху імперського проекту Росії.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/polityka/ukrayinu-vidvidaye-hlava-mzs-estoniyi"/>
        <a href="https://www.slovoidilo.ua/2019/11/02/novyna/polityka/holova-mzs-finlyandiyi-vidvidav-stanycyu-luhansku"/>
        <a href="https://www.slovoidilo.ua/2019/11/01/novyna/polityka/mzs-ukrayiny-vyklykalo-poyasnen-posla-chexiyi"/>
        <a href="https://www.slovoidilo.ua/2019/11/08/novyna/polityka/mzs-poyasnyly-znachymist-rishennya-sudu-oon"/>
      </related>
    </article>
  </body>
</html>