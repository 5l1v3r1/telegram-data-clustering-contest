<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/10/lelegzetelallito-fenyinstallacio-es-tuzijatek-berlinben"/>
    <meta property="og:site_name" content="euronews"/>
    <meta property="article:published_time" content="2019-11-10T15:20:56+00:00"/>
    <meta property="og:title" content="Lélegzetelállító fényinstalláció és tűzijáték Berlinben"/>
    <meta property="og:description" content="A berlini fal lebontásának 30. évfordulójára emlékezett Németország november 9-én. A fővárosban ünnepségek sorozata zajlott, este pedig meghatottan nézték sok ezren a gyönyörű fényparádét a Brandenburgi kapunál."/>
  </head>
  <body>
    <article>
      <h1>Lélegzetelállító fényinstalláció és tűzijáték Berlinben</h1>
      <address><time datetime="2019-11-10T15:20:56+00:00">10 Nov 2019, 15:20</time> by <a rel="author">Anna Flori</a></address>
      <p>November 9-én volt 30 éve, hogy lebontották a berlini falat, amely ketté szelte a várost, kijelölte Kelet- és Nyugat-Németország határát, családokat szakítva széjjel egyik napról a másikra 1961-ben. Az év augusztusában még csak szögesdrótot húztak fel, hogy az NDK területén lévő város Nyugat-Németországhoz tartozó részét elkerítsék. A kerítés helyén aztán falat emeltek, amelyet megközelíteni sem lehetett. A szovjet peresztrojka idején, 1989-ben az NDK-ban is enyhülés kezdődött. Novemberben utazási könnyítéseket jelentettek be, és egy félreértés folytán ezek azonnal hatályba is léptek. Így aztán az emberek felkerekedtek, és tódultak a fal felé, miközben a határőröket senki sem értesítette. Végül is arra kaptak utasítást, hogy a hangoskodókat engedjék át, de vissza már ne jöhessenek. A tömeg végül akkorára dagadt, hogy éjjel 11-kor felnyitották a sorompókat a Bornholmer strassei átkelőnél. Erre emlékeztek pénteken este látványos tűzijátékkal Berlinben.</p>
    </article>
  </body>
</html>