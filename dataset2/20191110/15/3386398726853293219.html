<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bologna.repubblica.it/cronaca/2019/11/10/news/case_agli_stranieri_dopo_la_gogna_social_parte_l_esposto_contro_fratelli_d_italia-240775792/"/>
    <meta property="og:site_name" content="Repubblica.it"/>
    <meta property="article:published_time" content="2019-11-10T15:49:00+00:00"/>
    <meta property="og:title" content="Case agli stranieri, dopo la gogna social parte l'esposto contro Fratelli d'Italia"/>
    <meta property="og:description" content="L'avvocata Cathy La Torre, promotrice della campagna &quot;Odiare ti costa&quot;, presenta una segnalazione al Garante della privacy dopo il video di Marco"/>
  </head>
  <body>
    <article>
      <h1>Case agli stranieri, dopo la gogna social parte l'esposto contro Fratelli d'Italia</h1>
      <h2>L'avvocata Cathy La Torre, promotrice della campagna "Odiare ti costa", presenta una segnalazione al Garante della privacy dopo il video di Marco Lisei e Galeazzo Bignami: "Ora rischiano pesanti sanzioni"</h2>
      <address>
        <time datetime="2019-11-10T15:49:00+00:00">10 Nov 2019, 15:49</time>
      </address>
      <p>Un esposto al garante della privacy contro gli esponenti bolognesi di Fratelli d'Italia che, nei giorni scorsi, <b><a href="https://bologna.repubblica.it/cronaca/2019/11/08/news/bologna_case_pubbliche_agli_stranieri_fdi_li_mette_alla_gogna_nei_social-240587510/">in un video pubblicato su Facebook</a></b>, hanno passato in rassegna nomi e cognomi di famiglie di origine straniera sui citofoni delle case popolari a Bologna. Lo ha presentato l'avvocata Cathy La Torre, promotrice del network "Odiare ti costa" che intenta azioni legali contro le offese via web.<br/><br/><br/>Dell'episodio si sono resi protagonisti il deputato Galeazzo Bignami, ex Forza Italia da poco passato a Fratelli d'Italia e Marco Lisei, consigliere comunale ex Fi e ora anch'egli FdI, candidato alle prossime regionali che, insieme, sono andati nel quartiere Bolognina.<br/><br/>"Sulle case e i negozi degli ebrei - dice La Torre - i nazisti affiggevano cartelli che potessero agevolarne il riconoscimento. Oggi il censimento della razza che 'ruba' agli ariani, si fa con telecamera e Facebook. Adesso rischiano un procedimento e pesanti sanzioni".</p>
    </article>
  </body>
</html>