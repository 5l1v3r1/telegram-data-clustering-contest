<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620819/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%AA%D8%B5%D9%85%DB%8C%D9%85%DB%8C-%D8%A8%D8%B1%D8%A7%DB%8C-%D9%86%DB%8C%D8%A7%D9%85%D8%AF%D9%86-%D9%86%DA%AF%D8%B1%D9%81%D8%AA%D9%87%DA%A9%D8%A7%D9%86%D8%AF%DB%8C%D8%AF%D8%A7%D8%AA%D9%88%D8%B1%DB%8C%DB%B1%DB%B4%DB%B0%DB%B0-%D9%85%D9%86%D8%A7%D9%81%D8%A7%D8%AA%DB%8C-%D8%A8%D8%A7-%DA%A9%D8%A7%D9%86%D8%AF%DB%8C%D8%AF%D8%A7%D8%AA%D9%88%D8%B1%DB%8C-%D8%A8%D8%B1%D8%A7%DB%8C-%D9%85%D8%AC%D9%84%D8%B3-%D9%86%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T15:30:00+00:00"/>
    <meta property="og:title" content="«لاریجانی» تصمیمی برای نیامدن نگرفته/کاندیداتوری۱۴۰۰ منافاتی با کاندیداتوری برای مجلس ندارد"/>
    <meta property="og:description" content="یک عضو هیات رئیسه مجلس شورای اسلامی با اشاره به انتشار خبرهایی مبنی بر تصمیم رئیس مجلس برای عدم حضور در انتخابات دوره آینده مجلس گفت که لاریجانی هیچ تصمیمی برای عدم حضور در انتخابات نگرفته‌اند."/>
  </head>
  <body>
    <article>
      <h1>«لاریجانی» تصمیمی برای نیامدن نگرفته/کاندیداتوری۱۴۰۰ منافاتی با کاندیداتوری برای مجلس ندارد</h1>
      <h2>نعمتی:</h2>
      <address>
        <time datetime="2019-11-10T15:30:00+00:00">10 Nov 2019, 15:30</time>
      </address>
      <p>
        <i>یک عضو هیات رئیسه مجلس شورای اسلامی با اشاره به انتشار خبرهایی مبنی بر تصمیم رئیس مجلس برای عدم حضور در انتخابات دوره آینده مجلس گفت که لاریجانی هیچ تصمیمی برای عدم حضور در انتخابات نگرفته‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بهروز نعمتی اظهار کرد: عده‌ای برای اینکه کارهای خودشان را لاپوشانی کنند چنین حرف‌هایی را می‌زنند که در قم تشکیلاتی ایجاد شده و قرار است برخی افراد کاندیدا باشند و بعد هم می‌گویند لاریجانی رزومه نداده است.</p>
      <p>وی افزود: آقای لاریجانی کدام دفعه به یک تشکیلات رزومه داده است. مشخص است که این حرف‌ها حرف رقیب است و به این شکل می‌خواهند از ایشان انتقام بگیرند.</p>
      <p>نعمتی ادامه داد: طبیعتا اگر آقای لاریجانی تصمیمی در مورد حضور یا عدم حضور در انتخابات گرفته باشد یا باید خودش آن را اعلام کند یا دفترش و یا نزدیکانش، من تا امروز حرف نیامدن از ایشان نشنیده‌ام و ایشان هیچ تصمیمی برای نیامدن در انتخابات مجلس نگرفتند.</p>
      <p>وی درباره احتمال تغییر حوزه انتخابیه علی لاریجانی در انتخابات دور یازدهم مجلس نیز گفت: ایشان بعید است که از تهران یا آمل کاندیدا شود به هر حال آقای لاریجانی عالم زاده است و اگر بخواهد در انتخابات حضور یابد از قم کاندیدا می‌شود.</p>
      <p>نعمتی درباره برخی گمانه زنی‌ها مبنی بر احتمال کاندیداتوری علی لاریجانی در انتخابات ریاست جمهوری سال ۱۴۰۰ گفت: این موضوع منافاتی با این که ایشان در انتخابات مجلس آینده حضور پیدا کند، ندارد. خیلی‌ها هستند که می‌خواهند به مجلس بیایند و بعد از آن رئیس جمهور شوند.</p>
    </article>
  </body>
</html>