<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/arahamiya-ne-bachyt-prychyn-rotatsiyi-kabminu/"/>
    <meta property="og:site_name" content="Рубрика"/>
    <meta property="article:published_time" content="2019-11-10T15:13:08+00:00"/>
    <meta property="og:title" content="Арахамія не бачить причин ротації Кабміну"/>
    <meta property="og:description" content="Лідер фракції “Слуга народу” у Верховній Раді Давид Арахамія не бачить причин зміни особового складу Кабінету Міністрів України найближчим часом. “Ротації Кабміну, я думаю, не має бути. Ми надали (Кабміну – ред.), здається, один рік імунітету фактично. Все що може бути – якщо хтось буде незадовільно працювати, то (буде – ред.) ротація якихось міністрів конкретно. […]"/>
  </head>
  <body>
    <article>
      <h1>Арахамія не бачить причин ротації Кабміну</h1>
      <address><time datetime="2019-11-10T15:13:08+00:00">10 Nov 2019, 15:13</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/06/E5A452C0-7E9A-4B42-B636-F78E4CA4468B_w1023_r1_s-620x420.jpg"/>
      </figure>
      <p>
        <b>
          <b>Лідер фракції “Слуга народу” у Верховній Раді Давид Арахамія не бачить причин зміни особового складу Кабінету Міністрів України найближчим часом.</b>
        </b>
      </p>
      <p>“Ротації Кабміну, я думаю, не має бути. Ми надали (Кабміну – ред.), здається, один рік імунітету фактично. Все що може бути – якщо хтось буде незадовільно працювати, то (буде – ред.) ротація якихось міністрів конкретно. Зараз сигналів якихось потужних, що треба когось міняти, я не чув”, – сказав Арахамія журналістам у неділю перед з’їздом партії “Слуга народу” в Києві.</p>
      <p>Відповідаючи на запитання, чи має він намір залишати посаду голови фракції, він сказав: “до нового року точно немає планів”. “У мене просто є червоні лінії – це ринок землі і отримання траншу МВФ”, – додав Арахамія.</p>
      <p>Нагадаємо, <a href="https://rubryka.com/2019/11/10/arahamiya-dopuskaye-75-jmovirnosti-dostrokovogo-rozpusku-rady/">Арахамія допускає 75% ймовірності дострокового розпуску Ради.</a></p>
      <p>Джерело: <a href="https://ua.interfax.com.ua/news/political/623692.html">Інтерфакс-Україна</a></p>
    </article>
  </body>
</html>