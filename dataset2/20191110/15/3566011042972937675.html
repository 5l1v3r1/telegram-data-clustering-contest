<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546205.html/%D8%AF%D8%B4%D9%85%D9%86-%DB%8C%D8%A7%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%BE%D8%B4%D8%AA%D9%88%D8%A7%D9%86%D9%87-%D8%AF%DB%8C%D9%86-%D9%88-%D9%88%D8%AD%D8%AF%D8%AA-%D9%85%D8%B3%D9%84%D9%85%D8%A7%D9%86%D8%A7%D9%86-%D8%B1%D8%A7-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:35:00+00:00"/>
    <meta property="og:title" content="دشمن یارای مقابله با پشتوانه دین و وحدت مسلمانان را ندارد"/>
    <meta property="og:description" content="نماینده ولی فقیه در استان کرمانشاه گفت: دشمن توان و یارای مقابله با پشتوانه دین و وحدت مسلمانان را ندارد."/>
  </head>
  <body>
    <article>
      <h1>دشمن یارای مقابله با پشتوانه دین و وحدت مسلمانان را ندارد</h1>
      <h2>آیت الله علما:</h2>
      <address>
        <time datetime="2019-11-10T15:35:00+00:00">10 Nov 2019, 15:35</time>
      </address>
      <p>نماینده ولی فقیه در استان کرمانشاه گفت: دشمن توان و یارای مقابله با پشتوانه دین و وحدت مسلمانان را ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://www.mersadnews.ir/news/386874/%D8%AF%D8%B4%D9%85%D9%86-%DB%8C%D8%A7%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%BE%D8%B4%D8%AA%D9%88%D8%A7%D9%86%D9%87-%D8%AF%DB%8C%D9%86-%D9%88-%D9%88%D8%AD%D8%AF%D8%AA-%D9%85%D8%B3%D9%84%D9%85%D8%A7%D9%86%D8%A7%D9%86-%D8%B1%D8%A7-%D9%86%D8%AF%D8%A7%D8%B1%D8%AF"> مرصادنیوز</a> آیت الله مصطفی علما پیش از ظهر  امروز یکشنبه در مراسم بزرگ میلاد پیامبر اسلام(ص) که در شهرستان پاوه برگزار شد، با اشاره به آیاتی از قرآن مجید اظهار داشت: ملا صدرا فیلسوف بزرگ ایرانی معتقد بود هر گیاهی که از زمین سبز شود، و هر قطره بارانی که از آسمان ببارد یک ملائکه و یک انرژی خاصی کنار آن دارد.</p>
      <p>وی ادامه داد: خداوند می فرماید خودم و ملائکه و هرچه که در هستی دارم و شما از مومنین از اول خلقت، برای رسول خدا صلوات و درود و رحمت و عنایت می فرستند.</p>
      <p>نماینده ولی فقیه در استان کرمانشاه با تاکید بر اینکه رسول خدا(ص) سرمایه بشریت است، افزود: ۱۲۴ هزار پیامبر داریم که نام شماری از آنها در آیات و روایات آمده اما این تعریف مخصوص رسول خداوند(ص) است.</p>
      <p>آیت الله علما گفت: رسول خدا خلیفه اول و پشتوانه اسلام است ، محور همه خیرات و برکات است لذا اسلام شکست ندارد و این دین تاکنون زنده مانده و برای دنیا سخن دارد.</p>
      <p>وی  با تاکید بر اینکه هرجا منطق باشد شکست معنایی نداد، خاطرنشان کرد: هزاران نفر هم اگر در مقابل دین بایستند چون دین پشتوانه دارد نمی توانند کاری کنند همانگونه که طی این ۱۴۰۰ سال دشمنان هزاران نقشه کشیده اند و موفق نبوده اند.</p>
      <p>نماینده ولی فقیه در استان کرمانشاه با بیان اینکه پیامبر اکرم(ص) خلیفه اول خداوند و مظهر پروردگار است، افزود: ایشان پشتوانه اسلام، محور همه خیرات و برکات است و برهمین مبنا اسلام شکست ندارد هرچند دشمنان سعی کردند با علم کردن داعش خللی ایجاد کنند اما نتوانستند.</p>
      <p>آیت الله علما عنوان کرد: دین منطق دارد با دین نمی توان جنگید لذا همه برای دین فدا شدند تا جایی که رجز معروف حضرت عباس(ع) در روز عاشورا مبنی بر اینکه « والله اگر دستهای مرا قطع کنید من دین مصطفی را یاری می کنم» بر همین موضوع دلالت دارد.</p>
      <p>وی افزود: امروزه اسلام لحظه به لحظه خود را نشان می دهد و این ناشی از بصیرت مردم و نسل جوان است و شاهد رویش های فراوانی هستیم زیرا دین اسلام جاذبه دارد.</p>
      <p>نماینده ولی فقیه در استان کرمانشاه با تاکید بر اینکه همگان باید اعتلای کلمه توحید لا اله الا الله را سرلوحه امور خود قرار دهند، گفت: امروز دنیا روی اسلام حساب باز کرده است.</p>
      <p>آیت الله علما با بیان اینکه زمانی کرمانشاه جولانگاه آمریکایی ها بوده است، عنوان کرد: تا زمانی که در برابر دشمنان وحدت داشته باشیم کسی نمی تواند در مقابل ما بایستد.</p>
      <p>وی خاطرنشان کرد: امروزه علما مسئولیت بیشتری دارند و باید جوانان ها را جذب کنند زیرا ثروت ما جوانان است و نفت و گاز ثروت نیست.</p>
      <p>نماینده ولی فقیه در استان کرمانشاه با تاکید بر اینکه امروز کفر جهانی با فکر جوانهای ما کار دارد، افزود: می توان خرید نفت را محدود کرد اما اگر فکر جوان ها دزیده شود مصیبت است بنابراین باید مراقبت شوند.</p>
      <p>آیت الله علما با بیان اینکه همگی باید برای اعتلای کلمه «لا اله الا الله» دست به دست هم دهیم، گفت: خداوند پیغمبر(ص) را برای ما اسوه قرار داده بنابراین باید در تمام کارها آن را سرلوحه قرار دهیم.</p>
      <p>انتهای پیام/</p>
    </article>
  </body>
</html>