<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/odblokirajte-financni-tok-230156"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T15:10:00+00:00"/>
    <meta property="og:title" content="Odblokirajte finančni tok"/>
    <meta property="og:description" content="Negativna čustva, dogodki, finančni pretresi, vplivi prednikov, negotovost, dvom in strah so skriti saboterji obilja. Če so bili vaši predniki revni, nosite s sabo vzorec pomanjkanja. Če so bili ..."/>
  </head>
  <body>
    <article>
      <h1>Odblokirajte finančni tok</h1>
      <h2>Finančne izgube, bankrot in pomanjkanje se lahko prenašajo. Prepoznajte travmo in negativna občutja spremenite v veselje.</h2>
      <address><time datetime="2019-11-10T15:10:00+00:00">10 Nov 2019, 15:10</time> by <a rel="author">M. B. Z.</a></address>
      <p>Negativna čustva, dogodki, finančni pretresi, vplivi prednikov, negotovost, dvom in strah so skriti saboterji obilja. Če so bili vaši predniki revni, nosite s sabo vzorec pomanjkanja. Če so bili premalo plačani in nenehno v dolgovih, se jih boste tudi sami težko otresli. Zdelo se vam bo, da vam denar nenehno polzi iz rok.<br/><br/>Da bi preprogramirali svoj finančni vzorec, morate naprej prepoznati situacijo v svojem ali življenju prednikov, ki je povzročila finančno disonanco. Občutite bolečino dogodka in pošiljajte ljubezen prizadetemu delu sebe, v katerem ostaja ujeta. Opazujte bolečino, ki jo je ustvarila prvotna situacija, dokler se vam oseba, ki je ustvarila vaš negativni finančni vzorec, ne bo zagabila, naj bodo to starši, ki niso znali z denarjem, stari starši ali kdor koli drug.<br/><br/>Prepoznati morate namreč osebo, situacijo, družbo, religijo ali institucijo, ki je povezana z vašo osnovno finančno rano. Niste je ustvarili sami, kajti negativnega prepričanja ne sprejemamo zavestno. Poskusite razumeti povzročitelja vzorca in mu odpustite, nato pa prosite vesolje, naj vas osvobodi občutka, ki ni vaš.<br/><br/>Odpustite si, ker ste ga sprejeli, in razumite, da niste imeli druge možnosti kot posvojiti prepričanje, da vam obilje ne pripada. Ostanite v tem zavedanju, nato pa spremenite negativna občutja v čisto veselje, ki je energija pritegovanja blaginje.<br/><br/>Kaj glede denarja bi vas razveselilo? Naj vam odgovor sam šine v glavo. Morate odplačati dolgove? Začeti zapravljati zase namesto za druge? Prositi za povišico? Poslušajte odgovor. Redno si zastavljajte isto vprašanje in zaupajte, da bo denar pritekal v vaše žepe. </p>
    </article>
  </body>
</html>