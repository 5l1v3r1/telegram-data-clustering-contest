<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/10/guida-programmi-tv-domenica-10-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-10T15:35:00+00:00"/>
    <meta property="og:title" content="Cosa c’è stasera in TV"/>
    <meta property="og:description" content="&quot;Nozze Romane&quot; su Rai 1 e &quot;Cast Away&quot; su Canale 5, oppure Le Iene (il programma, non il film), Che tempo che fa e Non è l'Arena"/>
  </head>
  <body>
    <article>
      <h1>Cosa c’è stasera in TV</h1>
      <h2>"Nozze Romane" su Rai 1 e "Cast Away" su Canale 5, oppure Le Iene (il programma, non il film), Che tempo che fa e Non è l'Arena</h2>
      <address>
        <time datetime="2019-11-10T15:35:00+00:00">10 Nov 2019, 15:35</time>
      </address>
      <p>Stasera in TV ci saranno <i>Nozze romane</i>, un film per la tv che fa volutamente riferimento al famoso film in cui a essere romane sono le vacanze, e <i>Cast Away</i>, un film il cui cast è quasi interamente formato da Tom Hanks. Oppure i programmi: Le Iene su Italia 1, Che tempo che fa su Rai 2 o Non è l’Arena su La7.</p>
      <hr/>
      <p>
        <b>Rai 1</b>
      </p>
      <p><b>21.25 – <i>Nozze romane</i></b><br/>Un film per la tv co-prodotto dalla Rai e da alcuni investitori tedeschi. Il sito Rai spiega che «il titolo volutamente richiama <i>Vacanze romane</i>» e che è pieno di scene girate nei posti più famosi della città. La protagonista è «una principessa acqua e sapone» che incontra un «brillante architetto» tedesco. Lui si innamora di lei e con gran celerità le chiede di sposarlo. Dal trailer sembra un film leggero, che vuole anche fare un po’ ridere. Lo <a href="http://www.ilpost.it/2017/04/16/boris-scene-famose/#steps_2">smarmellamento</a> è alle stelle.</p>
      <figure>
        <iframe data-src="https://twitter.com/RaiUno/status/1193498538488946689?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 2</b>
      </p>
      <p><b>21.00 – <i>Che tempo che fa</i></b><br/>È una nuova puntata del talk show presentato da Fabio Fazio con Luciana Littizzetto e Filippa Lagerback. Il programma da quest’anno è su Rai 2 invece che su Rai 1. Tra gli ospiti di questa sera ci sono Stefania Sandrelli, Antonio Albanese, Stefano De Martino e Gad Lerner.</p>
      <figure>
        <iframe data-src="https://twitter.com/chetempochefa/status/1193126596917510145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 3</b>
      </p>
      <p><b>20.30 – Conta su di noi Speciale AIRC<br/></b>Una serata speciale dedicata alla ricerca contro il cancro, condotta da Carlo Conti.</p>
      <figure>
        <iframe data-src="https://twitter.com/RaiTre/status/1193483186853965825?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.27 – <i>Cast Away</i></b><br/>È il film del 2000 in cui recitano principalmente Tom Hanks, Helen Hunt e un pallone da pallavolo sgonfio della Wilson. La regia è di Robert Zemeckis e la storia è quella di un analista della FedEx che naufraga su un’isola deserta dopo la caduta dell’aereo su cui viaggiava.</p>
      <figure>
        <iframe src="https://www.youtube.com/embed/4tVklCz2jcI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.20 – <i>Monteperdido</i></b><br/>Primo episodio della prima stagione di una serie tv spagnola la cui attrice protagonista è la stessa di <i>Il Segreto</i>. “È rimasta nel cuore di tutti gli italiani”, scrive <i>Sorrisi e Canzoni</i>. “Anche perché quando è protagonista di una fiction riesce sempre a farci emozionare”. Vedete un po’ voi.</p>
      <figure>
        <iframe src="https://www.youtube.com/embed/5OGB5AgAU9Q" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Italia 1</b>
      </p>
      <p><b>21.20 – <i>Le Iene Show<br/></i></b>Nuova puntata del programma televisivo di intrattenimento ideato da Davide Parenti  e condotto da Alessia Marcuzzi e Nicola Savino con la Gialappa’s Band.</p>
      <figure>
        <iframe data-src="https://twitter.com/redazioneiene/status/1193221371771404288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>La7</b>
      </p>
      <p><b>20.35 – <i>Non è l’Arena</i></b><br/>Su La7 continua il programma di approfondimento e inchieste condotto da Massimo Giletti.</p>
      <figure>
        <iframe data-src="https://twitter.com/La7tv/status/1193468341744070656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.30 – <i>Quattro Hotel</i></b><br/>Nuova puntata del talent show dello chef Bruno Barbieri, in cui quattro hotel si sfidano per capire quale sia il migliore.</p>
      <hr/>
      <p>
        <b>Rai Movie</b>
      </p>
      <p><b>21.10 – <i>3 Generations – Una famiglia quasi perfetta</i></b><br/>È un film diretto dalla regista britannica Gaby Dellal, con protagonista Elle Fanning, la ragazzina bionda di <i>Maleficent</i> e <i>Somewhere</i>, e protagonista di <i>The Neon Demon</i>. Fanning interpreta Ray, un ragazzo transgender che prima si chiamava Ramona. Il film parla di Ray, sua madre e sua nonna prima e dopo la sua decisione di cambiare sesso, e della ricerca del padre di Ray, che ha abbandonato la famiglia ma di cui c’è bisogno per il consenso legale alla transizione di Ray. La cosa migliore di <i>3 Generations </i>è il cast: Fanning è molto brava, sua madre è interpretata da Naomi Watts, sua nonna da Susan Sarandon (due che è raro non siano molto brave).</p>
      <blockquote>
        <a href="https://www.ilpost.it/2016/11/23/3-generations-una-famiglia-quasi-perfetta/">Com’è “3 Generations – Una famiglia quasi perfetta”</a>
      </blockquote>
      <hr/>
      <p>
        <b>Iris</b>
      </p>
      <p><b>21.00 – <i>Il curioso caso di Benjamin Button</i></b><br/>Il film di David Fincher, tratto da un racconto di Francis Scott Fitzgerald, in cui Brad Pitt nasce vecchio e ringiovanisce con il tempo.</p>
      <figure>
        <iframe src="https://www.youtube.com/embed/GA2nQDp19N0" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno<br/>21.15 – <i>Diamond 13</i></b>
      </p>
      <figure>
        <iframe src="https://www.youtube.com/embed/pNEkTVulw8E" width="675" height="380" data-service="Youtube" scrolling="no"/>
      </figure>
      <p>
        <b>Sky Cinema Due<br/>21.15 – <i>La promessa dell’alba</i></b>
      </p>
      <figure>
        <iframe src="https://www.youtube.com/embed/PZYHF6A30Z4" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/09/25-gran-documentari-su-netflix/"/>
        <a href="https://www.ilpost.it/2019/10/23/raiplay-nuovo-fiorello/"/>
        <a href="https://www.ilpost.it/2019/11/09/urbanismo-tattico/"/>
      </related>
    </article>
  </body>
</html>