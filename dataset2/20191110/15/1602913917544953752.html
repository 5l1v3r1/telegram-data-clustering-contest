<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/sibiu-cinci-persoane-ranite-intre-care-doi-copii-dupa-ce-masina-in-care-se-aflau-s-a-rasturnat-18563795"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T15:45:22+00:00"/>
    <meta property="og:title" content="Sibiu: Cinci persoane rănite, între care doi copii, după ce maşina în care se aflau s-a răsturnat"/>
    <meta property="og:description" content="Cinci persoane, între care doi copii, au fost rănite, duminică, pe un drum judeţean din Sibiu, după ce maşina în care se aflau s-a răsturnat. Toţi cei implicaţi au fost duşi la spital, cu multe contuzii, dar conştienţi."/>
  </head>
  <body>
    <article>
      <h1>Sibiu: Cinci persoane rănite, între care doi copii, după ce maşina în care se aflau s-a răsturnat</h1>
      <address>
        <time datetime="2019-11-10T15:45:22+00:00">10 Nov 2019, 15:45</time>
      </address>
      <p>Cinci persoane, între care doi copii, au fost rănite, duminică, pe un drum judeţean din Sibiu, după ce maşina în care se aflau s-a răsturnat. Toţi cei implicaţi au fost duşi la spital, cu multe contuzii, dar conştienţi.</p>
      <p>Potrivit ISU Sibiu, o maşină în care se aflau cinci persoane, între care doi copii, de 7 şi 11 ani, s-a răsturnat pe drumul judeţean dintre localităţile Roşia şi Vurpăr.</p>
      <p>După ce au primit primele îngrijiri la faţa locului, paramedicii SMURD au dus la spital un băiat de 7 ani, cu mai multe contuzii, şi pe mama sa, în vârstă de 25 de ani. De asemenea, la spital a ajuns şi o fetiţă de 11 ani, cu traumatism la picior.</p>
      <p>Echipajele SAJ au transportat la UPU Sibiu un bărbat de 25 ani cu traumatism cranio-cerebral şi o femeie de 32 de ani cu traumatism lombar.</p>
      <p>Poliţiştii au stabilit, din primele cercetări, că şoferul maşinii a pierdut controlul asupra direcţiei şi s-a răsturnat în afara drumului. Verificările sunt continuate de poliţiştii rutieri.</p>
    </article>
  </body>
</html>