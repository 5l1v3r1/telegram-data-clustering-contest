<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546172.html/%D8%AA%D8%B9%D8%A7%D9%84%DB%8C-%D8%A7%D8%B9%D8%B6%D8%A7%DB%8C-%D8%AE%D8%A7%D9%86%D9%88%D8%A7%D8%AF%D9%87-%D8%AF%D8%B1-%DA%AF%D8%B1%D9%88-%D8%B3%D9%84%D8%A7%D9%85%D8%AA-%D8%B1%D9%88%D8%AD%DB%8C-%D9%88-%D8%AC%D8%B3%D9%85%DB%8C-%D9%85%D8%A7%D8%AF%D8%B1--%D8%AA%D9%88%D8%AC%D9%87-%D8%A8%D9%87-%D8%A7%D8%B9%DB%8C%D8%A7%D8%AF-%D9%85%D8%B0%D9%87%D8%A8%DB%8C-%D8%AF%D8%B1-%D9%85%D8%B9%D9%86%D9%88%DB%8C%D8%AA-%D9%81%D8%B1%D8%B2%D9%86%D8%AF%D8%A7%D9%86-%D8%A7%D8%AB%D8%B1%DA%AF%D8%B0%D8%A7%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:36:00+00:00"/>
    <meta property="og:title" content="تعالی اعضای خانواده در گرو سلامت روحی و جسمی مادر/ توجه به اعیاد مذهبی در معنویت فرزندان اثرگذار است"/>
    <meta property="og:description" content="کارشناس مسائل فرهنگی و مذهبی گفت: سلامت جسمی، روحی و نشاط روانی زن، تاثیر فراوانی در حل مسائل و مشکلاتی دارد که در طول زندگی ممکن است اتفاق بیافتد و از طرفی قدرت صبر و تاب آوری مسائل را در زن بیشتر می کند ضمن این که رشد و تریبت بهتر فرزندان در گرو سلامت مادر است."/>
  </head>
  <body>
    <article>
      <h1>تعالی اعضای خانواده در گرو سلامت روحی و جسمی مادر/ توجه به اعیاد مذهبی در معنویت فرزندان اثرگذار است</h1>
      <h2>کارشناس مسائل فرهنگی و مذهبی مطرح کرد؛</h2>
      <address>
        <time datetime="2019-11-10T15:36:00+00:00">10 Nov 2019, 15:36</time>
      </address>
      <p>کارشناس مسائل فرهنگی و مذهبی گفت: سلامت جسمی، روحی و نشاط روانی زن، تاثیر فراوانی در حل مسائل و مشکلاتی دارد که در طول زندگی ممکن است اتفاق بیافتد و از طرفی قدرت صبر و تاب آوری مسائل را در زن بیشتر می کند ضمن این که رشد و تریبت بهتر فرزندان در گرو سلامت مادر است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.armanekerman.ir/">راه آرمان</a>؛ محبوبه اسماعیل زاده کارشناس مسائل فرهنگی و مذهبی در خصوص نقش زن در رشد، تعالی و معنویت خانواده گفت: خداوند متعال به زنان ظرافت، لطافت و قابلت هایی داده است که در جهت ایجاد معنویت، صمیمت بین اعضای خانواده و حل مسائل و بحران های مختلف توانمند تر هستند.</p>
      <p>وی ادامه داد: توجه به سلامت جسمی و روحی زن و اعضای خانواده از مسائلی است که باید به آن توجه ویژه نمود، زن درخانه باید با برنامه ریزی بتواند به سلامت جسمی و روحی خود برسد و همچنین اهمیت این موضوع را با برنامه های مشترک از جمله پیاده روی،رفتن به فضاهای تفریحی به اعضای خانواده انتقال دهند.</p>
      <p>این مدرس دانشگاه بیان داشت: سلامت جسمی، روحی و نشاط روانی زن، تاثیر فراوانی در حل مسائل و مشکلاتی دارد که در طول زندگی ممکن است اتفاق بیافتد و از طرفی قدرت صبر و تاب آوری مسائل را در زن بیشتر می کند ضمن این که رشد و تریبت بهتر فرزندان در گرو سلامت مادر است.</p>
      <p>اسماعیل زاده  به سلامت تغذیه زن اشاره و تشریح کرد: فرهنگ های نامناسب، غلط و گرایش به  این فرهنگ ها، از طرفی ورود انواع فست فود به زندگی افراد، سلامت جسمی خانواده و فرزندان را تنزل داده است از این رو جهت رشد خانواده و حفظ سلامت جسمی آن باید درایت مادر خانواده به کار آید.</p>
      <p>این مدرس دانشگاه بیان داشت: بانوان باید سعی کنند تا مهارت های زندگی را به درستی بیاموزند و ارتباط صحیح با همسر، فرزندان و مهارت های حل مسئله، ارتباط کلامی و غیر کلامی را بیاموزند تا از زندگی آرام و متعادلی برخوردار باشند.</p>
      <p>وی با تاکید بر این که جذب مشارکت مردان در انجام امورات زندگی بسیار مهم است،توضیح داد: متاسفانه در زندگی های امروزی این گونه حاکم شده است که مردان همه امورات داخلی منزل از جمله رسیدگی به نظافت خانه، تربیت فرزندان و… را به طور کامل به دوش زن خانواده گذاشته اند و خود را فارغ کرده اند در حالیکه حضور انجام فعالیت و کمک در داخل خانه توسط مردان می تواند در رشد و تعالی اعضای خانواده نقش بسزایی داشته باشد.</p>
      <p>کارشناس مسائل فرهنگی و مذهبی تشریح کرد: اگر زوجین به عنوان همسر و به عنوان پدر و مادر نتوانند ارتباط خوب، منطقی و معقول با یکدیگر داشته باشند قاعدتا در تدبیر امورات زندگی هم دچار مشکل و نقص خواهند شد.</p>
      <p>اسماعیل زاده با اشاره به این که در تحکیم خانواده موضوعی است به عنوان رعایت مرزها در خانواده،اظهار داشت:  برخی مرزها داخلی و برخی خارجی هستند برای مثال در داخل خانواده پدر و مادر و فرزندان حدود و قیودی دارند که باید توسط اعضای خانواده رعایت شوند.</p>
      <p>وی ادامه داد: در خصوص مرزهای خارجی باید گفت که هر یک از اعضای خانواده باید بدانند اگر هر اتفاقی در بطن خانواده افتاد نباید به بیرون از خانه انتشار داده شود برای مثال پدر و مادر و یا سایر اقوام مطلع شوند بلکه این اتفاق در حریم خانه است و اعضای خانواده باید آن را حل کنند.</p>
      <p>این مدرس دانشگاه تاکید کرد: امروزه والدین به اسم حمایت و محبت،  دخالت های بیش از حدی در زندگی فرزندان خود دارند از طرفی مردان دخالت در زندگی شان را نمی پذیرند از این رو حمایت بیش از اندازه والدین سبب ایجاد گسست هایی عمیق در خانواده فرزندانشان می شود.</p>
      <p>وی به رعایت حدود روابط اشاره کرد و افزود: خانم و یا آقای متاهل باید بدانند در محیط بیرون از خانه از جمله  محل کار، دانشگاه و یا حتی کوچه و خیابان باید به همسرش تعهد داشته باشد ضمن این که در آموزه های دینی اشاره شده که از اختلاط های نابجا بپرهیزید چرا که دردهای بی درمان را به دنبال خواهد داشت و یا روایت است که چنانچه مردی با زن نامحرم شوخی کند در ازای هر کلام شوخی این مرد هزاران درب در جهنم به روی او باز می شود.</p>
      <p>کارشناس مسائل فرهنگی و مذهبی بیان داشت: مدیریت استفاده از فضای مجازی در دنیای امروز نقشی بسیار پررنگ در خانواده های امروزی دارد اما متاسفانه هر جا که فرهنگ استفاده آموخته و اجرا نشود می تواند زندگی ها را به مرز متلاشی شدن بکشاند.</p>
      <p>اساعیل زاده افزود: استفاده بیش از حد فضای مجازی اعضای خانواده را به سمت فرد گرایی کشانده است، زن و مرد ساعت ها درخانه هستند بدون این که کوتاه ترین مکالمه را با یکدیگر داشته باشند، از این رو این عدم ارتباط صحیح منجر می شود خانواده ها از هم گسسته شوند از این رو باید اعضای خانواده با هم به گفتگو بنشینند و در استفاده از فضای مجازی قوانینی مطرح نمایند.</p>
      <p>این مدرس دانشگاه تشریج کرد: توجه به مناسبت ها و موقعیت ها در ایجاد معنویت خانواده بسیار تاثیرگذار است برای مثال همانگونه به عزاداری ها اهمیت می دهیم به اعیاد و جشن های مذهبی درخانواده تهیه غذایی متفاوت و یا شیرینی و یا دادن هدیه به فرزندان توجه کنیم.</p>
      <p>انتهای پیام/</p>
      <p> </p>
    </article>
  </body>
</html>