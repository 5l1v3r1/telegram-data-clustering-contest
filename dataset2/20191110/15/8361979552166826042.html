<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-vidkriye-partiyniy-hab-u-centri-kiyeva-novini-ukrajini-50052681.html"/>
    <meta property="og:site_name" content="НВ"/>
    <meta property="article:published_time" content="2019-11-10T15:01:00+00:00"/>
    <meta property="og:title" content="Слуга народу відкриє партійний хаб у центрі Києва"/>
    <meta property="og:description" content="Партія Слуга народу у грудні планує відкрити у конгресно-виставковому центрі Парковий партійний хаб."/>
  </head>
  <body>
    <article>
      <h1>Слуга народу відкриє партійний хаб у центрі Києва</h1>
      <h2>Партія Слуга народу у грудні планує відкрити у конгресно-виставковому центрі Парковий партійний хаб.</h2>
      <address>
        <time datetime="2019-11-10T15:01:00+00:00">10 Nov 2019, 15:01</time>
      </address>
      <p>Про це повідомляє <a href="https://www.ukrinform.ua/rubric-polytics/2815354-sluga-narodu-vidkrie-partijnij-hab-u-centri-kieva.html">Укрінформ</a>.</p>
      <p>За словами нового голови політсили Олександра Корнієнка, відкриття хабу відбудеться у грудні.</p>
      <p>«Запрошую всіх на відкриття нашого партійного хабу, який буде в цьому будинку на другому поверсі. Офіційне відкриття буде в середині грудня, але можливостями нашого хабу можна вже скористатися для проведення зборів, обговорень законопроєктів», — наголосив Корнієнко під час партійного з'їзду.</p>
      <p>На його переконання, цей хаб буде першим, унікальним проєктом відкритого партійного простору.</p>
      <p>Нагадаємо, з'їзд партії Слуга народу пройшов 10 листопада в Конгресово-виставковому центрі Парковий в Києві.</p>
      <p>Делегати з'їзду розглянули кадрові та організаційні питання, а також вибори в об'єднані територіальні громади, які повинні відбутися 22 і 29 грудня. У програмі з'їзду також річний звіт про роботу партії.</p>
    </article>
  </body>
</html>