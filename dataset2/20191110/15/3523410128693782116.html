<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639253/%D9%86%D8%A7%D8%A8%D9%88%D8%AF%DB%8C-%D8%A8%D8%B1%D8%AC%D8%A7%D9%85-%D8%A8%D8%B3%DB%8C%D8%A7%D8%B1-%D9%86%D8%A7%D8%AE%D9%88%D8%B4%D8%A7%DB%8C%D9%86%D8%AF-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T15:11:00+00:00"/>
    <meta property="og:title" content="نابودی برجام بسیار ناخوشایند است"/>
    <meta property="og:description" content="سخنگوی وزارت خارجه روسیه نسبت به نابودی برجام ابراز نگرانی کرد"/>
  </head>
  <body>
    <article>
      <h1>
        <a href="https://www.bultannews.com/fa/news/639253/%D9%86%D8%A7%D8%A8%D9%88%D8%AF%DB%8C-%D8%A8%D8%B1%D8%AC%D8%A7%D9%85-%D8%A8%D8%B3%DB%8C%D8%A7%D8%B1-%D9%86%D8%A7%D8%AE%D9%88%D8%B4%D8%A7%DB%8C%D9%86%D8%AF-%D8%A7%D8%B3%D8%AA">نابودی برجام بسیار ناخوشایند است</a>
      </h1>
      <h2>سخنگوی وزارت خارجه روسیه نسبت به نابودی برجام ابراز نگرانی کرد</h2>
      <address><time datetime="2019-11-10T15:11:00+00:00">10 Nov 2019, 15:11</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ماریا زاخارووا سخنگوی وزارت خارجه روسیه، درباره برجام گفت: شش واسطه در آن زمان برای انعقاد برجام تلاش کردند و یک روند واقعی از مذاکره آغاز شد و اتحادیه اروپا نیز طی چند سال تلاش‌های گسترده‌ای صورت داد. آمریکا نیز در آن زمان تمایل زیادی برای حل این مساله نشان داد. اکنون مواضع ما و همچنین دیگران نیز بسیار روشن است. بنابراین، نابودی این توافق یک گزینه بسیار ناخوشایند است.</p>
      <p>وی در ادامه در مورد خروج آمریکا از برجام گفت: متاسفانه، خروج یکجانبه و غیرقانونی ایالات متحده از توافق هسته‌ای اتفاق افتاد و در واقع این اتفاق توافقی که توسط شورای امنیت سازمان ملل متحد به تصویب رسید، را در معرض خطر قرار داد. طرف‌های اروپایی نیز نتوانستند تعهدات خود را اجرایی کنند. متاسفانه اکنون شاهد نوعی عدم وظیفه‌شناسی و سیاستی بدون داشتن نتایج واقعی هستیم که می‌تواند بسیار نگران‌کننده باشد. من مطمئن نیستم که اکنون کسی بتواند کل این مسیر را که ۴ سال مذاکره برای انجام شد، تکرار کند. چگونه می‌توان بار دیگر موضوع «اعتماد در توافق»را مطرح کرد ؟ علاوه بر این اگر یک بار نتیجه این مذاکرات از بین برود، چه کسی موافقت می کند که با رعایت همین قوانین بار دیگر عمل کند؟</p>
    </article>
  </body>
</html>