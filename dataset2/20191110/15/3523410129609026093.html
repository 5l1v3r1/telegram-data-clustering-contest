<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639258/%D8%AD%D9%85%D8%A7%DB%8C%D8%AA-%D9%85%D8%A7%D9%84%DB%8C-%D9%84%D8%A7%DA%A9%D9%87%DB%8C%D8%AF-%D8%A7%D8%B2-%D9%88%DB%8C%D8%AF%D8%A6%D9%88%DB%8C-%D8%AA%D8%A8%D9%84%DB%8C%D8%BA%D8%A7%D8%AA%DB%8C-%D8%B6%D8%AF-%D8%AA%D8%B1%D8%A7%D9%85%D9%BE"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T15:56:00+00:00"/>
    <meta property="og:title" content="حمایت مالی لاکهید از ویدئوی تبلیغاتی ضد ترامپ"/>
    <meta property="og:description" content="گزارش ها حاکی از آن است که غول اسلحه سازی آمریکا از ویدئویی ضد رئیس جمهور این کشور حمایت مالی کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/639258/%D8%AD%D9%85%D8%A7%DB%8C%D8%AA-%D9%85%D8%A7%D9%84%DB%8C-%D9%84%D8%A7%DA%A9%D9%87%DB%8C%D8%AF-%D8%A7%D8%B2-%D9%88%DB%8C%D8%AF%D8%A6%D9%88%DB%8C-%D8%AA%D8%A8%D9%84%DB%8C%D8%BA%D8%A7%D8%AA%DB%8C-%D8%B6%D8%AF-%D8%AA%D8%B1%D8%A7%D9%85%D9%BE">حمایت مالی لاکهید از ویدئوی تبلیغاتی ضد ترامپ</a>
      </h1>
      <h2>گزارش ها حاکی از آن است که غول اسلحه سازی آمریکا از ویدئویی ضد رئیس جمهور این کشور حمایت مالی کرده است.</h2>
      <address><time datetime="2019-11-10T15:56:00+00:00">10 Nov 2019, 15:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، لاکهید مارتین بزرگترین شرکت فعال در زمینه فن آوری هوافضا و تجهیزات امنیتی و همچنین ساخت سلاح در آمریکاست که از بودجه فدرال بهره مند می شود و بزرگترین مشتری آن وزارت دفاع آمریکاست.<br/>لاکهید مارتین پنجشنبه و جمعه توئیتی تصویری را تبلیغ کرد که پایگاه خبری اکسیوس آن را توئیت کرده بود و در آن از دونالد ترامپ به دلیل دور شدن از متحدان سنتی آمریکا انتقاد شده بود.<br/>این ویدئو را نخستین بار پایگاه اینترنتی اکسیوس در روز پنجشنبه توئیت کرد. به گزارش دیلی کالر که به ویدئوی اکسیوس دست یافته که در آن حامی مالی این فیلم با سند معرفی شده است. شرکت لاکهید مارتین برای انتشار این فیلم در رسانه های اجتماعی پول پرداخت کرده است.<br/>در این فیلم درباره خطر افزایش نفوذ چین و برنامه های 2050 پکن با هدف تبدیل شدن به ابر قدرت جهانی ابراز نگرانی و در آن تاکید شده است که سیاست خارجی ترامپ با خارج کردن آمریکا از معاهدات بین المللی چندگانه مهم به این روند کمک می کند و باعث افزایش قدرت چین می شود.<br/>در این فیلم توضیح داده شده است که : شی جین پینگ، رئیس جمهور چین، به دنبال آن است که تا سال 2050 چین را به ابرقدرت جهان تبدیل کند اما این روند برای برخی کشورهای درحال توسعه هزینه سنگینی در بر خواهد داشت. شی قصد دارد چین را به نقطه مرکزی در جهان تبدیل کند و سیاست "نخست آمریکا" ی ترامپ به این روند کمک می کند. ترامپ با خارج شدن از چند توافق بین المللی مهم از متحدان خود دور شده است و این مسئله به چین کمک می کند این خلاء قدرت را پر کند.</p>
    </article>
  </body>
</html>