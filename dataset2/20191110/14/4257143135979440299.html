<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/10/bundesliga-kirugtak-szalai-adam-fonoket-a-golzaporos-vereseg-utan"/>
    <meta property="og:site_name" content="infostart"/>
    <meta property="article:published_time" content="2019-11-10T14:12:00+00:00"/>
    <meta property="og:title" content="Bundesliga: kirúgták Szalai Ádám főnökét a gólzáporos vereség után"/>
    <meta property="og:description" content="3-2-re megverte a Mainzot az Union Berlin a Bundesliga 12. fordulójában, ez elég volt Sandro Schwarz menesztéséhez."/>
  </head>
  <body>
    <article>
      <h1>Bundesliga: kirúgták Szalai Ádám főnökét a gólzáporos vereség után</h1>
      <address><time datetime="2019-11-10T14:12:00+00:00">10 Nov 2019, 14:12</time> by <a rel="author">Infostart / MTI</a></address>
      <h3>3-2-re megverte a Mainzot az Union Berlin a Bundesliga 12. fordulójában, ez elég volt Sandro Schwarz menesztéséhez.</h3>
      <p>Szalai Ádám klubja, a német labdarúgó Bundesliga 16. helyén álló Mainz menesztette Sandro Schwarz vezetőedzőt.</p>
      <p>A Rajna-partiak szombaton hazai pályán 3-2-re kikaptak az újonc Union Berlintől - a magyar csatár végigjátszotta a találkozót -, majd másnap a vezetőség a változtatás mellett döntött.</p>
      <p>A 2017-ben érkezett, 41 éves tréner együttese az előző fordulóban 8-0-ra kikapott a Gulácsi Pétert és Willi Orbánt foglalkoztató RB Leipzig vendégeként, és eddigi 11 mérkőzésén mindössze kilenc pontot szerzett.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>