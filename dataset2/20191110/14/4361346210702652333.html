<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hazudott-hogy-elszokhessen-meghazasodni-dobo-kata/186274"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T14:00:00+00:00"/>
    <meta property="og:title" content="Hazudott, hogy elszökhessen megházasodni Dobó Kata"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hazudott, hogy elszökhessen megházasodni Dobó Kata</mark>
      </h1>
      <address><time datetime="2019-11-10T14:00:00+00:00">10 Nov 2019, 14:00</time> by <a rel="author">Bors</a></address>
      <p>
        <b>Noha egyszer már örök hűséget fogadott, mégsem tartja kizártnak Dobó Kata, hogy egyszer majd ismét kimondja a boldogító igent. </b>
        <b>Noha egyszer már örök hűséget fogadott, mégsem tartja kizártnak Dobó Kata, hogy egyszer majd ismét kimondja a boldogító igent.</b>
      </p>
      <p><a href="http://www.borsonline.hu/aktualis/vege-szakitott-dobo-kata-es-zsidro-tamas/185293">A Bors írta meg elsőként, hogy 3 év együttlét után szakított Dobó Kata és Zsidró Tamás.</a> Noha azt pontosan nem tudni, hogy mi állt kettejük közé, az azonban bizonyos, hogy Kata kivirult a szakítás óta. A ma adásba kerülő Nő Comment felvételén szóba került az esküvő mint téma. Nem futamodott meg, olyannyira, hogy első házasságkötéséről is mesélt.</p>
      <figure>
        <img src="http://media.borsonline.hu/cikk/20/191845/big-lead/650x360/2019531_1758316-dobo-kata-1807-mo.jpg"/>
      </figure>
      <p>– Nekem egyetlen egy esküvőm volt. Eddig! - jegyezte meg nevetve Kata, amire a többi női vendég is felkapta a fejét, s egy mosollyal nyugtázták. Noha az immár szingli színésznő arra nem tért ki, hogy a szakítást követően újra rátalált-e a szerelem, első, rövid életű házasságát azonban felidézte, amit még 1997-ben kötött Vermes Dáviddal.</p>
      <p>– A miniszter félrelép című filmet forgattuk, és akkoriban a papírok miatt az esküvő előtt három hónappal be kellett jelentkezni, amit mi meg is tettünk. A forgatásról úgy kértem el magam, hogy egy barátnőm lagzijába megyek, ahol én leszek a tanú - emlékezett vissza esküvője napjára Dobó Kata, ami olyannyira titkos volt, hogy még a szülei sem tudtak róla.</p>
      <p>– Elengedtek egy másfél órára, aztán mentem is vissza dolgozni. Nagyon romantikusan éltük meg, az egy boldog pillanat volt. Bár a szüleim sem tudtak róla, azt a végén nehezményezték egy kicsit - zárja nevetve Kata, aki egy év után azonban inkább a titkos válás mellett döntött.</p>
    </article>
  </body>
</html>