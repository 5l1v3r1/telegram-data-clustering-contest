<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/noviy-lider-slugi-narodu-nazvav-prioriteti-rozvitku-partiyi-329136_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T14:28:00+00:00"/>
    <meta property="og:title" content="Новий лідер &quot;Слуги народу&quot; назвав пріоритети розвитку партії"/>
    <meta property="og:description" content="Слуга народу в неділю проводить з'їзд."/>
  </head>
  <body>
    <article>
      <h1>Новий лідер "Слуги народу" назвав пріоритети розвитку партії</h1>
      <h2>"Слуга народу" в неділю проводить з'їзд.</h2>
      <address>
        <time datetime="2019-11-10T14:28:00+00:00">10 Nov 2019, 14:28</time>
      </address>
      <p>Олександр Корнієнко, який <a href="https://dt.ua/POLITICS/partiyu-zelenskogo-ocholiv-korniyenko-329134_.html"><b>очолив партію</b></a> президента Володимира Зеленського "Слуга народу", під час позачергового з'їзду в неділю озвучив три пріоритети політичної сили, яку створили з нуля і назвали як серіал, на найближчі чотири роки.</p>
      <p>"Партія повинна займатися конкретними речами за трьома напрямками, які я, як кандидат на посаду голови партії, і хочу запропонувати. Перше - це якісна зміна політики на місцевому рівні, друге - це якісно новий підхід до партійного будівництва і третій - перетворення партії в центр прийняття головних політичних рішень в країні, підготовка нової політичної еліти для України", - заявив Корнієнко.</p>
      <p>Члени політичної сили "Слуга народу" під час з'їзду в Києві в неділю, 10 листопада, <b>обрали нового керівника партії</b>, яким став народний депутат Олександр Корнієнко. Перед цим <b><a href="https://dt.ua/POLITICS/razumkov-sklav-povnovazhennya-lidera-slugi-narodu-329132_.html">Разумков склав повноваження лідера "Слуги народу"</a></b>.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>