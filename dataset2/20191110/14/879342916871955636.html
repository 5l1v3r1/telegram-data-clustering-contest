<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/novyna/bezpeka/rozvedennya-vijsk-petrivskomu-shtabi-oos-povidomyly-podrobyczi"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T14:56:01+00:00"/>
    <meta property="og:title" content="Розведення військ у Петрівському: в штабі ООС повідомили подробиці"/>
    <meta property="og:description" content="Тактичне положення на Донбасі під час розведення сил на даний момент вже змінили 20 українських військових і 3 БМП."/>
  </head>
  <body>
    <article>
      <h1>Розведення військ у Петрівському: в штабі ООС повідомили подробиці</h1>
      <address>
        <time datetime="2019-11-10T14:56:01+00:00">10 Nov 2019, 14:56</time>
      </address>
      <p>
        <b>Тактичне положення на Донбасі під час розведення сил на даний момент вже змінили 20 українських військових і 3 БМП.</b>
      </p>
      <p>Про це в коментарі 112 Україна повідомив речник штабу Операції об'єднаних сил Олександр Штупун.</p>
      <p>«<i>На даний момент тактичне положення змінили 20 наших військових і три одиниці БМП</i>», - зазначив Штупун.</p>
      <p>При цьому він додав, що українська сторона поки не володіє інформацією про процес розведення сил із боку бойовиків.</p>
      <p>«<i>ОБСЄ ніколи ні нам, ні протилежній стороні не говорить про процеси, які відбуваються на іншій стороні. Це вони відображають тільки в своїх звітах. Наші українські воїни готові повернутися назад як тільки будуть провокації або обстріли. Рішення приймає командир частини на місці</i>», - додав спікер штабу ООС.</p>
      <p>Також зазначається, що на ділянці розведення військ у Золотому вже завершено обстеження та розмінування. Обстежено понад 43 га території та вилучено 52 вибухонебезпечних предмети. Зараз триває процес інформування ОБСЄ через МЗС про закінчення цього процесу.</p>
      <p>Як повідомлялося, 9 листопада в Петрівському Донецької обл. о 12:00 Збройні сили України і представники бойовиків «ДНР» запустили сигнальні ракети, що означало <a href="https://www.slovoidilo.ua/2019/11/09/novyna/bezpeka/sposterihachi-obsye-pidtverdyly-rozvedennya-syl-petrivskomu">початок розведення сил і засобів.</a></p>
      <p>Пізніше <a href="https://www.slovoidilo.ua/2019/11/09/novyna/bezpeka/sposterihachi-obsye-pidtverdyly-rozvedennya-syl-petrivskomu">спостерігачі ОБСЄ підтвердили розведення сил в Петрівському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/bezpeka/bojovyky-zirvaly-rozvedennya-syl-petrivskomu-shtab-oos"/>
        <a href="https://www.slovoidilo.ua/2019/11/08/novyna/bezpeka/datut-rozvedennya-vijsk-petrivskoho-perenesly-obsye"/>
        <a href="https://www.slovoidilo.ua/2019/11/09/novyna/bezpeka/stalo-vidomo-koly-zavershytsya-rozvedennya-syl-petrivskoho"/>
      </related>
    </article>
  </body>
</html>