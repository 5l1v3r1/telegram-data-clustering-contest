<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%99%d7%a9-%d7%90%d7%99%d7%a9%d7%95%d7%a8-%d7%9e%d7%a8%d7%9b%d7%96-%d7%9e%d7%a1%d7%97%d7%a8%d7%99-%d7%a8%d7%90%d7%a9%d7%95%d7%9f-%d7%99%d7%95%d7%a7%d7%9d-%d7%91%d7%a9%d7%9b%d7%95%d7%a0%d7%aa-%d7%a0%d7%95%d7%95%d7%94-%d7%92%d7%9f-%d7%94%d7%a9%d7%98%d7%97-%d7%99%d7%a2%d7%91%d7%95%d7%a8-%d7%9c%d7%a8%d7%a9%d7%95%d7%aa-%d7%94%d7%a2%d7%99%d7%a8%d7%99%d7%99%d7%94-416865/4"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-10T14:20:00+00:00"/>
    <meta property="og:title" content="יש אישור: מרכז מסחרי ראשון יוקם בשכונת נווה גן, השטח יעבור לרשות העירייה"/>
    <meta property="og:description" content="כבר תקופה ארוכה מבקשים תושבי נווה גן מרכז מסחרי משלהם, ועכשיו זה קורם עור וגידים: העירייה הודיעה כי השטח ברחוב מבצע דקל 9 יעבור ממינהל מקרקעי ישראל לרשותה. במקום יוקם מבנה עם שתי קומות: בקומת הקרקע קומת מסחר ובקומה העליונה מבנה שישמש את התושבים בהתאם לצרכים"/>
  </head>
  <body>
    <article>
      <h1>יש אישור: מרכז מסחרי ראשון יוקם בשכונת נווה גן, השטח יעבור לרשות העירייה</h1>
      <h2>כבר תקופה ארוכה מבקשים תושבי נווה גן מרכז מסחרי משלהם, ועכשיו זה קורם עור וגידים: העירייה הודיעה כי השטח ברחוב מבצע דקל 9 יעבור ממינהל מקרקעי ישראל לרשותה. במקום יוקם מבנה עם שתי קומות: בקומת הקרקע קומת מסחר ובקומה העליונה מבנה שישמש את התושבים בהתאם לצרכים</h2>
      <address><time datetime="2019-11-10T14:20:00+00:00">10 Nov 2019, 14:20</time> by <a rel="author">מתן דויטש</a></address>
      <figure>
        <img src="http://mynetpetahtikva.co.il/dyncontent/2017/11/19/56425b12-69df-4069-8086-6b0d913355c1.jpeg"/>
        <figcaption>צילום: פרטי</figcaption>
      </figure>
      <p>לאחר שנים שבהן השטח ברחוב מבצע דקל 9 בפתח תקוה עמד כאבן שאין לה הופכין, הצליחה העירייה לדאוג לכך שהשטח ששטחו כדונם אחד, יעבור ממינהל מקרקעי ישראל לרשות העירייה שתקים שם מבנה לרווחת הציבור.</p>
      <p>במבנה שיוקם תהיה בקומת הקרקע קומת מסחר ובקומה העליונה יהיה מבנה שישמש את התושבים בהתאם לצרכים שיועלו.</p>
      <p>בנוסף, לפני כחצי שנה, לאחר שנים בהן הקרקע עמדה ללא שימוש, שוחח ראש העיר גרינברג עם בעלי הקרקע ברחוב טבצ'ניק – אסירי ציון ואלו הגיעו להבנות במסגרתן החל תכנון לשימוש לקרקע לרווחת הציבור, שיצא לביצוע בשנתיים הקרובות.</p>
      <p>ראש העירייה רמי גרינברג: "ישנם אזורים בהם יש צורך בשטחים לטובת מבנים לרווחת הציבור ואנו נעשה כל מאמץ כדי למצוא את הדרך כדי להכשיר את הקרקעות האלה, גם אם זה ידרוש מאתנו עבודה עקבית ומעמיקה וחשיבה יצירתית".</p>
    </article>
  </body>
</html>