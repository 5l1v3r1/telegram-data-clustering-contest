<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620806/%D9%88%D8%B1%D9%88%D8%AF-%D8%AA%D8%A7%D9%86%DA%A9%E2%80%8C%D9%87%D8%A7%DB%8C-%D8%A2%D8%A8%D8%B1%D8%A7%D9%85%D8%B2-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87-%D8%A8%D8%B1%D8%A7%DB%8C-%D9%86%D8%AE%D8%B3%D8%AA%DB%8C%D9%86-%D8%A8%D8%A7%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T14:05:00+00:00"/>
    <meta property="og:title" content="ورود تانک‌های آبرامز آمریکا به شمال سوریه برای نخستین بار"/>
    <meta property="og:description" content="منابع آگاه از حرکت تانک‌های آبرامز آمریکا به سمت شهرک تل تمر در شمال سوریه خبر دادند."/>
  </head>
  <body>
    <article>
      <h1>ورود تانک‌های آبرامز آمریکا به شمال سوریه برای نخستین بار</h1>
      <address>
        <time datetime="2019-11-10T14:05:00+00:00">10 Nov 2019, 14:05</time>
      </address>
      <p>
        <i>منابع آگاه از حرکت تانک‌های آبرامز آمریکا به سمت شهرک تل تمر در شمال سوریه خبر دادند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خبرنگار شبکه روسیا الیوم اعلام کرد که سربازان آمریکایی سوار بر خودروها و تانک‌های آبرامز برای اولین بار در اطراف شهرک تل تمر در شمال سوریه مشاهده شدند.</p>
      <p>طبق گفته این خبرنگار، نیروهای آمریکا از طریق راه بین‌المللی موسوم به "ام۴" از پایگاه "قسرک" به سمت تل تمر حرکت کردند.</p>
      <p>همزمان با قصد واشنگتن برای نگه داشتن بخشی از نیروهای خود در برخی مناطق در نزدیکی میادین نفتی در شرق سوریه، نیروهای آمریکا اخیراً استقرار خود را در شمال شرق سوریه گسترش داده‌اند و رسانه‌های مختلف اعلام کردند که آمریکا ساخت دو پایگاه جدید در این منطقه را آغاز کرده است.</p>
      <p>همچنین همزمان با توقف عملیات نظامی ترکیه علیه کردهای سوریه موسوم به عملیات "چشمه صلح"، نیروهای ارتش آمریکا به چند پایگاه‌ نظامی این کشور در شمال و شمال شرق سوریه که در جریان عملیات چشمه صلح تخلیه شده بودند، بازگشتند.</p>
    </article>
  </body>
</html>