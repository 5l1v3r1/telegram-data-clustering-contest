<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1985186/irak%E2%80%99taki-protestolarda-%C3%B6l%C3%BC-say%C4%B1s%C4%B1-319%E2%80%99-y%C3%BCkselirken-%E2%80%98g%C3%BCvenlik-%C3%A7%C3%B6z%C3%BCm%C3%BC%E2%80%99"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T14:30:00+00:00"/>
    <meta property="og:title" content="Irak’taki protestolarda ölü sayısı 319’a yükselirken ‘güvenlik çözümü’ reddedildi"/>
    <meta property="og:description" content="Irak Parlamentosu İnsan Hakları Komisyonu, protesto gösterileri sırasında eylemciler ve güvenlik güçlerinden ölen kişi sayısının 319'a yükseldiğini açıkladı. Öte yandan Irak Cumhurbaşkanı, Başbakanı ve Meclis Başkanı’nın katılımıyla gerçekleşen topla"/>
  </head>
  <body>
    <article>
      <h1>Irak’taki protestolarda ölü sayısı 319’a yükselirken ‘güvenlik çözümü’ reddedildi</h1>
      <address>
        <time datetime="2019-11-10T14:30:00+00:00">10 Nov 2019, 14:30</time>
      </address>
      <p>Irak Parlamentosu İnsan Hakları Komisyonu, protesto gösterileri sırasında eylemciler ve güvenlik güçlerinden ölen kişi sayısının 319'a yükseldiğini açıkladı. Öte yandan Irak Cumhurbaşkanı, Başbakanı ve Meclis Başkanı’nın katılımıyla gerçekleşen toplantıda protestolara ‘güvenlik çözümü’ getirilmesine karşı çıkıldığı bildirilirken yargı ve yürütme organlarına, yolsuzlukla ilgili soruşturma dosyalarının açılması ve şüpheliler hakkında soruşturma başlatılması talimatı verildi. Öte yandan seçim yarışında adaletli bir sürecin işlemesini sağlamak için yeni bir seçim yasası çıkarma çalışmaları başlatıldı.<br/><br/>Irak’ın başkenti ve diğer şehirlerinde protesto gösterileri düzenlenirken Bağdat’taki Barış Sarayı’nda Cumhurbaşkanı Berhem Salih, Başbakan Adil Abdulmehdi, Meclis Başkanı Muhammed Halbusi ve Yüksek Yargı Konseyi Başkanı Faik Zeydan’ın katımlıyla yapılan toplantıda, ülkedeki çeşitli siyasi ve güvenlik konularıyla ilgili gelişmeler masaya yatırıldı. Cumhurbaşkanlığı tarafından yapılan açıklamaya göre toplantıda, barışçıl halk protestolarının, Iraklıların onlarca yıl süren zulüm, savaş, şiddet ve yolsuzluktan sonra hak ettikleri hizmetin sunulması, siyasi yaşamın gerekliliklerine ve kamuoyunun taleplerine karşılık verilmesi kaçınılmaz olan meşru bir reform hareketi olduğu vurgulandı.<br/><br/>Toplantıya katılanlar, barışçıl gösterilere karşı bir güvenlik çözümü getirilmesi ve şiddete dayalı bir müdahalede bulunmayı ise kesinlikle reddettiklerinin altını çizdiler. Bu konuda, Silahlı Kuvvetler Genel Komutanı sıfatıyla Başbakan Abdulmehdi’nin emir ve talimatlarına işaret edilirken gerçek mermi ve her türlü şiddet kullanımının kesin olarak yasak olduğuna işaret ettiler.</p>
    </article>
  </body>
</html>