<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/vimatv/magiko-vinteo-to-pyrino-liontari-pou-frourei-ti-nea-edra-tis-estoudiantes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T14:08:50+00:00"/>
    <meta property="og:title" content="Μαγικό βίντεο : Το πύρινο λιοντάρι που φρουρεί τη νέα έδρα της Εστουδιάντες"/>
    <meta property="og:description" content="Η Εστουντιάντες άνοιξε το γήπεδο της μετά από 14 χρόνια και το γιόρτασε με ένα μοναδικό σόου, που κορυφώθηκε με ένα ολόγραμμα λιονταριού που βόλταρε στα σκέπαστρα των εξεδρών"/>
  </head>
  <body>
    <article>
      <h1>Μαγικό βίντεο : Το πύρινο λιοντάρι που φρουρεί τη νέα έδρα της Εστουδιάντες</h1>
      <h2>Η Εστουντιάντες άνοιξε το γήπεδο της μετά από 14 χρόνια και το γιόρτασε με ένα μοναδικό σόου, που κορυφώθηκε με ένα ολόγραμμα λιονταριού που βόλταρε στα σκέπαστρα των εξεδρών</h2>
      <address><time datetime="2019-11-10T14:08:50+00:00">10 Nov 2019, 14:08</time> by <a rel="author">ΤοΒΗΜΑ Team</a></address>
      <p>Είναι από εκείνα τα βράδια που ένας οπαδός δεν θα ξεχάσει ποτέ στη ζωή του. Τα συναισθήματα και οι εικόνες είναι τόσο έντονα, που χαράζονται ανεξίτηλα… Πώς να ξεχάσει ο φίλος της Εστουντιάντες το διήμερο 8-9 Νοεμβρίου, όταν επέστρεψε στο «σπίτι» του μετά από 15 χρόνια, το συνδύασε με τη νίκη επί της Ταγέρες με 1-0 την Παρασκευή και το Σάββατο παρακολούθησε ένα ανεπανάληπτο σόου που κορυφώθηκε με ένα… τεράστιο λιοντάρι στην οροφή του γηπέδου;</p>
      <p>Ναι, καλά διαβάζετε… Ένα λιοντάρι κολοσσιαίων διαστάσεων, προς τιμή του παρατσουκλιού «El Leon» που φέρει ο Σύλλογος, δημιουργημένο από leiser εμφανίστηκε στη μία κολόνα του «Estadio Jorge Luis Hirschi», έκανε τη βόλτα του πάνω από την οροφή της κεντρικής εξέδρας, σταμάτησε στην επόμενη κολόνα, βρυχήθηκε και έφυγε…</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Το θέαμα ήταν απερίγραπτο και όσοι το βίωσαν από κοντά, κατέκλυσαν τα social media με βίντεο και φωτογραφίες από το υπερθέαμα! Όπως ήταν φυσικό, το ολόγραμμα του βασιλιά της ζούγκλας έκλεψε την παράσταση… Πάρτε και εσείς μία μικρή γεύση από το λιοντάρι της Εστουντιάντες…</p>
      <figure>
        <iframe data-src="https://twitter.com/AdamBrandon84/status/1193357164267626496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Για την ιστορία, η Εστουντιάντες βίωσε μία ταλαιπωρία με το γήπεδο παρόμοια με την ΑΕΚ. Για τελευταία φορά είχε αγωνιστεί στην έδρα της στις 28 Αυγούστου το 2005 και έπειτα κατεδάφισε την εγκατάσταση με την προοπτική να την ανακατασκευάσει. Ωστόσο, η γραφειοκρατία, η έλλειψη πόρων και οι αλλεπάλληλες πτωχεύσεις της Αργεντινής καθυστέρησαν 14 χρόνια την ανέγερση του νέου γηπέδου.</p>
      <p>Εν τέλει, η Εστουντιάντες χρησιμοποιεί ξανά το «Estadio Jorge Luis Hirschi» και θέλει μεγαλουργήσει ξανά. Η χωρητικότητα του είναι 30.018 θέσεις, έχει σουίτες, θέσεις πάρκινγκ και όλα όσα χρειάζεται μία σύγχρονη αθλητική εγκατάσταση. Αξίζει να σημειωθεί ότι είναι το μόνο γήπεδο στην Αργεντινή που έχει παραμείνει στην αρχική του θέση από το 1903…</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>