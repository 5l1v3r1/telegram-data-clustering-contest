<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639244/%D8%A7%D9%84%D9%86%D9%87%D8%B6%D9%87-%D8%A7%D9%84%D8%BA%D9%86%D9%88%D8%B4%DB%8C-%D8%B1%D8%A7-%D8%A8%D8%B1%D8%A7%DB%8C-%D8%AA%D8%B5%D8%AF%DB%8C-%D8%B1%DB%8C%D8%A7%D8%B3%D8%AA-%D9%BE%D8%A7%D8%B1%D9%84%D9%85%D8%A7%D9%86-%D8%AA%D9%88%D9%86%D8%B3-%D9%86%D8%A7%D9%85%D8%B2%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T14:12:00+00:00"/>
    <meta property="og:title" content="«النهضه»، الغنوشی را برای تصدی ریاست پارلمان تونس نامزد کرد"/>
    <meta property="og:description" content="شورای مشورتی جنبش النهضه تونس در نشستی تصمیم گرفت «راشد الغنوشی» رئیس این جنبش را برای تصدی منصب ریاست پارلمان این کشور نامزد کند."/>
  </head>
  <body>
    <article>
      <h1>
        <a href="https://www.bultannews.com/fa/news/639244/%D8%A7%D9%84%D9%86%D9%87%D8%B6%D9%87-%D8%A7%D9%84%D8%BA%D9%86%D9%88%D8%B4%DB%8C-%D8%B1%D8%A7-%D8%A8%D8%B1%D8%A7%DB%8C-%D8%AA%D8%B5%D8%AF%DB%8C-%D8%B1%DB%8C%D8%A7%D8%B3%D8%AA-%D9%BE%D8%A7%D8%B1%D9%84%D9%85%D8%A7%D9%86-%D8%AA%D9%88%D9%86%D8%B3-%D9%86%D8%A7%D9%85%D8%B2%D8%AF-%DA%A9%D8%B1%D8%AF">«النهضه»، الغنوشی را برای تصدی ریاست پارلمان تونس نامزد کرد</a>
      </h1>
      <h2>شورای مشورتی جنبش النهضه تونس در نشستی تصمیم گرفت «راشد الغنوشی» رئیس این جنبش را برای تصدی منصب ریاست پارلمان این کشور نامزد کند.</h2>
      <address><time datetime="2019-11-10T14:12:00+00:00">10 Nov 2019, 14:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شورای مشورتی جنبش النهضه تونس در نشست دیشب تصمیم گرفت «راشد الغنوشی» رئیس این جنبش را نامزد تصدی منصب ریاست پارلمان کرده و علاوه بر آن منصب نخست‌وزیری را در دولت آتی حفظ کند.</p>
      <p>شبکه المیادین به نقل از برخی منابع شورای مشورتی النهضه گزارش کرد که این تصمیم در حالی اتخاذ شد که هنوز نامزد نخست‌وزیری مشخص نیست و قرار شد فرصت بیشتری به این جنبش برای مذاکره با دیگر احزاب داده شود.</p>
      <p>به گفته این منابع، تصمیم شورای مشورتی النهضه برای معرفی الغنوشی به عنوان نامزد تصدی منصب ریاست پارلمان با رأی ۷۵ نفر از اعضای شورا اتخاذ شد و ۱۸ نفر از اعضا نیز بر حفظ منصب نخست‌وزیری برای جنبش النهضه در دولت آتی تأکید کردند.</p>
      <p>حزب النهضه در انتخابات اخیر پارلمان تونس با کسب ۵۲ کرسی پیروز نخست این انتخابات شد و حزب قلب تونس با کسب ۳۸ کرسی در ردیف دوم، «التیار الدیمقراطی» با کسب ۲۲ کرسی در ردیف سوم، «ائتلاف الکرامه» با کسب ۲۱ کرسی در ردیف چهارم و حزب «الدستوری الحر» با ۱۷ کرسی در ردیف پنجم قرار گرفتند.</p>
    </article>
  </body>
</html>