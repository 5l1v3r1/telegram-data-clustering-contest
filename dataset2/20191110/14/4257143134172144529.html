<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/10/tudatosabban-koltekezunk-karacsonykor-de-szorjuk-a-penzt"/>
    <meta property="og:site_name" content="infostart"/>
    <meta property="article:published_time" content="2019-11-10T14:34:00+00:00"/>
    <meta property="og:title" content="Tudatosabban költekezünk karácsonykor, de szórjuk a pénzt"/>
    <meta property="og:description" content="Idén 1200 milliárd forint is elmehet ajándékokra, 6 százalékos az éves növekedés."/>
  </head>
  <body>
    <article>
      <h1>Tudatosabban költekezünk karácsonykor, de szórjuk a pénzt</h1>
      <address><time datetime="2019-11-10T14:34:00+00:00">10 Nov 2019, 14:34</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/gazdasag/2019/11/07/nemcsak-az-ajandekok-a-hitelek-piaca-is-felporog-karacsonyig"/>
        <a href="https://infostart.hu/gazdasag/2019/11/07/sokkal-tobbet-szorunk-ki-iden-karacsonyi-ajandekokra-mint-tavaly"/>
      </related>
      <h3>Idén 1200 milliárd forint is elmehet ajándékokra, 6 százalékos az éves növekedés.</h3>
      <p>Idén 1200 milliárd forintot költhetnek a magyarok karácsonykor, decemberben, ami rekordot jelent - mondta Vámos György, az Országos Kereskedelmi Szövetség főtitkára vasárnap a köztévében.</p>
      <p>A webáruházakban 80 milliárd forint feletti rekordforgalom várható, a legutóbbi hónapban 40 százalékkal nőtt a forgalom, hosszú évek óta 30-40 százalékkal nő a webes költés - mondta. A webáruházakban műszaki cikkeket, ruhákat vesznek elsősorban az emberek. Kitért arra, hogy egy átlagos család 25-30 ezer forintot költ ajándékra várhatóan, az elmúlt években a vásárlók tudatosabbak lettek a költekezésben.</p>
      <p>Az eddigi adatok kedvező évet vetítenek előre, a növekedés a 6 százalékot közelíti - mondta Vámos György.</p>
      <p>
        <i>Nyitókép: Pixabay,com</i>
      </p>
    </article>
  </body>
</html>