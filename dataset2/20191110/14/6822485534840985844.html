<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819112.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T14:48:00+00:00"/>
    <meta property="og:title" content="حماس دیدار با اردوغان را تکذیب کرد"/>
    <meta property="og:description" content="به گزارش فارس، برخی رسانه‌ها از جمله روزنامه «عربی 21» در خبری مدعی شدند، تیمی از جنبش فلسطینی حماس به ریاست «خالد مشعل» رئیس دفتر سابق با «رجب طیب اردوغان» رئیس‌جمهور ترکیه دیدار کرده و در این دیدار درباره تحولات فلسطین و تعرض‌های رژیم صهیونیستی به مسجدالاقصی و قدس صحبت شده است."/>
  </head>
  <body>
    <article>
      <h1>حماس دیدار با اردوغان را تکذیب کرد</h1>
      <address>
        <time datetime="2019-11-10T14:48:00+00:00">10 Nov 2019, 14:48</time>
      </address>
      <p>جنبش فلسطینی حماس اعلام کرد، هیچ تیمی از این جنبش با رئیس‌جمهور ترکیه دیدار نکرده و خبرها در این زمینه «کذب» است.</p>
      <p>به گزارش فارس، برخی رسانه‌ها از جمله روزنامه «عربی 21» در خبری مدعی شدند، تیمی از جنبش فلسطینی حماس به ریاست «خالد مشعل» رئیس دفتر سابق با «رجب طیب اردوغان» رئیس‌جمهور ترکیه دیدار کرده و در این دیدار درباره تحولات فلسطین و تعرض‌های رژیم صهیونیستی به مسجدالاقصی و قدس صحبت شده است.</p>
      <p>بر اساس گزارش خبرگزاری فلسطینی «شهاب»، حماس در واکنش، دیدار هیأتی از این جنبش با رئیس‌جمهور ترکیه را تکذیب کرد.</p>
      <p>حماس تصریح کرد، اینگونه دیدارها را به صورت رسمی در رسانه‌ها اعلام می‌کند.</p>
      <p>این جنبش در ادامه از رسانه‌های درخواست کرد: اطلاعات درباره فعالیت‌های حماس از منابع رسمی گرفته شود.</p>
      <p>اردوغان در سخنرانی خود در برابر مجمع عمومی سازمان ملل در ماه گذشته، خواستار ایجاد دولت فلسطین در مرزهای ۱۹۶۷ شد و گفت: آیا معامله قرن دنبال نابودی نهایی دولت فلسطین است؟</p>
      <p>وی همچنین نقشه‌ای تاریخی از فلسطین را نشان داد و پرسید، چرا مساحت اسرائیل زیاد شده و از مساحت فلسطین کم شده است.</p>
      <p>«اسماعیل هنیه» رئیس دفتر سیاسی حماس در آن زمان ضمن قدردانی از این سخنرانی اعلام کرد، این سخنان موجب خرسندی فلسطینی‌ها شد.</p>
    </article>
  </body>
</html>