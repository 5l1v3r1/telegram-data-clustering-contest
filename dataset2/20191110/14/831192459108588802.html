<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/se-exelixi-kolasmeno-mparmpekioy-me-alkool-sta-diavata-kata-tis-gketopoiisis-apo-toys-prosfyges-paron-kai-o-psomiadis-foto-kai-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-10T14:15:55+00:00"/>
    <meta property="og:title" content="«Κολασμένο» μπάρμπεκιου με αλκοόλ στα Διαβατά κατά της «γκετοποίησης» από τους πρόσφυγες – Παρών και ο Ψωμιάδης! (Φωτο και βίντεο)"/>
    <meta property="og:description" content="«Μπάρμπεκιου πάρτι - διαμαρτυρία κατά των λαθρομεταναστών» διοργάνωσαν οι «Ενωμένοι Μακεδόνες» στα Διαβατά Θεσσαλονίκης. Τρία με τέσσερα άτομα φορώντας μπλούζες που έγραφαν «Ενωμένοι Μακεδόνες» έβαλαν σουβλάκια στα κάρβουνα υπό τους ήχους παραδοσιακής μουσικής. To παρών έδωσε"/>
  </head>
  <body>
    <article>
      <h1>«Κολασμένο» μπάρμπεκιου με αλκοόλ στα Διαβατά κατά της «γκετοποίησης» από τους πρόσφυγες – Παρών και ο Ψωμιάδης! (Φωτο και βίντεο)</h1>
      <address>
        <time datetime="2019-11-10T14:15:55+00:00">10 Nov 2019, 14:15</time>
      </address>
      <p>«Μπάρμπεκιου πάρτι – διαμαρτυρία κατά των λαθρομεταναστών» διοργάνωσαν οι «Ενωμένοι Μακεδόνες» στα Διαβατά Θεσσαλονίκης.</p>
      <p>Τρία με τέσσερα άτομα φορώντας μπλούζες που έγραφαν «Ενωμένοι Μακεδόνες» έβαλαν σουβλάκια στα κάρβουνα υπό τους ήχους παραδοσιακής μουσικής. To παρών έδωσε και ο πρώην Νομάρχης Θεσσαλονίκης, Παναγιώτης Ψωμιάδης.</p>
      <figure>
        <img src="https://europost.gr/wp-content/uploads/2019/11/bar-4-300x224.jpg"/>
      </figure>
      <figure>
        <img src="https://europost.gr/wp-content/uploads/2019/11/psomiadis_bq-300x206.jpg"/>
      </figure>
      <figure>
        <img src="https://europost.gr/wp-content/uploads/2019/11/bar-2_copy_copy-300x225.jpg"/>
      </figure>
      <figure>
        <img src="https://europost.gr/wp-content/uploads/2019/11/5e00f6ccfe9a3d10be50f726798a06f0_XL-300x225.jpg"/>
      </figure>
      <p>Πρ. Ενωμένων Μακεδονων: Να μπει τέλος στη μπιζνα του λαθρομεταναστευτικου</p>
      <p>Όπως είπε σε δηλώσεις του, ο πρόεδρος των “Ενωμένων Μακεδονων” και διοργανωτής του, Δημήτρης Ζιαμπάζης, θέλουν να στείλουν ένα μήνυμα, από το κέντρο του προβλήματος, πως πρέπει να ακουστούν οι τοπικές περιοχές και πως πρέπει να τελειώσει η “μπιζνα του λαθρομεταναστευτικου”.</p>
      <figure>
        <iframe src="https://www.youtube.com/embed/GqI2em8gUNk" width="696" height="392" data-service="Youtube" scrolling="no"/>
      </figure>
      <p>“Συγκεντρωθήκαμε σήμερα εδώ στα Διαβατά, που είναι το κέντρο του προβλήματος, για να στείλουμε ένα ειρηνικό και εμβληματικό μήνυμα, ότι πρέπει επιτέλους να ακουστούν οι τοπικές περιοχές. Τέλος στην μπιζνα του λαθρομεταναστευτικού, αν είναι όντως ανθρωπιστές όλοι αυτοί οι κύριοι, οι ΜΚΟ, να βοηθήσουν όλους αυτούς τους ανθρώπους να ευημερήσουν και να σηκώσουν τα πόδια τους στον ίδιο τους τον τόπο”.</p>
      <p>“Η Ελλάδα δεν σηκώνει άλλο αυτό το βάρος, πρέπει να σταματήσει αυτός ο επιλεκτικός και υποκριτικός ανθρωπισμός και σήμερα εδώ είπαμε να πούμε τέλος στον ρατσισμό των Ελλήνων και όλων των ελεύθερων ανθρώπων, όπως του φίλου μας από εδώ δίπλα” είπε απευθυνόμενος στον Γραμματέα Συρων Ελλάδος που βρίσκεται στη διαμαρτυρία</p>
      <p>Γραμματέας Σύρων Ελλάδος: O ΣΥΡΙΖΑ διέπραξε εγκλήματα κατά της ανθρωπότητας στη Μόρια και τη Σάμο</p>
      <p>Σφοδρή επίθεση κατά του ΣΥΡΙΖΑ και του βουλευτή του, Χρήστου Γιαννούλη, εξαπέλυσε από τα Διαβατά ο Γενικός Γραμματέας της Ένωσης Σύρων Ελλάδος, Ανουάρ Μπάκρι.</p>
      <p>Ο κ. Μπάκρι έδωσε το παρών στο μπάρμπεκιου των «Ενωμένων Μακεδόνων» δηλώνοντας ότι «δεν πρέπει να επιτρέψουμε η Ελλάδα να γίνει χαλιφάτο του ISIS”.</p>
      <figure>
        <iframe src="https://www.youtube.com/embed/Iwd1lS-GP3g" width="696" height="392" data-service="Youtube" scrolling="no"/>
      </figure>
      <p>Σχολιάζοντας τα λεγόμενα του Βουλευτή του ΣΥΡΙΖΑ τόνισε ότι ο καθένας είναι ελεύθερος να πιει αλκοόλ όπου θέλει. «Ο κ. Γιαννούλης δεν στεναχωρήθηκε για τα εγκλήματα κατά της ανθρωπότητας που γίνονται εδώ και πέντε χρόνια στη Μόρια και στο Βαθύ της Σάμου;» διερωτήθηκε ο Ανουάρ Μπάκρι.</p>
      <p>Την ίδια ώρα, στο σημείο πραγματοποιείται αντιφασιστική συγκέντρωση αλληλεγγύης από την ΚΕΕΡΦΑ στην πύλη του camp των Διαβατών ως απάντηση στο μπάρμπεκιου.</p>
      <p>Τα άτομα έχουν συγκεντρωθεί μπροστά στη δομή φιλοξενίας προσφύγων, στο πρώην Στρατόπεδο Αναγνωστοπούλου.</p>
      <figure>
        <img src="https://europost.gr/wp-content/uploads/2019/11/kerf-1-300x225.jpg"/>
      </figure>
      <figure>
        <img src="https://europost.gr/wp-content/uploads/2019/11/kerf-2-300x225.jpg"/>
      </figure>
      <p>Τα άτομα ζητούν να σταματήσει η απαράδεκτη, όπως τη χαρακτηρίζουν, κατάσταση με τη διαμονή των προσφύγων σε στρατόπεδα και ζητούν να μεταφερθούν σε σπίτια αλλά και να ανοίξουν τα σύνορα έτσι ώστε οι πρόσφυγες να μην πνίγονται σε αυτά.</p>
      <p>«Η συντριπτική πλειοψηφία του κόσμου είναι με τους πρόσφυγες. Θελουμε να ανοίξουν και τα προσφυγόπουλα. Με αυτό που κάνουν οι φασίστες δίνουν πάτημα στην κυβέρνηση να μπορέσει να περάσει τα ρατσιστικά της αιτήματα», ανέφερε σε δηλώσεις της η Δημητρα Κομνιανού, συντονίστρια του ΚΕΕΡΦΑ Θεσσαλονίκης.</p>
      <p>Στη συγκέντρωση του ΚΕΕΡΦΑ συμμετέχουν και πρόσφυγες που διαμένουν εντός της δομής στο πρώην στρατόπεδο Αναγνωστοπούλου.</p>
      <p>Στο κάλεσμα τους οι Ενωμένοι Μακεδόνες αναφέρουν:</p>
      <p>«Μπάρμπεκιου πάρτυ-διαμαρτυρία κατά της λαθρομετανάστευσης.</p>
      <p>Με άφθονο χοιρινό κρέας και αλκοόλ!</p>
      <p>Στα Διαβατά Θεσσαλονίκης, κοντά στο χοτ σποτ!</p>
      <p>Αντιστεκόμαστε με κάθε τρόπο στον εποικισμό της Ελλάδας και της Ευρώπης από τους κατευθυνόμενους ισλαμιστές κατά συντριπτική πλειοψηφία παράνομους μετανάστες.</p>
      <p>Οι περισσότεροι παράνομα εισερχόμενοι μετανάστες δεν προέρχονται από χώρες εμπόλεμης κατάστασης. Διαθέτουν τεράστια ποσά στους δουλεμπόρους για να περάσουν σε Ευρωπαϊκό έδαφος, είτε καθαρά για τυχοδιωκτικό σκοπό είτε όπως προβλέπουν κάποια διεθνιστικά σενάρια για τον εποικισμό και την πληθυσμιακή και πολιτισμική αλλοίωση της Ευρώπης, υποβοηθούμενοι από τΙς ΜΚΟ της υποκριτικής και επιλεκτικής ψευτοφιλανθρωπίας!</p>
      <p>Εμείς οι Ενωμένοι Μακεδόνες, σε αντίθεση με τις ΜΚΟ, θα υποστηρίζουμε ΠΑΝΤΟΤΕ τις τοπικές Ελληνικές κοινωνίες που αντιστέκονται!</p>
      <p>Απέναντι στον διεθνιστικό και ισλαμικό λαθροεποικισμό της πατρίδας μας και της Ευρώπης…απαντάμε με … άφθονο χοιρινό κρέας, με άθφονο αλκόολ, με άφθονο τρολάρισμα και αγωνιστική δράση!</p>
      <p>Γιατί στην τελική…η ΕΛΛΑΔΑ ΑΝΗΚΕΙ ΣΤΟΥΣ ΕΛΛΗΝΕΣ!</p>
      <p>ΕΔΩ ΣΤΗΝ ΕΛΛΑΔΑ ΚΑΙ ΣΤΗΝ ΕΥΡΩΠΗ ΕΧΟΥΜΕ ΤΑ ΔΙΚΑ ΜΑΣ ΗΘΗ ΚΑΙ ΕΘΙΜΑ!</p>
      <p>ΑΥΤΟΙ ΕΙΜΑΣΤΕ ΚΑΙ ΕΤΣΙ ΘΑ ΠΑΡΑΜΕΙΝΟΥΜΕ ΓΙΑ ΠΑΝΤΑ!»</p>
    </article>
  </body>
</html>