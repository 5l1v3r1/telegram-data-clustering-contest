<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546238.html/%D8%A2%D8%B4%D9%86%D8%A7%DB%8C%DB%8C-%D9%86%D8%B3%D9%84-%D8%AC%D9%88%D8%A7%D9%86-%D8%A8%D8%A7-%D8%B3%DB%8C%D8%B1%D9%87-%D8%B4%D9%87%D8%AF%D8%A7-%D8%AA-%D8%AB%DB%8C%D8%B1%D8%A7%D8%AA-%D8%B4%DA%AF%D8%B1%D9%81%DB%8C-%D8%A8%D8%B1-%D8%A7%D9%86%D8%AF%DB%8C%D8%B4%D9%87-%D8%A2%D9%86%D9%87%D8%A7-%D8%AE%D9%88%D8%A7%D9%87%D8%AF-%DA%AF%D8%B0%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T14:38:00+00:00"/>
    <meta property="og:title" content="آشنایی نسل جوان با سیره شهدا تأثیرات شگرفی بر اندیشه آنها خواهد گذاشت"/>
    <meta property="og:description" content="رئیس نهاد نمایندگی مقام معظم رهبری در دانشگاه‌های استان مرکزی گفت: رئیس نهاد نمایندگی مقام معظم رهبری در دانشگاه‌های استان مرکزی"/>
  </head>
  <body>
    <article>
      <h1>آشنایی نسل جوان با سیره شهدا تأثیرات شگرفی بر اندیشه آنها خواهد گذاشت</h1>
      <h2>رئیس نهاد نمایندگی مقام معظم رهبری در دانشگاه‌های استان مرکزی:</h2>
      <address>
        <time datetime="2019-11-10T14:38:00+00:00">10 Nov 2019, 14:38</time>
      </address>
      <p>رئیس نهاد نمایندگی مقام معظم رهبری در دانشگاه‌های استان مرکزی گفت: رئیس نهاد نمایندگی مقام معظم رهبری در دانشگاه‌های استان مرکزی</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://diyareaftab.ir/">دیار آفتاب</a>؛ حجت‌الاسلام مهدی ایمانی مقدم رئیس نهاد نمایندگی مقام معظم رهبری در دانشگاه‌های استان مرکزی امروز در هفتمین نشست گام دوم کنگره ملی نقش امام خمینی(ره) در دفاع مقدس و ۶۲۰۰ شهید استان مرکزی گفت: جریان شهدا یک جریان زنده، مستمر و پویا است که باید برنامه‌ریزی‌های لازم برای استمرار این جریان در دانشگاه‌ها داشته باشیم.</p>
      <p>وی افزود: دقت در آثار برجای‌مانده از شهدا که مدافعان ارزش‌های دینی و ملی بوده‌اند و آشنایی نسل جوان با این بزرگواران قطعاً تأثیرات شگرفی بر اندیشه و رفتار آنها خواهد داشت که در همین راستا یک طرح گردشگری برای دانشجویان استان در نظر گرفته‌شده است.</p>
      <p>ایمانی مقدم اظهار کرد: برنامه‌ریزی مناسبی توسط نمایندگی مقام معظم رهبری در دانشگاه‌ها با مشارکت ستاد کنگره شهدای استان برای دانشجویان با مسائل مربوط به دفاع مقدس در استان مرکزی در نظر گرفته‌شده که دانشجویان را با آثار، سیره و سبک زندگی آنها آشنا سازند.</p>
      <p>وی ادامه داد: این طرح می‌تواند گام‌های مؤثری در معرفی الگوی مناسب رفتاری و علمی و در نهایت حفظ و امتداد انقلاب اسلامی در گام دوم انقلاب اسلامی تا اتصال آن به حکومت جهانی امام زمان(عج) داشته باشد.</p>
      <p>رئیس نهاد نمایندگی مقام معظم رهبری در دانشگاه های استان مرکزی، آشنایی نسل جوان به ویژه دانشجویان با سیره و سبک زندگی امام خمینی(ره)،انقلاب اسلامی و فرهنگ ایثار و شهادت، برقراری پیوند میان دانشجویان با خانواده شهدا و رزمندگان و فرهنگ دفاع مقدس،ترغیب جوانان دانشجو نسبت به سبک زندگی ایرانی اسلامی، تبیین مصادیق سبک زندگی جهادگران و مبتنی بر ایثار در سیره شهدا و حماسه سازان انقلاب اسلامی و دفاع مقدس،معرفی جغرافیای دفاع مقدس به نسل جوان و آشنایی دانشجویان با زندگی معجزه قرن کربلایی کاظم ساروقی از مهمترین اهداف برگزاری این طرح است.</p>
      <p>ایمانی مقدم بیان کرد: این طرح در ۳ محور بازدید از موزه دفاع مقدس، انجام برنامه های محتوایی و بازدیدهای شهری انجام می شود که برنامه های متنوعی در این راستا برای دانشجویان در نظر گرفته شده است.</p>
      <p>وی اضافه کرد: در محور بازدید از موزه دفاع مقدس برنامه هایی چون زیارت شهدای گمنام، بازدید از دیوار لاله ها که تصویر بیش از ۲۵۰۰ شهید مزین شده، معرفی ادوات نظامی و پل های استفاده شده در دفاع مقدس، بازدید از نگارخانه شهید نور بهشت و بازدید از نمایشگاه سالن آمفی تئاتر است.</p>
      <p>رئیس نهاد نمایندگی مقام معظم رهبری در دانشگاه های استان مرکزی بیان کرد: در محور برنامه های محتوایی موضوعاتی چون اجرای نمایش خیابانی با موضوع دفاع مقدس، نمایش فیلم های کوتاه، مستند، انیمیشن، نماهنگ، خاطره گویی توسط ایثارگران، برگزاری مسابقه دل نوشته، معرفی سایت شهود و کانال بصیر، برپایی نمایشگاه و فروشگاه کتاب دفاع مقدس و برگزاری مسابقه یادداشتی از اردو در نظر گرفته شده است.</p>
      <p>وی ادامه داد: در محور بازدید شهری برنامه هایی همچون آشنایی و بازدید از کتابخانه دفاع مقدس، زیارت امام زادگان ۷۲ تن ساروق و بازدید از مدرسه و حجره امام خمینی(ره) در اراک نیز در نظر گرفته شده است.</p>
      <p>ایمانی مقدم گفت: در این برنامه راویان مسلط دفاع مقدس و بومی حضور پیدا می کنند که در این برنامه کلیه مسائل را روایت گری می کنند و آماده پاسخگویی به شبهات دانشجویان هستند.</p>
      <p>رئیس نهاد نمایندگی مقام معظم رهبری در دانشگاه های استان مرکزی خاطرنشان کرد: ۳۰۰ دانشجوی خارجی در حال تحصیل داریم که طبق تاکیدات مسئول نهاد نمایندگی مقام معظم رهبری در کشور باید این دانشجویان را به عنوان سفیران انقلاب اسلامی نگاه کنیم و برای این دانشجویان برنامه های محتوایی مناسبی در جهت آشنایی با دفاع مقدس و فرهنگ انقلاب اسلامی داشته باشیم.</p>
      <p>انتهای پیام/</p>
      <p> </p>
    </article>
  </body>
</html>