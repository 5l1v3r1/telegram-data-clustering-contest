<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/spettacolo/televisione/the_crown_furia_elisabetta-6522472/news/2019-11-10/"/>
    <meta property="og:site_name" content="Agi"/>
    <meta property="article:published_time" content="2019-11-10T14:53:00+00:00"/>
    <meta property="og:title" content="E alla fine 'The Crown' ha fatto infuriare la regina Elisabetta"/>
    <meta property="og:description" content="A qualcuno non è piaciuto che la serie tv insinui una relazione tra la sovrana e Lord Porchester"/>
  </head>
  <body>
    <article>
      <h1>E alla fine 'The Crown' ha fatto infuriare la regina Elisabetta</h1>
      <h2>A qualcuno non è piaciuto che la serie tv insinui una relazione tra la sovrana e Lord Porchester</h2>
      <address><time datetime="2019-11-10T14:53:00+00:00">10 Nov 2019, 14:53</time> by <a rel="author">AGI - Agenzia Giornalistica Italia</a></address>
      <p>"Disgustoso e totalmente infondato" insinuare che ci sia stata una relazione tra la regina britannica e <b>Lord Porchester</b>, l'amministratore dei suoi cavalli. È dovuto scendere in campo l'ex addetto stampa della regina Elisabetta II, <b>Dickie Arbiter</b>, per arginare il polverone destinato a scatenare il prossimo episodio della serie<b> The Crown</b>, in onda domenica in Gran Bretagna su Netflix. "La regina è l'ultima persona al mondo che avrebbe anche considerato di guardare un altro uomo".</p>
      <p>La regina, oggi 93enne, si innamorò e sposò il principe <b>Filippo</b> nel 1947 quando aveva appena 21 anni, cinque anni prima di salire al trono. Secondo il Sunday Times, la particolare amicizia tra Lord Porchester, che lei chiamava Porchie, e la regina, ad un certo punto suscita i sospetti del principe Filippo. "Se hai qualcosa da dirmi, dimmelo adesso", dice la monarca all'inizio dell'episodio. "In caso contrario, se mi permetti, sono molto impegnata". E apparentemente il principe di Edimburgo decide di lasciar cadere e non dice nulla.</p>
      <p>Secondo il Sunday Times, la regina "rimase vicino a Porchie fino alla sua morte nel 2001" ma sottolinea anche che nulla prova che fossero più che<b> amici</b>. "'The Crown' è una finzione", ha sottolineato Arbiter. "Nessuno conosce le conversazioni tra i membri della famiglia reale e le persone raccontano le storie che vogliono, calcando sul sensazionalismo". <b>Buckingham Palace</b> non ha fatto commenti.</p>
    </article>
  </body>
</html>