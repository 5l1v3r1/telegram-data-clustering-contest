<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191110-v-ukrayini-zavdyaky-konkurentsiyi-tsina-na-elektroenergiyu-znyzylas-na-15-gerus/"/>
    <meta property="og:site_name" content="ФАКТИ"/>
    <meta property="article:published_time" content="2019-11-10T14:00:56+00:00"/>
    <meta property="og:title" content="В Україні завдяки конкуренції ціна на електроенергію знизилась на 15% – Герус"/>
    <meta property="og:description" content="На західній Україні порівняно з початком серпня ціна електроенергії зменшилася на 14%, а по всій Україні – на 20%."/>
  </head>
  <body>
    <article>
      <h1>В Україні завдяки конкуренції ціна на електроенергію знизилась на 15% – Герус</h1>
      <address>
        <time datetime="2019-11-10T14:00:56+00:00">10 Nov 2019, 14:00</time>
      </address>
      <p>На західній Україні порівняно з початком серпня ціна електроенергії зменшилася на 14%, а по всій Україні – на 20%.</p>
      <p>За словами голови комітету Верховної Ради з питань енергетики та житлово-комунальних послуг Андрія Геруса, сьогодні в Бурштинському енергоострові у Закарпатській, Івано-Франківській, Львівській областях ціна електроенергії перебуває на історичному мінімумі – найнижча з моменту запуску нової моделі ринку.</p>
      <p>Наразі вона становить 1,35 грн за кВт/год (ринок на добу вперед). Це на 19 копійок або на 14% дешевше, ніж було на початку серпня.</p>
      <p>В ОЕС України ціна 1,26 грн за кВт/год, це зниження на 20% порівняно з початком серпня.</p>
      <p>На думку Андрія Геруса, це показує, що на оптовому ринку електричної енергії дійсно починає працювати конкуренція.</p>
      <blockquote>Не будемо популістами, варто чесно визнати, що сьогоднішні ціни є досить низькими і з настанням холодів, вони, ймовірно, трохи зростуть. Але це нормально, це ринок, який працює в залежно від попиту і пропозиції, – додав він.</blockquote>
      <p><b>Читайте:</b> <a href="https://fakty.com.ua/ua/ukraine/20191108-zeleni-taryfy-zberezhutsya-uryad-shukaye-kompromis-gerus/">Зелені тарифи збережуться, уряд шукає компроміс – Герус</a></p>
      <p>Крім того, диспетчери вже кілька днів обмежують імпорт електроенергії до мінімального рівня, а з 15 листопада взагалі можуть від нього відмовитися.</p>
      <slideshow>
        <figure>
          <img src="https://fakty.com.ua/wp-content/uploads/2019/11/10/75439400_10218897191274482_391126196152172544_n.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/10/73323536_10218896958428661_1616683590668517376_o.jpg"/>
        </figure>
      </slideshow>
      <p>В Україні завдяки конкуренції ціна на електроенергію знизилась на 15% – Герус / 2 фотографии</p>
      <p>Отже, Андрій Герус підсумував, що за кілька місяців:</p>
      <ul>
        <li>імпорт дизеля з РФ знизили з 45% до відносно безпечних 15% (без зростання ціни для кінцевого споживача);</li>
        <li>Калуську ТЕЦ повернули в державну власність;</li>
        <li>Центренерго перейшло на продаж електроенергії на біржі (ринок на добу вперед);</li>
        <li>ціна електроенергії знизилася на 15%;</li>
        <li>непобутові споживачі за жовтень-листопад отримають знижені рахунки і побачать, що конкурентний ринок може давати вигоди.</li>
      </ul>
      <blockquote>Як на мене, саме такі дії дають мандат і на якісь непопулярні тарифні рішення. Тому що це чесно і це важливо для довіри. Отже, ці 5 місяців були прожиті недаремно, можна і скласти мандат, – додав Андрій Герус.</blockquote>
      <p>До слова, раніше Андрій Герус назвав умову для <a href="https://fakty.com.ua/ua/ukraine/20191022-import-elektroenergiyi-z-rf-mozhut-prypynyty-gerus-nazvav-umovu/">припинення імпорту електроенергії з Росії</a>.</p>
    </article>
  </body>
</html>