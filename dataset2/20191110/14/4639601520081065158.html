<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/society/37os-marathonios-dyo-dromeis-me-emfragma-se-krisimi-katastasi-200-xreiastikan-protes-voitheies/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T14:12:23+00:00"/>
    <meta property="og:title" content="37ος Μαραθώνιος : Δύο δρομείς με έμφραγμα σε κρίσιμη κατάσταση – 200 χρειάστηκαν πρώτες βοήθειες"/>
    <meta property="og:description" content="Κατά την διάρκεια του 37ου Μαραθωνίου τις πρώτες βοήθειες χρειάστηκαν περίπου 200 δρομείς, εκ των οποίων οι 17 μεταφέρθηκαν σε νοσοκομεία της Αττικής."/>
  </head>
  <body>
    <article>
      <h1>37ος Μαραθώνιος : Δύο δρομείς με έμφραγμα σε κρίσιμη κατάσταση – 200 χρειάστηκαν πρώτες βοήθειες</h1>
      <h2>Κατά την διάρκεια του 37ου Μαραθωνίου τις πρώτες βοήθειες χρειάστηκαν περίπου 200 δρομείς, εκ των οποίων οι 17 μεταφέρθηκαν σε νοσοκομεία της Αττικής.</h2>
      <address><time datetime="2019-11-10T14:12:23+00:00">10 Nov 2019, 14:12</time> by <a rel="author">ΤοΒΗΜΑ Team</a></address>
      <p>Κατά την διάρκεια του 37ου Μαραθωνίου τις πρώτες βοήθειες χρειάστηκαν περίπου 200 δρομείς, εκ των οποίων οι 17 μεταφέρθηκαν σε νοσοκομεία της Αττικής.</p>
      <p>Η συμμετοχή σε μαραθώνιους και ιδιαίτερα αγώνες μεγάλων αποστάσεων απαιτεί ιδιαίτερα καλή προετοιμασία όπως και ειδική εξειδικευμένη διατροφή, που θα προετοιμάσει με τον καλύτερο δυνατό τρόπο τον δρομέα.</p>
      <p><a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ; <br/></a>Πολλοί είναι εκείνοι, που κάθε χρόνο δεν καταφέρνουν να φτάσουν στη γραμμή του τερματισμού λόγω εξάντλησης ή απρόοπτων κατά την διαδρομή.</p>
      <figure>
        <img src="https://www.tovima.gr/wp-content/uploads/2019/11/10/1-424.jpg"/>
      </figure>
      <p>Φέτος, περίπου 200 δρομείς χρειάστηκαν τις πρώτες βοήθειες καθώς αντιμετώπισαν είτε αναπνευστικά είτε ορθοπεδικά προβλήματα. Στο μεταξύ, ο βροχερός καιρός δυσκόλεψε τους δρομείς καθώς ο δρόμος γλιστρούσε αρκετά.</p>
      <p>Από τα 200 άτομα, οι 17 μεταφέρθηκαν σε νοσοκομεία της πρωτεύουσας. Σύμφωνα με πληροφορίες του ΕΚΑΒ, ορισμένοι μεταφέρθηκαν στο «Γεώργιος Γεννηματάς» και άλλοι στο νοσοκομείο «Σωτηρία».</p>
      <p>Σύμφωνα με την ίδια πηγή, δύο από τους 17, άνδρες άνω των 50 ετών μεταφέρθηκαν στο νοσοκομείο με έμφραγμα και νοσηλεύονται σε κρίσιμη κατάσταση.</p>
      <h3>Τρίτος ο Κωνσταντίνος Γκελαούζος</h3>
      <p>Στην τρίτη θέση του Αυθεντικού Μαραθωνίου τερμάτισε ο Κωνσταντίνος Γκελαούζος, γράφοντας μια χρυσή σελίδα στην ιστορία του ελληνικού αθλητισμού.</p>
      <figure>
        <img src="https://www.in.gr/wp-content/uploads/2019/11/1-425-600x400.jpg"/>
      </figure>
      <p>Οι μόνοι που τον πέρασαν ήταν ο νικητής Τζον Κιπκορί Κόμεν από την Κένυα και ο, επίσης, Κενυάτης, Φελισιέν Μουχιτίρα.</p>
      <p>Αναλυτικά, ο Τζον Κιπκορί Κόμεν τερμάτισε πρώτος με χρόνο 2:16:34. Ο 42χρονος Κενυάτης δρομέας έφτασε πρώτος στο Παναθηναϊκό Στάδιο έχοντας προσπεράσει τον συμπατριώτη του, Φελισιέν Μουχιτίρα, μόλις 600 μέτρα πριν τον τερματισμό!</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>