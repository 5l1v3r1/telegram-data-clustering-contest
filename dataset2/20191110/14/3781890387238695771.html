<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740990"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T14:40:00+00:00"/>
    <meta property="og:title" content="ช่วย&quot;กวางป่า&quot;เขาใหญ่ติดบ่วง พ้นเงื้อมมือ&quot;นายพราน&quot;"/>
    <meta property="og:description" content="กวางป่าเขาใหญ่ สุดโชคดี พลเมืองดีเห็นติดบ่วงนายพราน แจ้งเจ้าหน้าที่ช่วยเหลือปลอดภัย คาดเป็นฝีมือแรงงานต่าวด้าว"/>
  </head>
  <body>
    <article>
      <h1>ช่วย"กวางป่า"เขาใหญ่ติดบ่วง พ้นเงื้อมมือ"นายพราน"</h1>
      <address>
        <time datetime="2019-11-10T14:40:00+00:00">10 Nov 2019, 14:40</time>
      </address>
      <p>
        <b>กวางป่าเขาใหญ่ สุดโชคดี พลเมืองดีเห็นติดบ่วงนายพราน แจ้งเจ้าหน้าที่ช่วยเหลือปลอดภัย คาดเป็นฝีมือแรงงานต่าวด้าว</b>
      </p>
      <p>เมื่อวันที่ 10 พ.ย. นายปกครอง ทองเนื้อแข็ง ทำหน้าที่ผู้ช่วยหัวหน้าอุทยานแห่งชาติเขาใหญ่ ได้รับแจ้งจากนายวัชรากร นามสีฐาน นายกสมาคมอุรักษ์ธรรมชาติและสิ่งแวดล้อมเขาใหญ่ ว่าได้รับแจ้งจากชาวบ้านคลองเดื่อ หมู่ 6 ต.หมูสี อ.ปากช่อง จ.นครราชสีมาว่ามีกวางป่าขนาดน้ำหนักประมาณ 300-400 กิโลกรรม จากพื้นที่อุทยานฯเขาใหญ่ ออกไปหากินนอกเขต ในพื้นที่ของชาวบ้าน บริเวณใกล้หมู่บ้านใหม่ บ้านคลองเดื่อ ถูกบ่วงนายพรานที่ลักลอบดักรัดบริเวณลำคอ จึงได้แจ้งให้ นายครรชิต ศรีนพวรรณ  หัวหน้าอุทยานแห่งชาติเขาใหญ่ ทราบพร้อมแจ้งให้ นายวันชัย แช่มจันทึก หัวหน้าหน่วยพิทักอุทยานผากระดาษ ขญ.2 นำกำลังออกไปตรวจสอบ ที่เกิดเหตุ บริเวณริมถนนระหว่าง หมู่บ้านใหม่-อุทยานฯเขาใหญ่ พบกวางป่ากำลังติดบ่วงดื้นรนวิ่งไปมา จึงได้ช่วยกันเข้าจับใช้เวลาประมาณ 20 นาที จึงสามารถปล่อยจากบ่วงวิ่งเข้าป่าใกล้เคียงได้ปลอดภัย<br/>     </p>
      <figure>
        <img src="https://www.dailynews.co.th/admin/upload/20191110/news_wMRROXkuTF214702_533.jpg?v=20191111038?v=7951"/>
      </figure>
      <p>นายวันชัย กล่าวว่า ต้องขอขอบคุณชาวบ้านคือนายชา ซึ่งเป็นพลเมืองดีและเป็นนักอนุรักษ์ ที่พบเห็นแล้วมาแจ้ง หน่วยงานทราบอย่างรวดเร็ว หากไม่มีคนพบคาดว่าไม่เกินคืนนี้กวางป่าตัวนี้คงจะถูกพรานฆ่า แน่นอน โดยคาดว่าอาจจะเป็นกลุ่มชาวต่างชาติ ที่มารับจ้างทำงานอยู่ใกล้บริเวณนั้น และนายชาชาวบ้านที่พบเห็น แจ้งว่าขณะตนกำลังกลับจากไปลดน้ำฝักที่ปลูกไว้ จึงรีบมาแจ้ง ให้เจ้าหน้าที่ทราบเพราะโชคดีที่กวางป่าตัวนี้ไม่ตกเป็นอาหารพวกพรานป่าใจร้ายไปเสียก่อน.<br/> <br/><br/> </p>
    </article>
  </body>
</html>