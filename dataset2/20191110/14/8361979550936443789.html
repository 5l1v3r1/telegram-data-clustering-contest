<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/stali-vidomi-obstavini-vbivstva-studentki-istorikom-v-rosiji-zmi-novini-rosiji-50052678.html"/>
    <meta property="og:site_name" content="НВ"/>
    <meta property="article:published_time" content="2019-11-10T14:26:00+00:00"/>
    <meta property="og:title" content="Стали відомі обставини вбивства студентки вiдомим істориком в Росії - ЗМІ"/>
    <meta property="og:description" content="Викладач Санкт-Петербурзького державного університету і військовий історик Олег Соколов вбив свою колишню студентку за день до розчленування."/>
  </head>
  <body>
    <article>
      <h1>Стали відомі обставини вбивства студентки вiдомим істориком в Росії - ЗМІ</h1>
      <h2>Викладач Санкт-Петербурзького державного університету і військовий історик Олег Соколов вбив свою колишню студентку за день до розчленування.</h2>
      <address>
        <time datetime="2019-11-10T14:26:00+00:00">10 Nov 2019, 14:26</time>
      </address>
      <p>Про це повідомляє <a href="https://www.interfax.ru/russia/683637">Інтерфакс</a> з посиланням на джерело в правоохоронних органах.</p>
      <p>Аспірантка і співмешканка Соколова Анастасія Єщенко була убита близько другої години ночі 8 листопада.</p>
      <p>«Дівчина була вбита з обріза малокаліберної гвинтівки. Інцидент стався після сварки між Соколовим і Єщенко», — повідомило джерело.</p>
      <p>На наступний день Соколов розчленував дівчину, щоб позбутися трупа. Під час обшуку квартири виявили ножівку, ножі, сокиру, голову дівчини, а також обріз, з якого могла бути вбита Єщенко, і майже півсотні патронів.</p>
      <p>Нагадаємо, що <a href="https://nv.ua/ukr/world/countries/vchenogo-v-sankt-peterburzi-pidozryuyut-u-vbivstvi-studentki-novini-rosiji-50052589.html">в Санкт-Петербурзі затримали члена наукової ради Російського військово-історичного товариства, доцента державного університету Олега Соколова за підозрою в скоєнні вбивства</a>.</p>
      <p>Соколова виявили в центрі Санкт-Петербурга з рюкзаком з відрубаними жіночими руками, а в його квартирі знайшли розчленоване тіло 24-річної дівчини.</p>
      <p><a href="https://nv.ua/ukr/world/countries/zatrimaniy-istorik-ziznavsya-u-vbivstvi-i-rozchlenuvanni-kolishnoji-studentki-novini-rosiji-50052608.html">Соколов зізнався у вбивстві і розчленуванні своєї колишньої студентки</a>.</p>
    </article>
  </body>
</html>