<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/u-fraktsiyi-sluga-narodu-prokomentuvaly-chy-projshov-avakov-vyprobuvalnyj-termin-na-posadi-ministra/"/>
    <meta property="og:site_name" content="Рубрика"/>
    <meta property="article:published_time" content="2019-11-10T14:10:51+00:00"/>
    <meta property="og:title" content="У фракції &quot;Слуга народу&quot; прокоментували, чи пройшов Аваков випробувальний термін на посаді міністра"/>
    <meta property="og:description" content="У фракції “Слуга народу” прокоментували, чи пройшов Арсен Аваков свій випробувальний термін на посаді міністра внутрішніх справ. Про це заявив голова фракції “Слуга народу” Давид Арахамія, відповідаючи на питання кореспондента РБК-Україна. За його словами, фракція підтримує думку президента з цього питання. “Він (Арсен Аваков – ред.) відповідає перед президентом з цього питання. Ми в парламенті […]"/>
  </head>
  <body>
    <article>
      <h1>У фракції "Слуга народу" прокоментували, чи пройшов Аваков випробувальний термін на посаді міністра</h1>
      <address><time datetime="2019-11-10T14:10:51+00:00">10 Nov 2019, 14:10</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/2019-05-28T094201Z_1161357980_RC17BB5D6550_RTRMADP_3_UKRAINE-POLICE-860x580-c-1.jpg"/>
      </figure>
      <p>Фото Reuters<br/><b><b>У фракції “Слуга народу” прокоментували, чи пройшов Арсен Аваков свій випробувальний термін на посаді міністра внутрішніх справ.</b></b></p>
      <p>Про це заявив голова фракції “Слуга народу” Давид Арахамія, відповідаючи на питання кореспондента <a href="https://www.rbc.ua/ukr/news/sluga-naroda-rasskazali-vyderzhal-avakov-1573394300.html">РБК-Україна.</a></p>
      <p>За його словами, фракція підтримує думку президента з цього питання.</p>
      <p>“Він (Арсен Аваков – ред.) відповідає перед президентом з цього питання. Ми в парламенті підтримаємо думку президента”.</p>
      <p>Відповідаючи на питання, чи залишиться Аваков міністром після Нового року, голова фракції зазначив, що йому це невідомо.</p>
      <p>“Я не знаю. Це треба питати Офіс президента. Хоча формально, це ми будемо робити через парламент. Але така домовленість, що буде вирішувати президент з цього питання”, – заявив Арахамія.</p>
      <p>Нагадаємо, раніше президент Володимир Зеленський назвав умову звільнення Авакова. “З приводу Авакова. Я нічого йому не винен. Є випробувальний термін. Ми хочемо побачити нові обличчя в МВС, там багато нових людей. Я всім міністрам сказав – реальні справи принесіть нам до кінця року – не буде, то ми звільнимо всіх”, – сказав Зеленський на прес-марафоні 10 жовтня.</p>
    </article>
  </body>
</html>