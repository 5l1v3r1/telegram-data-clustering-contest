<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639242/%D8%AF%D8%B1-%D8%A8%D8%AD%D8%A8%D9%88%D8%AD%D9%87-%D8%AF%DB%8C%D8%A7%D9%84%DB%8C%D8%B2-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%86%D9%BE%D8%A7%D9%84-%DB%B1%DB%B7-%D9%88%D8%B2%DB%8C%D8%B1-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T14:04:00+00:00"/>
    <meta property="og:title" content="در بحبوحه «دیالیز» نخست‌وزیر نپال، ۱۷ وزیر استعفا دادند"/>
    <meta property="og:description" content="به دنبال جنجال‌ها درباره وضعیت جسمی «کادگا پراساد شارما اولی» نخست‌وزیر نپال و دیالیز کردن او، ۱۷ وزیر کابینه این کشور با درخواست نخست‌وزیر از سمت..."/>
  </head>
  <body>
    <article>
      <h1>
        <a href="https://www.bultannews.com/fa/news/639242/%D8%AF%D8%B1-%D8%A8%D8%AD%D8%A8%D9%88%D8%AD%D9%87-%D8%AF%DB%8C%D8%A7%D9%84%DB%8C%D8%B2-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%86%D9%BE%D8%A7%D9%84-%DB%B1%DB%B7-%D9%88%D8%B2%DB%8C%D8%B1-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF%D9%86%D8%AF">در بحبوحه «دیالیز» نخست‌وزیر نپال، ۱۷ وزیر استعفا دادند</a>
      </h1>
      <h2>به دنبال جنجال‌ها درباره وضعیت جسمی «کادگا پراساد شارما اولی» نخست‌وزیر نپال و دیالیز کردن او، ۱۷ وزیر کابینه این کشور با درخواست نخست‌وزیر از سمت...</h2>
      <address><time datetime="2019-11-10T14:04:00+00:00">10 Nov 2019, 14:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، منابع رسانه‌ای از استعفای ۱۷ تن از وزرای کابینه نپال خبر دادند؛ استعفایی که در بحبوحه جنجال‌ها در این کشور بر سر دیالیز کردن نخست‌وزیر وزیر صورت گرفته است.</p>
      <p>به نوشته شبکه «اِنی»، هفده تن از وزرای عضو کابینه نپال استعفای خود را به «کادگا پراساد شارما اولی» نخست‌وزیر تقدیم کردند؛ استعفایی که از ۱۷ نوامبر (۲۶ آبان) رسما اجرا می‌شود.</p>
      <p>بنا بر گزارش این رسانه هندی، اقدام بی سابقه این وزرای عضو کابینه نپال در شرایطی صورت گرفته که انتقادها از کابینه نپال و همچنین جنجال‌ها درباره وضعیت جسمانی نخست‌وزیر این کشور بالا گرفته است.</p>
      <p>در خبرها آمده بود که آقای اولی ۶۷ ساله به دنبال بروز مشکلات جسمی ناشی از ناکامی عمل پیوند کلیه، دیالیز کرده است.</p>
      <p>یکی از این ۱۷ وزیر مستعفی کابینه نپال که نخواست نامش فاش شود، اعلام کرد: «ما استعفای خود را به نخست‌وزیر تقدیم کردیم. او روز شنبه (دیروز) با همه ما تماس گرفت و خواستار استعفای ما شد. به درخواست او ما از منصبمان استعفا دادیم».</p>
      <p>عضو ارشد دفتر نخست‌وزیری نپال، ضمن رد درخواست نخست‌وزیر از وزرا برای استعفا، از اظهارنظر بیشتر درباره این موضوع امتناع کرده است.</p>
      <p>برخی رسانه‌ها با اشاره به تحولات جاری در نپال، از احتمال دست زدن نخست‌وزیر به ایجاد تغییرات گسترده در کابینه این کشور خبر داده‌اند.</p>
      <p>وزرای خارجه، ارتباطات و فناوری از جمله ۱۷ عضو کابینه نپال هستند که از منصب خود استعفا داده‌اند.</p>
    </article>
  </body>
</html>