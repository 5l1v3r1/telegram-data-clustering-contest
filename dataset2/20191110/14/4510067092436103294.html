<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-19/spargatorul-de-nuci-caritabil-la-oradea-casa-de-cultura-a-sindicatelor-a-fost-colorata-de-balerini-dragalasi-152681.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-10T14:31:00+00:00"/>
    <meta property="og:title" content="„Spărgătorul de nuci” caritabil, la Oradea: Casa de Cultură a Sindicatelor a fost „colorată” de balerini drăgălași (FOTO / VIDEO)"/>
    <meta property="og:description" content="Casa de Cultură a Sindicatelor a fost plină de orădeni, sâmbătă seară, în special de părinți și bunici dornici să-și vadă copiii și nepoții dansând pe scenă în spectacolul de balet „Spărgătorul de nuci”. Evenimentul, organizat de Anette Classic Studio, a fost unul caritabil, o parte din bani fiind donați asociațiilor Lumea lui Ianis (ALI) și Consiliaris, care sprijină copiii cu boli oncologice."/>
  </head>
  <body>
    <article>
      <h1>„Spărgătorul de nuci” caritabil, la Oradea: Casa de Cultură a Sindicatelor a fost „colorată” de balerini drăgălași (FOTO / VIDEO)</h1>
      <address><time datetime="2019-11-10T14:31:00+00:00">10 Nov 2019, 14:31</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-02.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-03.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-04.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-05.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-06.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-07.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-29.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-30.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-24.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-251.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-31.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-40.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-32.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-33.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-34.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-36.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-37.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-38.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-39.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/spargatorul-de-nuci-spectacol-caritabil-091119-35.JPG"/>
        </figure>
      </slideshow>
      <p>
        <b>Casa de Cultură a Sindicatelor a fost plină de orădeni, sâmbătă seară, în special de părinţi şi bunici dornici să-şi vadă copiii şi nepoţii dansând pe scenă în spectacolul de balet "Spărgătorul de nuci".</b>
      </p>
      <p>
        <b>Talent şi multă muncă</b>
      </p>
      <p>Evenimentul, organizat de Anette Classic Studio, a fost unul caritabil, o parte din banii strânşi din vânzarea biletelor fiind donaţi asociaţiilor Lumea lui Ianis (ALI) şi Consiliaris, care sprijină copiii cu boli oncologice. De asemenea, pe tot parcursul spectacolului, pe culoarele din sală au fost amplasate cutii inscripţionate cu numele asociaţiilor, iar sumele astfel strânse au fost donate integral ONG-urilor.</p>
      <p>"Înainte de spectacol am reușit să strângem în jur de 20.000 de lei din vânzarea biletelor. În sală mai sunt doar câteva locuri libere, ceea ce mă bucură", a spus, la eveniment, organizatoarea Ana Maria Toth. Preţul unui bilet a fost între 35 şi 65 de lei, în funcţie de locul dorit. </p>
      <p>Chiar dacă piesa originală are doar două personaje principale, un băiat şi o fată, pe scena din Oradea fiecare copil a avut momentul său de strălucire, dansând în faţa unor grupuri sau singuri pe scenă. În total, la spectacol au participat 36 de persoane, dintre care 28 copii, majoritatea fetiţe.</p>
      <p>"Au muncit foarte mult şi se vede. Sunt foarte talentaţi micuţii", a apeciat o mămică din rândul întâi. </p>
      <figure>
        <img src="https://www.ebihoreanul.ro/user_files/spargatorul-de-nuci-spectacol-caritabil-091119-17.JPG"/>
      </figure>
      <p>Dansatorii au apărut în fața publicului în ţinute de balerini, dar şi în costume tematice, de şobolani, prinţi şi prinţese şi soldaţi. Aceştia i-au vrăjit repede pe spectatori, care i-au filmat pe tot parcursul evenimentului.</p>
      <p>
        <b>Problemele asociaţiilor</b>
      </p>
      <p>În timpul pauzelor dintre acte, organizatorii au pregătit şi o tombolă cu premii, iar reprezentanţii celor două ONG-uri beneficiare au urcat pe scenă pentru a-şi prezenta proiectele.</p>
      <p>"<a href="https://www.ebihoreanul.ro/stiri/ultima-or-31-6-19/casa-sperantei-mama-a-unui-baietel-cu-leucemie-o-oradeanca-ofera-cazare-gratuita-bolnavilor-oncologici-si-insotitorilor-lor-147445.html">Casa lui Ianis</a> este un proiect de suflet, prin care am vrut să-i ajut pe copiii bolnavi de cancer. În ultimul timp, însă, am fost nevoită să refuz unele familii care aveau nevoie de o locuinţă în perioada în care copilul lor făcea tratament la spital, pentru că noi avem la diispoziţie doar un apartament cu trei camere, care este plin. Am făcut demersuri la Primărie pentru a primi un teren de casă, unde ar avea mai multe familii loc, dar încă nu mi s-a răspuns”, a explicat Mădălina Maiorescu, iniţiatoarea proiectului.</p>
      <p><a href="https://www.facebook.com/Asocia%C5%A3ia-Consiliaris-1560818150818586/">Asociaţia Consiliaris</a>, pe de altă parte, ar avea nevoie de un microbuz, care să-i ducă pe copii bolnavi la activităţile şi şedinţele de psihoterapie de la centrul lor.</p>
      <p>"Spărgătorul de nuci" s-a încheiat cu un dans al mai multor balerine îmbrăcate în alb, cu flori, dar şi cu multe îmbrăţişări.</p>
      <figure>
        <img src="https://www.ebihoreanul.ro/user_files/spargatorul-de-nuci-spectacol-caritabil-091119-39.JPG"/>
      </figure>
      <p>"Familiile au fost atât de încântate de rezultat, încât mi-au spus că ar dori încă un spectacol caritabil. Ne gândim să-l organizăm chiar luna viitoare", a mărturisit <b>BIHOREANULUI </b>organizatoarea Ana Maria Toth.</p>
      <p>"Spărgătorul de nuci" este un balet de Piotr Ilici Ceaikovski, iar libretul este compus de Marius Petipa, după versiunea lui Alexandre Dumas a basmului "Spărgătorul de nuci şi Regele Şoarecilor" a lui Ernst Theodor Amadeus Hoffmann.</p>
      <p>Spectacolul desfășurat sâmbătă seară la Oradea a fost regizat de Ana Maria Toth.</p>
      <figure>
        <iframe src="https://www.youtube.com/embed/kNJldwT29wI" width="460" height="360" data-service="Youtube" scrolling="no"/>
      </figure>
    </article>
  </body>
</html>