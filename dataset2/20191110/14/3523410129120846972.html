<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639246/%D8%B7%D8%B1%D8%AD-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%DA%AF%D9%88%DA%AF%D9%84-%D8%AF%D8%B1-%D9%85%D8%B9%D8%B1%D8%B6-%D8%AE%D8%B7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T14:31:00+00:00"/>
    <meta property="og:title" content="طرح امنیت سایبری گوگل در معرض خطر"/>
    <meta property="og:description" content="طرح امنیت سایبری گوگل که قرار بود از طریق جذب کارکنان یک شرکت نوپا اجرایی شود، به علت عدم تمایل آنها به جذب در این شرکت در معرض خطر قرار گرفته است."/>
  </head>
  <body>
    <article>
      <h1>
        <a href="https://www.bultannews.com/fa/news/639246/%D8%B7%D8%B1%D8%AD-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%DA%AF%D9%88%DA%AF%D9%84-%D8%AF%D8%B1-%D9%85%D8%B9%D8%B1%D8%B6-%D8%AE%D8%B7%D8%B1">طرح امنیت سایبری گوگل در معرض خطر</a>
      </h1>
      <h2>طرح امنیت سایبری گوگل که قرار بود از طریق جذب کارکنان یک شرکت نوپا اجرایی شود، به علت عدم تمایل آنها به جذب در این شرکت در معرض خطر قرار گرفته است.</h2>
      <address><time datetime="2019-11-10T14:31:00+00:00">10 Nov 2019, 14:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از انگجت، کارکنان شرکت نوپای کرونیکل که فعالیت های متنوعی را در حوزه امنیت سایبری انجام می دهد علاقه ای به جذب شدن در گوگل ندارند و همین مساله پیشبرد برنامه های جدید امنیتی گوگل را به طور جدی با خطر مواجه کرده است.</p>
      <p>در حال حاضر کرونیکل به یکی از زیرمجموعه های گوگل مبدل شده و دیگر قرار نیست به عنوان یک شرکت مستقل با سیاست ها و قراردادهای کاری خاص خود عمل کند، همین مساله اعتراض کارکنان کرونیکل را به دنبال داشته است.</p>
      <p>کرونیکل که توسط استفان جیلت تاسیس شده در ژوئن امسال استقلال کاری خود را از دست داد و برای تامین امنیت طرح های کلود گوگل به آن پیوست، برخی کارکنان کرونیکل معتقدند که با پیوستن به گوگل به چشم انداز اصلی این شرکت بی اعتنایی شده و برخی نیز می گویند این تحول باعث کاهش دستمزدهای آنها می شود و لذا از این مساله راضی نیستند.</p>
      <p>تعدادی از کارکنان این شرکت قصد دارند به علت عدم شفافیت و نامشخص بودن آینده کرونیکل آن را ترک کنند و از همین رو به نظر می رسد گوگل نمی تواند با اتکای کرونیکل برنامه های خود را در حوزه امنیت سایبری به پیش ببرد، گوگل و کرونیکل در این زمینه موضع گیری رسمی نداشته اند.</p>
    </article>
  </body>
</html>