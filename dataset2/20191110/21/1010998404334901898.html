<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/turcija-naj-malko-8-civilni-sa-ubiti-pri-vzriv-na-kola-bomba-v-severoiztochna-sirija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-10T21:30:00+00:00"/>
    <meta property="og:title" content="Турция: Най-малко 8 цивилни са убити при взрив на кола бомба в Североизточна Сирия"/>
    <meta property="og:description" content="Анкара обвини за нападението сирийските кюрдски сили"/>
  </head>
  <body>
    <article>
      <h1>Турция: Най-малко 8 цивилни са убити при взрив на кола бомба в Североизточна Сирия</h1>
      <h2>Анкара обвини за нападението сирийските кюрдски сили</h2>
      <address><time datetime="2019-11-10T21:30:00+00:00">10 Nov 2019, 21:30</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Кола бомба е убила най-малко 8 цивилни в Североизточна Сирия близо до намиращия се под контрола на Турция град Тал Абияд, обяви турското министерство на отбраната.</p>
      <p>Съобщава се още, че 20 души са били ранени при атака срещу село южно от Тал Абияд, като обвини за нападението сирийските кюрдски сили.</p>
      <p>На 9 октомври Турция предприе военна операция в Североизточна Сирия срещу кюрдските Сили за защита на народа, разглеждани от Анкара като терористична организация и сирийско разклонение на нелегалната Кюрдска работническа партия (ПКК). Кюрдските бойци призоваха сирийската армия да спре турската офанзива.</p>
      <p>Въпреки примирие, постигнато с посредничеството на Русия, сирийските правителствени сили влизат в сблъсъци с турските части и подкрепяните от тях бойци от сирийската опозиция.</p>
    </article>
  </body>
</html>