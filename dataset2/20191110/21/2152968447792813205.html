<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/10/plastmasovite-pribori-izpuskat-vredni-himikali-v-hranata.429162"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T21:42:00+00:00"/>
    <meta property="og:title" content="Пластмасовите прибори изпускат вредни химикали в храната"/>
    <meta property="og:description" content="Възможно е да предизвикат рак, висок холестерол, безплодие | Dnes.bg"/>
  </head>
  <body>
    <article>
      <h1>Пластмасовите прибори изпускат вредни химикали в храната</h1>
      <h2>Възможно е да предизвикат рак, висок холестерол, безплодие</h2>
      <address><time datetime="2019-11-10T21:42:00+00:00">10 Nov 2019, 21:42</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Пластмасовите шпатули и лъжици за готвене често съдържат химикали, които при загряване могат да преминат в храната, съобщи в. "Дейли мейл".</p>
      <p>Такива химикали са олигомерите, които се освобождават в храната при температура над 70 градуса. Ако бъдат погълнати, те могат да предизвикат заболявания на черния дроб и щитовидната жлеза. Свързвани са също с безплодие, рак и висок холестерол.</p>
      <p>Предупреждението издаде Германският федерален институт за оценка на рисковете.</p>
      <p>Пластмасовите прибори се правят от синтетични химикали, за да издържат на високи температури и в тях да не проникват мазнини. Доколко токсични са олигомерите за хората, има малко данни.</p>
      <p>Германският институт е оценил риска на базата на известното за ефекта на химикали с подобна структура. Според този подход съвсем малко количество - 90 микрограма, може да е опасно за човек с тегло 60 кг. (БТА)</p>
    </article>
  </body>
</html>