<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89220"/>
    <meta property="og:site_name" content="Denník politika"/>
    <meta property="article:published_time" content="2019-11-10T21:35:04+00:00"/>
    <meta property="og:title" content="Na Slovensko dorazí ďalšia vlna dažďa, na horách bude výlučne snežiť"/>
    <meta property="og:description" content="10.11.2019 (Webnoviny.sk) – V pondelok 11. novembra dorazí ďalšia vlna dažďa, môže aj snežiť. Informuje o tom portál iMeteo.sk s tým, že v pondelok dorazia nad slovenské územie od juhu ďalšie zrážky. Postupne sa rozprší na strednom, ale aj východnom Slovensku. Zrážok bude postupne pribúdať a vyskytovať sa budú až do večera."/>
  </head>
  <body>
    <article>
      <h1>Na Slovensko dorazí ďalšia vlna dažďa, na horách bude výlučne snežiť</h1>
      <address><time datetime="2019-11-10T21:35:04+00:00">10 Nov 2019, 21:35</time> by <a rel="author">Webnoviny</a></address>
      <p>10.11.2019 (Webnoviny.sk) – V pondelok 11. novembra dorazí ďalšia vlna dažďa, môže aj snežiť. Informuje o tom portál <a href="https://www.imeteo.sk/clanok/zajtra-dorazi-dalsia-vlna-dazda-bude-aj-snezit">iMeteo.sk</a> s tým, že v pondelok dorazia nad slovenské územie od juhu ďalšie zrážky. Postupne sa rozprší na strednom, ale aj východnom Slovensku. Zrážok bude postupne pribúdať a vyskytovať sa budú až do večera.</p>
      <p><i>„Počas dňa k nám od začne za studeným frontom prúdiť od západu studený vzduch, ktorý sa prejaví najmä na horách a na severe Slovenska. V týchto oblastiach sa môže prechodne vyskytnúť sneženie aj od stredných polôh, približne od nadmorskej výšky 800 metrov. Na horách bude výlučne snežiť a napadnúť môže aj viac ako 10 centimetrov čerstvého snehu. Sneženie sa zajtra popoludní očakáva aj na Orave, sneh sa ale bude topiť,“</i> uvádza portál.</p>
      <p>Viac k témam: <a href="https://www.webnoviny.sk/tag/pocasie/"><u>počasie</u></a>, <a href="https://www.webnoviny.sk/tag/predpoved-pocasia/"><u>predpoveď počasia</u></a><br/>Zdroj: Webnoviny.sk – <a href="https://www.webnoviny.sk/na-slovensko-dorazi-dalsia-vlna-dazda-na-horach-bude-vylucne-snezit/"><u>Na Slovensko dorazí ďalšia vlna dažďa, na horách bude výlučne snežiť</u></a> © SITA Všetky práva vyhradené.</p>
    </article>
  </body>
</html>