<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/world/ispania-niki-gia-ton-santseth-xoris-aytodynamia-anazita-symmaxous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T21:54:59+00:00"/>
    <meta property="og:title" content="Ισπανία : Νίκη για τον Σάντσεθ, χωρίς αυτοδυναμία – Αναζητά συμμάχους"/>
    <meta property="og:description" content="Το Σοσιαλιστικό Κόμμα (PSOE) του πρωθυπουργού Πέδρο Σάντσεθ προηγείται των αντιπάλων του και το ακροδεξιό Vox αναδεικνύεται στην τρίτη μεγαλύτερη πολιτική δύναμη του κοινοβουλίου, έπειτα από την καταμέτρηση του 80% των ψήφων, στις βουλευτικές εκλογές που διεξήχθησαν σήμερα στην Ισπανία."/>
  </head>
  <body>
    <article>
      <h1>Ισπανία : Νίκη για τον Σάντσεθ, χωρίς αυτοδυναμία – Αναζητά συμμάχους</h1>
      <h2>Το Σοσιαλιστικό Κόμμα (PSOE) του πρωθυπουργού Πέδρο Σάντσεθ προηγείται των αντιπάλων του και το ακροδεξιό Vox αναδεικνύεται στην τρίτη μεγαλύτερη πολιτική δύναμη του κοινοβουλίου, έπειτα από την καταμέτρηση του 80% των ψήφων, στις βουλευτικές εκλογές που διεξήχθησαν σήμερα στην Ισπανία.</h2>
      <address><time datetime="2019-11-10T21:54:59+00:00">10 Nov 2019, 21:54</time> by <a rel="author">ΤοΒΗΜΑ Team</a></address>
      <p>Το Σοσιαλιστικό Κόμμα (PSOE) του πρωθυπουργού Πέδρο Σάντσεθ προηγείται των αντιπάλων του και το ακροδεξιό Vox αναδεικνύεται στην τρίτη μεγαλύτερη πολιτική δύναμη του κοινοβουλίου, έπειτα από την καταμέτρηση του 80% των ψήφων, στις βουλευτικές εκλογές που διεξήχθησαν σήμερα στην Ισπανία.</p>
      <p>Βάσει των αποτελεσμάτων, οι Σοσιαλιστές κερδίζουν 122 έδρες στο κοινοβούλιο των συνολικά 350 εδρών.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <p>Κανένα κόμμα, της αριστεράς ή της δεξιάς, δεν καταφέρνει να συγκεντρώσει κοινοβουλευτική πλειοψηφία.</p>
      <p>Το συντηρητικό Λαϊκό Κόμμα κερδίζει 85 έδρες, το Vox συγκεντρώνει 53 έδρες, οι Ciudadanos 10 έδρες.</p>
      <figure>
        <img src="https://www.in.gr/wp-content/uploads/2019/11/74450168_271990370358503_6400249020551266304_n-600x338.jpg"/>
      </figure>
      <h3>Χαμηλό ποσοστό συμμετοχής</h3>
      <p>Οι Ισπανοί ψήφισαν σήμερα στις τέταρτες κατά σειρά βουλευτικές εκλογές σε διάστημα 4 ετών κι ενώ το κλίμα είναι βαρύ στη χώρα από την καταλανική κρίση και την άνοδο της ακροδεξιάς, με την εκλογική αναμέτρηση να μην δείχνει ότι θα βάλει τέλος στην πολιτική αστάθεια.</p>
      <p>Το ποσοστό συμμετοχής ανερχόταν σε 56,86% στις 19:00 (ώρα Ελλάδας), που είναι μειωμένο σε σύγκριση με τις προηγούμενες εκλογές.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>