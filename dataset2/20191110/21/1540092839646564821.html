<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196924/rosia-apeleytherothikan-ki-oi-teleytaies-falaines-mpeloygka-poy-kratoyntan-aixmalotes"/>
    <meta property="og:site_name" content="CNN.gr"/>
    <meta property="article:published_time" content="2019-11-10T21:32:00+00:00"/>
    <meta property="og:title" content="Ρωσία: Απελευθερώθηκαν κι οι τελευταίες φάλαινες μπελούγκα που κρατούνταν αιχμάλωτες"/>
    <meta property="og:description" content="Η Ρωσία ανακοίνωσε σήμερα Κυριακή πως απελευθερώθηκαν και οι τελευταίες φάλαινες μπελούγκα που κρατούνταν αιχμάλωτες εδώ και περισσότερο από έναν χρόνο μέσα..."/>
  </head>
  <body>
    <article>
      <h1>Ρωσία: Απελευθερώθηκαν κι οι τελευταίες φάλαινες μπελούγκα που κρατούνταν αιχμάλωτες</h1>
      <h2>Η Ρωσία ανακοίνωσε σήμερα Κυριακή πως απελευθερώθηκαν και οι τελευταίες φάλαινες μπελούγκα που κρατούνταν αιχμάλωτες εδώ και περισσότερο από έναν χρόνο μέσα σε μικρές δεξαμενές στην Άπω Ανατολή και προορίζονταν για να πωληθούν στο εξωτερικό, μια υπόθεση που είχε προκαλέσει διεθνή αγανάκτηση.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:32 , 10 November 2019</p>
      <p>Οι ρωσικές αρχές είχαν υποχρεωθεί να αντιδράσουν μετά τη δημοσιοποίηση, τον Φεβρουάριο, φωτογραφιών απ' αυτές τις 11 όρκες και 93 φάλαινες μπελούγκα που κρατούνταν από το προηγούμενο καλοκαίρι στριμωγμένες μέσα σε μικρές δεξαμενές κοντά στο λιμάνι Ναχόντκα, στον Ειρηνικό ωκεανό, και ανήκαν σε ιδιώτες επιχειρηματίες.</p>
      <p>Οι τελευταίες αιχμάλωτες όρκες είχαν απελευθερωθεί ήδη τον Αύγουστο.</p>
      <p>Η Ρωσία είναι η μόνη χώρα στον κόσμο που <b>επιτρέπει να συλλαμβάνονται και να πωλούνται σε ενυδρεία <a href="https://www.cnn.gr/eidhseis/tag/6679/orka">όρκες </a>και φάλαινες μπελούγκα</b>, μια αμφιλεγόμενη πρακτική που κατέστη δυνατή χάρη σε νομικά κενά και την οποία οι αρχές υποσχέθηκαν να διορθώσουν.</p>
      <p>Οι περισσότερες φάλαινες μπελούγκα και όρκες που ήταν στιβαγμένες στη Ναχόντκα <b>προορίζονταν για υδάτινα πάρκα στην Κίνα.</b></p>
      <p>«Στην περιφέρεια Πριμόριε, η επιχείρηση της απελευθέρωσης των θαλάσσιων θηλαστικών στο φυσικό τους οικοσύστημα ολοκληρώθηκε», ανέφερε σε ανακοίνωσή του το ρωσικό Ινστιτούτο Ωκεανογραφίας, διευκρινίζοντας πως η επιχείρηση είχε αρχίσει πριν από πέντε ημέρες.</p>
      <p>Η <b>ρωσική οργάνωση Sakhalin Watch</b> (Παρατηρητήριο της Σαχαλίνης), η οποία είχε δραστηριοποιηθεί υπέρ αυτής της απελευθέρωσης, εξέφρασε την ικανοποίησή της για το γεγονός ότι «απελευθερώθηκαν όλες οι μπελούγκα και ότι η 'φυλακή των φαλαινών' απελευθέρωσε τελικά τους τελευταίους εγκλείστους της!».</p>
      <p>Σύμφωνα με την οργάνωση αυτή, σήμερα <b>απελευθερώθηκαν συνολικά 21 μπελούγκα από δύο πλοία</b>. Η απελευθέρωσή τους άρχισε γύρω στις 09:00 (τοπική ώρα) και συνεχίσθηκε μέχρι τις 17:00.</p>
      <p>Αίτημα για την απελευθέρωση αυτών των ζώων, που είχε αναρτηθεί στον ιστότοπο change.org, είχε συγκεντρώσει περισσότερες από 1,5 εκατομμύριο υπογραφές, μεταξύ των οποίων και υπογραφές διασημοτήτων όπως ο αμερικανός ηθοποιός, <a href="https://www.cnn.gr/eidhseis/tag/8494/leonarnto-ntikaprio"><b>Λεονάρντο Ντι Κάπριο</b></a>.</p>
      <p>Αντιμέτωπη με το σκάνδαλο, η Μόσχα είχε υποσχεθεί να απελευθερωθούν στη θάλασσα όλα αυτά τα κήτη και το Κρεμλίνο είχε ζητήσει από τις τοπικές αρχές να λάβουν όλα τα μέτρα για την απελευθέρωσή τους.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196912/syria-okto-amaxoi-nekroi-apo-ekrixi-pagideymenoy-oximatos">Συρία: Οκτώ άμαχοι νεκροί από έκρηξη παγιδευμένου οχήματος</a>
        </li>
        <li>
          <a href="https://www.cnn.gr/news/kosmos/story/196893/omologise-o-rosos-istorikos-oti-skotose-kai-diamelise-proin-foititria-toy">Ομολόγησε ο Ρώσος ιστορικός ότι σκότωσε και διαμέλισε πρώην φοιτήτριά του</a>
        </li>
        <li>
          <a href="https://www.cnn.gr/news/kosmos/story/196879/vretania-h-aperiskepti-symperifora-tis-rosia-mporei-na-pyrodotisei-pagkosmia-sygkroysi">Βρετανία: Η «απερίσκεπτη» συμπεριφορά της Ρωσίας μπορεί να πυροδοτήσει παγκόσμια σύγκρουση</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/80/rosia">ΡΩΣΙΑ</a>
        </li>
        <li>
          <a href="https://www.cnn.gr/eidhseis/tag/21950/falaines">ΦΑΛΑΙΝΕΣ</a>
        </li>
        <li>
          <a href="https://www.cnn.gr/eidhseis/tag/80195/mpeloygka">ΜΠΕΛΟΥΓΚΑ</a>
        </li>
        <li>
          <a href="https://www.cnn.gr/eidhseis/tag/82366/falaina-mpeloygka">ΦΑΛΑΙΝΑ ΜΠΕΛΟΥΓΚΑ</a>
        </li>
        <li>
          <a href="https://www.cnn.gr/eidhseis/tag/23067/falaines-se-aixmalwsia">ΦΑΛΑΙΝΕΣ ΣΕ ΑΙΧΜΑΛΩΣΙΑ</a>
        </li>
        <li>
          <a href="https://www.cnn.gr/eidhseis/tag/39508/aixmalosia-zoon">ΑΙΧΜΑΛΩΣΙΑ ΖΩΩΝ</a>
        </li>
        <li>
          <a href="https://www.cnn.gr/eidhseis/tag/6679/orka">ΟΡΚΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/10/196917/snapshot/ASOEE.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196872/snapshot/2750595.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196877/snapshot/19-11-10_0031__DPX0819.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196902/snapshot/2559288.jpg"/>
      </figure>
    </article>
  </body>
</html>