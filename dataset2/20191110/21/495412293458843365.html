<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/allerta-meteo-sicilia-domani-previsioni-forte-maltempo-arriva-ciclone-mediterraneo/1947720/"/>
    <meta property="og:site_name" content="IlSussidiario"/>
    <meta property="article:published_time" content="2019-11-10T21:32:30+00:00"/>
    <meta property="og:title" content="Allerta meteo Sicilia domani/ Previsioni: forte maltempo, arriva ciclone mediterraneo"/>
    <meta property="og:description" content="Allerta meteo Sicilia domani lunedì 11 novembre 2019. Le previsioni: forte maltempo, arriva un ciclone mediterraneo. L'avvertimento della Protezione Civile."/>
  </head>
  <body>
    <article>
      <h1>Allerta meteo Sicilia domani/ Previsioni: forte maltempo, arriva ciclone mediterraneo</h1>
      <h2>Allerta meteo Sicilia domani, lunedì 11 novembre 2019. Le previsioni: forte maltempo, arriva un ciclone mediterraneo. L’avvertimento della Protezione Civile</h2>
      <address><time datetime="2019-11-10T21:32:30+00:00">10 Nov 2019, 21:32</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b><a href="https://www.ilsussidiario.net/news/allerta-meteo-lazio-e-liguria-maltempo-8-novembre-temporali-a-roma-e-genova/1946785/">Allerta meteo</a> Sicilia domani</b>, lunedì 11 novembre 2019. L’ha diramata la <b>Protezione Civile</b> ed è di tipo “arancione”. L’inizio settimana sarà caratterizzato da temporali e un “ciclone mediterraneo”. Le previsioni meteo si riflettono sul bollettino della Protezione Civile in merito alla giornata di domani. È prevista una nuova ondata di maltempo che colpirà l’Italia, e in modo particolare il Sud. Stando a quanto riportato da 3B Meteo, a partire da domani un vortice depressionario si posizionerà prima ad ovest della Sardegna, poi tra Tunisia e Sicilia, per poi risalire lungo la Penisola italiana. Nello specifico si avrò a che fare con un ciclone mediterraneo che porterà venti violenti dalla rotazione ciclonica e <a href="https://www.ilsussidiario.net/news/bomba-dacqua-firenze-disagi-maltempo-allerta-meteo-frana-in-via-torre-del-gallo/1946014/"><b>forte maltempo</b></a>. Bisognerà fare attenzione anche martedì 12, perché si prolungheranno temporali, nubifragi e tempeste di vento. La conferma arriva dal bollettino della Protezione Civile che segnala criticità di tipo “arancione”.</p>
      <h4>ALLERTA METEO SICILIA DOMANI: FORTE MALTEMPO</h4>
      <p>Il <b>Dipartimento Regionale della Protezione Civile della Regione Sicilia</b> ha previsto per domani piogge sparse dalla mattinata in tutta l’isola. Saranno diffuse e persistenti nella seconda parte della giornata, dove si verificheranno fenomeni a prevalente carattere di rovescio e temporale. Queste condizioni avverse dovrebbero durare comunque per 24-36 ore. Si prevedono inoltre anche venti di burrasca, forti mareggiate e frequente attività elettrica. Per questa ragione il sindaco di <b>Agrigento</b> Calogero Firetto ha disposto la chiusura delle scuole per «<i>forti rischi idrogeologici e idraulici a causa delle previste condizioni meteorologiche avverse</i>». I sindaci di <b>Palma di Montechiaro</b> e <b>Naro</b> hanno preso la stessa decisione, così pure i sindaci di <b>Ribera</b>, <b>Sciacca</b>, <b>Canicattì</b> e <b>Favara</b>, mentre altri sindaci sarebbero sul punto di emettere la stessa ordinanza, secondo quanto riportato dalle testate locali.</p>
      <figure>
        <iframe data-src="https://twitter.com/DPCgov/status/1193560303650390016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-ex-ilva-governo-pronto-a-trattare-11-novembre/1947726/"/>
        <a href="https://www.ilsussidiario.net/news/alvin-bimbo-strappato-allisis-e-in-italia-video-le-iene-labbraccio-con-il-padre/1947633/"/>
        <a href="https://www.ilsussidiario.net/news/segre-predappio-il-problema-non-e-lodio-ma-il-noi-che-il-68-ha-distrutto/1947744/"/>
        <a href="https://www.ilsussidiario.net/news/schwazer-alex-e-sandro-quella-voglia-matta-di-sbugiardare-il-male-in-pista/1947694/"/>
        <a href="https://www.ilsussidiario.net/news/tragedia-hotel-rigopiano-si-poteva-evitare-quella-telefonata-dallarme-le-iene/1947457/"/>
        <a href="https://www.ilsussidiario.net/news/scuole-chiuse-oggi-calabria-e-sicilia-maltempo-da-crotone-ad-agrigento-lista-citta/1947722/"/>
      </related>
    </article>
  </body>
</html>