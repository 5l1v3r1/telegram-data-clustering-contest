<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/prezident-boliviji-evo-morales-yde-u-vidstavku-novini-svitu-50052709.html"/>
    <meta property="og:site_name" content="НВ"/>
    <meta property="article:published_time" content="2019-11-10T21:18:00+00:00"/>
    <meta property="og:title" content="На тлі протестів. Президент Болівії Ево Моралес подав у відставку"/>
    <meta property="og:description" content="Президент Болівії Ево Моралес оголосив про свою відставку."/>
  </head>
  <body>
    <article>
      <h1>На тлі протестів. Президент Болівії Ево Моралес подав у відставку</h1>
      <h2>Президент Болівії Ево Моралес оголосив про свою відставку.</h2>
      <address>
        <time datetime="2019-11-10T21:18:00+00:00">10 Nov 2019, 21:18</time>
      </address>
      <p>Як повідомляє <a href="https://edition.cnn.com/2019/11/10/americas/bolivia-new-election-audit/index.html">CNN</a>, це сталося після того, як відповідну вимогу опозиції підтримали армія і поліція.</p>
      <p>Раніше під тиском масових акцій протесту, що супроводжувалися сутичками з поліцією і прихильниками президента, <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Моралес погодився оголосити дострокові президентські вибори</a>.</p>
      <p>Після першого туру виборів в цьому році, опозиційний кандидат і експрезидент Болівії Карлос Меса заявив, що не визнає перемогу Моралеса в першому турі. В результаті Моралес оголосив режим надзвичайного стану і звинуватив опозицію в спробі організувати державний переворот.</p>
      <p>Протести в Болівії почалися наприкінці жовтня після президентських виборів. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>До теперішнього моменту жертвами зіткнень і заворушень стали щонайменше три людини, постраждали майже 400 людей.</p>
    </article>
  </body>
</html>