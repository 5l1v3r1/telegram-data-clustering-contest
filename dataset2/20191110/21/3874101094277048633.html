<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/facebook-irkcilik-iddialari-icin-yine-ozur-diledi_84979.html"/>
    <meta property="og:site_name" content="CHIP Online"/>
    <meta property="article:published_time" content="2019-11-10T21:03:00+00:00"/>
    <meta property="og:title" content="Facebook, Irkçılık İddiaları için Yine Özür Diledi"/>
    <meta property="og:description" content="Facebook'tan, son zamanlarda sıklıkla duyduğumuz özürlerden bir yenisi daha geldi. Bu seferki konu ise, oldukça ciddi görünüyor!"/>
  </head>
  <body>
    <article>
      <h1>Facebook, Irkçılık İddiaları için Yine Özür Diledi</h1>
      <h2>Facebook'tan, son zamanlarda sıklıkla duyduğumuz özürlerden bir yenisi daha geldi. Bu seferki konu ise, oldukça ciddi görünüyor!</h2>
      <address><time datetime="2019-11-10T21:03:00+00:00">10 Nov 2019, 21:03</time> by <a rel="author">CHIP Online</a></address>
      <p>Facebook, şirket içerisinde siyahi, Latin ve Asyalı kadınların ırkçılığa maruz kaldığı iddia edilen bir belgenin <b>internete sızmasının</b> ardından özür diledi. Bir yıl önce sızan belge, eski bir Facebook çalışanı tarafından gündeme getirildi.</p>
      <p><a href="https://www.chip.com.tr/redir/?url=https%3A%2F%2Fmedium.com%2F%40blindfb2020%2Ffacebook-empowers-racism-against-its-employees-of-color-fbbfaf55ab76">Medium'da paylaşılan gönderi</a>, "<i>Facebook, renkli çalışanları karşısında ırkçılığı güçlendiriyor</i>" başlığını taşıyor ve 12 eski ve şu anki Facebook çalışanının iş başında yaşadığı ırkçı muameleden bahsediyor.</p>
      <p>Gönderi, iki beyaz çalışanın bir program müdürüne "<i>kahvaltı ettikten sonra temizlen</i>" dediğini iddia ediyor. Yöneticinin bu yaşadığını bir başka yöneticiye anlattığında ise "<i>daha profesyonel giyin</i>" cevabıyla karşı karşıya kaldığı söyleniyor. Bir başka çalışan ise bir toplantıda fikrini söylediği için azarlandığını iddia ediyor.</p>
      <p>Gönderide "<i>içimizde üzgünüz. Kızgınız. Bunalmış durumdayız. Depresyondayız</i>," sözcükleri yer alıyor ve "<i>her gün küçük ve büyük saldırılarla şirkete ait olmadıklarının hissettirildiği</i>" iddia ediliyor.</p>
      <p>Facebook yetkilisi <b>Bertie Thomson</b>, "<i>Facebook'taki hiç kimse veya herhangi bir yerdeki biri, böyle bir davranış sergilememelidir</i>" dedi ve şöyle devam etti.</p>
      <p>"<i>Özür dileriz. Bunlar, şirket olarak durduğumuz yerin tam anlamıyla tersini yansıtıyor. Sizlere kulak veriyor ve daha iyisini yapmak için çalışıyoruz.</i>"</p>
      <p>Facebook'un işgücü, büyük oranda beyaz ve Asyalı insanlardan oluşuyor. Firmanın 2019 raporuna göre ABD'de Facebook çalışanlarının yüzde 3,8'i siyahi.</p>
      <p>Facebook'un büyük özür dilemesine rağmen fiyaskoların peş peşe gelebildiğini, veri sızıntılarından biliyoruz. Çok büyük bir kitlenin verisine ve çok geniş maddi olanaklara sahip olan bir firmanın sık sık "<i>özür dileriz, yanlışlık yaptık</i>" demesi ve bu konuda kayda değer bir iyileşme görülmemesi, endişe verici.</p>
    </article>
  </body>
</html>