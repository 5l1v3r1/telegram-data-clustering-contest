<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-reczna,123/liga-mistrzow-pilkarzy-recznych-orlen-wisla-czechowskie-niedzwiedzie-wynik-meczu,984480.html"/>
    <meta property="og:site_name" content="TVN24"/>
    <meta property="article:published_time" content="2019-11-10T21:23:00+00:00"/>
    <meta property="og:title" content="Niedźwiedzie pokonane. Wisła nadal z szansami na awans w Lidze Mistrzów"/>
    <meta property="og:description" content="Orlen Wisła Płock w niedzielę pokonała przed własną publicznością Czechowskie Niedźwiedzie 34:28 (18:15) w spotkaniu siódmej kolejki grupy D Ligi Mistrzów. Polski zespół awansował na trzecią pozycj..."/>
  </head>
  <body>
    <article>
      <h1>Niedźwiedzie pokonane. Wisła nadal z szansami na awans w Lidze Mistrzów</h1>
      <address>
        <time datetime="2019-11-10T21:23:00+00:00">10 Nov 2019, 21:23</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/62645cdb-de15-4a12-aa68-2e0e6a2d1e02-480p.mp4"/>
        <figcaption>Niko Mindegia był jednym z najlepszych graczy na boisku Foto: Newspix | Video: PAP</figcaption>
      </figure>
      <h3>Orlen Wisła Płock w niedzielę pokonała przed własną publicznością Czechowskie Niedźwiedzie 34:28 (18:15) w spotkaniu siódmej kolejki grupy D Ligi Mistrzów. Polski zespół awansował na trzecią pozycję w tabeli i wciąż walczy o awans do następnej fazy rozgrywek.</h3>
      <p>Celem Wisły jest wyjście z grupy i walka o awans do Last 16. Niemal pewni gry w barażach są już mistrzowie Rumunii, Dinamo Bukareszt. Płocczanie przed meczem z rosyjską ekipą zajmowali czwarte miejsce w tabeli. Dzięki tej wygranej awansowali na trzecie miejsce i nadal liczą się w grze.</p>
      <p>Rzucali niemal wszyscy</p>
      <related>
        <a href="https://eurosport.tvn24.pl/pilka-reczna,123/drugi-remis-vive-kielce-w-lidze-mistrzow-w-skopje-walczyli-do-konca,984289.html"/>
      </related>
      <p>Lepiej spotkanie rozpoczęli gospodarze. Grając agresywnie w obronie zdobyli dwie bramki, ale goście zdołali doprowadzić do wyrównania 2:2. W kolejnych minutach raz na jednobramkową przewagę wychodziła Wisła, raz Niedźwiedzie. Dopiero w 14. min płocczanie ponownie mieli na swoim koncie dwie bramki więcej, a za chwilę nawet trzy (9:6).</p>
      <p>Taka różnica utrzymała się do końca pierwszej połowy. Na bramkę Dmitriego Pawlenki rzucali niemal wszyscy zawodnicy, którzy pojawili się na parkiecie. Najwięcej, sześć bramek zdobył Niko Mindeghia, a cztery razy z bardzo ostrego kąta pokonał bramkarza gości Przemysław Krajewski.</p>
      <p>Po przerwie Wisła wróciła na parkiet z jeszcze większą energią. W 33. min prowadziła już pięcioma trafieniami, potem siedmioma. Rozmiary porażki do sześciu przed ostatnim gwizdkiem sędziów zmniejszył Albert Gumarow.</p>
      <p>Następne spotkanie w rozgrywkach grupy D Ligi Mistrzów Wisła zagra z drużyną Kadetten w Schaffchausen 17 listopada.</p>
      <p> </p>
      <p> </p>
      <p>
        <b>Orlen Wisła - Czechowskie Niedźwiedzie 34:28 (18:15)</b>
      </p>
      <p><b>Orlen Wisła:</b> Adam Morawski, Ivan Srevanovic – Jerko Matulic 3, Mateusz Góralski, Mateusz Piechowski, Zoltan Szita 5, Przemysław Krajewski 8, Igor Żabic 1, Lovro Mihic 2, Renato Sulic 5, Mikołaj Czapliński, Niko Mindegia 10.</p>
      <p><b>Czechowskie Niedźwiedzie:</b> Dmitri Pawlenko, Artiom Gruszko – Albert Gumarow 1, Dmitri Santałow 5, Dmitri Kisielew, Kirił Kotow 6, Paweł Andriejew, Aleksander Kotow 4, Roman Ostaszenko 2, Igor Karłow 1, Dmitri Korniew 1, Denis Wasiliew 1, Wictor Furcew 3, Timofiej Maselnikow 1, Siergiej Kosorotow 3.</p>
      <p>Autor: jac / Źródło: Polska Agencja Prasowa</p>
    </article>
  </body>
</html>