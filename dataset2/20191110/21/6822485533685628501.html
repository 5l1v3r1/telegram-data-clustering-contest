<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819182.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T21:17:00+00:00"/>
    <meta property="og:title" content="روحانی: آبرسانی به روستاها در شرایط تحریم خدمت دولت به مناطق محروم است"/>
    <meta property="og:description" content="به گزارش مهر، حسن روحانی یکشنبه شب در جلسه شورای اداری استان یزد با اشاره به افتتاح پروژه های وزارت نیرو اظهار داشت: تلاش های وزارت نیرو افتخارآمیز است و بسیار از این بابت خوشحالم و مردم ما باید مطلع باشند که دولت حسن روحانی نیست، این همه کارمند و کارکنان دولت در سراسر کشور در حال کار و تلاش هستند و باید نسبت به تلاش و کار آنها خسته نباشید بگوییم."/>
  </head>
  <body>
    <article>
      <h1>روحانی: آبرسانی به روستاها در شرایط تحریم خدمت دولت به مناطق محروم است</h1>
      <address>
        <time datetime="2019-11-10T21:17:00+00:00">10 Nov 2019, 21:17</time>
      </address>
      <p>رئیس جمهور گفت: اینکه در شرایط سخت تحریم به جمع زیادی از مردم روستاها آبرسانی شده، خدمتی است که دولت به مناطق محروم داشته است.</p>
      <p>به گزارش مهر، حسن روحانی یکشنبه شب در جلسه شورای اداری استان یزد با اشاره به افتتاح پروژه های وزارت نیرو اظهار داشت: تلاش های وزارت نیرو افتخارآمیز است و بسیار از این بابت خوشحالم و مردم ما باید مطلع باشند که دولت حسن روحانی نیست، این همه کارمند و کارکنان دولت در سراسر کشور در حال کار و تلاش هستند و باید نسبت به تلاش و کار آنها خسته نباشید بگوییم.</p>
      <p>وی بیان کرد: اینکه وزیر نیرو اعلام می کند که تا پایان سال ۲۷۲ طرح جدید را به افتتاح می رساند، یعنی هر هفته ای هزار میلیارد تومان طرح در حوزه آب و برق افتتاح می شود و این کار عظیمی است.</p>
      <p>روحانی تصریح کرد: اینکه بعضی ها می پرسند این دولت چه کرده، این آمار می گوید تا سال ۹۲ حدود ۹۰۰ هزار روستایی از آب آشامیدنی سالم استفاده می کردند اما در طول این شش سال هر سال بیش از یک میلیون به این جمعیت اضافه شده است.</p>
      <p>رئیس جمهور ادامه داد: این یک تحول بسیار بزرگ است در شرایطی که جز دو سال دائم در تحریم بودیم، در سایه کمک و فداکاری مردم و کارمندان و کارگران و کارآفرینان و طراحان به پیشرفت ارزشمندی دست یابد.</p>
      <p>وی ادامه داد: اینکه آغاز به کار آبرسانی برای ۲۶۶ روستا امشب آغاز می شود و تا سه سال آینده همه اینها به ثمر می رسد و بخش اعظم اینها مربوط به شهرستان تفت بوده، به معنای یک حرکت بزرگ برای روستاییان ما در استان یزد و شهرستان تفت است.</p>
      <p> ۹ پروژه برق و ۲۶۶ پروژه آبرسانی به روستاهای استان یزد افتتاح شد.</p>
    </article>
  </body>
</html>