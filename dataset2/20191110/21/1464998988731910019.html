<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/taliban-terrorist-killed-afgan-attack"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-10T21:25:00+00:00"/>
    <meta property="og:title" content="അഫ്ഗാന്‍ സേനയുടെ വ്യോമാക്രമണത്തില്‍ താലിബാന്‍ ഭീകരന്‍ കൊല്ലപ്പെട്ടു"/>
    <meta property="og:description" content="ലോഗര്‍: അഫ്ഗാന്‍ സേന ലോഗാര്‍ പ്രവിശ്യയില്‍ നടത്തിയ വ്യോമാക്രമണത്തില്‍ താലിബാന്‍ ഭീകര കമാന്റര്‍ കൊല്ലപ്പെട്ടതായി റിപ്പോര്‍ട്ട്. താലിബാന്‍ ഭീകരപ്രവര്‍ത്തനങ്ങള്‍ക്ക് നിലവില്‍ അഫ്ഗാനില്‍ നേതൃത്വംനല്‍കുന്ന വൈസുദ്ദീനാണ് കൊല്ലപ്പെട്ടത്. അഫ്ഗാന്‍ പ്രതിരോധ വക്താവാണ് ഇക്കാര്യം അറിയിച്ചത്. മൂന്ന്..."/>
  </head>
  <body>
    <article>
      <h1>അഫ്ഗാന്‍ സേനയുടെ വ്യോമാക്രമണത്തില്‍ താലിബാന്‍ ഭീകരന്‍ കൊല്ലപ്പെട്ടു</h1>
      <address><time datetime="2019-11-10T21:25:00+00:00">10 Nov 2019, 21:25</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ലോഗര്‍: അഫ്ഗാന്‍ സേന ലോഗാര്‍ പ്രവിശ്യയില്‍ നടത്തിയ വ്യോമാക്രമണത്തില്‍ താലിബാന്‍ ഭീകര കമാന്റര്‍ കൊല്ലപ്പെട്ടതായി റിപ്പോര്‍ട്ട്. താലിബാന്‍ ഭീകരപ്രവര്‍ത്തനങ്ങള്‍ക്ക് നിലവില്‍ അഫ്ഗാനില്‍ നേതൃത്വംനല്‍കുന്ന വൈസുദ്ദീനാണ് കൊല്ലപ്പെട്ടത്. അഫ്ഗാന്‍ പ്രതിരോധ വക്താവാണ് ഇക്കാര്യം അറിയിച്ചത്.</p>
      <p>മൂന്ന് ദിവസം മുന്‍പ് 3 ന്യായാധിപന്മാരെ വധിക്കുന്നതില്‍ മുഖ്യസൂത്രധാരനായിരുന്നു വൈസുദ്ദീന്‍. ജഡ്ജിമാരുടെ വാഹനം സ്‌ഫോടനത്തില്‍ തകര്‍ക്കുകയാണ് താലിബാന്‍ ഭീകരര്‍ ചെയ്തത്.</p>
      <p>മുഹമ്മദ് ആഖാ ജില്ലയിലെ ബാക്വി അബാദ് മേഖലയില്‍ 3 ന്യായാധിപന്മാരും ഗണ്‍മാന്‍മാരും ഒരു അഡ്മിനിസ്‌ട്രേറ്റീവ് ഓഫീസറും വധിക്കപ്പെട്ടിരുന്നു. തുടര്‍ന്ന് താലിബാനെതിരെ ശക്തമായ നീക്കം നടത്തിയ അഫ്ഗാന്‍ സേന വൈസുദിന്റെ ഒളിത്താവളം കണ്ടെത്തി ആക്രമണം നടത്തുകയായിരുന്നു.</p>
    </article>
  </body>
</html>