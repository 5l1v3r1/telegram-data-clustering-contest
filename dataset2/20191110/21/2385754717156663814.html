<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/596710/spoudaio-ntermpi-xoris-nikiti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T21:01:00+00:00"/>
    <meta property="og:title" content="Σπουδαίο ντέρμπι χωρίς νικητή!"/>
    <meta property="og:description" content="Χωρίς νικητή έληξε στο ντέρμπι ανάμεσα στον Απόλλωνα και τον ΑΠΟΕΛ, με τις δύο ομάδες να μένουν στο 1-1 στο Τσίρειο Στάδιο για την 9η αγωνιστική του..."/>
  </head>
  <body>
    <article>
      <h1>Σπουδαίο ντέρμπι χωρίς νικητή!</h1>
      <address><time datetime="2019-11-10T21:01:00+00:00">10 Nov 2019, 21:01</time> by <a rel="author">Θεόδωρος Κόμπος</a></address>
      <p>Χωρίς νικητή έληξε στο ντέρμπι ανάμεσα στον Απόλλωνα και τον ΑΠΟΕΛ, με τις δύο ομάδες να μένουν στο 1-1 στο Τσίρειο Στάδιο για την 9η αγωνιστική του πρωταθλήματος. Πρώτα σκόραραν οι γαλαζοκίτρινοι, με γκολ του Μερκή στο 54', και στην συνέχεια ισοφάρισαν οι κυανόλευκοι με γκολ του Γκακπέ στο 87'. Στους 11 βαθμούς ανέβηκε ο Απόλλωνας, μετά από 9 αγώνες, ενώ στους 14 βαθμούς ανέβηκε ο ΑΠΟΕΛ, σε 6 αγώνες.<br/> <br/>Οι παίκτες του Απόλλωνα ζήτησαν πέναλτι σε 2 περιπτώσεις. Αρχικά με τον Αγκίρε, μετά από επαφή του Μερκή στο 44' και με τον Καρ στο 85'. όταν ζήτησε κράτημα φανέλα.<br/> <br/>Μόλις στο 5ο λεπτό, οι γηπεδούχοι έχασαν τεράστια ευκαιρία, με τον Γκακπέ να βγαίνει σε τετ α τετ και τον Μπέλετς να αποκρούει. Ακόμα μία σημαντική ευκαιρία έχασαν στον Απόλλωνα, με τον Παπουλή να σουτάρει μόλις έξω με γυριστό σουτ στο 24'. Η απάντηση του ΑΠΟΕΛ στις ευκαιρίες ήρθε με την κεφαλιά του Πάβλοβιτς στο 26', με τον Μολ να διώχνει σε κόρνερ.<br/> <br/>Στο 41' οι κυανόλευκοι έχασαν νέα ευκαιρία ξανά με τον Παπουλή, με τον Μπέλετς να επεμβαίνει ξανά και να διώχνει τον κίνδυνο.Το 0-0 παρέμεινε και οι δύο ομάδες οδηγήθηκαν στα αποδυτήρια χωρίς γκολ.<br/> <br/><a href="https://sportime.sigmalive.com/podosfairo/kypros/a-katigoria/51097_live-apollonas-apoel-0-1">Δείτε εδώ το live του ντέρμπι<br/></a> <br/>Στο δεύτερο ημίχρονο, οι γαλαζοκίτρινοι κέρδισαν φάουλ σε καλό σημείο στο 54'. Ο Βιντιγκάλ το εκτέλεσε, ο Μολ απέκρουσε ασταθώς και ο Μερκής στην επαναφορά σκόραρε κόντρα στην πρώην ομάδα του για το 0-1. Δύο λεπτά αργότερα, ο ΑΠΟΕΛ έχασε την ευκαιρία να διπλασιάσει τα τέρματά του, με τον Άλεφ να στέλνει την μπάλα στο δοκάρι.<br/> <br/>Ο Απόλλωνας, αν και βρισκόταν πίσω στο σκορ,προσπαθούσε να βρει το γκολ της ισοφάρισης, αλλά μάταια. Πέρα από κάποια σουτ του Γιαννιώτα και ορισμένες κεφαλιές του Ζελάγια, δεν απείλησε σημαντικά την εστία του Μπέλετς.<br/> <br/><a href="https://sportime.sigmalive.com/podosfairo/kypros/a-katigoria/51145_hanei-doxa-o-papoylis">•Χάνει τον αγώνα με τη Δόξα ο Παπουλής<br/></a> <br/>Τελικά, οι γηπεδούχοι κατόρθωσαν να ισοφαρίσουν με γκολ του Γκακπέ στο 87΄. Ο επιθετικός του Απόλλωνα υποδέχτηκε την μπάλα μετά από κεφαλιά του Αγκίρε και με δυνατό σουτ έστειλε την μπάλα στα δίκτυα, φέρνοντας το ματς στα ίσα.<br/> <br/><a href="https://sportime.sigmalive.com/podosfairo/kypros/a-katigoria/51152_anoixe-to-skor-o-merkis-kai-ekane-kinisi-pros-tin-kerkida">Διαβάστε για την κίνηση του Μερκή στο γκολ</a></p>
    </article>
  </body>
</html>