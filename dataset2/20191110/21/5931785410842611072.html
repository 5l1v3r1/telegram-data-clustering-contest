<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/neverovatna-prva-cetvrtina-za-pobedu-ljubljancana-u-slovenackom-derbiju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T21:48:50+00:00"/>
    <meta property="og:title" content="Neverovatna prva četvrtina za pobedu Ljubljančana u slovenačkom derbiju"/>
    <meta property="og:description" content="Primorska – Cedevita Olimpija 67:90 (13:30, 16:17, 23:23, 15:20) Slovenački derbi 6. kola ABA lige između Primorske i Cedevita Olimpije pripao je gostima iz Ljubljane. Oba tima su u meč ušla sa skorom od po četiri pobede i jednog poraza, ali od neizvesne borbe nije bilo ništa. Ljubljančani su furiozno odigrali prvu četvrtinu i tada […]"/>
  </head>
  <body>
    <article>
      <h1>Neverovatna prva četvrtina za pobedu Ljubljančana u slovenačkom derbiju</h1>
      <address><time datetime="2019-11-10T21:48:50+00:00">10 Nov 2019, 21:48</time> by <a rel="author">Darko</a></address>
      <p><b>Primorska – Cedevita Olimpija 67:90</b> (13:30, 16:17, 23:23, 15:20)</p>
      <p>Slovenački derbi 6. kola ABA lige između Primorske i Cedevita Olimpije pripao je gostima iz Ljubljane.</p>
      <p>Oba tima su u meč ušla sa skorom od po četiri pobede i jednog poraza, ali od neizvesne borbe nije bilo ništa. Ljubljančani su furiozno odigrali prvu četvrtinu i tada stečenu prednost nisu ispuštali do kraja utakmice.</p>
      <p>Cedevita Olimpija je u prvih deset minuta postigla 30 poena, uz samo jedan promašaj u šutu iz igre (6/7 za 2, 6/6 za tri poena). Primorska, za koju se šuška da je u finansijskim problemima, nije uspela da u preostalih 30 minuta nijednom ozbiljnije zapreti.</p>
      <p>Šestorica igrača ekipe iz Ljubljane su imala dvocifren učinak, a najefikasniji su bili Miler-Mekintajer sa 15 poena i devet asistencija, te Krušlin i Boutrajt sa po 14 poena. Čakarun je postigao 16, a Heris 14 poena za Primorsku.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/milojevic-da-povratimo-samopouzdanje/"/>
        <a href="https://www.sportskacentrala.com/2019/11/10/gavrilovic-i-lazic-tabela-nije-merilo-snage-igokee/"/>
        <a href="https://www.sportskacentrala.com/2019/11/09/buducnost-nadigrala-cibonu/"/>
        <a href="https://www.sportskacentrala.com/2019/11/09/gagic-se-vraca-u-aba-ligu/"/>
        <a href="https://www.sportskacentrala.com/2019/11/09/partizan-protutnjao-kroz-dalmaciju/"/>
        <a href="https://www.sportskacentrala.com/2019/11/08/nova-pobeda-fmp-a/"/>
        <a href="https://www.sportskacentrala.com/2019/11/08/mornar-kaznjen-zbog-ispada-navijaca/"/>
        <a href="https://www.sportskacentrala.com/2019/11/08/trinkijeri-pred-zadar-igramo-u-gradu-koji-zivi-za-kosarku/"/>
        <a href="https://www.sportskacentrala.com/2019/11/04/rason-tomas-mvp-5-kola-aba-lige/"/>
      </related>
    </article>
  </body>
</html>