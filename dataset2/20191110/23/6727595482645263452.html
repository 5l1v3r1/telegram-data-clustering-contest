<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sachin-pilot-said-bjp-is-dishonoured-people-mandate-and-bjp-is-taking-personnel-interest837.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T23:20:00+00:00"/>
    <meta property="og:title" content="'ബി.ജെ.പി ജനവിധിയെ അപമാനിച്ചു'; സ്വന്തം കാര്യം നോക്കി കാലു വാരാനാണ് ഇപ്പോഴവര്‍ക്ക് താത്പര്യമെന്ന് സച്ചിന്‍ പൈലറ്റ്"/>
    <meta property="og:description" content="Congress National News Rajastan Sachin Pilot India ജയ്പൂര്‍: ജനവിധിയെ ബി.ജെ.പി അപമാനിച്ചെന്ന് രാജസ്ഥാന്‍ പ്രദേശ് കോണ്‍ഗ്രസ് പ്രസിഡന്റും ഉപമുഖ്യമന്ത്രിയുമായ സച്ചിന്‍ പൈലറ്"/>
  </head>
  <body>
    <article>
      <h1>'ബി.ജെ.പി ജനവിധിയെ അപമാനിച്ചു'; സ്വന്തം കാര്യം നോക്കി കാലു വാരാനാണ് ഇപ്പോഴവര്‍ക്ക് താത്പര്യമെന്ന് സച്ചിന്‍ പൈലറ്റ്</h1>
      <address><time datetime="2019-11-10T23:20:00+00:00">10 Nov 2019, 23:20</time> by <a rel="author">ന്യൂസ് ഡെസ്‌ക്</a></address>
      <p>ജയ്പൂര്‍: ജനവിധിയെ ബി.ജെ.പി അപമാനിച്ചെന്ന് രാജസ്ഥാന്‍ പ്രദേശ് കോണ്‍ഗ്രസ് പ്രസിഡന്റും ഉപമുഖ്യമന്ത്രിയുമായ സച്ചിന്‍ പൈലറ്റ്. തെരഞ്ഞെടുപ്പു ഫലം വന്ന് 15 ദിവസം പിന്നിട്ടിട്ടും സര്‍ക്കാര്‍ രൂപീകരിക്കാത്തത് ജനവിധിയെ മാനിക്കാതരിക്കലാണെന്ന് അദ്ദേഹം വ്യക്തമാക്കി.</p>
      <p>ഞായറാഴ്ച ജോധ്പൂര്‍ സന്ദര്‍ശനത്തിനിടെയായിരുന്നു സച്ചിന്‍ പൈലറ്റിന്റെ പ്രതികരണം. രാഷ്ട്രീയം ചര്‍ച്ച ചെയ്യാനുള്ള അവസരവും ബി.ജെ.പി നല്‍കിയില്ലെന്ന് അദ്ദേഹം പറഞ്ഞു.</p>
      <related>
        <a href="https://www.doolnews.com/fb-notification-who-say-that-secularism-exists-does-not-make-the-muslims-majority-159.html?utm_source=doolnews&amp;utm_medium=related"/>
      </related>
      <p>ജനങ്ങളെ സേവിക്കുന്നതിലപ്പുറം വ്യക്തി താത്പര്യങ്ങള്‍ക്കാണ് ബിജെപി പാര്‍ട്ടി പ്രാധാന്യം നല്‍കുന്നതെന്നും എപ്പോഴും കാലുവാരുന്നതില്‍ വ്യാപൃതനാവുകയാണ്’. സച്ചിന്‍ പൈലറ്റ് പറഞ്ഞു.</p>
      <p>സര്‍ക്കാര്‍ രൂപീകരണവുമായി ബന്ധപ്പെട്ട തര്‍ക്കത്തില്‍ തീരുമാനമാവാത്ത സാഹചര്യത്തില്‍ ഞായറാഴ്ച രണ്ടു തവണ ബി.ജെ.പിയുടെ കോര്‍കമ്മിറ്റി കൂടിക്കാഴ്ച നടത്തിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കൂടിക്കാഴ്ചയ്ക്കു ശേഷം ഗവര്‍ണറെ കണ്ട മഹാരാഷ്ട്ര ബി.ജെ.പി അധ്യക്ഷന്‍ ചന്ദ്രകാന്ത് പാട്ടീല്‍ സര്‍ക്കാര്‍ രൂപീകരിക്കാനുള്ള ഭൂരിപക്ഷം തങ്ങള്‍ക്കിക്കില്ലെന്ന് ഗവര്‍ണര്‍ ഭഗത് സിംഗ് കൊശ്യാരിയെ അറിയിക്കുകയായിരുന്നു. ശിവസേന ജനവിധിയെ അപമാനിച്ചുവെന്നും ചന്ദ്രകാന്ത് പാട്ടീല്‍ പറഞ്ഞു.</p>
      <related>
        <a href="https://www.doolnews.com/congress-does-not-want-president-s-rule-in-maharashtra-says-ashok-chavan-369.html?utm_source=doolnews&amp;utm_medium=related"/>
      </related>
      <p>ഇതിനിടയില്‍ രാജസ്ഥാനിലെ റിസോര്‍ട്ടില്‍ താമസിക്കുന്ന 44 കോണ്‍ഗ്രസ് എം.എല്‍.എമാരും ശിവസേനയ്ക്ക് പിന്തുണ പ്രഖ്യാപിച്ച് രംഗത്തെത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കോണ്‍ഗ്രസിലെ മുതിര്‍ന്ന നേതാക്കള്‍ നാളെ സോണിയാ ഗാന്ധിയുമായി കൂടിക്കാഴ്ച്ച നടത്താനിരിക്കുകയാണ്.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>