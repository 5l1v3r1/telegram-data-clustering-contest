<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951455"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T23:10:24+00:00"/>
    <meta property="og:title" content="ఫైనల్ మ్యాచ్‌లో టీమిండియా విజయం.. సిరీస్ కైవసం"/>
    <meta property="og:description" content="ADVT"/>
  </head>
  <body>
    <article>
      <h1>ఫైనల్ మ్యాచ్‌లో టీమిండియా విజయం.. సిరీస్ కైవసం</h1>
      <address>
        <time datetime="2019-11-10T23:10:24+00:00">10 Nov 2019, 23:10</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>నాగ్‌పూర్ వేదికగా జరిగిన టీమిండియా, బంగ్లాదేశ్ టీ20 ఫైనల్ మ్యాచ్‌లో భారత్ 30 పరుగుల తేడాతో విజయం సాధించింది. 2-1 తేడాతో టీమిండియా సిరీస్‌ను కైవసం చేసుకుంది. టీమిండియా నిర్ణీత 20 ఓవర్లలో 5 వికెట్ల నష్టానికి 174 పరుగులు చేసింది. తొలుత టాస్ గెలిచి ఫీల్డింగ్ ఎంచుకున్న బంగ్లాదేశ్ ఓపెనర్ రోహిత్ శర్మను ఔట్ చేసి షాకిచ్చింది. అయితే.. అనంతరం క్రీజులోకొచ్చిన లోకేష్ రాహుల్ 52 పరుగులతో రాణించాడు. ధావన్ 19 పరుగులు చేశాడు. శ్రేయాస్ అయ్యర్ మూడు ఫోర్లు, ఐదు సిక్స్‌లతో చెలరేగి ఆడాడు. 62 పరుగులతో బంగ్లా బౌలర్లను కంగారు పెట్టాడు. రిషబ్ పంత్ 6 పరుగులు చేసి పెవిలియన్ బాట పట్టాడు. మనీష్ పాండే 22 పరుగులు, శివం దూబే 9 పరుగులు చేసి నాటౌట్‌గా నిలిచారు.</p>
      <p> </p>
      <p>బంగ్లాదేశ్ బౌలర్లలో షఫియుల్ ఇస్లాం, సౌమ్య సర్కార్ చెరో రెండు వికెట్లు పడగొట్టగా అల్ అమిన్ హొసైన్ ఓ వికెట్ తీసుకున్నాడు. 175 పరుగుల లక్ష్యంతో బ్యాటింగ్‌కు దిగిన బంగ్లాదేశ్ 144 పరుగులకే ఆలౌట్ అయింది. బంగ్లాదేశ్ బ్యాట్స్‌మెన్స్‌లో మహ్మద్ నైమ్ 81 పరుగులతో రాణించాడు. మహ్మద్ మిథున్ 27 పరుగులు చేశాడు. మిగిలిన వారంతా సింగిల్ డిజిట్ స్కోర్‌కే పరిమితమయ్యారు. భారత బౌలర్లలో దీపక్ చాహర్ సత్తా చాటాడు. 3.2 ఓవర్లు బౌలింగ్ చేసిన చాహర్ 7 పరుగులు మాత్రమే ఇచ్చి 6 వికెట్లు తీశాడు. హ్యాట్రిక్ వికెట్లతో బంగ్లాదేశ్ బ్యాట్స్‌మెన్స్‌కు షాకిచ్చాడు. మిగిలిన బౌలర్లలో చాహల్‌కు ఒక వికెట్, శివమ్ దూబేకు 3 వికెట్లు దక్కాయి.</p>
    </article>
  </body>
</html>