<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903309/vrancken-ontkent-interesse-genk-er-is-geen-contact-tussen-ons-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-10T23:35:00+00:00"/>
    <meta property="og:title" content="Vrancken reageert op interesse van Genk: &quot;Er is geen contact tussen ons&quot;"/>
    <meta property="og:description" content="Wouter Vrancken doet het erg goed met KV Mechelen dit seizoen. De zege op Standard was daar een nieuw bewijs van. Het verbaast dan ook niet dat ploegen die het minder goed doen interesse hebben in zijn kwaliteiten."/>
  </head>
  <body>
    <article>
      <h1>Vrancken reageert op interesse van Genk: "Er is geen contact tussen ons"</h1>
      <address>
        <time datetime="2019-11-10T23:35:00+00:00">10 Nov 2019, 23:35</time>
      </address>
      <p>
        <b>Wouter Vrancken doet het erg goed met KV Mechelen dit seizoen. De zege op Standard was daar een nieuw bewijs van. Het verbaast dan ook niet dat ploegen die het minder goed doen interesse hebben in zijn kwaliteiten.</b>
      </p>
      <p>Ondanks de knappe zege moest Vrancken zich bezighouden met vragen over zijn toekomst. Naar verluidt heeft KRC Genk interesse in de trainerscapaciteiten van Vrancken. "Deze overwinning is helemaal geen afscheid voor mij van KV Mechelen. Ik heb nog niks van Genk gehoord, laat staan dat er contact is geweest. Ik vind het ook ongepast om daar nu over te praten", is Vrancken duidelijk tegenover <a href="https://sporza.be/nl/matches/voetbal/jupiler-pro-league/2019-2020/regulier/15/standard-kv-mechelen/"><i>Sporza</i></a>.</p>
      <aside>Lees meer<br/><a href="https://www.voetbalprimeur.be/nieuws/902304/-genk-denkt-aan-opvolger-mazzu-mechelen-coach-vrancken-gelinkt-aan-kampioen-.html?itm_source=www.voetbalprimeur.be&amp;itm_medium=highlighted-content">'Genk heeft met KV Mechelen-coach Vrancken opvolger Mazzu in het vizier'</a></aside>
      <p>Het ziet er dus naar uit dat Vrancken gewoon blijft waar hij is. Veel redenen heeft hij dan ook niet om te vertrekken, KVM draait uitstekend dit seizoen. "We staan nu derde, dat is knap. Maar we kijken niet naar boven. We moeten ons meten met ploegen als Kortrijk en Zulte Waregem, daar lopen we weer drie punten op uit."</p>
      <p>Vrancken kwam ook terug op de wedstrijd tegen Standard. "We hebben met veel passie en strijd de drie punten gepakt. Enkel op het eind werden we weggedrukt omdat Standard veel risicoâ€™s nam. Ik ben erg fier op mijn jongens."</p>
      <aside>Lees meer<br/><a href="https://www.voetbalprimeur.be/nieuws/903284/breaking-krc-genk-neemt-afscheid-van-mazzu-na-verlies-tegen-gent-.html?itm_source=www.voetbalprimeur.be&amp;itm_medium=highlighted-content">'KRC Genk neemt afscheid van Mazzu na verlies tegen Gent'</a></aside>
    </article>
  </body>
</html>