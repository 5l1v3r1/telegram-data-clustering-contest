<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/milan-izigra-naj-dobri-si-mach-no-otnovo-ne-beshe-dostatychno-sreshtu-yuventus-1404922.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T23:42:00+00:00"/>
    <meta property="og:title" content="Милан изигра най-добри си мач, но отново не беше достатъчно срещу Ювентус"/>
    <meta property="og:description" content="Милан изигра един от най-добрите си мачове през 2019 година и със сигурност най-добрите си 90 минути през настоящия сезон, но и това не помогна на отбора да намери път към вратата на Ювентус и да се опази от поражение в Торино Старата госпожа за пореден път спечели дербито с Милан, като 1:0 беше достатъчно на бианконерите да се върнат на върха в класирането на Серия А"/>
  </head>
  <body>
    <article>
      <h1>Милан изигра най-добри си мач, но отново не беше достатъчно срещу Ювентус</h1>
      <address><time datetime="2019-11-10T23:42:00+00:00">10 Nov 2019, 23:42</time> by <a rel="author">Sportlive.bg</a></address>
      <p>Милан изигра един от най-добрите си мачове през 2019 година и със сигурност най-добрите си 90 минути през настоящия сезон, но и това не помогна на отбора да намери път към вратата на Ювентус и да се опази от поражение в Торино. "Старата госпожа" за пореден път спечели дербито с Милан, като 1:0 беше достатъчно на бианконерите да се върнат на върха в класирането на Серия А. </p>
      <p>Единственото попадение беше дело на Пауло Дибала, който се появи като резерва и в 78' със солова акция успя да реализир. Нападателят влезе в мача, заменяйки Кристиано Роналдо. Останаха съмнения, че португалецът се е контузил, но за пореден път той беше недоволен от смяната си. </p>
      <p>Това беше 9-а поредна победа на "Старата госпожа" над "росонерите", което е рекордна серия в съперничеството между двата отбора. Последният успех на Милан беше през 2016 година, а някогашното страшилище няма успех в Торино от 2011 година.</p>
      <p>С успеха си Ювентус отново оглави класирането с актив от 32 точки, с една повече от актива на Интер. Милан, от своя страна, остана 14-тия с едва 13 пункта.</p>
      <p>
        <b>РАЗВОЙ НА ДВУБОЯ</b>
      </p>
      <p>През първата част на срещата играта беше доста позиционна, като положенията не бяха твърде много и пред двете врати.</p>
      <p>Първият голям шанс дойде в 14-та минута и беше на сметката на Ювентус. Роналдо успя да изкара Романьоли от позиция, което позволи на Родриго Бентанкур да намери Игуаин в коридор. Аржентинецът отправи удар от изключително малък удар, който беше избит с лекота от Донарума в корнер.</p>
      <p>Само 3 минути по-късно Милан отговори с положения на своя сметка. Сусо получи кълбото на десния фланг, навлезе навътре и центрира на главата на Кшищоф Пионтек. Ударът на поляка обаче беше неточен и не създаде проблеми за Шчесни.</p>
      <p>Момчетата на Стефано Пиоли продължиха да са по-добрия отбор на терена и в 25-та минута имаха нова хубава възможност. След чудесна постепенна атаката Андреа Конти получи пас зад гърба на защитата на Юве. Той центрира с едно докосване и намери Лукас Пакета, който стреля с глава от около 15 метра и затрудни сериозно Шчесни на вратата на "бианконерите".</p>
      <p>Роналдо и Бернардески пробваха своя късмет в следващите минути, но не затрудниха сериозно Донарума на вратата на Милан. За сметка на това „росонерите“ имаха златен шанс накрая на полувремето.</p>
      <p>Лукас Пакета открадна топката в средата на терена и пусна чудесен извеждащ пас към Пионтек. Полякът пое добре и успя да се освободи от Де Лихт, за да пласира силен удар в близкия ъгъл на вратата на Шчесни, който обаче реагира на ниво, за да запази двете нули на светлинното табло.</p>
      <p>В началото на втората част момчетата на Маурицио Сари натиснаха в търсене на откриващ гол. В 52-та минута, след грешка на Лукас Пакета в средата на терена, атакуващият халф на домакините Бернардески получи пас на границата на наказателното поле и отправи силен изстрел, който обаче мина встрани. Любопитен момент беше, че точно след тази атака звездата Кристиано Роналдо беше заменен, на което той определено не реагира добре.</p>
      <p>Шест минути по-късно дойде нов златен шанс за Милан обаче. След нова контраатака Пакета даде извеждащ пас към полския таран, който не се поколеба да стреля, но Шчесни отново беше на висота и не допусна попадение в своята врата.</p>
      <p>Двата отбора започнаха да разменят шансове, като в 66-та минута такъв дойде и за Юве. След размяна на пасове между Матюиди и Дибала първият получи възможност да стреля от около 15 метра, но изстрелът му мина далеч над вратата.</p>
      <p>В 78-та минута дойде решаващият момент. След страхотна многоходова атака пред наказателното поле на Милан топката стигна в краката на Паоло Дубала. Той успя да задържи под натиска на Исмаел Бенасер и да отбележи в долния десен ъгъл на вратата на Донарума 1:0.</p>
      <p>Милан все пак не се отказа в търсенето на изравнителен гол. В 84-та минута Чалханоглу с чудесен изстрел тества максимално рефлекса на Войчек Шчесни, но полякът беше на ниво и спаси. До края на мача Игуаин и Дибала пропуснаха още две стопроцентови възможности, за да бъде оформено крайното 1:0.</p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Yuventus-predlaga-chetirima-igrachi-na-Yunajted-sreshtu-Pogba-1404882.html"/>
        <a href="https://www.sportlive.bg/worldfootball/italy/Sari-ne-e-siguren-dali-Ronaldo-shte-igrae-sreshtu-Milan-1404684.html"/>
        <a href="https://www.sportlive.bg/worldfootball/italy/Sari-Iguain-shte-e-dopylnitelno-motiviran-sreshtu-Milan-1404680.html"/>
        <a href="https://www.sportlive.bg/worldfootball/italy/Kapelo-De-Liht-shteshe-da-igrae-po-dobre-ako-beshe-s-Kielini-1404609.html"/>
      </related>
    </article>
  </body>
</html>