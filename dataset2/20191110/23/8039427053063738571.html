<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951467"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T23:38:08+00:00"/>
    <meta property="og:title" content="గుబులు పుట్టిస్తున్న ఉల్లిధరలు!"/>
    <meta property="og:description" content="ADVT"/>
  </head>
  <body>
    <article>
      <h1>గుబులు పుట్టిస్తున్న ఉల్లిధరలు!</h1>
      <address>
        <time datetime="2019-11-10T23:38:08+00:00">10 Nov 2019, 23:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> ఉల్లిధరలు సామాన్యులకు దడపుట్టిస్తున్నాయి. గత కొన్నిరోజులుగా కిలో 50 నుంచి 60రూపాయలు పలుకుతున్నఉల్లిధరలు ఇప్పటికే కిలో 80రూపాయలకు చేరింది. మార్కెట్‌కుసరఫరా తగ్గిపోవడంతో కొందరు వ్యాపారులు మరింత ధరలు పెంచి అమ్ముతున్నారు. పరిస్థితి ఇలాగే ఉంటే మరో వారం పదిరోజుల్లోకిలో 100 రూపాయలు పలికే ప్రమాదం ఉందని వ్యాపారులు చెబుతున్నారు. పెరిగినధరలతో సామాన్య ప్రజలు తీవ్ర ఇబ్బందులు పడుతున్నారు. ఈ పరిణామాలతో కేంద్ర ప్రభుత్వం కూడా తీవ్ర ఆందోళనకు గురవుతోంది. ఇప్పటికే అన్ని రాష్ర్టాల్లోనూ ఉల్లివ్యాపారుల గోదాములపై దాడులుచేస్తున్నారు. ఇప్పటికే ఆంద్ర ప్రదేశ్‌లో పలు గోదాములపై విజిలెన్స్‌ ఎన్‌ఫోర్స్‌మెంట్‌ తనిఖీలు నిర్వహించి పెద్దమొత్తంలో ఉల్లిని స్వాధీనం చేసుకున్నారు. ఢిల్లీలో ఇప్పటికే కిలో ఉల్లిగడ్డ 80 నుంచి 100 రూపాయలకు అమ్ముతున్నారు. భారీగా పెరిగిన ఉల్లిధరలకు రపధానంగా మార్కెట్‌లో ఉల్లికొరత ఏర్పడడమేనని వ్యాపారులు చెబుతున్నారు.</p>
      <p>
        <b>మహారాష్ట్రలో వర్షాల వల్లనే ఈపరిస్థితి</b>
      </p>
      <p>దేశంలోనే అత్యధికంగా ఉల్లిపండించే రాష్ట్రం మహారాష్ట్ర, తర్వాతస్థానం కర్నాటకతోపాటు మిగిలిన రాష్ర్టాలు ఉన్నాయి. మహారాష్ట్ర నుంచి దిగుమతి అయ్యే ఉల్లిపైనే తెలంగాణ రాష్ట్రం ఎక్కువ ఆధారపడి ఉందని వ్యాపారులు చెబుతున్నారు. శనివారం నాటికి కూడా హైదరాబాద్‌ నగరానికి మహారాష్ట్రం నుంచి వచ్చే ఉల్లిగడ్డ 30 నుంచి 40లారీలు కూడాలేవని వ్యాపారులు తెలిపారు. మహారాష్ట్రంలో కురిసినభారీ వర్షాల వల్లభారీగా ఉల్లిపంటలు పాడైపోయినట్టువ్యాపారులు తెలిపారు. ఈ కారణంగానే మార్కెట్‌కు ఉల్లిసరఫరా తగ్గింది. శనివారం కూడా హైదరాబాద్‌లోని హోల్‌సేల్‌ మార్కెట్‌లో క్వింటాల్‌ ఉల్లిధర 5500 నుంచి 6000 రూపాయలు పలికింది. ఇది మరింత పెరిగే అవకాశం ఉందని అంటున్నారు.</p>
      <p>
        <b>విదేశాల నుంచి దిగుమతులకు సన్నాహాలు!</b>
      </p>
      <p>దేశ వ్యాప్తంగా ఉల్లిధరలు మండిపోతున్ననేపధ్యంలో కేంద్ర ప్రభుత్వం ప్రత్యేక దృష్టిపెట్టింది. విదేశాల నుంచి దిగుమతి చేసుకుని దేశంలో పెరిగిన ఉల్లిధరలను నియంత్రించాలని భావిస్తోంది. నాఫెడ్‌ ద్వారా విదేశాల నుంచి ఉల్లిగడ్డ కొనుగోలు చేసేందుకు సన్నాహాలు జరుగుతున్నట్టు మార్కెట్‌శాఖ అధికారులు తెలిపారు. విదేశాల నుంచి ఉల్లిదిగుమతి జరిగితే కొంతలో కొంతయినా ధరలు తగ్గే అవకాశం ఉందని అంటున్నారు. మార్కెట్‌కు కొత్త ఉల్లిగడ్డ రావాలంటే మరో రెండు మూడు నెలల సమయం పడుతుందని అంటున్నారు. ఈ నేపధ్యంలో ప్రస్తుతం మార్కెట్‌లో కొందరు వ్యాపారులు మాత్రం నిల్వచేసుకున్న ఉల్లిని ఎక్కువ ధరలకు విక్రయించి సొమ్ముచేసుకుంటున్నారు. తెలుగు రాష్ర్టాల్లోనూఇప్పటికీ ఉల్లిధరలను నియంత్రించేందుకు చర్యలు తీసుకోక పోవడం పట్ల వినియోగ దారులు ఆగ్రహం వ్యక్తంచేస్తున్నారు.</p>
    </article>
  </body>
</html>