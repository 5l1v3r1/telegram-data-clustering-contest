<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/tim-prepisivao-i-pobedio-federera/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T23:33:36+00:00"/>
    <meta property="og:title" content="Tim „prepisivao“ i pobedio Federera"/>
    <meta property="og:description" content="Dominik Tim je napravio malo iznenađenje u prvom kolu ATP finala u Londonu pobedivši Rodžera Federera sa 2:0, po setovima 7:5, 7:5. Iznenađenje samo ako se gleda trenutni plasman na rang listi. Petoplasirani teniser sveta savladao je trećeg na listi, ali bila je ovo treća uzastopna, a peta pobeda Austrijanca u sedmom međusobnom meču protiv […]"/>
  </head>
  <body>
    <article>
      <h1>Tim „prepisivao“ i pobedio Federera</h1>
      <address><time datetime="2019-11-10T23:33:36+00:00">10 Nov 2019, 23:33</time> by <a rel="author">Darko</a></address>
      <p>Dominik Tim je napravio malo iznenađenje u prvom kolu ATP finala u Londonu pobedivši Rodžera Federera sa 2:0, po setovima 7:5, 7:5.</p>
      <p>Iznenađenje samo ako se gleda trenutni plasman na rang listi. Petoplasirani teniser sveta savladao je trećeg na listi, ali bila je ovo treća uzastopna, a peta pobeda Austrijanca u sedmom međusobnom meču protiv Švajcarca.</p>
      <p>Tim je „prepisivao“ za trijumf nad Federerom u Londonu. Posle razmene brejkova na startu meča, austrijski teniser je u jedanaestom gemu prvog seta oduzeo servis Federeru i potom odservirao za 7:5.</p>
      <p>U drugom setu nije bilo brejkova sve do, za večeras po Federera fatalnog jedanaestog gema. Ponovo je Tim iskoristio poslednju šansu za brejk i bez izgubljenog poena oduzeo servis Švajcarcu. U sledećem gemu Tim je spasio dve brejk lopte i iskoristio drugu meč loptu za pobedu.</p>
      <p>Dominik Tim će biti sledeći protivnik Novaka Đokovića u Londonu, u utorak od 21 čas.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/djokovicev-rutinski-start-u-londonu-italijan-za-zagrevanje/"/>
        <a href="https://www.sportskacentrala.com/2019/11/10/live-novak-djokovic-mateo-beretini/"/>
        <a href="https://www.sportskacentrala.com/2019/10/30/federer-ne-igra-na-atp-kupu/"/>
        <a href="https://www.sportskacentrala.com/2019/10/28/bez-federera-u-parizu/"/>
        <a href="https://www.sportskacentrala.com/2019/10/14/federer-doneo-vaznu-odluku-srce-je-odlucilo/"/>
        <a href="https://www.sportskacentrala.com/2019/10/11/dan-mladih-lavova-u-sangaju-zverev-eliminisao-federera/"/>
        <a href="https://www.sportskacentrala.com/2019/10/06/preokret-tima-za-cetvrti-trofej-u-sezoni/"/>
        <a href="https://www.sportskacentrala.com/2019/10/04/tim-zaustavio-mareja-u-pekingu/"/>
        <a href="https://www.sportskacentrala.com/2019/09/20/federer-poslednji-put-sam-plakao-posle-poraza-od-djokovica-na-vimbldonu/"/>
      </related>
    </article>
  </body>
</html>