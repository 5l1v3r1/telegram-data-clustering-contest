<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639330/%D8%AA%D9%84%E2%80%8C%D8%A2%D9%88%DB%8C%D9%88-%D8%A7%D8%B2-%D8%A7%D8%AD%DB%8C%D8%A7%DB%8C-%D8%AD%D8%A7%DA%A9%D9%85%DB%8C%D8%AA-%D8%A7%D8%B1%D8%AF%D9%86-%D8%A8%D8%B1-%D8%A7%D9%84%D8%A8%D8%A7%D9%82%D9%88%D8%B1%D9%87-%D8%A7%D8%A8%D8%B1%D8%A7%D8%B2-%D8%AA%D8%A3%D8%B3%D9%81-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T23:02:00+00:00"/>
    <meta property="og:title" content="تل‌آویو از احیای حاکمیت اردن بر «الباقوره» ابراز تأسف کرد"/>
    <meta property="og:description" content="وزارت امور خارجه رژیم صهیونیستی روز یکشنبه از تصمیم اردن برای پایان توافق اجاره «الباقوره» و «الغمر» به این رژیم، ابراز تأسف کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639330/%D8%AA%D9%84%E2%80%8C%D8%A2%D9%88%DB%8C%D9%88-%D8%A7%D8%B2-%D8%A7%D8%AD%DB%8C%D8%A7%DB%8C-%D8%AD%D8%A7%DA%A9%D9%85%DB%8C%D8%AA-%D8%A7%D8%B1%D8%AF%D9%86-%D8%A8%D8%B1-%D8%A7%D9%84%D8%A8%D8%A7%D9%82%D9%88%D8%B1%D9%87-%D8%A7%D8%A8%D8%B1%D8%A7%D8%B2-%D8%AA%D8%A3%D8%B3%D9%81-%DA%A9%D8%B1%D8%AF">تل‌آویو از احیای حاکمیت اردن بر «الباقوره» ابراز تأسف کرد</a>
      </h1>
      <h2>وزارت امور خارجه رژیم صهیونیستی روز یکشنبه از تصمیم اردن برای پایان توافق اجاره «الباقوره» و «الغمر» به این رژیم، ابراز تأسف کرد.</h2>
      <address><time datetime="2019-11-10T23:02:00+00:00">10 Nov 2019, 23:02</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت خارجه رژیم صهیونیستی روز یکشنبه از بازگشت دو منطقه مرزی «الغمر» و «الباقوره» به اردن پس از ۲۵ سال، ابراز تأسف کرد.</p>
      <p>به نوشته پایگاه «تایمز اسرائیل»، در بیانیه وزارت امور خارجه رژیم صهیونیستی آمده است: «اسرائیل از تصمیم اردن برای پایان دادن به این ترتیبات ویژه متأسف است.»</p>
      <p>بر اساس اعلام وزارت خارجه رژیم صهیونیستی، اردن اعلام کرده که به اموال خصوصی اسرائیلی در این دو منطقه احترام گذاشته و به کشاورزان اسرائیلی اجازه برداشت محصولاتی که در آنجا کاشته‌اند داده خواهد شد.</p>
      <p>«عبدالله دوم» شاه اردن امروز یکشنبه رسما پایان الحاقیه مربوط به اجاره دو منطقه الباقوره و الغمر به رژیم صهیونیستی و بازگشت حاکمیت کامل اردن به این دو منطقه را اعلام کرد. (جزئیات بیشتر)</p>
      <p>الباقوره در شمال اردن و الغمر در جنوب این کشور واقع شده و طبق یکی از بندهای توافقنامه «وادی عربه» که در سال ۱۹۹۴ میان اردن و رژیم صهیونیستی امضاء شد، این دو منطقه به مدت ۲۵ سال به این رژیم واگذار شده بود. با وجود فشار تل‌آویو به امان برای تمدید این توافق، اردن زیر بار ادامه این وضعیت نرفت و بازگشت این مناطق به حاکمیت اردن را اعلام کرد.</p>
    </article>
  </body>
</html>