<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639338/%D9%87%DB%8C%D9%84%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B1%D8%A7-%D8%A8%D9%87-%D8%AD%DA%A9%D9%85-%D8%A7%D8%B9%D8%AF%D8%A7%D9%85-%D8%AA%D8%B4%D8%A8%DB%8C%D9%87-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T23:48:00+00:00"/>
    <meta property="og:title" content="هیلی استیضاح ترامپ را به حکم اعدام تشبیه کرد"/>
    <meta property="og:description" content="نیکی هیلی نماینده پیشین آمریکا در سازمان ملل در پیامی در فضای مجازی در باره تحقیق کنگره در خصوص دونالد ترامپ رئیس جمهوری ایالات متحده، استیضاح ..."/>
  </head>
  <body>
    <article>
      <h1>
        <a href="https://www.bultannews.com/fa/news/639338/%D9%87%DB%8C%D9%84%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B1%D8%A7-%D8%A8%D9%87-%D8%AD%DA%A9%D9%85-%D8%A7%D8%B9%D8%AF%D8%A7%D9%85-%D8%AA%D8%B4%D8%A8%DB%8C%D9%87-%DA%A9%D8%B1%D8%AF">هیلی استیضاح ترامپ را به حکم اعدام تشبیه کرد</a>
      </h1>
      <h2>نیکی هیلی نماینده پیشین آمریکا در سازمان ملل در پیامی در فضای مجازی در باره تحقیق کنگره در خصوص دونالد ترامپ رئیس جمهوری ایالات متحده، استیضاح ...</h2>
      <address><time datetime="2019-11-10T23:48:00+00:00">10 Nov 2019, 23:48</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، به نوشته تارنمای شبکه فاکس نیوز؛ «جان لجند» <b>خواننده</b> آمریکایی در پیامی توئیتری در پاسخ به هیلی نوشت که استیضاح به منزله صدور حکم اعدام نیست، بلکه برکناری این مقام از مهم‌ترین شغل در این کشور (آمریکا) به علت قابل اعتماد نبودن اوست، در واقع تنها افراد حقیقی به <b>اعدام</b> محکم می‌شوند.</p>
      <p>هیلی در پیامی توئیتری دیگری نوشته بود: تصمیم گیری در این باره به مردم آمریکا بستگی دارد.</p>
      <p>وی همچنین به «نورا اودونل» مجری شبکه سی بی اس گفته بود در متن مکالمات ترامپ با «ولودیمیر زلنسکی» همتای اوکراینی‌اش، هیچ نکته ضامن صدور حکم مرگ برای رئیس جمهوری وجود ندارد.</p>
      <p>این اظهار نظر هیلی در واکنش به پیگیری دمکرات‌های مجلس نمایندگان برای تحقیق در باره تماس تلفنی ۲۵ ژوئیه ترامپ با زلنسکی منتشر شده که خواسته بود در باره جو بایدن معاون پیشین رئیس جمهوری آمریکا و رقیب انتخاباتی وی تحقیق کند.</p>
      <p>لجند در توئیت دیگری با طرح آگاهی پنهان هیلی از نداشتن شایستگی ترامپ برای این منصب، در اعتبار هیلی تردید کرد.</p>
      <p>لجند هفته گذشته نیز با حمله به ترامپ، (رفتار) وی را به شدت شرم آور توصیف کرده بود.</p>
      <p>به گزارش ایرنا به نقل از تارنمای هیل؛ رئیس جمهوری آمریکا همزمان با علنی شدن تحقیقات استیضاحش در مجلس نمایندگان گفت که احتمالا متن مکالمه اولش با همتای اوکراینی خود را این هفته منتشر خواهد کرد.</p>
      <p>مکالمه‌ای که ترامپ قصد انتشار آن را دارد، سه ماه پیش از گفت‌وگویی بوده که اکنون در کانون تحقیقات مجلس نمایندگان آمریکا برای استیضاح وی قرار دارد.</p>
      <p>رئیس جمهوری آمریکا به خبرنگاران گفت که متن این مکالمه را نیز منتشر می‌کند تا مردم ببینند که این گفت‌وگو هیچ مشکلی ندارد.</p>
      <p>روابط ترامپ با رئیس جمهوری اوکراین زمانی زیر ذره‌بین دمکرات‌های مجلس نمایندگان آمریکا رفت که یک کارمند افشاگر در نهادهای اطلاعاتی این کشور درباره تماس تلفنی این دو ابراز نگرانی کرد.</p>
      <p>تیم تحقیقات کنگره به ریاست «آدام شیف» رئیس دمکرات کمیته اطلاعات مجلس نمایندگان آمریکا که ۱۵ جلسه شهادت‌دهی مقام‌های کنونی و سابق دولت را پشت درهای بسته به پایان رسانده‌، از هفته پیش انتشار هزاران صفحه از نسخه‌های مربوط به این مصاحبه‌ها را آغاز کرده است.</p>
      <p>دمکرات‌ها که در هفته جاری اولین جلسه شهادت‌دهی علنی درباره تحقیقات استیضاح را که هفت هفته طول کشیده، آغاز می‌کنند، سه نفر از مقام‌های دست اندرکار سیاست خارجی دولت ترامپ را که تاکنون در نشست‌های محرمانه شهادت داده‌اند، احضار خواهند کرد. این افراد درباره نقش ترامپ، «رودی جولیانی» وکیل شخصی او و متحدان آنها در گروکشی سیاسی با اوکراین شهادت داده‌اند.</p>
      <p>نشانه‌های دیگری وجود دارد که دمکرات‌ها تلاش می‌کنند در ماه دسامبر (آذر - دی) جلسه رای‌گیری درباره استیضاح ترامپ را برگزار کنند و او را به سومین رئیس جمهوری در تاریخ آمریکا تبدیل کنند که استیضاح می‌شود.</p>
    </article>
  </body>
</html>