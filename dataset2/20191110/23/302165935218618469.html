<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.malaymail.com/news/opinion/2019/11/11/apa-sudah-jadi/1808753"/>
    <meta property="og:site_name" content="Malaymail"/>
    <meta property="article:published_time" content="2019-11-10T23:52:25+00:00"/>
    <meta property="og:title" content="Apa sudah jadi?"/>
    <meta property="og:description" content="NOVEMBER 11 — Gelagat manusia sekarang makin hari makin kalut dan gila. Perkara yang tidak sepatutnya dilakukan dan diharap tidak berlaku akhirnya menjadi kenyataan. Lebih menyedihkan, perkara-perkara sensitif dan “common-sense” yang bercanggah dengan norma-norma masyarakat menjadi ikutan...."/>
  </head>
  <body>
    <article>
      <h1>Apa sudah jadi?</h1>
      <address><time datetime="2019-11-10T23:52:25+00:00">10 Nov 2019, 23:52</time> by <a rel="author">Bartholomew Chan</a></address>
      <p>NOVEMBER 11 — Gelagat manusia sekarang makin hari makin kalut dan gila.</p>
      <p>Perkara yang tidak sepatutnya dilakukan dan diharap tidak berlaku akhirnya menjadi kenyataan.</p>
      <p>Lebih menyedihkan, perkara-perkara sensitif dan “common-sense” yang bercanggah dengan norma-norma masyarakat menjadi ikutan.</p>
      <p>Justeru, apabila baru-baru ini ada berita mengenai sekumpulan individu yang membuat penggambaran di tanah perkuburan awam dengan alasan untuk tujuan promosi sesuatu yang mengarut.</p>
      <p>Kepada pihak yang berkenaan, mengapakah tanah perkuburan dijadikan sebagai tempat penggambaran? Di manakah sensitiviti anda terhadap mereka yang telah meninggal dunia? Perlukah sampai menggunakan tanah perkuburan untuk mempromosikan pakaian perkahwinannya?</p>
      <p>Semua sedia maklum bahawa tanah perkuburan merupakan lokasi persemadian untuk mereka yang sudah meninggal dunia. Sebarang perbuatan untuk menidakkan atau melanggari kesucian tempat berkenaan boleh mengundang kesan yang tidak elok.</p>
      <p>Episod ini juga memberi iktibar kepada kita semua untuk sentiasa peka kepada sensitiviti di sekeliling kita. Sentiasalah beringat bahawa kita hidup dalam sebuah masyarakat berbilang kaum dan agama, masing-masing dengan sensitiviti serta budaya tersendiri. Silap cakap atau buat boleh mengundang padah yang dahsyat.</p>
      <p>Ya, memang pihak yang berkenaan tempoh hari telah pun memohon maaf atas insiden tersebut. Namun begitu, apa yang kita harapkan episod yang serupa tidak akan berulang di kemudian hari.</p>
      <p>Di sebalik keghairahan untuk mengejar publisiti sekalipun, ingatlah bahawa di sebalik keghairahan mengejar publisiti dan keuntungan, jangan sesekali membiarkan kedua-dua aspek itu mengaburi pemikiran kita. Sepatutnya "common-sense" diutamakan.</p>
      <p>Oleh yang demikian, manfaatkan akal fikiran yang telah dikurniakan oleh Tuhan untuk melakukan sesuatu yang lebih bermakna dan signifikan.</p>
      <p>
        <b>* Tulisan di atas hanyalah pandangan peribadi penulis.</b>
      </p>
    </article>
  </body>
</html>