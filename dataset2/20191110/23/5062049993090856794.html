<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10663--turnaj-mistru-thiem-znovu-porazil-federera-djokovic-radil"/>
    <meta property="og:site_name" content="Tenisový svět"/>
    <meta property="article:published_time" content="2019-11-10T23:01:00+00:00"/>
    <meta property="og:title" content="Turnaj mistrů: Thiem znovu porazil Federera. Djokovič řádil"/>
    <meta property="og:description" content="Dominic Thiem a Novak Djokovič uspěli v prvních zápasech dvouhry letošního Turnaje mistrů. Thiem se o vítězný vstup do turnaje postaral proti Rogeru Federerovi, Djokovič nedal šanci Matteo Berrettinimu, kterému povolil tři hry."/>
  </head>
  <body>
    <article>
      <h1>Turnaj mistrů: Thiem znovu porazil Federera. Djokovič řádil</h1>
      <address>
        <time datetime="2019-11-10T23:01:00+00:00">10 Nov 2019, 23:01</time>
      </address>
      <p>
        <b>Dominic Thiem a Novak Djokovič uspěli v prvních zápasech dvouhry letošního Turnaje mistrů. Thiem se o vítězný vstup do turnaje postaral proti Rogeru Federerovi, Djokovič nedal šanci Matteo Berrettinimu, kterému povolil tři hry.</b>
      </p>
      <p><b><b><b><b>Thiem vyzrál na Federera</b><br/></b></b></b>Dominic Thiem (5.) popáté v kariéře porazil Rogera Federera (3.). Rakouský hráč v závěrečném utkání nedělního dne přehrál soupeře dvakrát 7:5 a v základní skupině získal první bod.</p>
      <p><b><b><b>Dvojice Kubot, Melo musela otáčet</b><br/></b></b>Lukasz Kubot, Marcelo Melo zvítězili ve svém úvodním zápase čtyřhry letošního Turnaje mistrů. Polsko-brazislký pár úspěšně otočil utkání proti deblu Ivan Dodig, Filip Polášek 4:6, 6:4, 10:5.</p>
      <p><b><b>Djokovič zničil Berrettiniho</b><br/></b>Novak Djokovič (2.) začal letošní ročník Turnaje mistrů vítězně. Loňský finalista ve svém prvním zápase nedal šanci nováčkovi Matteo Berrettinimu (8.), kterého smetl 6:2, 6:1. Djokovič během zápasu pětkrát uspěl na returnu, o podání přišel ve druhém setu za stavu 4:0. V té době již měl náskok dvou brejků.</p>
      <p><b>Klaasen s Venusem na úvod zvítězili</b><br/>Letošní Turnaj mistrů má za sebou první výsledek. Utkání čtyřhry lépe zvládla dvojice Raven Klaasen, Michael Venu, která porazila debl Rajeev Ram, Jos Salisbury 6:3, 6:4. Pátý nejvýše postavený pár turnaje v obou setech získal po jednom brejku, v první sadě odvrátil čtyři brejkboly. Jednalo se o první a závěrečnou hru. Druhá sada byla až na sedmý gem ryze o podáních.</p>
      <p><u>Nedělní program<br/></u>Ram (USA), Salisbury (GBR) – <b>Klaasen (RSA), Venus (NZL)</b> 3:6, 4:6<br/><b>Novak Djokovič (SRB)</b> – Matteo Berrettini (ITA) 6:2, 6:1<br/><b>Kubot (POL),  Melo (BRA)</b> – Dodig (CRO), Polášek (SVK) 4:6, 6:4, 10:5<br/>Roger Federer (SUI) – <b>Dominic Thiem (AUT)</b> 5:7, 5:7</p>
      <footer>Radek Štohl, foto: Twitter: ATP Tour</footer>
    </article>
  </body>
</html>