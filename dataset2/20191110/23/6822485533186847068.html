<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819201.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T23:08:00+00:00"/>
    <meta property="og:title" content="شرط تعطیلی مدارس تهران"/>
    <meta property="og:description" content="به گزارش مهر، منصور درجاتی شامگاه یکشنبه در جمع خبرنگاران با اشاره به وضعیت تعطیلی مدارس بر پایش ۲۴ ساعته شاخص های آلودگی به عنوان مبنای تصمیم گیری تاکید کرد و در پاسخ به انتشار برخی اخبار مبنی بر شاخص آلودگی بالای ۱۵۰ در ورامین و پیشوا و وضعیت تعطیلی مدارس اظهار داشت: طبق تصمیم کارگروه اضطراری آلودگی هوا اگر میانگین شاخص آلودگی هوا به بالای ۱۵۰ برسد مدارس تعطیل می شود."/>
  </head>
  <body>
    <article>
      <h1>شرط تعطیلی مدارس تهران</h1>
      <address>
        <time datetime="2019-11-10T23:08:00+00:00">10 Nov 2019, 23:08</time>
      </address>
      <p>سرپرست مدیریت بحران استانداری تهران با اشاره به اینکه مبنای تعطیلی مدارس میانگین شاخص آلودگی هوا به بالای ۱۵۰ می باشد گفت: تعطیلی مدارس منوط به پایش ۲۴ ساعته شاخص آلودگی هوا است.</p>
      <p>به گزارش مهر، منصور درجاتی شامگاه یکشنبه در جمع خبرنگاران با اشاره به وضعیت تعطیلی مدارس بر پایش ۲۴ ساعته شاخص های آلودگی به عنوان مبنای تصمیم گیری تاکید کرد و در پاسخ به انتشار برخی اخبار مبنی بر شاخص آلودگی بالای ۱۵۰ در ورامین و پیشوا و وضعیت تعطیلی مدارس اظهار داشت: طبق تصمیم کارگروه اضطراری آلودگی هوا اگر میانگین شاخص آلودگی هوا به بالای ۱۵۰ برسد مدارس تعطیل می شود.</p>
      <p>وی تاکید کرد: مبنای این تصمیم گیری پایش ۲۴ ساعته شاخص آلودگی هوا است و شاخص های لحظه‌ای مبنای تصمیم‌گیری قرار نمی گیرد.</p>
      <p>سرپرست مدیریت بحران استانداری تهران در پایان خاطرنشان کرد: استاندار تهران به عنوان رئیس کارگروه اضطرار آلودگی هوا و یا معاون عمرانی استاندار مرجع تصمیم‌گیری در مورد تعطیلی یا عدم تعطیلی مدارس است که با پایش مستمر شاخص‌های آلودگی هوا اقدام به این امر می شود و تاکنون وضعیت پایش شاخص‌ها به این درجه نرسیده است.</p>
    </article>
  </body>
</html>