<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/10/Eksplosjon-ved-leilighetshus-utenfor-Stockholm-20357609.ece"/>
    <meta property="og:site_name" content="adressa.no"/>
    <meta property="article:published_time" content="2019-11-10T01:01:13+00:00"/>
    <meta property="og:title" content="Eksplosjon ved leilighetshus utenfor Stockholm"/>
    <meta property="og:description" content="Enda en eksplosjon rystet Sverige lørdag kveld da en detonasjon ble utløst i forstadsområdet Rönninge sør for Stockholm."/>
  </head>
  <body>
    <article>
      <h1>Eksplosjon ved leilighetshus utenfor Stockholm</h1>
      <address><time datetime="2019-11-10T01:01:13+00:00">10 Nov 2019, 01:01</time> by <a rel="author">(NTB) NTB-TT</a></address>
      <p>Enda en eksplosjon rystet Sverige lørdag kveld da en detonasjon ble utløst i forstadsområdet Rönninge sør for Stockholm.</p>
      <aside><a href="https://www.adressa.no/nyheter/utenriks/2019/11/10/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/10/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/10/javascript:void(0);">Del denne artikkelen på e-post</a></aside>
      <p>Politiet ble varslet om eksplosjonen klokken 22.40 lørdag kveld. Den ble utløst like ved et leilighetsbygg i Rönninge og førte til skader på en balkong og noen glassruter som er knust.</p>
      <p>Ingen personer skal ha kommet til skade.</p>
      <p>– Vi er der og avhører vitner som har sett noe og forsøker å finne ut hva som har skjedd og hvorfor, sier pressetalsmann Mats Eriksson ved politiet i Stockholm.</p>
      <p>Eksplosjonen i Rönninge er den tredje lørdag kveld i Sverige. Klokka 20.57 fikk politiet melding om en eksplosjon i Malmö og en times tid senere ble det også varslet om et høyt smell og funn av en brennende bil i Helsingborg.</p>
      <p>– VI etterforsker nå om det er snakk om en eksplosjon eller en bilbrann, opplyser politiets pressetalsperson Katarina Rusin til TT.</p>
      <p>Det svenske politiets nasjonale bombegruppe er koblet inn for å undersøke alle sakene.</p>
      <p>(©NTB)</p>
    </article>
  </body>
</html>