<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-sandeep-chaudhary-aur-sumit-antil-ne-toda-world-record-tokyo-paralympics-ke-liye-qualify-kiya-2841332.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T02:11:48+00:00"/>
    <meta property="og:title" content="संदीप-सुमित ने टोक्यो पैरालंपिक के लिए किया क्वॉलिफाई"/>
    <meta property="og:description" content="भारत के भालाफेंक पैरा-एथलीट संदीप चौधरी और सुमित अंतिल ने टोक्यो पैरालंपिक-2020 खेलों के लिए क्वॉलिफाई कर लिया है। संदीप और सुमित ने यहां विश्व पैरा एथलेटिक्स चैंपियनशिप के भालाफेंक स्पर्धा में..."/>
  </head>
  <body>
    <article>
      <h1>संदीप-सुमित ने टोक्यो पैरालंपिक के लिए किया क्वॉलिफाई</h1>
      <address><time datetime="2019-11-10T02:11:48+00:00">10 Nov 2019, 02:11</time> by <a rel="author">एजेंसी,दुबई</a></address>
      <p>भारत के भालाफेंक पैरा-एथलीट संदीप चौधरी और सुमित अंतिल ने टोक्यो पैरालंपिक-2020 खेलों के लिए क्वॉलिफाई कर लिया है। संदीप और सुमित ने यहां विश्व पैरा एथलेटिक्स चैंपियनशिप के भालाफेंक स्पर्धा में  एफ-64 श्रेणी में शीर्ष दो स्थान पर रहकर टोक्यो पैरालंपिक के लिए अपनी जगह पक्की की। संदीप ने जहां एफ-64 श्रेणी में अपना रिकॉर्ड बेहतरी करते हुए 65.80 मीटर का थ्रो किया तो वहीं सुमित ने अपने विश्व रिकॉर्ड में सुधार करते हुए 62.88 मीटर का थ्रो किया।</p>
      <p>सुमित ने इस साल अगस्त में पेरिस में एफ64 वर्ग में 61.32 मीटर का थ्रो कर विश्व रिकॉर्ड बनाया था। दोनों एथलीटों ने इस साल जून में ग्रोसेटो पैरा एथलेटिक्स ग्रां प्री में अपने-अपने वर्ग में विश्व रिकॉर्ड बनाया था। </p>
      <p>संदीप चौधरी और सुमित अंतिल ने विश्व पैरा एथलेटिक्स चैंपियनशिप के दूसरे दिन शुक्रवार को शानदार प्रदर्शन करते हुए पुरुष एफ 64 भाला फेंक फाइनल में क्रमश: स्वर्ण और रजत पदक जीत लिए।</p>
      <h3>
        <a href="https://www.livehindustan.com/sports/story-prajnesh-gunneswaran-father-dies-weeks-before-the-tennis-players-wedding-2841316.html">दुखद: टेनिस खिलाड़ी प्रजनेश गुणेश्वरन के पिता का निधन </a>
      </h3>
      <h3>
        <a href="https://www.livehindustan.com/sports/story-china-open-satwik-aor-chirg-ko-jodi-china-open-ke-semifinal-mein-hari-2840861.html">चीन ओपन: सात्विक और चिराग की जोड़ी चीन ओपन के सेमीफाइनल में हारी</a>
      </h3>
      <p>विश्व पैरा एथलेटिक्स चैम्पियनशिप में विश्व रिकॉर्ड के साथ स्वर्ण पदक जीतने वाले भारतीय भाला फेंक खिलाड़ी संदीप चौधरी की नजरें इस सफलता को टोक्यो ओलंपिक में दोहराने की है। 23 साल के संदीप ने कहा, ''टोक्यो 2020 में पदक जीतना मेरा मुख्य लक्ष्य है।''</p>
      <p>टोक्यो पैरालंपिक खेलों की योजनाओं के बारे में पूछे जाने पर संदीप ने कहा, ''हम लय को जारी रखने की कोशिश करेंगे। इस सत्र में मैंने चार स्पर्धाओं में भाग लिया है और मैंने स्वर्ण के साथ समापन किया है जबकि सुमित ने भी अच्छे परिणाम हासिल किए हैं।''</p>
      <figure>
        <iframe data-src="https://twitter.com/ParaAthletics/status/1192820257041321985?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>उन्होंने कहा, ''यह पदक हमारे लिए इस प्रक्रिया को जारी रखने के लिए बड़ी प्रेरणा है।'' चैंपियनशिप में प्रदर्शन के बारे में पूछे जाने पर उन्होंने कहा, ''मैं अपने प्रदर्शन से संतुष्ठ हूं क्योंकि यह मेरा सर्वश्रेष्ठ प्रदर्शन है। मैं यहां अपनी दूरी सुधारने के वादे साथ यहां आया था। यह मेरी श्रेणी में एक नया विश्व रिकॉर्ड भी था इसलिए मैं वास्तव में खुश हूं।''</p>
    </article>
  </body>
</html>