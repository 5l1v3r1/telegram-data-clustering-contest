<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/iran-znovu-pogrozhuye-vihodom-z-yadernoyi-ugodi-329114_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T02:59:00+00:00"/>
    <meta property="og:title" content="Іран знову погрожує виходом з &quot;ядерної угоди&quot;"/>
    <meta property="og:description" content="Нібито у Тегерані багато впливових фігур виступають за вихід країни з угоди, оскільки вона не несе Ірану ніякої вигоди."/>
  </head>
  <body>
    <article>
      <h1>Іран знову погрожує виходом з "ядерної угоди"</h1>
      <h2>Нібито у Тегерані багато "впливових фігур" виступають за вихід країни з "угоди", оскільки вона не несе Ірану ніякої вигоди.</h2>
      <address>
        <time datetime="2019-11-10T02:59:00+00:00">10 Nov 2019, 02:59</time>
      </address>
      <p>Іран покине укладений у 2015 році <a href="https://dt.ua/WORLD/iran-zakachav-uranoviy-gaz-v-tisyachu-centrifug-328692_.html"><b>Договір щодо нерозповсюдження ядерної зброї</b></a>, якщо інші країни-учасники "ядерної угоди" відмовляться виконувати свої обіцянки і захищати Іран від американського тиску, заявив посол Ірану у Великобританії Хамід Бейдінежад, повідомляє <a href="https://ifpnews.com/iran-says-may-leave-npt-if-jcpoa-parties-fail-to-fulfill-commitments">Ifpnews</a>.</p>
      <p>Посол зазначив, що початок збагачення урану Тегераном – тільки перший крок у тому випадку, якщо країни, які укладали "ядерну угоду", не виступлять на його захист. Бейдінеджад також вказав, що нібито багато хто з так званих "впливових фігур" в Ірані виступає за вихід з "ядерної угоди", якщо партнери відмовляться виконувати її положення слідом за США.</p>
      <p>Також посол попередив, що невдовзі Іран почне п'ятий етап скорочення своїх зобов'язань у рамках "ядерної угоди".</p>
      <p>1 листопада, США ввели чергові санкції проти Ірану; на цей раз вони стосуються будівельного сектора, окрім того, введено мораторій на постачання Ірану деяких матеріалів, які можуть <b><a href="https://dt.ua/WORLD/ssha-zaprovadili-novi-sankciyi-proti-iranu-voni-nacileni-na-yogo-raketnu-ta-yadernu-programi-328082_.html">використовуватися для ракетної і ядерної програми Тегерана</a></b>.</p>
      <p>4 жовтня, уряд <b><a href="https://dt.ua/WORLD/iran-zayaviv-pro-zbilshennya-tempiv-virobnictva-uranu-328428_.html">Ірану заявив про прискорення темпів виробництва збагаченого урану, </a></b>порушення при цьому ядерного договору з світовими державами.</p>
      <p>Голова ядерної програми Ірану оголосив, що Тегеран сьогодні експлуатує 60 передових центрифуг IR-6, заборонених міждержавних ядерних угодою, з якого раніше вийшли США. Це означає, що сьогодні Іран використовує вдвічі більше передових центрифуг, ніж було відомо раніше.</p>
      <p>Це означає, що Іран, який переглядає свої зобов'язання після виходу США з ядерної угоди в травні 2018 року, протягом останніх двох місяців в 10 разів збільшив виробництво збагаченого урану.</p>
      <p>Детальніше про проблеми з контролем над ядерними випробуваннями читайте у статті Олексія Їжака <b><a href="https://dt.ua/international/nevidimi-yaderni-viprobuvannya-315242_.htmll">"Невидимі ядерні випробування"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cHM6Ly9pZnBuZXdzLmNvbS8=">Ifpnews</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>