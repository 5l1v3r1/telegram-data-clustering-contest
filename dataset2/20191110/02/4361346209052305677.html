<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nagy-tervei-vannak-a-sefek-sefe-nyertesenek/186173"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T02:00:00+00:00"/>
    <meta property="og:title" content="Nagy tervei vannak a Séfek séfe nyertesének"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nagy tervei vannak a Séfek séfe nyertesének</mark>
      </h1>
      <address><time datetime="2019-11-10T02:00:00+00:00">10 Nov 2019, 02:00</time> by <a rel="author">kbv</a></address>
      <p>
        <b>Tízmillió forint és kéthetes franciaországi szakmai továbbképzés a világ egyik leghíresebb séfiskolájában – ez a nyereménye az ifjú séfnek, aki úgy lett első, hogy egyszer ki is esett. </b>
        <b>Tízmillió forint és kéthetes franciaországi szakmai továbbképzés a világ egyik leghíresebb séfiskolájában – ez a nyereménye az ifjú séfnek, aki úgy lett első, hogy egyszer ki is esett.</b>
      </p>
      <p>Már kisgyerekként is vendéglátós szeretett volna lenni Bánszki Bence, bár akkor még nem tudta, milyen formában. Felnőttként aztán sok mindenbe belekezdett, és végül a főzésnél kötött ki. Ám míg az, hogy hivatásszerűen fog főzni, innentôl egészen biztos volt az éle­tében, az már közel sem, hogy ő nyeri meg a TV2 Séfek séfe idei évadát.</p>
      <figure>
        <img src="http://media.borsonline.hu/cikk/20/191739/big-lead/650x360/2017545_eva-53811.jpg"/>
        <figcaption>Bánszki Bence végül nem csak a kékek mesterét, Wolf Andrást győzte meg a tehetségéről © TV2</figcaption>
      </figure>
      <p>Bence ugyanis hamar kipottyant a versenyből, a szigorú zsűritagok nem találták elég jónak. Majd szó szerint visszafőzte magát a versenybe, innen pedig meg sem állt a fődíjig – aprólékosságával és precizitásával végül mindenkit lenyűgözött. Pedig a műsor előtt két évig nem is főzött, árubeszerzőként dolgozik ugyanis a Costes Michelin-csillagos éttermében.</p>
      <p>– Két évvel ezelőtt megszűnt a konyhás pozícióm, de felajánlották az árubeszerzőit, én pedig örömmel elfogadtam. De persze főzni imádok jobban, amit szerintem nem lehet munkaként csinálni, annyi stresszel, nyomással és túlórázással jár, hogy aki ezt nem szereti csinálni, az nem is tudja – kezdte a nyertes, aki ugyan Michelin-csillagos étteremben főzött, mégsem gondolta, hogy nyerhet.</p>
      <figure>
        <img src="http://media.borsonline.hu/cikk/20/191739/gallery-picture/645w/2017554_eva-46331.jpg"/>
        <figcaption>Tervei között szerepel, hogy egyszer saját éttermet nyit © TV2</figcaption>
      </figure>
      <p>– Egy percig sem gondoltam, hogy megnyerhetem, az elődöntők környékén fogtam csak fel, talán nekem is van esélyem. Most pedig már nem is tudok másra gondolni, csak, hogy mekkora lehetőség a kéthetes francia tanulmányút, óriási élményre számítok. A francia konyha minden konyha alapja, aki kicsit is komolyabban szeretne a konyhaművészettel foglalkozni, az biztos, hogy találkozik vele – mondta az újdonsült Séfek séfe, akinél persze a tízmillió forintnak is jó helye lesz. Tartalékolni szeretne belőle és a gasztronómiai tudását gyarapítani, talán egyszer saját éttermet is nyitni.</p>
    </article>
  </body>
</html>