<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dezhurniyat-sinoptik-na-nimkh-ni-shokira-s-tezi-novini-za-vremeto_news708414.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T07:15:00+00:00"/>
    <meta property="og:title" content="Дежурният синоптик на НИМХ ни шокира с тези новини за времето"/>
    <meta property="og:description" content="Максималните температури в по-голямата част от страната ще бъдат между 18° и 23°, а в северозападните райони и по високите полета на Западна България - между 1"/>
  </head>
  <body>
    <article>
      <h1>Дежурният синоптик на НИМХ ни шокира с тези новини за времето</h1>
      <h2>Максималните температури в по-голямата част от страната ще бъдат между 18° и 23°, а в северозападните райони и по високите полета на Западна България - между 13° и 17°, в София около 14°</h2>
      <address>
        <time datetime="2019-11-10T07:15:00+00:00">10 Nov 2019, 07:15</time>
      </address>
      <p>https://blitz.bg/obshtestvo/dezhurniyat-sinoptik-na-nimkh-ni-shokira-s-tezi-novini-za-vremeto_news708414.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573113843-img-1569jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p>
        <b>Днес облачността от запад ще продължи да се увеличава и вплътнява. На места в Западна и Централна България ще превали дъжд. Ще духа слаб, в Източна България и планинските райони – до умерен юг-югозападен вятър. Максималните температури в по-голямата част от страната ще бъдат между 18° и 23°, а в северозападните райони и по високите полета на Западна България - между 13° и 17°, в София около 14°.<br/><br/>Това сочи прогнозата на дежурния синоптик на НИМХ Георги Цеков.</b>
      </p>
      <p>Атмосферното налягане е по-ниско от средното за месеца и още ще се понижи.</p>
      <p>Над планините ще е предимно облачно, с превалявания от дъжд, над 2400 м - от сняг. По-значителни ще са валежите в южните райони на Рило-Родопския масив. Ще духа до умерен, по високите и открити части силен югозападен вятър. Максимална температура на височина 1200 метра около 12°, на 2000 метра - около 4°.</p>
      <p>Над Черноморието облачността ще е променлива. Ще духа до умерен юг-югозападен вятър. Максимални температури на въздуха: 19°-22°. Температурата на морската вода е 18°, по-ниска е на север от н. Калиакра. Вълнението на морето ще е около 2 бала.</p>
      <p>На 10.11.2019 слънцето ще изгрее в 7:11 часа и ще залезе в 17:09 часа. Продължителност на деня 9:58 часа.</p>
      <p>На 10.11.2019 луната ще изгрее в 16:31 часа и ще залезе в 04:41 часа. Осветеност на диска в 0h UT 94 %. Фаза на луната: пълнолуние.<br/><br/><b><a href="https://www.blitz.bg/vremeto/varna">Какво ще е времето по дни и часове може да видите в рубриката на БЛИЦ, в която ви информираме какви са климатичните условия в страната.</a></b></p>
    </article>
  </body>
</html>