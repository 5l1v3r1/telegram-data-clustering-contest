<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/machyt-za-titlata-e-garantiran-koga-i-sreshtu-kogo-kubrat-pulev-shte-se-bie-za-poqsa--1404740.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T07:48:00+00:00"/>
    <meta property="og:title" content="Мачът за титлата е гарантиран: Кога и срещу кого Кубрат Пулев ще се бие за пояса?"/>
    <meta property="og:description" content="Кубрат Пулев ще се бие за световната титла и това няма как да се потвърди Това поясни неговият мениджър Ивайло Гоцев преди двубоя на Кобрата срещу Райдъл Букър, а след победата си българският боксьор потвърди новината, че до края на май трябва да се проведе задължителна защита на световната титла на IBF - федерацията, чийто главен претендент е именно Кубрат Пулев"/>
  </head>
  <body>
    <article>
      <h1>Мачът за титлата е гарантиран: Кога и срещу кого Кубрат Пулев ще се бие за пояса?</h1>
      <address><time datetime="2019-11-10T07:48:00+00:00">10 Nov 2019, 07:48</time> by <a rel="author">Sportlive.bg</a></address>
      <p><b><a href="https://www.sportlive.bg/sport/boxing">Кубрат Пулев</a></b> ще се бие за световната титла и това няма как да се потвърди. Това поясни неговият мениджър Ивайло Гоцев преди двубоя на Кобрата срещу Райдъл Букър, а след победата си българският боксьор потвърди новината, че до края на май трябва да се проведе задължителна защита на световната титла на IBF - федерацията, чийто главен претендент е именно Кубрат Пулев. </p>
      <p>"Вече чакам мача за световната титла. Правилата гласят, че до май месец 2020 година победителят в мача Анди Руис - Антъни Джошуа трябва да проведе задължителна защита на пояса. Ако той откаже това, ще бъде задължен да оваканти пояса, а аз ще трябва да се изправя срещу следващия в ранглистата на IBF", обясни Кубрат Пулев в интервю за "Диема Спорт". </p>
      <p>Именно това е голямата въпросителна - срещу кого ще се бие Кобрата? Индикациите са, че Антъни Джошуа ще предпочете да се изправи срещу Александър Усик, но подобен двубой ще е възможен най-рано през март месец 2020 година. Така ще е много трудно той да се подготви за сблъсък през май. Подобна е ситуацията и около Анди Руис, който има други планове, ако успее да спечели реванша срещу британеца. </p>
      <p>Ако действително някой от двамата реши да оваканти титлата, то най-вероятният съперник на Пулев ще е Адам Ковнацки, но и това не е сигурно, защото може да се проведе мач за определяне на съперник на Кобрата. Иначе българинът защити статута си на претендент след победа в 10 рунда над Райдъл Букър, но остана големият въпрос <b><a href="https://www.sportlive.bg/sport/boxing/Zashto-Kubrat-Pulev-ne-uspq-da-nokautira-Rajdyl-Bukyr-vypreki-prevyzhodstvoto--1404735.html">защо Кубрат Пулев не успя да нокаутира съперника си (подробности четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/sport/boxing/Zashto-Kubrat-Pulev-ne-uspq-da-nokautira-Rajdyl-Bukyr-vypreki-prevyzhodstvoto--1404735.html"/>
        <a href="https://www.sportlive.bg/sport/boxing/Smazvashtoto-prevyzhodstvo-na-Kubrat-Pulev-nad-Rajdyl-Bukyr-v-cifri-(SNIMKI)-1404733.html"/>
        <a href="https://www.sportlive.bg/sport/boxing/Kubrat-Pulev-misli-samo-za-edno-sled-bezapelacionniq-uspeh-v-SASht--1404730.html"/>
        <a href="https://www.sportlive.bg/sport/boxing/Kubrat-Pulev-ukroti-bivshiq-zatvornik-Bukyr-i-go-prevyrna-v-10-ata-si-amerikanska-zhertva-1404640.html"/>
      </related>
    </article>
  </body>
</html>