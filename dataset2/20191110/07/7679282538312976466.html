<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ayodhya-verdict-both-ali-and-bali-are-sitting-on-the-wall-of-the-hundred-year-old-arena-here-2841449.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T07:31:28+00:00"/>
    <meta property="og:title" content="Ayodhya Verdict:  यहां सौ साल पुराने अखाड़े की दीवार पर हैं अली और बली दोनों विराजमान"/>
    <meta property="og:description" content="धर्म मेरा इस्लाम है और भारत जन्म स्थान... वुजू करूं अजमेर में, काशी में स्नान... मशहूर शायर पद्मश्री बेकल उत्साही का यह पैगाम गंगा जमुनी-तहजीब का प्रतीक है। यही अवध का चेहरा भी है। तभी तो  तमाम..."/>
  </head>
  <body>
    <article>
      <h1>Ayodhya Verdict:  यहां सौ साल पुराने अखाड़े की दीवार पर हैं अली और बली दोनों विराजमान</h1>
      <address><time datetime="2019-11-10T07:31:28+00:00">10 Nov 2019, 07:31</time> by <a rel="author">श्रेया पाठक, लखनऊ |</a></address>
      <p>धर्म मेरा इस्लाम है और भारत जन्म स्थान... वुजू करूं अजमेर में, काशी में स्नान... मशहूर शायर पद्मश्री बेकल उत्साही का यह पैगाम गंगा जमुनी-तहजीब का प्रतीक है। यही अवध का चेहरा भी है। तभी तो  तमाम चर्चाओं के बीच अयोध्या विवाद पर फैसला आया तो गंगा-जमुनी तहजीब के लिए मशहूर अवध की जमीं पर लोगों के चेहरों पर सौहार्द की मुस्कान दिखाई दी। </p>
      <p>तू मेरी दिवाली का अली तो मैं तेरे रमजान का राम हूं, इस तरह मैं सारा हिन्दुस्तान हूं... यह पंक्तियां चौक के सौ साल पुराने गोमती प्रसाद अखाड़े पर सटीक बैठीं। चौक स्थित बाग महानारायण स्थित अखाड़े में फैसला आने के बाद मोहम्मद शाकिर और मनीष अवस्थी ने गंगा जमुनी तहजीब की नजीर पेश की। अखाड़े में अली और बली एक दीवार पर स्थापित हैं जहां मोहम्मद शाकिर ने अली पर फूल चढ़ाए और मनीष ने बली पर चोला चढ़ाया। </p>
      <p><b>विरासत में मिली गंगा जमुनी तहजीब</b><br/>पं कमला शंकर अवस्थी अखाड़े की देखरेख करते हैं। वह बताते हैं कि हिन्दु-मुस्लिम एकता के प्रतीक सैकड़ों साल पुराने अखाड़े की नींव स्व गोमती प्रसाद और स्व नागेश्वर ने रखी थी। स्व अहमद पहलवान बच्चों को दंगल सिखाते थे।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>