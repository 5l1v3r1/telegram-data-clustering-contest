<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119124-pocelo-glasanje-na-predsednickim-izborima-u-rumuniji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-10T07:08:18+00:00"/>
    <meta property="og:title" content="Počelo glasanje na predsedničkim izborima u Rumuniji"/>
    <meta property="og:description" content="Glasanje je jutros počelo na predsedničkim izborima u Rumuniji, posle mlake predizborne kampanje u senci političke krize tokom koje je pre samo nekoliko dana postavljena manjinska vlada. Za naklonostr 18,2 miliona birača nadmeće se 14 kandidata.Po nedavnim anketama, sadašnji predsednik Klaus Johanis je favorit za osvajanje još jednog petogodišnjeg mandata, ovog puta pod parolom &quot;Za normalnu Rumuniju&quot;. Sledi kandidatkinja levog centra Viorika Dančila koja je do prošlog meseca bila premijerka.Kandidati su i nezavisni Mirčea Diakonu, nekadašnji glumac i pozorišni režiser, kao i Dan Barna, koji predvodi treću po veličini stranku, Savez desnog centra &quot;Spasimo Rumuniju&quot;.Ako danas nijedan kandidat ne osvoji više od 50 odsto glasova, drugi krug glasanja biće 24. novembra."/>
  </head>
  <body>
    <article>
      <h1>Počelo glasanje na predsedničkim izborima u Rumuniji</h1>
      <address>
        <time datetime="2019-11-10T07:08:18+00:00">10 Nov 2019, 07:08</time>
      </address>
      <p>Glasanje je jutros počelo na predsedničkim izborima u Rumuniji, posle mlake predizborne kampanje u senci političke krize tokom koje je pre samo nekoliko dana postavljena manjinska vlada. <br/><br/>Za naklonostr 18,2 miliona birača nadmeće se 14 kandidata.<br/><br/>Po nedavnim anketama, sadašnji predsednik Klaus Johanis je favorit za osvajanje još jednog petogodišnjeg mandata, ovog puta pod parolom "Za normalnu Rumuniju". <br/><br/>Sledi kandidatkinja levog centra Viorika Dančila koja je do prošlog meseca bila premijerka.<br/><br/>Kandidati su i nezavisni Mirčea Diakonu, nekadašnji glumac i pozorišni režiser, kao i Dan Barna, koji predvodi treću po veličini stranku, Savez desnog centra "Spasimo Rumuniju".<br/><br/>Ako danas nijedan kandidat ne osvoji više od 50 odsto glasova, drugi krug glasanja biće 24. novembra.</p>
    </article>
  </body>
</html>