<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/10/previsioni-meteo-domani-lunedi-11-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-10T07:47:44+00:00"/>
    <meta property="og:title" content="Le previsioni meteo per domani, lunedì 11 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Le previsioni meteo per domani, lunedì 11 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-10T07:47:44+00:00">10 Nov 2019, 07:47</time>
      </address>
      <p>Lunedì sarà una giornata piovosa sul nord Italia e su parti del sud, secondo le previsioni meteorologiche. In mattinata il cielo sarà molto nuvoloso o coperto su tutte le regioni settentrionali, con precipitazioni che dalla Liguria all’Emilia-Romagna si sposteranno sulle altre regioni verso il pomeriggio. Nevicherà su Alpi e Prealpi, sopra i 1.000-1.200 metri, e pioverà anche sulle regioni tirreniche del centro Italia e in Umbria, sulle regioni ioniche del sud (ci saranno piogge intense soprattutto in Calabria e in Basilicata), in Sardegna e in Sicilia.</p>
      <slideshow>
        <figure>
          <img src="https://www.ilpost.it/wp-content/uploads/2019/11/meteo_mattina.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo_pomeriggio.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo_sera.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo_notte.png"/>
          <figcaption>Notte</figcaption>
        </figure>
      </slideshow>
      <p>Le temperature massime si abbasseranno sulla pianura padano-veneta, in Friuli e nel sud della Sicilia, mentre aumenteranno sul resto del paese. Si segnalano anche venti molto forti nell’ovest della Liguria e nel sud della Sardegna.</p>
      <p><b>Le previsioni meteo per Milano</b><br/>A Milano pioverà dalla tarda mattinata fino alla fine della giornata e le temperature oscilleranno tra gli 8 e gli 11°C.</p>
      <figure>
        <img src="https://www.ilpost.it/wp-content/uploads/2019/11/meteo_milano.png"/>
        <figcaption>Le previsioni per domani, lunedì 11 novembre 2019 (Servizio meteorologico dell’Aeronautica militare)</figcaption>
      </figure>
      <p><b>Le previsioni meteo per Roma</b><br/>A Roma pioverà al mattino ed è previsto che le temperature oscilleranno tra i 12 e i 17°C.</p>
      <figure>
        <img src="https://www.ilpost.it/wp-content/uploads/2019/11/meteo_roma.png"/>
        <figcaption>Le previsioni per domani, lunedì 11 novembre 2019 (Servizio meteorologico dell’Aeronautica militare)</figcaption>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/09/salvini-non-ha-incontrato-liliana-segre/"/>
        <a href="https://www.ilpost.it/2019/11/09/giornale-neues-deutschland-muro-berlino/"/>
        <a href="https://www.ilpost.it/2019/11/09/urbanismo-tattico/"/>
      </related>
    </article>
  </body>
</html>