<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-giocatori-insorgono-bazooka/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T07:31:00+00:00"/>
    <meta property="og:title" content="Fortnite, i giocatori insorgono a causa della rimozione temporanea del Bazooka a bende"/>
    <meta property="og:description" content="Epic Games ha deciso di rimuovere temporaneamente dal titolo il Bazooka a bende, facendo infuriare i giocatori di Fortnite."/>
  </head>
  <body>
    <article>
      <h1>Fortnite, i giocatori insorgono a causa della rimozione temporanea del Bazooka a bende</h1>
      <address><time datetime="2019-11-10T07:31:00+00:00">10 Nov 2019, 07:31</time> by <a rel="author">Giacomo Todeschini</a></address>
      <p>Con l’avvento qualche settimana fa del<b> Capitolo 2</b> di <b>Fortnite</b> sono stati numerosi e significativi i cambiamenti che hanno interessato il celeberrimo battle royale di <b>Epic Games.</b> Il titolo ha infatti completamente cambiato veste con tale aggiornamento, arricchendosi di una mappa completamente nuova, meccaniche inedite e, ovviamente, tanti nuovi oggetti.</p>
      <p>Una delle aggiunte di maggior rilievo, per quanto riguarda le armi, è sicuramente stata il <b>Bazooka a bende</b>, una possente arma che permette di curare i propri alleati semplicemente sparando loro contro. A rendere ancora più interessante tale oggetto è inoltre il fatto che è il primo item nella storia del titolo ad <b>utilizzare ben due slot di armi e non solo uno.</b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe data-src="https://twitter.com/FortniteStatus/status/1193243103932616706?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/fortnite-60820.768x432.jpg"/>
        </figure>
        <figure>
          <img src="https://www.tomshw.it/images/images/2019/11/fortnite-60819.768x432.jpg"/>
        </figure>
        <figure>
          <img src="https://www.tomshw.it/images/images/2019/10/fortnite-11-01-57777.768x432.jpg"/>
        </figure>
      </slideshow>
      <p>Nella giornata di ieri <b>Epic Games</b> ha però deciso di rimuovere temporaneamente il <b>Bazooka a bende</b>, causando proteste e malcontento nella community di <b>Fortnite</b>. Il motivo di tale rimozione non è ben preciso ma, come potete comodamente osservare dal post qui sopra, sembra dipendere da una serie di problematiche collegate direttamente all’arma.</p>
      <p>A mandare su tutte le furie i giocatori del battle royale è stato però il fatto che il <b>Bazooka a bende</b> è un oggetto indispensabile per completare alcune delle missioni di <b>Fortnite</b> e, quindi, senza di esso è momentaneamente impossibile proseguire con la progressione in tale senso. Assolutamente da tenere in considerazione è però il fatto che le sfide in questione sono completabili fino alla fine della stagione, a cui manca più di un mese, e non è quindi stato preclusa in nessun modo ai vari giocatori tale possibilità.</p>
      <p>Che ne pensate di questa notizia e del <b>Bazooka a bende</b>, avete già provato questa particolare arma? Tra le varie aggiunte fatte da<b> Epic Games</b> con Capitolo 2 qual è la vostra preferita?</p>
      <blockquote>Sul mercato è appena arrivato un nuovo e interessante pacchetto di contenuti aggiuntivi per <b>Fortnite</b>. Potete recuperarlo fin da ora comodamente <a href="https://toms.it/HS1g7">a questo indirizzo</a>!</blockquote>
    </article>
  </body>
</html>