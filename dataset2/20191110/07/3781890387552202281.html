<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740930"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T07:11:00+00:00"/>
    <meta property="og:title" content="ทนายซัด&quot;แก๊งโจ๋&quot;สุดห้าวบุกตีในรพ.อ่างทอง2เดือน2ครั้ง"/>
    <meta property="og:description" content="ทนายเดชา อัดคลิปชี้ แก๊งโจ๋สุดเหิม 2เดือน บุกตีกันในรพ.อ่างทอง 2 ครั้ง ตร.ต้องเร่งจับให้หมด ถือเป็นเรื่องร้ายแรงไม่เกรงกลัวต่อกฎหมายบ้านเมือง"/>
  </head>
  <body>
    <article>
      <h1>ทนายซัด"แก๊งโจ๋"สุดห้าวบุกตีในรพ.อ่างทอง2เดือน2ครั้ง</h1>
      <address>
        <time datetime="2019-11-10T07:11:00+00:00">10 Nov 2019, 07:11</time>
      </address>
      <p>
        <b>ทนายเดชา อัดคลิปชี้ แก๊งโจ๋สุดเหิม 2เดือน บุกตีกันในรพ.อ่างทอง 2 ครั้ง ตร.ต้องเร่งจับให้หมด ถือเป็นเรื่องร้ายแรงไม่เกรงกลัวต่อกฎหมายบ้านเมือง</b>
      </p>
      <p>เมื่อวันที่ 10พ.ย. นายเดชา กิตติวิทยานันท์  ทนายชื่อดัง เจ้าของเพจ <b>“ทนายคลายทุกข์”</b> ได้ให้ความเห็นทางกฎหมายกับ<mark><i><b>”เดลินิวส์ออนไลน์” </b></i></mark>กรณี กลุ่มวัยรุ่นกว่า 20 คนบุกเข้าไปในโรงพยาบาลอ่างทอง ซึ่งเป็นครั้งที่ 2ที่เกิดเหตุการณ์ นี้ครั้งแรกเมื่อเดือน ก.ย.ที่ผ่านมา วัยรุ่นก็บุกเข้าไปในโรงพยาบาลแห่งนี้ แสดงว่าวัยรุ่นที่นี่ไม่ได้เกรงกลัวกฎหมายบ้านเมือง เป็นหน้าที่ตำรวจที่จะต้องดำเนินคดีจนถึงที่สุด และถ้าตำรวจระงับเหตุช้าหรือไม่มีแผนที่จะไปเผชิญเหตุหรือไปที่เกิดเหตุช้า แนวปฎิบัติของสำนักงานตำรวจแห่งชาติที่ผ่านมา ทางภาคอีสานผู้กำกับสภ.นั้นก็โดนเด้ง เพราะถือเป็นเรื่องที่ร้ายแรงมาก โรงพยาบาล-ห้องฉุกเฉิน เป็นสถานที่รักษาผู้ป่วยที่อาการหนัก- ใกล้ตาย เจ็บป่วยร้ายแรง ห้ามบุคคลทั่วไปเข้า ดังนั้นวัยรุ่น20 กว่าคนที่เข้าไปก่อเหตุในเวลากลางคืน เข้าไปทะเลาะกันตีกันโดยไม่เกรงกลัวต่อกฎหมายบ้านเมือง เจ้าหน้าที่โรงพยาบาลห้ามปรามก็ไม่ฟัง<br/> <br/>ทนายเดชา กล่าวต่อว่า คนเหล่านี้จะต้องถูกดำเนินคดีอาญา ข้อหาร้ายแรงคือ “ร่วมกันตั้งแต่ 2 คนขึ้นไปบุกรุกเข้าไปในโรงพยาบาล ใช้กำลังประทุษร้าย ในเวลากลางคืนโทษจำคุก ไม่เกิน 5 ปี หรือปรับไม่เกิน 1 แสนบาท หรือทั้งจำและปรับ แล้วเป็นข้อหาที่ไม่สามารถยอมความได้ ก็ฝากสำนักงานตำรวจแห่งชาติและผู้อำนวยการโรงพยาบาลอ่างทอง ต้องแจ้งความและตำรวจต้องดำเนินคดี ให้ถึงที่สุดจับมาให้หมดทุกคน ส่งฟ้องให้รวดเร็วที่สุดเพื่อให้อัยการฟ้อง คนผิดก็ต้องติดคุกติดตะราง คดีพวกนี้ไม่มีการรอลงโทษ เพราะถือเป็นการกระทำร้ายแรงมาก อุกอาจ ไม่เกรงกลัวกฎหมายบ้านเมือง มีเหตุการณ์แบบนี้เกิดขึ้นบ่อยมาก ทนายเดชาฝากสำนักงานตำรวจแห่งชาติและผู้อำนวยการโรงพยาบาล กระทรวงสาธารณสุข กำชับเรื่องแบบนี้ไม่ควรเกิด ต้องมีวิธีการป้องกัน ไม่ให้มีการบุกรุกเข้าไปในห้องฉุกเฉินอีกต่อไป.<br/> </p>
      <figure>
        <iframe src="https://www.youtube.com/embed/3njW1F_rhyM" width="640" height="360" data-service="Youtube" scrolling="no"/>
      </figure>
      <p> ข่าวที่เกี่ยวข้อง<br/><br/><a href="https://www.dailynews.co.th/crime/740877">โจ๋ห้าวเป้งไม่สนกฎหมาย ตะลุมบอลคาไอซียูรพ.อ่างทอง</a></p>
    </article>
  </body>
</html>