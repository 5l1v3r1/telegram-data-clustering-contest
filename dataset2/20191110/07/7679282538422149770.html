<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-fashion-tips-five-things-you-should-know-before-online-order-stylish-blouse-2841451.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T07:37:02+00:00"/>
    <meta property="og:title" content="Fashion Tips : ऑनलाइन ब्लाऊज ऑर्डर करते वक्त इन 5 खास बातों का रखें ध्यान, वर्ना ठग जाएंगे आप!"/>
    <meta property="og:description" content="कई बार ऐसा होता है कि हम सिंपल साड़ी के साथ कोई स्टाइलिश ब्लाऊज पहनकर अपने लुक में चार-चांद लगाना चाहते हैं। शादियों के मौसम में तो हर कोई परफेक्ट लुक चाहता है। ऐसे में अक्सर हमें शॉपिंग करने के लिए..."/>
  </head>
  <body>
    <article>
      <h1>Fashion Tips : ऑनलाइन ब्लाऊज ऑर्डर करते वक्त इन 5 खास बातों का रखें ध्यान, वर्ना ठग जाएंगे आप!</h1>
      <address><time datetime="2019-11-10T07:37:02+00:00">10 Nov 2019, 07:37</time> by <a rel="author">लाइव हिन्दुस्तान टीम ,नई दिल्ली</a></address>
      <p>कई बार ऐसा होता है कि हम सिंपल साड़ी के साथ कोई स्टाइलिश ब्लाऊज पहनकर अपने लुक में चार-चांद लगाना चाहते हैं। शादियों के मौसम में तो हर कोई परफेक्ट लुक चाहता है। ऐसे में अक्सर हमें शॉपिंग करने के लिए ज्यादा टाइम नहीं मिल पाता और हम ऑनलाइन शॉपिग को बेस्ट ऑप्शन मानकर चलते है, अगर आप भी ब्लाऊज की ऑनलाइन शॉपिग करने जा रही है, तो आपको कुछ बातों का ध्यान रखना होगा- </p>
      <p><b>फैब्रिक के बारे में जानें </b><br/>ज्यादातर महिलाएं मनपसंद कलर का ब्लाउज मिलते ही उसे ऑर्डर कर देती हैं, जो सजी नहीं होता। ऐसे में जब ब्लाऊज हाथ में आता है, तो कपड़ा काफी हल्की क्वालिटी का लगता है। आप खुद को ठगा हुआ महसूस न करें, इसलिए बहुत जरुरी है कि फैब्रिक की जानकारी ले लें। </p>
      <p><b>साइज चार्ट देखें</b><br/>ऐसा जरूरी नहीं कि हर एक वेबसाइट का साइज चार्ट एक जैसा हो। हर एक ब्रांड का अपना अलग साइज चार्ट होता है,  तो अनुमान के आधार पर ऑर्डर कर पछताने और रिटर्न करने के चक्कर से बचने के लिए बेहतर होगा कि पूरी तरह जांच-परख कर ऑर्डर करें।</p>
      <p><b>साइज पता होने पर ही करें ऑनलाइन शॉपिंग</b><br/>प्रोडक्ट्स की खूबसूरती देखकर खरीदने पर फिर से उसमें अलग से स्टिचिंग के पैसे लगाने पड़ेंगे। बेहतर होगा कि पहले आप अपनी सही नाप पता कर लें फिर ऑनलाइन ऑर्डर करें।</p>
      <p><b>रिव्यूज जरूर चेक करें</b><br/>ब्लाउज ही नहीं, किसी भी चीज की ऑनलाइन शॉपिंग करने से पहले वेबसाइट पर मौजूद उसके रिव्यूज पढ़ लेना जरूरी है। इससे डिसीजन लेना आसान हो जाता है कि प्रोडक्ट खरीदना है या नहीं। रिव्यूज को आप वेबसाइट्स के अलावा उसके फेसबुक पेज और दूसरे सोशल मीडिया अकाउंट्स पर भी देख सकते हैं।</p>
      <p><b>रिटर्न और रिफंड पॉलिसी कर लें चेक</b><br/>कई बार प्रोडक्ट जैसा वेबसाइट पर नजर आता है, वैसा असलियत में नहीं होता। ऐसे में कस्टमर खुद को ठगा सा महसूस करते हैं। इस स्थिति से बचने के लिए ही जरूरी है कि वेबसाइट के रिटर्न और रिफंड पॉलिसी को जान लेना। <br/> </p>
    </article>
  </body>
</html>