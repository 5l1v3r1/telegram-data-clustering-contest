<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740929"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T07:04:00+00:00"/>
    <meta property="og:title" content="ผิดเอง 'ขัน ไทยเทเนียม' รับผิดวงแตกเกิดจากตัวเอง"/>
    <meta property="og:description" content="ขัน ไทยเทเนียม โพสต์ไอจีรับผิดทำวงแตก บอกเกิดจากความผิดพลาดของตัวเองคนเดียว ด้านชาวเน็ตแห่คอมเมนต์หลากหลายแง่มุม"/>
  </head>
  <body>
    <article>
      <h1>ผิดเอง 'ขัน ไทยเทเนียม' รับผิดวงแตกเกิดจากตัวเอง</h1>
      <address>
        <time datetime="2019-11-10T07:04:00+00:00">10 Nov 2019, 07:04</time>
      </address>
      <p>
        <b>ขัน ไทยเทเนียม โพสต์ไอจีรับผิดทำวงแตก บอกเกิดจากความผิดพลาดของตัวเองคนเดียว ด้านชาวเน็ตแห่คอมเมนต์หลากหลายแง่มุม</b>
      </p>
      <p>ก่อนหน้านี้นักร้องหนุ่ม<b> เวย์ ไทยเทเนียม</b> สามีของสาว <b>นานา ไรบีนา </b>ออกมาประกาศลาออกจากวงไทยเทเนียม หลังสร้างวงมายาวนาน 19 ปี ซึ่งสร้างความเสียดายและเสียใจให้กับแฟนคลับอย่างมาก และสร้างความสงสัยให้กับแฟนๆว่าเพราะอะไรถึงวงแตกและแยกทางกันแบบนี้<br/><br/>ล่าสุดดูเหมือนเรื่องราวต่างๆจะชัดเจนมากขึ้นแล้ว หลังหนึ่งในสมาชิกของวงอย่างหนุ่ม <b>ขัน ไทยเทเนียม</b> ได้ออกมาโพสต์อินสตาแกรมรับว่าที่วงต้องแตกมาจากตนเอง โดยหนุ่มขันโพสต์รูปภาพที่มีข้อความว่า<i><b> “จริงครับที่ทางวงของเรามีปัญหากัน และเพราะสาเหตุนั้นมันเกิดจากความผิดพลาดของผมเอง ไม่ใช่ความผิดพลาดของใครทั้งนั้น ทั้งนี้ เราได้มีการปรึกษาหารือกันเพื่อที่จะหาทางออกและได้มีข้อตกลงกันเรียบร้อยแล้ว ซึ่งผมขอเป็นฝ่ายรับผิดชอบทุกอย่างที่เกิดขึ้นจากความผิดพลาดของผมแต่เพียงผู้เดียว ผมต้องขอโทษเพื่อนๆในวงไทยเทเนียม ซึ่งผมรักมากๆ ที่ทำให้ต้องมีเหตุการณ์แบบนี้เกิดขึ้นและขอโทษแฟนเพลงที่รักและสนับสนุนไทยเทเนียมมาโดยตลอดด้วยครับ ส่วนเรื่องรายละเอียดทั้งหมดผมขอเก็บไว้เป็นเรื่องภายในของครอบครัวนะครับ บทเรียนจากความผิดพลาดของผมครั้งนี้จะทำให้ผมไม่คิดจะทำผิดแบบนี้อีกต่อไป ขอให้เพื่อนๆยกโทษให้ผมจากความผิดที่ผมได้ก่อขึ้นครั้งนี้ด้วยนะครับ” <br/></b></i>พร้อมเขียนแคปชั่นเป็นอีโมติคอนยกมือไหว้</p>
      <figure>
        <img src="https://www.dailynews.co.th/admin/upload/20191110/news_fhTeUrzeND141820_533.jpg?v=20191111092?v=3732"/>
      </figure>
      <p>พอหนุ่มขันลงรูปไป ก็มีแฟนๆเพื่อนพ้องเข้ามาให้กำลังใจกันมากมาย พร้อมถามอีกครั้งว่าเรื่องภายในที่พูดถึงคือเรื่องอะไรกันแน่และพยายามมีการวิเคราะห์ถึงเรื่องดังกล่าวด้วย<br/><br/>ขอขอบคุณภาพประกอบจากอินสตาแกรม @khanthaitay</p>
      <figure>
        <img src="https://www.dailynews.co.th/admin/upload/20191110/news_WWoxwdCnHf141819_533.jpg?v=20191111092?v=4109"/>
      </figure>
    </article>
  </body>
</html>