<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/derbito-livyrpul-%e2%80%93-manchestyr-siti-ili-machyt-kojto-shte-opredeli-shampiona-1404801.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T13:39:00+00:00"/>
    <meta property="og:title" content="Дербито Ливърпул – Манчестър Сити или мачът, който ще определи шампиона"/>
    <meta property="og:description" content="Двата най-добри отбора в Англия излизат в колосален сблъсък днес следобед, в мач, в който залогът е повече от победа „Анфилд“ ще бъда сцената на тази битка, а феновете по стадиона ще се надяват на успех на своите играчи, което да ги доближи до трофея, който им убягва вече близо 30 години"/>
  </head>
  <body>
    <article>
      <h1>Дербито Ливърпул – Манчестър Сити или мачът, който ще определи шампиона</h1>
      <address><time datetime="2019-11-10T13:39:00+00:00">10 Nov 2019, 13:39</time> by <a rel="author">Sportlive.bg</a></address>
      <p>Двата най-добри отбора в Англия излизат в колосален сблъсък днес следобед, в мач, в който залогът е повече от победа. „Анфилд“ ще бъда сцената на тази битка, а феновете по стадиона ще се надяват на успех на своите играчи, което да ги доближи до трофея, който им убягва вече близо 30 години.</p>
      <p>Ако тимът на Юрген Клоп спечели, ще излезе на 9 точки пред Манчестър Сити в класирането и на 8 от Лестър и Челси, които се изкачиха на второ и трето място съответно след вчерашните мачове. Това ще бъде една психологическа победа на „мърсисайдци“ над „гражданите“, които ги победиха през миналата кампания за титлата с една точка.</p>
      <p>Ако шампионите на Пеп Гуардиола си тръгнат с успеха, изоставането ще бъде намалено само на 3 точки, след като <a href="https://www.sportlive.bg/tags/2043">Манчестър Сити</a> изоставаха на 8 преди няколко седмици. Този двубой може да определен като мач за 6 точки. В Ливърпул са добре наясно, че през годините тимът си навлече репутацията на отбор, който когато се изкачи на върха, губи стабилност и не успява да запази лидерството в края на сезона. От друга страна обаче, Сити имат дефанзивни проблеми в момента и това означава, че срещата трябва задължително да не бъде загубена от Гуардиола, ако иска да спечели трета поредна титла във <a href="https://www.sportlive.bg/tags/5101">Висшата лига</a> (нещо, което само Манчестър Юнайтед е правил досега).</p>
      <p>Последните сблъсъци между двата отбора бяха както емоционални, така и решителни – през октомври тимовете завършиха 0:0 на „Анфилд“, като Рияд Марез изпусна дузпа в края на мача, пращайки топката високо над вратата. Ответният двубой през януари обаче беше епичен – Сити спечели с 2:1, но това далеч не беше най-важното в срещата. Джон Стоунс направи изчистване от голлинията, момент,  който впоследствие бе кръстен „11-милиметровото изчистване, което донесе титлата на Сити“. Винсент Компани пък получи жълт картон за спъване на Мохамед Салах в центъра, но според мнозина картонът трябваше да е с червен цвят.</p>
      <p>Резултатът от онзи мач се оказа дори по-важен, отколкото изглеждаше след последния съдийски сигнал на двубоя през януари. Сити спечели 16 и загуби 1 от следващите си 17 мача, за да вдигне титлата в края на сезона. Ливърпул завърши наравно в 4 от следващите си 8 срещи, но са непобедени в шампионата оттогава. Тази серия без загуба от 28 мача за малко да види своя край миналата седмица срещу Астън Вила, но шоуто на <a href="https://www.sportlive.bg/tags/4688">Ливърпул</a> в последните минути от двубоя започва да се превръща в класика. В последните 6 кръга „мърсисайдци“ отбелязаха голове след 70-тата минута срещу Шефилд Юнайтед, Лестър, Манчестър Юнайтед, Тотнъм и Астън Вила, печелейки 10 точки. Няма да е изненада, ако ни предстои нова късна драма на Анфилд този следобед. Сити направи нещо подобно срещу Саутхемптън, като всички на „Етихад“ гледаха с едно око към случващото се на Вила Парк.</p>
      <p>Психологическите игри преди дербито започнаха още след последния съдийски сигнал на мача на Сити срещу Саутхемптън, когато Гуардиола нарече „симулант“ един от най-добрите играчи на Ливърпул до момента през сезона Садио Мане. Клоп защити сенегалеца, като зачетка „гражданите“ за тактическите фаулове, които правят. Впоследствие Гуардиола „върна думите“ си за Мане и дори похвали опонентите си. „Те са страхотни, стадионът и историята говорят сами за себе си. Качеството на тима, това, което правят е страхотно. В момента те са един от най-трудните за побеждаване отбори в Европа“ каза Гуардиола на своята пресконференция.</p>
      <p>Психологически игри? Все пак говорим за двама от майсторите в тази сфера. Юрген Клоп има навикът да се втренчва в противниковите играчи, докато загряват. Стартовите състави ще са ключови, най-вече за Манчестър Сити, които ще са без Давид Силва и имат проблеми в отбрана, породени от отсъствието на Едерсон. Кой ще започне в атака Серхио Агуеро или Жезус? „Главоболие“, което всеки мениджър би искал да има.</p>
      <p>Така че това ли е мачът, който ще определи титлата? Не! Но има голяма вероятност през месец май този двубой да се разглежда или като епицентърът на шампионския сезон на Ливърпул, или като моментът, в който Сити обърна сезона.</p>
      <p>Източник: Sky Sports</p>
      <p>
        <i>
          <a href="https://www.sportlive.bg/worldfootball/england/Klop-Trqbva-da-bydem-smeli-sreshtu-Siti-1404461.html">А ето какво заяви Юрген Клоп преди мача днес.</a>
        </i>
      </p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Klop-komentira-shansovete-Livyrpul-da-privleche-Mbape-1404629.html"/>
        <a href="https://www.sportlive.bg/worldfootball/england/Klop-Trqbva-da-bydem-smeli-sreshtu-Siti-1404461.html"/>
        <a href="https://www.sportlive.bg/worldfootball/england/Salah-za-kritikite-Ne-me-interesuva-kakvo-ochakvat-horata-ot-men-1404339.html"/>
        <a href="https://www.sportlive.bg/worldfootball/england/Predi-derbito-s-Manchestyr-Siti-Klop-opredeli-Guardiola-kato-naj-dobriq-menidzhyr-v-sveta-1404066.html"/>
        <a href="https://www.sportlive.bg/worldfootball/england/Kyde-da-gledame-derbito-Livyrpul---Manchestyr-Siti-vyv-Visshata-liga-1404749.html"/>
        <a href="https://www.sportlive.bg/worldfootball/england/Fernandinxo-se-zakani-Siti-da-prekysne-negativnata-statistika-na-Anfijld-1404481.html"/>
      </related>
    </article>
  </body>
</html>