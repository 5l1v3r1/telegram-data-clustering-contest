<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/partiyu-zelenskogo-ocholiv-korniyenko-329134_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T13:25:00+00:00"/>
    <meta property="og:title" content="Партію Зеленського очолив Корнієнко"/>
    <meta property="og:description" content="Члени політичної сили &quot;Слуга народу&quot; під час з'їзду в Києві в неділю, 10 листопада, обрали нового керівника партії, яким став народний депутат і перший заступник голови фракції Олександр Корнієнко."/>
  </head>
  <body>
    <article>
      <h1>Партію Зеленського очолив Корнієнко</h1>
      <address>
        <time datetime="2019-11-10T13:25:00+00:00">10 Nov 2019, 13:25</time>
      </address>
      <p>Члени політичної сили "Слуга народу" під час з'їзду в Києві в неділю, 10 листопада, обрали нового керівника партії, яким став народний депутат і перший заступник голови фракції Олександр Корнієнко.</p>
      <p>За словами Корнієнка новий етап розвитку партії "Слуга Народу" передбачатиме три стратегічні пріоритети:  нова якість політики на місцевому рівні та остаточне перезавантаження влади, реалізація нового підходу до розбудови партії та  створення політичних рішень для майбутнього розвитку країни, а виконати все це допоможуть "єдність та мобілізація сил народних депутатів партії".</p>
      <p>"Ми отримали владу на національному рівні, але отримати – це максимум третина завдання. Бо влада – це не депозит, який щомісяця приносить дивіденди. Влада – це кредит довіри людей, який ти мусиш щодня сплачувати із шаленими відсотками", – заявив він під час виступу на з'їзді.</p>
      <p>Нагадаємо, що партія "Слуга народу" сьогодні проводить свій другий з'їзд. Голова Верховної Ради Дмитро Разумков, який раніше не раз заявляв, що <a href="https://zn.ua/POLITICS/novogo-glavu-partii-slugi-naroda-izberut-v-nachale-noyabrya-333979_.html"><b>має намір скласти повноваження голови партії</b> </a>на найближчому її з'їзді через неможливість поєднувати обов'язки голови партії і спікера парламенту.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>