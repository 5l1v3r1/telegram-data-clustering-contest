<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/inozemtsi-matymut-pravo-kupuvaty-zemlyu-v-ukrayini-cherez-4-roky-bogdan/"/>
    <meta property="og:site_name" content="Рубрика"/>
    <meta property="article:published_time" content="2019-11-10T13:57:21+00:00"/>
    <meta property="og:title" content="Іноземці матимуть право купувати землю в Україні через 4 роки, - Богдан"/>
    <meta property="og:description" content="Право купувати українські землі у рамках нового законодавства про земельний ринок іноземці отримають через чотири роки. Про це заявив голова Офісу президента Андрій Богдан в ефірі програми “Свобода слова Савіка Шустера” на телеканалі Україна. За словами глави ОП, у першу чергу переваги для викупу землі матимуть саме українці. Принаймні, у перші роки. “Неправда, що там іноземці. Там […]"/>
  </head>
  <body>
    <article>
      <h1>Іноземці матимуть право купувати землю в Україні через 4 роки, - Богдан</h1>
      <address><time datetime="2019-11-10T13:57:21+00:00">10 Nov 2019, 13:57</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/Andrij-Bogdan-620x371.jpg"/>
      </figure>
      <p>
        <b>
          <b>Право купувати українські землі у рамках нового законодавства про земельний ринок іноземці отримають через чотири роки.</b>
        </b>
      </p>
      <p>Про це заявив голова Офісу президента Андрій Богдан в ефірі програми “Свобода слова Савіка Шустера” на телеканалі Україна.</p>
      <p>За словами глави ОП, у першу чергу переваги для викупу землі матимуть саме українці. Принаймні, у перші роки.</p>
      <p>“Неправда, що там іноземці. Там прерогатива в певний період, який мають для викупу землі – саме українці. Саме українські громадяни, які хочуть розвивати сільськогосподарське виробництво. Іноземці будуть брати участь через чотири роки, чотири з чимось”, – заявив Богдан.</p>
      <p>За його словами, законопроект про скасування мораторію на продаж сільськогосподарських земель надасть можливість легалізувати договір продажу землі, а тому ліквідує схеми “сірого ринку”.</p>
      <p>“Треба розуміти, що в Україні в рік може продаватися не більше 5% землі. Це статистика. На сьогоднішній день цей ринок фактично працює, але цей ринок працює “вчорну”. Це ринок продажу земель, коли оформляються неналежні документи, а коли селян часто обманюють. Грошей їм не виплачують, бо виплачують якийсь мізер і цим користуються великі компанії. Ми хочемо легалізувати, щоб договір був офіційний. Щоб один українець міг у іншого легально купити землю”, – додав Богдан.</p>
      <p>Лідер парламентської фракції Батьківщина Юлії Тимошенко у свою чергу зазначила, наступного сесійного тижня вже у вівторок 12 листопада законопроект про обіг землі можуть розглянути в сесійній залі Верховної ради.</p>
    </article>
  </body>
</html>