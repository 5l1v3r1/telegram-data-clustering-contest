<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196879/vretania-h-aperiskepti-symperifora-tis-rosia-mporei-na-pyrodotisei-pagkosmia-sygkroysi"/>
    <meta property="og:site_name" content="CNN.gr"/>
    <meta property="article:published_time" content="2019-11-10T13:59:46+00:00"/>
    <meta property="og:title" content="Βρετανία: Η «απερίσκεπτη» συμπεριφορά της Ρωσίας μπορεί να πυροδοτήσει παγκόσμια σύγκρουση"/>
    <meta property="og:description" content="Η «απερίσκεπτη» συμπεριφορά της Ρωσίας και οι παραβιάσεις του διεθνούς δικαίου εκ μέρους της υπάρχει κίνδυνος να πυροδοτήσουν «από ατύχημα» μια νέα παγκόσμια..."/>
  </head>
  <body>
    <article>
      <h1>Βρετανία: Η «απερίσκεπτη» συμπεριφορά της Ρωσίας μπορεί να πυροδοτήσει παγκόσμια σύγκρουση</h1>
      <h2>Η «απερίσκεπτη» συμπεριφορά της Ρωσίας και οι παραβιάσεις του διεθνούς δικαίου εκ μέρους της υπάρχει κίνδυνος να πυροδοτήσουν «από ατύχημα» μια νέα παγκόσμια σύγκρουση, προειδοποίησε σήμερα ο αρχηγός των βρετανικών ενόπλων δυνάμεων, στρατηγός Νικ Κάρτερ.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 15:59 , 10 November 2019 - 16:51</p>
      <p>«Κράτη φιλόδοξα όπως η Ρωσία, η Κίνα και το Ιράν εκδηλώνονται μ' έναν τρόπο που αποτελεί <b>πρόκληση για την ασφάλεια</b>, τη σταθερότητα και την ευημερία μας», γράφει στην εφημερίδα The Sunday Telegraph με την ευκαιρία της «Ημέρας της Ανάμνησης» (Rememberance Day), που αποτελεί φόρος τιμής στους στρατιώτες της Βρετανίας και της Κοινοπολιτείας οι οποίοι έπεσαν στο πεδίο της τιμής.</p>
      <p>Σύμφωνα με τον ίδιο, τα κράτη αυτά δρουν σε «<b>γκρίζα ζώνη</b>» με «<b>νέους τύπους οπλισμού</b>», όπως οι κυβερνοεπιθέσεις, η διάδοση ψευδών πληροφοριών ή η προσφυγή σε ιδιωτικές στρατιωτικές εταιρείες που «υπονομεύουν την πολιτική συνοχή μας και καταστρέφουν ύπουλα τον τρόπο ζωής μας».</p>
      <p>«Η Ρωσία είναι πολύ πιο σίγουρη για τον εαυτό της απ' ό,τι ήταν πριν από δέκα χρόνια. Έχει τώρα αυτοπεποίθηση όταν εκδηλώνεται ως παγκόσμια δύναμη», πρόσθεσε μιλώντας στο BBC.</p>
      <p>Ο στρατηγός Κάρτερ ανέφερε ως παραδείγματα στην Sunday Telegraph τις «<b>ειδεχθείς δραστηριότητες» στην Αφρική της ρωσικής παραστρατιωτικής ομάδας Wagner</b>, ύποπτης ότι ανήκει σ' έναν επιχειρηματία που πρόσκειται στο Κρεμλίνο, ή μια επιχείρηση παραπληροφόρησης σε χώρες της Αφρικής, που εξαρθρώθηκε από το <b>Facebook</b> και διεξαγόταν από τη Ρωσία μέσω του δικτύου ενός συνεργάτη του <b><a href="https://www.cnn.gr/eidhseis/tag/472/vlantimir-poytin">Βλαντίμιρ Πούτιν</a>.</b></p>
      <p>«Δεν υπονοώ ότι οι αντίπαλοί μας θέλουν να πάνε σε πόλεμο με την παραδοσιακή σημασία του όρου, όμως μια απερίσκεπτη συμπεριφορά και η έλλειψη σεβασμού για το διεθνές δίκαιο (...) υπάρχει κίνδυνος να επιφέρουν μια κλιμάκωση που μπορεί εύκολα να οδηγήσει σ' ένα σφάλμα κρίσης από αβλεψία», εκτιμά ο στρατηγός Κάρτερ.</p>
      <p>Η <b>Δύση εκφράζει ανησυχίες για τη Ρωσία</b> έπειτα από μια σειρά κυβερνοεπιθέσεων που αποδίδονται στο Κρεμλίνο - το οποίο τις αρνείται - εναντίον στόχων τόσο διαφορετικών όσο οι παγκόσμιοι αθλητικοί οργανισμοί, το αμερικανικό Δημοκρατικό Κόμμα και ο Οργανισμός για την Απαγόρευση των Χημικών Όπλων, που έχει την έδρα του στην Ολλανδία.</p>
      <p>Στο πλαίσιο αυτό, το <b><a href="https://www.cnn.gr/eidhseis/tag/442/nato">ΝΑΤΟ </a>«παραμένει ένα πολύ σημαντικό στοιχείο της εθνικής ασφάλειάς μας</b>», σύμφωνα με τον αρχηγό του βρετανικού γενικού επιτελείου, ο οποίος ερωτήθηκε από το Sky News.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196912/syria-okto-amaxoi-nekroi-apo-ekrixi-pagideymenoy-oximatos">Συρία: Οκτώ άμαχοι νεκροί από έκρηξη παγιδευμένου οχήματος</a>
        </li>
        <li>
          <a href="https://www.cnn.gr/news/kosmos/story/196893/omologise-o-rosos-istorikos-oti-skotose-kai-diamelise-proin-foititria-toy">Ομολόγησε ο Ρώσος ιστορικός ότι σκότωσε και διαμέλισε πρώην φοιτήτριά του</a>
        </li>
        <li>
          <a href="https://www.cnn.gr/news/kosmos/story/196854/vretania-diatiroyn-to-eyry-provadisma-oi-syntiritikoi-toy-tzonson">Βρετανία: Διατηρούν το ευρύ προβάδισμα οι Συντηρητικοί του Τζόνσον</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/4482/megali-vretania">ΜΕΓΑΛΗ ΒΡΕΤΑΝΙΑ</a>
        </li>
        <li>
          <a href="https://www.cnn.gr/eidhseis/tag/82375/nik-karter">ΝΙΚ ΚΑΡΤΕΡ</a>
        </li>
        <li>
          <a href="https://www.cnn.gr/eidhseis/tag/80/rosia">ΡΩΣΙΑ</a>
        </li>
        <li>
          <a href="https://www.cnn.gr/eidhseis/tag/8315/afriki">ΑΦΡΙΚΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/10/196872/snapshot/2750595.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196860/snapshot/2576053.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196902/snapshot/2559288.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196894/snapshot/2640971.jpg"/>
      </figure>
    </article>
  </body>
</html>