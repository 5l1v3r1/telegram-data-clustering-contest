<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546216.html/%D8%A8%D8%B1%D8%AF%D8%A7%D8%B4%D8%AA-%D8%A7%D8%B2-%D8%AD%D8%B3%D8%A7%D8%A8-%D9%87%D8%A7%DB%8C-%D8%A8%D8%A7%D9%86%DA%A9%DB%8C-%D8%B5%D8%AD%D8%AA-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T13:54:00+00:00"/>
    <meta property="og:title" content="برداشت از حساب‌های بانکی صحت ندارد"/>
    <meta property="og:description" content="رئیس پلیس فتا پایتخت گفت:خبر‌های منتشر شده در فضای مجازی مبنی بر برداشت از حساب‌های بانکی صحت ندارد و کذب محض است."/>
  </head>
  <body>
    <article>
      <h1>برداشت از حساب‌های بانکی صحت ندارد</h1>
      <h2>رئیس پلیس فتا پایتخت:</h2>
      <address>
        <time datetime="2019-11-10T13:54:00+00:00">10 Nov 2019, 13:54</time>
      </address>
      <p>رئیس پلیس فتا پایتخت گفت:خبر‌های منتشر شده در فضای مجازی مبنی بر برداشت از حساب‌های بانکی صحت ندارد و کذب محض است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رئیس پلیس فتا سرهنگ تورج کاظمی اظهار داشت:موضوع برداشت از حساب برخی مشتریان بانکی که به صورت خیلی وسیع در فضای مجازی انتشار پیدا کرده مورد بررسی و استعلام از مراجع قضایی قرار گرفت.</p>
      <p>وی عنوان کرد:خبر منتشر شده در فضای مجازی صحت ندارد و بصورت کذب در حال انتشار است و با منتشر کنندگان اینگونه اخبار برخورد قانونی صورت می‌گیرد.   سرهنگ کاظمی با اشاره به اینکه بحث هک حساب‌ها و نفوذ به سیستم بانکی به هیچ عنوان مطرح نیست در ادامه عنوان کرد:موضوع برداشت از حساب‌های بانکی یک موضوع غیر کارشناسی است که بصورت غیر اصولی درباره آن اظهار نظر شده است.   وی افزود:درگاه‌های جعلی یا صفحات فیشینگ موضوعی متداول است که از طریق مجرمین مدت هاست مورد سو استفاده قرار می‌گیرد. برداشت از حساب بانکی اشخاص به روش افتادن در تله صفحات فیشنگ اتفاق افتاده است.   وی افزود: تاکنون شخصی در این مورد شکایتی به پلیس فتا نداشته و در صورت اعلام شکایت توضیحات لازم داده می‌شود و به پرونده آن‌ها رسیدگی می‌شود.   سرهنگ کاظمی با اشاره به مهم بودن موضوع صفحات جعلی و فیشینگ بیان کرد:مجرمین به روش‌های مختلف اقدام به ایجاد صفحات جعلی در سایت‌های مختلف و صفحات مختلف فضای مجازی می‌کنند؛ که به محض هدایت کاربر به این صفحات جعلی و وارد کردن اطلاعات شخص این اطلاعات به سرور‌های مربوط به مجرم واز این طریق اطلاعات حساب این اشخاص سرقت و راه برای مجرمین باز می‌شود.   انتهای پیام/</p>
    </article>
  </body>
</html>