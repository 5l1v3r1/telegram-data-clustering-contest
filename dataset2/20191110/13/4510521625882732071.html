<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/surse-primele-exit-poll-uri-lupta-foartestransa-dancila-barna-turul-doi-1_5dc811c65163ec4271de364f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-10T13:44:07+00:00"/>
    <meta property="og:title" content="Surse. Primele EXIT Poll-uri. Luptă foarte strânsă între Dăncilă şi Barna pentru turul doi"/>
    <meta property="og:description" content="„Adevărul“ a obţinut primele EXIT Poll-uri. La ora 14.00, Klaus Iohannis conduce detaşat, în timp ce lupta dintre Viorica Dăncilă şi Dan Barna pentru locul doi e foarte strânsă, arată cifrele unui institut care lucrează pentru partidele de dreapta. În schimb, cercetările primite de PSD arată o diferenţă mai mare între Dăncilă şi Barna. Diaspora nu e luată în calcul, deci votul românilor din străinătate ar putea înclina decisiv balanţa"/>
  </head>
  <body>
    <article>
      <h1>Surse. Primele EXIT Poll-uri. Luptă foarte strânsă între Dăncilă şi Barna pentru turul doi</h1>
      <address><time datetime="2019-11-10T13:44:07+00:00">10 Nov 2019, 13:44</time> by <a rel="author">Sebastian Zachmann</a></address>
      <h4>„Adevărul“ a obţinut primele EXIT Poll-uri. La ora 14.00, Klaus Iohannis conduce detaşat, în timp ce lupta dintre Viorica Dăncilă şi Dan Barna pentru locul doi e foarte strânsă, arată cifrele unui institut care lucrează pentru partidele de dreapta. În schimb, cercetările primite de PSD arată o diferenţă mai mare între Dăncilă şi Barna. Diaspora nu e luată în calcul, deci votul românilor din străinătate ar putea înclina decisiv balanţa</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-voteaza-candidatii-functie-stat-1_5dc6deb75163ec4271d76781/index.html"/>
      </related>
      <p>
        <b>EXIT POLL 1:</b>
      </p>
      <p>Klaus Iohannis – 39%<br/>Viorica Dăncilă – 25%<br/>Dan Barna – 15%<br/>Mircea Diaconu – 8%<br/>Teodor Paleologu – 6%</p>
      <p><b>EXIT POLL 2:</b><br/>Klaus Iohannis – 39%<br/>Viorica Dăncilă - 21%<br/>Dan Barna – 16%</p>
      <p>Spre deosebire de alegerile prezidenţiale precedente,<a href="https://adevarul.ro/news/politica/s-a-intors-roata-votantii-oras-ies-numar-mare-vot-diferenta-aproape-1-milion-oameni-urban-rural-1_5dc7ff875163ec4271ddc386/index.html"> trendul votului s-a inversat</a>: la urne au ieşit mai mulţi alegători din mediul urban decât cei din mediul rural, arată statistica publicată de BEC. Diferenţa e substanţială: aproape 1 milion de voturi.</p>
      <p>Secţiile de votare din România au fost deschise la ora 07.00. Aproape 19 milioane de români sunt aşteptaţi să meargă la urne pentru a-şi exprima opţiunea la alegerile prezidenţiale. În ţară, la ora 15.30, <a href="https://adevarul.ro/news/politica/prezenta-vot-alegeri-prezidentiale-2019-rezultate-live-bec-1_5dc6d6355163ec4271d72ea4/index.html">prezenţa la vot a depăşit 30%.</a> În diaspora, au votat peste 500.000 de români până la ora 15.30, o prezenţă record. În 2014, prezenţa în primul tur a fost de 52,31%.</p>
      <hr/>
    </article>
  </body>
</html>