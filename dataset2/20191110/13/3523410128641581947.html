<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639234/%D8%B7%D9%88%D9%84-%D8%B9%D9%85%D8%B1-%D9%BE%D8%A7%DB%8C%DB%8C%D9%86-%D9%87%D8%AF%D9%81%D9%88%D9%86%E2%80%8C%D9%87%D8%A7%DB%8C-airpods"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T13:21:00+00:00"/>
    <meta property="og:title" content="طول عمر پایین هدفون‌های AirPods"/>
    <meta property="og:description" content="به تازگی یکی از بزرگ‌ترین ایرادات هدفون‌های بی سیم اپل در فضای مجازی منتشر شده و ظاهرا این ایرپادها امکان تعمیر شدن ندارند."/>
  </head>
  <body>
    <article>
      <h1>
        <a href="https://www.bultannews.com/fa/news/639234/%D8%B7%D9%88%D9%84-%D8%B9%D9%85%D8%B1-%D9%BE%D8%A7%DB%8C%DB%8C%D9%86-%D9%87%D8%AF%D9%81%D9%88%D9%86%E2%80%8C%D9%87%D8%A7%DB%8C-airpods">طول عمر پایین هدفون‌های AirPods</a>
      </h1>
      <h2>به تازگی یکی از بزرگ‌ترین ایرادات هدفون‌های بی سیم اپل در فضای مجازی منتشر شده و ظاهرا این ایرپادها امکان تعمیر شدن ندارند.</h2>
      <address><time datetime="2019-11-10T13:21:00+00:00">10 Nov 2019, 13:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نزدیک به دو هفته پیش شرکت اپل نسل جدید هدفون بی سیم خود با نام AirPods Pro را در سکوت مطبوعاتی معرفی کرد که به شدت مورد استقبال طرفداران محصولات اپل قرار گرفت و این هدفون در زمان عرضه خود توانست فروش نسبتا خوبی داشته باشد. این هدفون در کنار طراحی مناسب و کیفیت صدای بالا، دارای ایراد بزرگی است که بسایری از کاربران را از خرید این هدفون ۲۵۰ دلاری منصرف می‌کند. شرکت اپل ظاهر و عملکرد این هدفون را نسبت به نسل قبلی هدفون خود یعنی AirPods 2 تغییر داده است و می‌توان گفت این هدفون در حال حضار برترین هدفون ساخته شده توسط شرکت اپل است.</p>
      <p>اما یکی از مهم‌ترین مواردی که خریداران را از خرید AirPod Pro منصرف می‌کند، غیر قابل تعویض بودن باتری این ایرپادهاست و از طرفی هم با توجه به اینکه هر باتری دارای عمری مشخص است و به مرور زمان عمر آن تمام می‌شود، می‌توان گفت ایرپادها دارای تاریخ مصرف دو یا سه ساله خواهد بود. برای مثال باتری ایرپادهایی که سال گذشته خریداری شده‌اند در زمان خرید حدود ۵ ساعت دوام می‌آورد اما در حال حاضر کمتر از نیمی از این زمان در اختیار کاربر قرار دارد و استفاده از این هدفون‌ها پس از یکسال تقریبا غیر ممکن است.</p>
      <p>نسل اول و دوم ایرپاد از باتری‌هایی استفاده می‌کردند که به صورت رشته‌ای و در بخش باریک هدفون قرار داشتند که تعمیر کردن آن‌ها غیر ممکن بود؛ در AirPod Pro این باتری‌ها به باتری‌های دکمه‌ای تغییر شکل داده‌اند و سایر قطعات اصلی ایرپاد در قسمت باریک آن قرار دارند اما باز هم توانایی تعویض باتری درخانواده ایرپادها وجود ندارد و می‌توان گفت اپل این محصول را یکبار مصرف طراحی کرده است. دلیل عدم قابلیت تعویض باتری در این هدفون هم ساخت آن به روش غیر ماژولار است و در ساخت آن از مقدار زیادی چسب استفاده کرده است که باز کردن این چسب‌ها غیر ممکن است.</p>
      <p>با این حال باید منتظر واکنش شرکت اپل نسبت به ادعای کاربران به تعویض ناپذیر بودن باتری این ایرپادها بود و باید دید آیا اپل آن را تایید می‌کند یا شرکت اپل ادعا خواهد کرد که این هدفون‌ها قابلیت تعمیر دارند.</p>
    </article>
  </body>
</html>