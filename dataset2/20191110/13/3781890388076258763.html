<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740986"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T13:29:00+00:00"/>
    <meta property="og:title" content="'สิระ'ขอบคุณ'DSI'สอบคอนโดฯภูเก็ต พร้อมกัดไม่ปล่อย"/>
    <meta property="og:description" content="'สิระ' ขอบคุณ DSIสั่ง จนท.กองคดีทรัพยากรธรรมชาติฯ สอบข้อเท็จจริง โครงการคอนโดมิเนียมหรู ภูเก็ต สร้างในที่ดิน ที่ออกเอกสารสิทธิ์มิชอบ ลั่น เตรียมเดินทางพบผู้ว่า 14 พ.ย.นี้ ตามติดกัดไม่ปล่อย"/>
  </head>
  <body>
    <article>
      <h1>'สิระ'ขอบคุณ'DSI'สอบคอนโดฯภูเก็ต พร้อมกัดไม่ปล่อย</h1>
      <address>
        <time datetime="2019-11-10T13:29:00+00:00">10 Nov 2019, 13:29</time>
      </address>
      <p>
        <b>"สิระ" ขอบคุณ DSIสั่ง จนท.กองคดีทรัพยากรธรรมชาติฯ สอบข้อเท็จจริง โครงการคอนโดมิเนียมหรู ภูเก็ต สร้างในที่ดิน ที่ออกเอกสารสิทธิ์มิชอบ ลั่น เตรียมเดินทางพบผู้ว่า 14 พ.ย.นี้ ตามติดกัดไม่ปล่อย</b>
      </p>
      <p>เมื่อวันที่ 10 พ.ย.นายสิระ เจนจาคะ ส.ส.กทม. พรรคพลังประชารัฐ( พปชร.) กล่าวถึงความคืบหน้า ในการตรวจสอบ การออกเอกสารสิทธิ์ ในที่ดินโดยไม่ชอบ และออกใบอนุญาต ก่อสร้างอาคาร โครงการ เดอะ พีค เรสซิเดนซ์ ของบริษัท กะตะ บีช จำกัด ที่จ. ภูเก็ต ได้รับแจ้ง จากเจ้าหน้าทีดีเอสไอว่า อธิบดีดีเอสไอได้มอบหมายให้กองคดีทรัพยากรธรรมชาติ และสิ่งแวดล้อม ส่วนคดีทรัพยากรธรรมชาติ และสิ่งแวดล้อม 1 ไปดำเนินการ ตรวจสอบ ข้อเท็จจริงแล้ว ซึ่งก็ต้องขอบคุณอธิบดี DSI ที่ให้ความสำคัญโดยถือว่าความพยายามของตนในการทำหน้าที่ ดูแลประชาชนประสบความสำเร็จแล้วในระดับหนึ่ง ซึ่งเรื่องนี้ ชาวบ้าน และผู้ประกอบการหาดกะตะน้อย  ต.กะรน อ.เมืองจ.ภูเก็ต ร้องเรียนว่า มีการก่อสร้าง โครงการก่อสร้างอาคารชุด หรือคอนโดมิเนียมหรูเป็นที่พักอาศัย บนที่ดิน ซึ่งคาดว่า จะมีการออกเอกสารสิทธิ์โดยไม่ชอบด้วยกฎหมายอีกทั้งเป็นการก่อสร้าง บนเนินเขา ทำให้ผู้ที่อยู่ด้านล่างได้รับผลกระทบ เมื่อฝนตก จะมีการชะเอาหน้าดิน ไหลลงทะเล รวมทั้งยังทำลายผืนป่า บริเวณเนินเขาดังกล่าว ที่ชาวบ้านได้ร่วมกันปลูกและอนุรักษ์ไว้ด้วย แม้ตนจะไม่ใช่ส.ส.ภูเก็ต แต่คิดว่าการเป็นสมาชิกสภาผู้แทนราษฎร ถือเป็นผู้แทนของปวงชนชาวไทย มีหน้าที่ดูแลทุกข์สุข และเป็นกระบอกเสียง ให้กับคนไทยทั้งประเทศ <br/><br/>"ผมจะเดินทางไปพื้นที่ดังกล่าวพร้อมเจ้าหน้าที่กรมดีเอสไอในวันที่ 14 พ.ย.นี้ เพื่อพบกับผวจ.ภูเก็ต โดยจะสอบถามความคืบหน้าในการสอบสวนคดีนี้อย่างใกล้ชิด แบบกัดไม่ปล่อยต่อไป และหากใครมีข้อร้องเรียน ไม่ว่าจะเป็นพื้นที่ไหน พร้อมดำเนินการทุกที่ผมพร้อมลุย ดูแลปัญหาให้กับพี่น้องประชาชน โดยเฉพาะอย่างยิ่งปัญหาที่เกี่ยวกับทรัพยากรธรรมชาติและสิ่งแวดล้อม เพราะการทวงคืนผืนป่า ถือเป็นนโยบายสำคัญของรัฐบาล และที่ทำทั้งหมด ไม่มีผลประโยชน์ส่วนตัวใดๆเข้ามาเกี่ยวข้อง มีแต่ใจที่ปรารถนาดี ต้องการบรรเทาทุกข์ให้กับประชาชนเท่านั้น" นายสิระ กล่าว</p>
    </article>
  </body>
</html>