<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620800/%D8%A7%D9%86%D8%AA%D9%82%D8%A7%D8%AF-%D8%AA%D9%86%D8%AF-%D9%85%DB%8C%D8%B1%D8%A7%D8%B3%D9%85%D8%A7%D8%B9%DB%8C%D9%84%DB%8C-%D8%A7%D8%B2-%D8%AF%D8%A7%D9%88%D8%B1%D8%B2%D9%86%DB%8C-%D9%85%D8%AC%D8%A8%D9%88%D8%B1%D9%85-%D9%86%DA%A9%D9%86%DB%8C%D8%AF-%D9%86%D8%A7%DA%AF%D9%81%D8%AA%D9%87%E2%80%8C%D9%87%D8%A7-%D8%B1%D8%A7-%D8%A8%DA%AF%D9%88%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T13:44:00+00:00"/>
    <meta property="og:title" content="انتقاد تند میراسماعیلی از داورزنی: مجبورم نکنید ناگفته‌ها را بگویم"/>
    <meta property="og:description" content="شورای برون مرزی وزارت ورزش با اعزام تیم ملی جودو به مسابقات جهانی ژاپن موافقت کرد و پس از آن مجوز اعزام تیم ملی صادر شد اما تصمیم فدراسیون بر این شد که تیم ملی به این رقابت‌ها اعزام نشود. البته شخص وزیر ورزش و صالحی امیری رییس کمیته ملی المپیک نیز با موضع فدراسیون جودو مبنی بر عدم اعزام تیم موافق بودند."/>
  </head>
  <body>
    <article>
      <h1>انتقاد تند میراسماعیلی از داورزنی: مجبورم نکنید ناگفته‌ها را بگویم</h1>
      <address>
        <time datetime="2019-11-10T13:44:00+00:00">10 Nov 2019, 13:44</time>
      </address>
      <p>
        <i>شورای برون مرزی وزارت ورزش با اعزام تیم ملی جودو به مسابقات جهانی ژاپن موافقت کرد و پس از آن مجوز اعزام تیم ملی صادر شد اما تصمیم فدراسیون بر این شد که تیم ملی به این رقابت‌ها اعزام نشود. البته شخص وزیر ورزش و صالحی امیری رییس کمیته ملی المپیک نیز با موضع فدراسیون جودو مبنی بر عدم اعزام تیم موافق بودند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آرش میراسماعیلی می گوید:«متاسفانه کار اعزام محمد بریمانلو به سرانجام نرسید و بدلیل مشکلاتی که پیش آمد اعزام او انجام نشد. بعد از این اتفاق بریمانلو به دفتر داورزنی رفت که او نیز با زارعیان تماس می‌گیرد و به او می‌گوید نظر وزارت ورزش اعزام ملایی و بریمانلو به مسابقات جهانی بوده، چرا بریمانلو اعزام نمی‌شود؟ داورزنی سپس با من تماس گرفت و خواستار توضیح بنده شد که من هم موانع مربوط به اعزام بریمانلو را برای وی تشریح کردم. حتی ملایی و زارعیان در زمان اعزام به مسابقات در مسیر قطر با داورزنی بطور اتفاقی در هواپیما برخورد می‌کنند که او خطاب به سرمربی تیم ملی می گوید "چرا بریمانلو همراهتان نیست؟ وزارت ورزش مجوز اعزام او را نیز صادر کرده بود." زارعیان سرمربی تیم ملی نیز می‌تواند این مورد را نیز تایید کند.»</p>
      <p>میراسماعیلی ادامه داد:«باردیگر می‌گویم که داورزنی تاکید داشت محمد بریمانلو و سعید ملایی به مسابقات جهانی ژاپن اعزام شوند و اعزام ملایی هم با نظر داورزنی و برخلاف تصمیم وزیر و کمیته ملی المپیک انجام شده است.»</p>
      <figure>
        <img src="https://aftabnews.ir/files/fa/news/1398/8/19/357494_441.jpg"/>
      </figure>
    </article>
  </body>
</html>