<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-maulana-kalbe-sadiq-said-ayodhya-is-not-kaaba-mosque-should-be-built-elsewhere-2841965.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T13:31:55+00:00"/>
    <meta property="og:title" content="मौलाना कल्बे सादिक ने कहा, अयोध्या काबा नहीं, मस्जिद कहीं और बने"/>
    <meta property="og:description" content="वरिष्ठ शिया धर्मगुरु और इस्लामिक स्कालर मौलाना डा. कल्बे सादिक ने कहा है कि अयोध्या काबा नहीं है बल्कि वह हिन्दुओं का सबसे महत्वपूर्ण पवित्र धार्मिक स्थल है। इसलिए अयोध्या के बजाए मुसलमान कहीं और..."/>
  </head>
  <body>
    <article>
      <h1>मौलाना कल्बे सादिक ने कहा, अयोध्या काबा नहीं, मस्जिद कहीं और बने</h1>
      <address><time datetime="2019-11-10T13:31:55+00:00">10 Nov 2019, 13:31</time> by <a rel="author">विशेष संवाददाता ,लखनऊ।</a></address>
      <p>वरिष्ठ शिया धर्मगुरु और इस्लामिक स्कालर मौलाना डा. कल्बे सादिक ने कहा है कि अयोध्या काबा नहीं है बल्कि वह हिन्दुओं का सबसे महत्वपूर्ण पवित्र धार्मिक स्थल है। इसलिए अयोध्या के बजाए मुसलमान कहीं और मस्जिद बनाएं।</p>
      <p>मौलाना कल्बे सादिक ने यह बातें रविवार की शाम यहां प्रदेश के अल्पसंख्यक कल्याण राज्य मंत्री मोहसिन रजा से मुलाकात के दौरान कहीं। मोहसिन रजा अयोध्या पर सुप्रीम कोर्ट के फैसले के बाद मौलाना कल्बे सादिक से शिष्टाचार भेंट करने गये थे। इस मुलाकात के दौरान उन्होंने मीडिया से बातचीत में कहा कि सुप्रीम कोर्ट के फैसले का सभी को स्वागत करना चाहिए और अब इस फैसले पर आगे कोई कानूनी कार्यवाही नहीं करनी चाहिए। </p>
      <p>उन्होंने मुसलमानों और हिन्दुओं दोनों से अपील करते हुए कहा कि अब मंदिर-मस्जिद की बातें छोड़िए और देश की बेहतरी के बारे में बात करिये। देश को आगे बढ़ाइये। देश में भ्रष्टाचार फैला हुआ है। अशिक्षा है। गरीबी है। इन समस्याओं को दूर करने की जरूरत है। </p>
    </article>
  </body>
</html>