<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursa-ekibi-gumbur-gumbur-84-73-214699h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T13:21:55+00:00"/>
    <meta property="og:title" content="Bursa ekibi gümbür gümbür: 84-73"/>
    <meta property="og:description" content="Bursa ekibi TOFAŞ, deplasmanda Afyan Belediyespor'u da mağlup etti ve ING Basketbol Süper Ligi'nde üst üste 6. galibiyetine imza atarak başarılı grafiğini sürdürdü."/>
  </head>
  <body>
    <article>
      <h1>Bursa ekibi gümbür gümbür: 84-73</h1>
      <h2>Bursa ekibi TOFAŞ, deplasmanda Afyan Belediyespor'u da mağlup etti ve ING Basketbol Süper Ligi'nde üst üste 6. galibiyetine imza atarak başarılı grafiğini sürdürdü.</h2>
      <address>
        <time datetime="2019-11-10T13:21:55+00:00">10 Nov 2019, 13:21</time>
      </address>
      <p>ING Basketbol Süper Ligi'nde son 5 maçından galibiyet çıkaran TOFAŞ, deplasmanda Afyon Belediyespor'u 84-73 mağlup etmeyi başardı. Prof. Dr. Veysel Eroğlu Spor Salonu'nda oynanan maça istediği gibi başlayamayan Bursa ekibi, mücadelenin başında rakibinin 5-0'lık serisini önleyemedi. İlerleyen bölümde eşitliği yakalasa da üstünlüğü ele geçiremeyen mavi yeşilliler, bir ara farkın 9 sayıya (19-10) çıktığı ilk çeyreği 21-16 geride kapattı. Play-off potasından kopmak istemeyen rakibi karşısında  ikinci periyoda daha istekli başlayan TOFAŞ, 14'te ilk kez öne geçti: 26-24. Bursa ekibi, karşılaşmanın ikinci yarısına ise 41-35 önde girdi.</p>
      <p>
        <b>FARKI AÇTI</b>
      </p>
      <p>Mavi yeşilliler, karşılaşmanın ikinci yarısına muhteşem bir başlangıç yaptı. TOFAŞ, 8 dakikada rakibine sadece 5 sayı şansı tanırken, üst üste bulduğu basketlerle de farkı açtı. Bu sürede 26-5'lik seri yakalayan Bursa ekibi, 28'de skoru 67-40'a getirdi. Mavi yeşilliler, mücadelenin son periyoduna ise 71-45 önde girmeyi bildi. Son periyoda evsahibi hücumda daha etkili başlarken, TOFAŞ, sayı üretmekte zorlandı. 37'de farkı 11 sayıya (77-66) inerken, rakibine daha fazla şans tanımayan Bursa ekibi, 4. periyodunda sıkıntı yaşadığı maçtan 84-73 üstün ayrıldı ve üst üste 6. galibiyetini aldı.</p>
    </article>
  </body>
</html>