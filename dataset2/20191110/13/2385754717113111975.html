<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596656/i-pio-dynati-omada-ston-kosmo-i-liverpoul"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T13:56:00+00:00"/>
    <meta property="og:title" content="«Η πιο δυνατή ομάδα στον κόσμο η Λίβερπουλ»!"/>
    <meta property="og:description" content="Έπειτα από την αναφορά του Κλοπ για τον... κορυφαίο, Πεπ Γκουαρδιόλα, ο Καταλανός ανταπέδωσε τα γλυκόλογα και αναφερόμενος στη Λίβερπουλ ενόψει του μεγάλου..."/>
  </head>
  <body>
    <article>
      <h1>«Η πιο δυνατή ομάδα στον κόσμο η Λίβερπουλ»!</h1>
      <address><time datetime="2019-11-10T13:56:00+00:00">10 Nov 2019, 13:56</time> by <a rel="author">Sigmalivesports</a></address>
      <p>Έπειτα από την αναφορά του Κλοπ για τον... κορυφαίο, Πεπ Γκουαρδιόλα, ο Καταλανός ανταπέδωσε τα γλυκόλογα και αναφερόμενος στη Λίβερπουλ ενόψει του μεγάλου ντέρμπι στο «Άνφιλντ», χαρακτήρισε τους «κόκκινους» την πιο δυνατή ομάδα στον κόσμο αυτή τη στιγμή!<br/> <br/>Ο κόουτς των «πολιτών», όπως το συνηθίζει πάντοτε στις στιγμές που καλείται να μιλήσει για τη μεγάλη διεκδικήτρια του τίτλου απέναντι στη δική του αρμάδα, θα χρησιμοποιήσει μόνο καλά λόγια και θα προσπαθήσει να μεταφέρει πίεση στο αντίπαλο «στρατόπεδο».<br/> <br/>«Ως προπονητής, αυτό που καταφέραμε πέρυσι ήταν τεράστιο επίτευγμα δεδομένης της κόντρας που είχαμε και της αντοχής της διεκδικήτριας ομάδας. Η Λίβερπουλ αυτή τη στιγμή είναι η πιο δυνατή ομάδα στον κόσμο! Είναι εξαιρετικό σύνολο. Μιλάει η ιστορία από μόνη της.<br/> <br/>Με απασχολεί περισσότερο η ποιότητα της ομάδας που έχουν, των παικτών που έχουν και του προπονητή τους, σε αντίθεση με την ατμόσφαιρα που θα δημιουργηθεί στο “Άνφιλντ”. Είναι από τις πιο δύσκολες έρδρες στην Ευρώπη για να παίξει κανείς εκεί...» ήταν τα λόγια του Πεπ στο SkySports.<br/> <br/>Πηγή: gazzetta.gr</p>
    </article>
  </body>
</html>