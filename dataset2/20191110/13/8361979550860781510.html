<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/mazuru-prosyat-ekstradiciyniy-aresht-novini-ukrajini-50052673.html"/>
    <meta property="og:site_name" content="НВ"/>
    <meta property="article:published_time" content="2019-11-10T13:00:00+00:00"/>
    <meta property="og:title" content="Прокуратура Польщі подала клопотання про екстрадиційний арешт ветерана АТО Мазура"/>
    <meta property="og:description" content="Прокуратура Польщі внесла на розгляд суду подання про екстрадиційний арешт українця Ігоря Мазура."/>
  </head>
  <body>
    <article>
      <h1>Прокуратура Польщі подала клопотання про екстрадиційний арешт ветерана АТО Мазура</h1>
      <h2>Прокуратура Польщі внесла на розгляд суду подання про екстрадиційний арешт українця Ігоря Мазура.</h2>
      <address>
        <time datetime="2019-11-10T13:00:00+00:00">10 Nov 2019, 13:00</time>
      </address>
      <p>Про це <a href="https://www.facebook.com/denisovaombudsman/photos/a.857267731012644/3133671356705592/?&amp;theater">повідомила</a> уповноважена Верховної Ради з прав людини Людмила Денісова.</p>
      <p>За її словами, судове засідання відбудеться в Любліні, сьогодні, 10 листопада, о 16.00. На ньому суд має обрати запобіжний захід українцю.</p>
      <p>9 листопада <a href="https://nv.ua/ukr/world/geopolitics/v-polshchi-zatrimali-ukrajinskogo-aktivista-novini-ukrajini-50052583.html">Ігоря Мазура (позивний Тополя) затримали</a> при перетині польського кордону на КПП Дорогуськ-Ягодин за запитом Росії до Інтерполу.</p>
      <p>РФ <a href="https://nv.ua/ukr/world/geopolitics/igor-mazur-zatrimaniy-v-polshchi-komentar-arsena-avakova-novini-ukrajini-50052593.html">звинувачує Мазура в участі у 1994—2000 роках у складі озброєного формування</a> в бойових зіткненнях з федеральними силами на території Чечні. Унаслідок цього нібито загинули і важко травмовані кілька російських військовослужбовців.</p>
      <p>Ігор Мазур — активіст і учасник Революції Гідності, в 2014-му році був керівником Правого сектору в Київській області та начальником штабу 24-ї сотні Самооборони Майдану.</p>
      <p>Ігор Мазур є головним спеціалістом Офісу уповноваженої ВРУ з прав людини, помічником народного депутата України та має державні нагороди, отримані за участь у захисті незалежності та суверенітету України.</p>
    </article>
  </body>
</html>