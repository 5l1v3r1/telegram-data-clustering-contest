<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/zGzy7q/solheimdal-tilbake-etter-skaden-nest-beste-norske-i-nordisk-mesterskap"/>
    <meta property="og:site_name" content="Aftenbladet"/>
    <meta property="article:published_time" content="2019-11-10T13:30:30+00:00"/>
    <meta property="og:title" content="Solheimdal tilbake etter skaden: Nest beste norske i nordisk mesterskap"/>
    <meta property="og:description" content="Live Solheimdal endte på femteplass i terrengløp i Finland."/>
  </head>
  <body>
    <article>
      <h1>Solheimdal tilbake etter skaden: Nest beste norske i nordisk mesterskap</h1>
      <h2>Live Solheimdal endte på femteplass i terrengløp i Finland.</h2>
      <address><time datetime="2019-11-10T13:30:30+00:00">10 Nov 2019, 13:30</time> by <a rel="author">Trond Hustad</a></address>
      <p>Live Solheimdal (23) er på vei tilbake for fullt etter langvarige skadeproblemer. Skåla-jenta viste fin form under nordisk mesterskap i terrengløp søndag og ble nummer fem i seniorklassen i finske Heinola.</p>
      <p>Hun var ett minutt og to sekunder bak vinneren Anna-Emilie Møller fra Danmark, som vant foran svenske Sara Christiansson.</p>
      <ul>
        <li><b>SETT DENNE?</b> <a href="https://www.aftenbladet.no/article/sa-K3XX8M.html">Fotballforbundet snur: Nå blir det likevel medalje på disse Molde-spillerne</a></li>
      </ul>
      <h3>Norsk laggull</h3>
      <p>Marita Sagnes Wågan ble beste norske dame på tredjeplass. De individuelle resultatene ga også norsk laggull. Det var totalt 15 deltakere i dameklassen som løp 7,5 kilometer.</p>
      <p>David Nilsson fra Sverige vant herrene seniorklasse foran islendingen Hlynur Andrésson og svensken Adhanom Abraha. Her ble Kasper Fosser beste norske løper på fjerdeplass. Det var 28 deltakere i herreklassen som løp 9 kilometer.</p>
      <ul>
        <li><b>LES OGSÅ:</b> <a href="https://www.aftenbladet.no/article/sa-awe0BO.html">Eikrem har vært taus i tre uker. Nå kommer han med gladmelding til Molde-fansen</a></li>
      </ul>
      <h3>Sunnmøring ble nordisk mester</h3>
      <p>Håkon Stavik fra Langevåg, som representerer Ålesund Friidrettsklubb, vant juniorklassen. På jentesida gikk Ingeborg Østgård til topps. De norske juniorene vant også begge lagkonkurransene.</p>
      <p>Mange av de beste norske deltakerne stilte ikke til start i Finland, det gjald blant annet Ingebrigtsen-brødrene, Sondre Nordstad Moen, Karoline Bjerkeli Grøvdal og Therese Johaug.</p>
      <p>EM i terrengløp arrangeres i Portugal 8. desember. Det mesterskapet er Grøvdals hovedmål i vintersesongen.</p>
    </article>
  </body>
</html>