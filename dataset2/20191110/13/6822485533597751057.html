<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819094.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T13:09:00+00:00"/>
    <meta property="og:title" content="ریزش ۳۰۶۳ واحدی شاخص بورس تهران"/>
    <meta property="og:description" content="به گزارش فارس، شاخص کل بورس اوراق بهادار تهران که نمایانگر فعالیت کلی شرکت‌های بورسی در بورس اوراق بهادار تهران است، در پایان معاملات امروز یکشنبه 19 آبان 98 با کاهش 3063 واحد به رقم 302 هزار و 795 واحد رسید. "/>
  </head>
  <body>
    <article>
      <h1>ریزش ۳۰۶۳ واحدی شاخص بورس تهران</h1>
      <address>
        <time datetime="2019-11-10T13:09:00+00:00">10 Nov 2019, 13:09</time>
      </address>
      <p>شاخص کل بورس اوراق بهادار تهران در پایان معاملات امروز یکشنبه با ۳۰۶۳ واحد کاهش روبرو شد.</p>
      <p>به گزارش فارس، شاخص کل بورس اوراق بهادار تهران که نمایانگر فعالیت کلی شرکت‌های بورسی در بورس اوراق بهادار تهران است، در پایان معاملات امروز یکشنبه 19 آبان 98 با کاهش 3063 واحد به رقم 302 هزار و 795 واحد رسید. </p>
      <p>شاخص کل با معیار هم‌وزن 912 واحد افت کرده و به رقم 85 هزار و 339 واحد رسید. ارزش روز بازار در بورس اوراق بهادار تهران به بیش از یک میلیون و 104 هزار میلیارد تومان رسید. </p>
      <p>معامله‌گران امروز در بورس اوراق بهادار تهران بیش از 2.4 میلیارد سهام حق تقدم و اوراق مالی در قالب 377 هزار معامله و به ارزش 1362 میلیارد تومان دادوستد کردند.</p>
      <p>امروز شاخص قیمت با معیار وزنی - ارزشی 820 واحد کاهش یافته و به رقم 81 هزار و 121 واحد رسید. شاخص قیمت با معیار هم‌وزن 610 واحد کاهش یافته و به رقم 57 هزار و 62 واحد رسید.</p>
      <p>شاخص آزاد شناور با کاهش 3804 واحد به رقم 351 هزار و 812 واحد رسید. شاخص بازار اول بورس با کاهش 2126 واحد به رقم 219 هزار و 890 واحد رسید. شاخص بازار دوم بورس با کاهش 6682 واحد به رقم 616 هزار و 578 واحد رسید.</p>
      <p>امروز عمده نمادهای مهم بورسی در افت شاخص اثرگذار بودند که از جمله می‌توان به نمادهای بانک ملت، فولاد مبارکه، پتروشیمی خارک، معدنی و صنعتی گل‌گهر، مخابرات ایران، پتروشیمی جم و پتروشیمی پارس اشاره کرد که باعث کاهش شاخص کل بورس شده‌اند.</p>
      <p>امروز نمادهای پربیننده بورس شامل بانک ملت به قیمت هر سهم 5341 ریال، بانک تجارت 446 ریال، بانک اقتصاد نوین 2735 ریال، بانک پارسیان 2585 ریال و شرکت‌های مس باهنر، سایپا، صنایع شیمیایی ایران و ایران خودرو بوده‌اند. </p>
      <p>امروز در پایان معاملات فرابورس شاخص کل این بازار 23 واحد کاهش یافته و به رقم 3870 واحد رسید. ارزش روز بازار اول و دوم فرابورس به بیش از 221 هزار میلیارد تومان رسید. </p>
      <p>امروز معامله‌گران در فرابورس ایران بیش از 905 میلیون سهام و حق تقدم و اوراق مالی در قالب 231 هزار معامله و به ارزش 649 میلیارد تومان دادوستد کردند. </p>
      <p>امروز نماد پتروشیمی مارون بیشترین اثر تقویتی در شاخص کل بورس را داشته و نمادهای ذوب‌آهن، پالایش نفت شیراز، بانک دی، قاسم ایران، توسعه مولد نیروگاهی جهرم و نفت پاسارگاد بیشترین اثر کاهشی در شاخص فرابورس را داشته‌اند. </p>
      <p>نمادهای پربیننده فرابورس شامل ذوب‌آهن اصفهان،‌ صنایع کاغذ پارس، توسعه مولد نیروگاهی جهرم، تولید دارو، سرمایه‌گذاری میراث فرهنگی،‌ زرین معدن آسیا، جنرال مکانیک، کشت و صنعت شهداب ناب خراسان، ریل‌پرداز سیر و داروسازی آوه سینا بوده‌اند. </p>
      <p>امروز همچنین با پیام ناظر بازار برخی نمادها دچار توقف، برخی مشمول بازگشایی، تعدادی شامل حراج نمادهای معاملاتی و برخی نیز دچار وقفه معاملاتی شدند. توقف نماد نفت سپاهان، توقف بیمه ما، بازگشایی نماد معاملاتی نورد آلومینیوم، حراج نماد حق تقدم سیمان فارس نو، پارس سوئیچ، فنرسازی زر و تأمین سرمایه امید با پیام ناظر انجام شد.</p>
      <p>وقفه معاملاتی نماد رادیاتور ایران، نماد درخشان تهران با پیام ناظر بازار روی داد.</p>
    </article>
  </body>
</html>