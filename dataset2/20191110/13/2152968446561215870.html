<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/10/14-godishnata-simona-blysnata-na-spirka-se-nujdae-ot-kryv.429135"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T13:46:00+00:00"/>
    <meta property="og:title" content="14-годишната Симона, блъсната на спирка, се нуждае от кръв"/>
    <meta property="og:description" content="Тя пострада най-тежко при инцидента във Варна | Dnes.bg"/>
  </head>
  <body>
    <article>
      <h1>14-годишната Симона, блъсната на спирка, се нуждае от кръв</h1>
      <h2>Тя пострада най-тежко при инцидента във Варна</h2>
      <address><time datetime="2019-11-10T13:46:00+00:00">10 Nov 2019, 13:46</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>14-годишната ученичка Симона Петрова, която пострада най-тежко при жестокия инцидент на спирка във Варна на 4 ноември, се нуждае от кръв за предстоящите операции, съобщава dariknews.bg.</p>
      <p>Това съобщиха приятели и близки на семейството, които публикуваха и призив в социалната мрежа.</p>
      <p>В петък от МБАЛ "Света Анна" заявиха, че момичето е стабилизирано, но все още в тежко състояние и в изкуствена кома.</p>
      <p>След катастрофата, Симона бе настанена в реанимацията с тежка черепно-мозъчна травма, травма на гръдния кош и крайниците, заедно с 27-годишен мъж, който също пострада много тежко и първоначално беше с опасност за живота - с травма на главата и счупени крайници. Впоследствие беше стабилизиран и след подобрението му, преместен в отделението по ортопедия.<br/> <br/>Другото момиче, блъснато от 21-годишния шофьор, заспал зад волана след нощна смяна, също бе в ортопедията, а четвъртия пострадал - жена на 51 години, бе настанена в МБАЛ "Света Марина" с комоцио.</p>
      <p>Приятели на Симона започнаха от няколко дни да даряват кръв с призива към всички, който имат възможност да го направят, да се включат, тъй като битката за възстановяването на 14-годишното момиче ще е дълга и тежка.<br/> <br/>Всеки, който има възможност и желание да дари кръв, може да го направи в кръвния център, който се намира в двора на МБАЛ "Света Анна", като трябва да уточнят, че даряват кръв за Симона Петрова Костадинова.</p>
      <related>
        <h4>Още по темата</h4>
        <a href="https://www.dnes.bg/sofia/2019/11/06/sled-incidenta-vyv-varna-obezopaseni-li-sa-spirkite-v-sofiia.428803"/>
        <a href="https://www.dnes.bg/notifikacii/2019/11/05/s-47-km-ch-karal-shofioryt-blysnal-chetirimata-vyv-varna.428639"/>
        <a href="https://www.dnes.bg/stranata/2019/11/05/tejko-ostava-systoianieto-na-edno-ot-decata-blysnati-vyv-varna.428571"/>
      </related>
    </article>
  </body>
</html>