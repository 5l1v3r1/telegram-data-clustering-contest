<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140549/%D8%B1%D9%88%D8%AD%D8%A7%D9%86%DB%8C-%D9%86%DB%8C%D8%B1%D9%88%DA%AF%D8%A7%D9%87-%D8%B4%D8%B1%DA%A9%D8%AA-%D8%A8%D9%88%D8%B1%D8%B3%DB%8C-%D9%88-%D8%AF%D9%88-%D8%B7%D8%B1%D8%AD-%D8%B5%D9%86%D8%B9%D8%AA%DB%8C-%D9%88-%D9%85%D8%B9%D8%AF%D9%86%DB%8C-%D8%B1%D8%A7-%D8%A7%D9%81%D8%AA%D8%AA%D8%A7%D8%AD-%D9%85%DB%8C-%DA%A9%D9%86%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-10T13:43:00+00:00"/>
    <meta property="og:title" content="روحانی نیروگاه شرکت بورسی و دو طرح صنعتی و معدنی را افتتاح می کند"/>
    <meta property="og:description" content="در سفر عصر امروز رئیس‌جمهور به استان کرمان ، دو طرح صنعتی و معدنی و نیروگاه برق شرکت بورسی افتتاح و مورد بهره‌بردرای قرار می گیرد ."/>
  </head>
  <body>
    <article>
      <h1>روحانی نیروگاه شرکت بورسی و دو طرح صنعتی و معدنی را افتتاح می کند</h1>
      <h2>امروز در سفر به کرمان :</h2>
      <address>
        <time datetime="2019-11-10T13:43:00+00:00">10 Nov 2019, 13:43</time>
      </address>
      <p>
        <i>در سفر عصر امروز رئیس‌جمهور به استان کرمان ، دو طرح صنعتی و معدنی و نیروگاه برق شرکت بورسی افتتاح و مورد بهره‌بردرای قرار می گیرد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>،محمد محمود آبادی سرپرست فرمانداری ویژه سیرجان درباره سفر عصر امروز رئیس‌جمهور به این شهرستان به ایرنا گفت: در این رویداد بخش آهن اسفنجی دو کارخانه توسعه آهن و فولاد و ذوب جهان فولاد سیرجان به همراه نیروگاه ۱۶۰ مگاواتی برق شرکت بورسی سنگ آهن گل گهر به بهره برداری خواهند رسید.</p>
      <p>وی افزود: کارخانه جهان فولاد با اشتغال زایی مستقیم و غیر مستقیم ۷۵۰ و ۲۲۵۰ نفری و اعتبار ۲.۷۵ هزار میلیارد تومانی و ظرفیت یک میلیون و ۲۰۰ هزار تنی شمش فولاد در سال به بهره برداری می رسند. بخش تولید آهن اسفنجی کارخانه توسعه آهن و فولاد نیز با با سرمایه گذاری هزار و ۳۵۳ میلیارد تومانی، شتغال مستقیم و غیرمستقیم ۲۲۰ و ۸۸۰ نفری و ظرفیت تولید یک و هشت دهم میلیون تن آهن اسفنجی یا محصول آماده قبل از شمش فولاد است .</p>
      <p>محمودآبادی ادامه داد: پروژه های حوزه آب و برق شهرستان و نیروگاه گل گهر هم به صورت ویدیو کنفرانسی افتتاح خواهد شد. نیروگاه سیکل ترکیبی گهران سیرجان با اشتغالزایی مستقیم و غیر مستقیم ۳۰ و ۵۰۰ نفری ، اعتبار ۱۳۵ میلیون یورو و ظرفیت ۱۶۰ مگاوات تولید برق است .</p>
      <p>انتهای پیام</p>
    </article>
  </body>
</html>