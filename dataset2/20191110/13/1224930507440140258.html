<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-elektronni-sistemi-vplivayut-na-remont-avtomobiliv_n169353"/>
    <meta property="og:site_name" content="Радіо Максимум"/>
    <meta property="article:published_time" content="2019-11-10T13:13:00+00:00"/>
    <meta property="og:title" content="Як електронні системи впливають на ремонт автомобілів - Радіо Максимум"/>
    <meta property="og:description" content="Оснащення сучасних автомобілів складними системами активної безпеки призвело до того, що виконати кваліфікований ремонт після аварії можна тільки в офіційних дилерів. Це, власне, може стати справжнім головним болем для власників авто!"/>
  </head>
  <body>
    <article>
      <h1>Як електронні системи впливають на ремонт автомобілів - Радіо Максимум</h1>
      <address><time datetime="2019-11-10T13:13:00+00:00">10 Nov 2019, 13:13</time> by <a rel="author">Лазур Назарій</a></address>
      <p>
        <b>Оснащення сучасних автомобілів складними системами активної безпеки призвело до того, що виконати кваліфікований ремонт після аварії можна тільки в офіційних дилерів. Це, власне, може стати справжнім головним болем для власників авто!</b>
      </p>
      <p>З огляду на високу складність електронних систем, які забезпечують сучасним автомобілям, наприклад, утримання смуги руху, автоматичне гальмування та виявлення сліпих зон, багато виробників запевняють, що тільки оригінальні запчастини і ремонт силами авторизованих сервіс-центрів можуть забезпечити безпеку.</p>
      <related>
        <h4>І ще:</h4>
        <a href="https://maximum.fm/vikrasti-za-60-sekund-na-torgi-vistavili-mustang-z-ulyublenogo-filmu-miljoniv_n169340"/>
      </related>
      <p>У США це викликало шквал критики від незалежних ремонтних майстерень та виробників запчастин, які наразі домінують на вторинному ринку. Ці невеликі компанії стверджують, що можуть випускати деталі та виконувати необхідні роботи в кілька разів дешевше, але автовиробники навмисно створюють їм проблеми.</p>
      <p>Наприклад, Subaru повідомляє своїм американським клієнтам, що будь-які проблеми, викликані втручанням у систему EyeSight, що не покриваються гарантією. Nissan, Infiniti і Volvo обіцяють проблеми з гарантійним ремонтом, якщо виявлять, що неавторизовані сервіси виконували будь-які роботи, пов'язані з електронними асистентами водіння.</p>
      <figure>
        <img src="https://maximum.fm/uploads/640w_DIR/media_news/2019/11/5dc7df211f5c6157638266.jpg"/>
        <figcaption>Сервісникам не подобається ідея з обмеженнями</figcaption>
      </figure>
      <p>General Motors і Honda стверджують, що оригінальні деталі і ремонт у офіційних дилерів важливі для забезпечення безпеки, але відмовити в гарантії не загрожують. Незалежні ремонтні майстерні і виробники запчастин попросили Федеральну торгову комісію США і владу штатів втрутитися і вплинути на автовиробників, щоб ті перестали обмежувати їх права і водночас поділилися ліцензіями на програмне забезпечення для діагностики і ремонту систем безпеки, до яких сьогодні є доступ тільки у офіційних дилерів.</p>
      <p>Представники автомобільної індустрії, однак, стверджують, що рівень складності нових систем безпеки вводить нові правила гри для вторинного ринку: вони вважають, що у невеликих сервісів немає ані кваліфікації, ані відповідного досвіду для виконання якісної заміни камер, радарів і ультразвукових датчиків, вбудованих в бампери, крила, дзеркала і вітрові скла сучасних автомобілів.</p>
      <related>
        <h4>Читайте також:</h4>
        <a href="https://maximum.fm/novij-corvette-viyavivsya-najshvidshim-v-istoriyi_n169312"/>
      </related>
      <p>Джерело: <a href="https://motor.ru/news/expensive-safety-systems-09-11-2019.htm">Motor</a></p>
      <related>
        <h4>До теми</h4>
        <a href="https://maximum.fm/usogo-7-hvilin-na-den-ce-zanyattya-prodovzhit-vashe-zhittya_n169341"/>
        <a href="https://maximum.fm/naukovci-zrujnuvali-populyarnij-mif-pro-kimnatni-roslini_n169311"/>
        <a href="https://maximum.fm/nadi-ne-soromno-cholovika-dorofyeyevoyi-rozkritikuvali-za-vitivku-na-litaku_n169325"/>
      </related>
    </article>
  </body>
</html>