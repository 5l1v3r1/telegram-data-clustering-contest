<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/record-in-diaspora-numarul-romanilor-care-au-votat-in-strainatate-a-depasit-jumatate-de-milion-18563312"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T13:37:26+00:00"/>
    <meta property="og:title" content="Record în Diaspora. Numărul românilor care au votat în străinătate a depăşit jumătate de milion"/>
    <meta property="og:description" content="Peste 500.000 de alegători au votat, la ora transmiterii ştirii, în străinătate, în primul tur al alegerilor prezidenţiale, potrivit datelor furnizate de Biroul Electoral Central (BEC). Numărul total al votanţilor din diaspora a fost, în primul tur al alegerilor prezidenţiale din 2014, de 161.054."/>
  </head>
  <body>
    <article>
      <h1>Record în Diaspora. Numărul românilor care au votat în străinătate a depăşit jumătate de milion</h1>
      <address>
        <time datetime="2019-11-10T13:37:26+00:00">10 Nov 2019, 13:37</time>
      </address>
      <p>Peste 500.000 de alegători au votat, la ora transmiterii ştirii, în străinătate, în primul tur al alegerilor prezidenţiale, potrivit datelor furnizate de Biroul Electoral Central (BEC). Numărul total al votanţilor din diaspora a fost, în primul tur al alegerilor prezidenţiale din 2014, de 161.054.</p>
      <p>La ora transmiterii ştirii, au votat 500.005 de alegători în străinătate, fiind organizate 838 de secţii de votare, potrivit Biroului Electoral Central (BEC).</p>
      <p>Cea mai mare prezenţă la vot se înregistrează în continuare la o secţie din Londra, 4.568 de alegători prezentându-se pentru a îşi exercita votul. Prezenţă mare este şi la secţiile din Chişinău şi Bruxelles.</p>
      <p>La polul opus, într-o secţie de votare din Phenian (Republica Populară Democrată Coreeană) nu s-a înregistrat niciun vot, în timp ce la o secţie din Harare (Zimbabwe) au votat şase români.</p>
      <p>Numărul total al votanţilor din diaspora a fost, în primul tur al alegerilor prezidenţiale din 2014 de pe 2 noiembrie, de 161.054, în timp ce, pe 26 mai 2019, la alegerile europarlamentare, au votat în total 375.219 de români în secţiile de vot din străinătate.</p>
    </article>
  </body>
</html>