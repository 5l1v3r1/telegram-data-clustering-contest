<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-shadi-se-aadhe-ghante-pahle-engineer-dulhe-ne-phansi-lagai-rishtedaron-me-hadkamp-2841922.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T13:20:24+00:00"/>
    <meta property="og:title" content="शादी से आधे घंटे पहले इंजीनियर दूल्हे ने फांसी लगाई, रिश्तेदारों में हड़कंप"/>
    <meta property="og:description" content="तेलंगाना  की राजधानी हैदराबाद में एक सॉफ्टवेयर इंजीनियर ने शादी के बंधन में बंधने से आधा घंटा पहले हैदराबाद के बाहरी हिस्से में एक समारोह हाल में फांसी लगाकर आत्महत्या कर ली। पुलिस ने..."/>
  </head>
  <body>
    <article>
      <h1>शादी से आधे घंटे पहले इंजीनियर दूल्हे ने फांसी लगाई, रिश्तेदारों में हड़कंप</h1>
      <address><time datetime="2019-11-10T13:20:24+00:00">10 Nov 2019, 13:20</time> by <a rel="author">एजेंसी,हैदराबाद</a></address>
      <p>तेलंगाना  की राजधानी हैदराबाद में एक सॉफ्टवेयर इंजीनियर ने शादी के बंधन में बंधने से आधा घंटा पहले हैदराबाद के बाहरी हिस्से में एक समारोह हाल में फांसी लगाकर आत्महत्या कर ली। पुलिस ने कहा कि एन.एस. संदीप ने मेडचल जिले के कोमपल्ली में समारोह कक्ष में फांसी लगा ली। </p>
      <p>यह घटना उस समय घटी, जब वर और वधू पक्ष के अतिथि समारोह शुरू होने का इंतजार कर रहे थे। दूल्हा मेक-अप के लिए एक कमरे में अकेले था। जब दुल्हा कमरे से बाहर नहीं आया, तब उसके रिश्तेदारों ने दरवाजे पर कई बार दस्तक दी। लेकिन जब अंदर से कोई प्रतिक्रिया नहीं मिली तब दरवाजे को तोड़ा गया और वहां संदीप को छत के पंखे से लटका पाया गया।</p>
      <p>इस घटना से वहां उपस्थित अतिथि हैरान रह गए और समारोह मातम में बदल गया। हैदराबाद शहर के दिलखुशनगर इलाके के निवासी संदीप सुबह 11.35 बजे शादी के बंधन में बंधने वाले थे। आत्महत्या के कारणों के बारे में पता फिलहाल नहीं चल पाया है। </p>
      <p>साइबराबाद पुलिस आयुक्तालय के अंतर्गत आने वाले पेट बशीराबाद पुलिस थाने में एक मामला दर्ज किया गया है। पुलिस ने कहा कि संदीप के आत्महत्या के कारणों की जांच की जा रही है। </p>
    </article>
  </body>
</html>