<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/sud-pro-obrannya-zapobizhnogo-zahodu-igoryu-mazuru-ne-vidbudetsya/"/>
    <meta property="og:site_name" content="Рубрика"/>
    <meta property="article:published_time" content="2019-11-10T13:44:17+00:00"/>
    <meta property="og:title" content="Суд про обрання запобіжного заходу Ігорю Мазуру не відбудеться, його передали на поруки"/>
    <meta property="og:description" content="Суд про обрання запобіжного заходу Ігорю Мазуру не відбудеться Про це у своєму Telegram-каналі повідомила уповноважена Верховної Ради з прав людини Людмила Денісова. “Співробітника Секретаріату Уповноваженого ВРУ з прав людини передано на поруки Генерального консула України в Любліні. На час очікування та розгляду екстрадиційного запиту він буде проживати в Генеральному консульстві”, – написала Денісова. Вона […]"/>
  </head>
  <body>
    <article>
      <h1>Суд про обрання запобіжного заходу Ігорю Мазуру не відбудеться, його передали на поруки</h1>
      <address><time datetime="2019-11-10T13:44:17+00:00">10 Nov 2019, 13:44</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/14-11-620x420.jpg"/>
      </figure>
      <p>
        <b>
          <b>Суд про обрання запобіжного заходу Ігорю Мазуру не відбудеться</b>
        </b>
      </p>
      <p>Про це у своєму Telegram-каналі повідомила уповноважена Верховної Ради з прав людини Людмила Денісова.</p>
      <p>“Співробітника Секретаріату Уповноваженого ВРУ з прав людини передано на поруки Генерального консула України в Любліні. На час очікування та розгляду екстрадиційного запиту він буде проживати в Генеральному консульстві”, – написала Денісова.</p>
      <p>Вона наголосила, що всі, хто займається питаннями звільнення та повернення додому нашого громадянина докладають максимум зусиль, аби він не став заручником політичної помсти РФ.</p>
      <p>“Боротьба за долю нашого співвітчизника триває. Тому, спільні дії, підтримка суспільства та розголос в інформаційному просторі допоможе зламати плани нашого ворога, та швидше повернути Ігоря Мазура на Батьківщину”, – відзначила омбудсмен.</p>
      <p>Нагадаємо, що <a href="https://rubryka.com/2019/11/09/u-polshhi-za-zapytom-rf-zatrymaly-spivrobitnyka-sekretariatu-upovnovazhenogo-vru-z-prav-lyudyny/">у Польщі за запитом РФ затримали співробітника Секретаріату Уповноваженого ВРУ з прав людини.</a></p>
      <p>Питання <a href="https://rubryka.com/2019/11/09/ekstradytsiyaukrayintsya-mazura-do-rf-konsul-zayavyv-shho-pytannya-vyrishuvatyme-polska-storona/">екстрадиції українця Ігоря Мазура до Росії вирішуватиме польська сторона.</a></p>
      <p>А <a href="https://rubryka.com/2019/11/09/u-kyyevi-vlashtuvaly-aktsiyu-na-pidtrymku-zatrymanogo-mazura-pid-posolstvom-polshhi/">у Києві влаштували акцію під посольством Польщі на підтримку затриманого Мазура.</a></p>
    </article>
  </body>
</html>