<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/karaca-zirveyi-sevdi-2-1-214700h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T13:24:35+00:00"/>
    <meta property="og:title" content="Karaca zirveyi sevdi: 2-1"/>
    <meta property="og:description" content="Lacivert siyahlılar, ilkyarısı golsüz biten maçta rakibini Abuzer Gaffar'la geçmeyi bildi. Bursa ekibi, evinde averajla liderlik koltuğunda oturan Nazilli Belediyespor'u mağlup ederek 1 hafta aranın ardından yeniden grubun en üst basamağına yerleşti."/>
  </head>
  <body>
    <article>
      <h1>Karaca zirveyi sevdi: 2-1</h1>
      <h2>Lacivert siyahlılar, ilkyarısı golsüz biten maçta rakibini Abuzer Gaffar'la geçmeyi bildi. Bursa ekibi, evinde averajla liderlik koltuğunda oturan Nazilli Belediyespor'u mağlup ederek 1 hafta aranın ardından yeniden grubun en üst basamağına yerleşti.</h2>
      <address>
        <time datetime="2019-11-10T13:24:35+00:00">10 Nov 2019, 13:24</time>
      </address>
      <p>TFF 3. Lig 3. Grup'ta bu sezon başarılı bir performans sergileyen ve averajla ikinci sırada bulunan Karacabey Belediyespor, evinde aynı puana sahip lider Nazilli Belediyespor'u 2-1 mağlup ederek 1 hafta aranın ardından yeniden liderlik koltuğuna oturdu. Mustafa Fehmi Gerçeker Stadı'nda oynanan karşılaşmada ilkyarıda zaman zaman etkili bir oyun sergileyen Bursa ekibi, yakaladığı fırsatlarda gole ulaşmayı başaramadı. Konuk ekibe de gol şansı tanımayan lacivert siyahlılar, kalesini gole kapatınca devre 0-0 beraberlikle tamamlandı. İkinci yarıya Karacabey Belediyespor, daha istekli başladı.</p>
      <p>
        <b>ABUZER BİTİRDİ</b>
      </p>
      <p>İkinci devrenin başında rakip kaleye yüklenen Bursa ekibi, 62'de üstünlük golünü buldu. Bu dakikada Abuzer Gaffar, düşürülmesiyle kazanılan penaltıyı kendisi gole çevirince lacivert siyahlılar, 1-0 öne geçti. Ancak, 69'da konuk ekibin kazandığı penaltıyı Sedat gole çevirdi ve skora denge geldi: 1-1. Mücadelenin 84. dakikasında sağ kanattan gelişen Karacabey Belediyespor atağında arka direkten kale önüne indirilen topu Abuzer Gaffar boş pozisyonda kafayla filelere gönderdi: 2-1. Kalan bölümde rakip kalede net fırsatlar da yakalayan Bursa ekibi, farkı artırma çabalarından sonuç alamasa da maçtan 2-1 galip ayrılarak 1 hafta aranın ardından yeniden liderlik koltuğuna oturdu.</p>
      <p><b>STAT:</b> M. Fehmi Gerçeker</p>
      <p><b>HAKEMLER:</b> Yakup Bakır (**) Sezgin Şahbaz (**) Akın Karabacak (**)</p>
      <p><b>GOLLER:</b> Dk. 62(Pen.)-84 Abuzer Gaffer (Karacabey B.), Dk. 69 Sedat (Pen.) (Nazilli B.)</p>
      <p><b>SARI KARTLAR:</b> İlyas, Rasimcan, Muhammet (Karacabey B.), Mehmet, Serkan, Sergen (Nazilli B.)</p>
      <p><b>KARACABEY BELEDİYESPOR:</b> Hasan Kaya (***) Hasan Güleryüz (**) Rasimcan (***) Onur (**)  İlyas (**) Gökhan (**) (Dk. 80 Saruhan *) Sergen (***) Muhammet (***) Said Can (**) (Dk. 89 Berk) Ömer (**) (Dk. 82 Oğuz) Abuzer Gaffar (***)</p>
      <p><b>NAZİLLİ BELEDİYESPOR:</b> Zekeriya (*) Sinan (**) Mehmet **) Polat (*) (Dk. 52 Tayfun **) Sedat (**) Aziz (**) İsmail (*) (Dk. 54 Serkan **) Sergen (*) Burak (**) Fatih (*) (Dk. 74 Ufukcan *) Yunus (**)</p>
    </article>
  </body>
</html>