<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/society/epideiksi-maxitikon-aeroskafon-ston-floisvo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T13:03:13+00:00"/>
    <meta property="og:title" content="Επίδειξη μαχητικών αεροσκαφών στον Φλοίσβο"/>
    <meta property="og:description" content="Από την δυνατή βοή των μαχητικών αεροσκαφών της Πολεμικής Αεροπορίας αναστατώθηκαν σήμερα το μεσημέρι οι κάτοικοι της Αττικής."/>
  </head>
  <body>
    <article>
      <h1>Επίδειξη μαχητικών αεροσκαφών στον Φλοίσβο</h1>
      <h2>Από την δυνατή βοή των μαχητικών αεροσκαφών της Πολεμικής Αεροπορίας αναστατώθηκαν σήμερα το μεσημέρι οι κάτοικοι της Αττικής.</h2>
      <address><time datetime="2019-11-10T13:03:13+00:00">10 Nov 2019, 13:03</time> by <a rel="author">ΤοΒΗΜΑ Team</a></address>
      <p>Από την δυνατή βοή των μαχητικών αεροσκαφών της Πολεμικής Αεροπορίας αναστατώθηκαν σήμερα το μεσημέρι οι κάτοικοι της Αττικής.</p>
      <p>Για όσους δεν γνωρίζουν σήμερα το μεσημέρι της Κυριακής είναι προγραμματισμένη η αεροπορική επίδειξη των Ομάδων Αεροπορικών Επιδείξεων Μεμονωμένου Αεροσκάφους F-16 «Ζευς» και T-6A TEXAN II «Δαίδαλος», στο Πάρκο του Φλοίσβου στο Παλαιό Φάληρο.</p>
      <p>
        <a href="https://www.in.gr/2019/11/10/world/tourkia-plan-v-tis-amyntikis-viomixanias/">Τουρκία : Το plan Β της αμυντικής βιομηχανίας</a>
      </p>
      <h3>«ΖΕΥΣ» – Η Ομάδα Αεροπορικών Επιδείξεων της Πολεμικής Αεροπορίας</h3>
      <p>H Ομάδα Αεροπορικών Επιδείξεων Μεμονωμένου Αεροσκάφους F-16 «Ζευς» (F-16 Demo Team), όπως γράφει και η ιστοσελίδα της Πολεμικής Αεροπορίας, αποτελεί ένα φιλόδοξο πρόγραμμα εκτέλεσης αεροπορικών επιδείξεων, που σκοπό έχει να διαδώσει την καλλιέργεια της αεροπορικής ιδέας και την τόνωση του ηθικού τόσο των στελεχών των Ενόπλων Δυνάμεων όσο και της ελληνικής κοινωνίας, ενώ παράλληλα προβάλλει την μαχητική ικανότητα και το γενικότερο έργο της Πολεμικής Αεροπορίας.</p>
      <p>Το αεροσκάφος που χρησιμοποιείται για την εκτέλεση των αεροπορικών επιδείξεων είναι τύπου F-16C Block 52+.</p>
      <figure>
        <iframe src="https://www.youtube.com/embed/WgsjVg4jO3w" width="640" height="360" data-service="Youtube" scrolling="no"/>
      </figure>
      <h3>Ελιγμοί Επίδειξης</h3>
      <p>Το αεροσκάφος F-16 της Ομάδας Αεροπορικών Επιδείξεων έχει τη δυνατότητα, ανάλογα με τις επικρατούσες καιρικές συνθήκες και το ύψος βάσης των νεφών που υπάρχουν στην περιοχή επίδειξης, να εκτελέσει τρία προγράμματα ακροβατικών ελιγμών: Ένα Υψηλό (High), ένα Μεσαίο (Low) και ένα Χαμηλό (Flat).</p>
      <p>Πιο συγκεκριμένα έχουμε :</p>
      <ul>
        <li>Υψηλή Επίδειξη (High Show): Ελάχιστο ύψος βάσης νεφών 7000 πόδια πάνω από το έδαφος (AGL), οριζόντια ορατότητα 5 χιλιόμετρα.</li>
        <li>Μεσαία Επίδειξη (Low Show): Ελάχιστο ύψος βάσης νεφών 2500 πόδια πάνω από το έδαφος (AGL), οριζόντια ορατότητα 5 χιλιόμετρα.</li>
        <li>Χαμηλή Επίδειξη (Flat Show): Ελάχιστο ύψος βάσης νεφών 1500 πόδια πάνω από το έδαφος (AGL) και οριζόντια.</li>
      </ul>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>