<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s11-possibili-varianti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T13:46:00+00:00"/>
    <meta property="og:title" content="Samsung Galaxy S11: saranno 5 le varianti disponibili?"/>
    <meta property="og:description" content="Diffuse alcune indiscrezioni dedicate a Samsung Galaxy S11: lo smartphone potrebbe essere in ben cinque diverse varianti."/>
  </head>
  <body>
    <article>
      <h1>Samsung Galaxy S11: saranno 5 le varianti disponibili?</h1>
      <address><time datetime="2019-11-10T13:46:00+00:00">10 Nov 2019, 13:46</time> by <a rel="author">Biagio Petronaci</a></address>
      <p>Sul web sono trapelate ulteriori <b>indiscrezioni</b> dedicate a <b>Samsung Galaxy S11</b>. Secondo l’utente di Twitter <i><a href="https://twitter.com/evleaks/status/1192975629148475393">@evleaks</a></i>, saranno ben <b>5 le varianti</b> del prossimo top di gamma Samsung.</p>
      <p>Indubbiamente, Samsung Galaxy S11 sarà uno dei principali attori della prossima generazione di smartphone. Giunti oramai quasi alla fine del 2019, sono sempre più numerose le <b>voci</b> che riguardano le specifiche tecniche del dispositivo di punta. Tra le pagine di <i>Tom’s Hardware</i> abbiamo più volte parlato di queste<b> possibili innovazioni</b>, come il processore <a href="https://www.tomshw.it/smartphone/samsung-galaxy-s11-trapelate-alcune-specifiche-tecniche/">Qualcomm Snapdragon 865, la tipologia di RAM LPDDR5</a>, la <a href="http://www.tomshw.it/smartphone/samsung-indizi-smartphone-fotocamera-108-mp/">fotocamera da 108 MP</a> e il <a href="https://www.tomshw.it/smartphone/samsung-il-galaxy-s11-si-potra-controllare-senza-toccarlo/">controllo a distanza</a>.</p>
      <figure>
        <img src="https://www.tomshw.it/images/images/2019/11/samsung-galaxy-s11-tweet-61845.768x432.jpg"/>
      </figure>
      <p><b><i>Evan Blass</i></b>, proprio durante le scorse ore, ha pubblicato un ennesimo tweet in cui fa riferimento a ben<b> 5 diversi Galaxy S11</b>. Secondo l’esperto, troveremo dei pannelli <b>Super AMOLED</b> da 6,2″, 6,7″ e 6,9”, tutti con bordi curvi. Blass ha inoltre sottolineato che i modelli disponibili dovrebbero essere caratterizzati da:</p>
      <ul>
        <li>Schermo da <b>6,2 pollici</b> e connettività <b>4G</b>;</li>
        <li>Schermo da <b>6,2 pollici</b> e connettività <b>5G</b>;</li>
        <li>Schermo da <b>6,7 pollici</b> e connettività <b>4G</b>;</li>
        <li>Schermo da <b>6,7 pollici</b> e connettività <b>5G</b>;</li>
        <li>Schermo da <b>6,9 pollici</b> e connettività <b>5G</b>.</li>
      </ul>
      <p>La fonte è molto attendibile e, di conseguenza, vi sono concrete possibilità che siano proprio queste le varianti del prossimo top di gamma della società coreana. I <b>nomi</b> e le <b>caratteristiche tecniche</b> sono ancora un mistero, anche se la presentazione ufficiale dovrebbe avvenire durante il prossimo febbraio.</p>
      <blockquote>Honor View 20, con 6 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/4aLF8">questo indirizzo</a>.</blockquote>
    </article>
  </body>
</html>