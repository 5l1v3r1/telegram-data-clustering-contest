<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1985101/l%C3%BCbnan-avn-finans-krizini-kontrol-alt%C4%B1na-almaya-%C3%A7al%C4%B1%C5%9F%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T13:00:00+00:00"/>
    <meta property="og:title" content="Lübnan: Avn finans krizini kontrol altına almaya çalışıyor"/>
    <meta property="og:description" content="Lübnan makamları, finansal kriz sebebiyle ortaya çıkan bankacılık prosedürlerinin aksaması sorununu çözmeye çalışıyor. Baabda Cumhurbaşkanlığı Sarayı’nda düzenlenen finansal toplantı, mevduatların bankalarda korunduğu, paniğe gerek olmadığı ve kamu s"/>
  </head>
  <body>
    <article>
      <h1>Lübnan: Avn finans krizini kontrol altına almaya çalışıyor</h1>
      <address>
        <time datetime="2019-11-10T13:00:00+00:00">10 Nov 2019, 13:00</time>
      </address>
      <p>Lübnan makamları, finansal kriz sebebiyle ortaya çıkan bankacılık prosedürlerinin aksaması sorununu çözmeye çalışıyor.<br/><br/>Baabda Cumhurbaşkanlığı Sarayı’nda düzenlenen finansal toplantı, mevduatların bankalarda korunduğu, paniğe gerek olmadığı ve kamu sektörü çalışanlarının maaşlarının önümüzdeki iki ay boyunca güvence altına alındığına dikkat çekildi.<br/><br/>Baabda Sarayı’nda Cumhurbaşkanı Mişel Avn başkanlığında ve Maliye Bakanı Ali Hasan Halil, Ekonomi ve Ticaret Bakanı Mansur Battiş, Cumhurbaşkanlığı İşleri Devlet Bakanı Selim Cerisati, Lübnan Merkez Bankası Başkanı Riyad Selame, Bankalar Birliği Başkanı ve üyelerinin de katılımıyla finansal meselelerle ilgili bir toplantı düzenlendi.<br/><br/>Bankalar Birliği Başkanı Selim Safir, Maliye, Ekonomi Bakanlarının, Merkez Bankası Başkanının ve kendisinin nakit durumu ve bankacılık koşullarını takip ettiğini söylerken belirtirken, gerektiğinde olası bir karışıklığı ya da yanlış haberi önlemek üzere açıklayıcı bir bildiği yayınlanması gerektiğini söyledi. Safir ayrıca, finans sahiplerinin mallarının korunduğunu ve yaşananların bir ödeme sorunu olmadığını, bu yüzden de panik yapılmaması gerektiğini vurguladı.<br/><br/>Toplantı sırasında Merkez Bankası Başkanı Riyad Selame’nin parasal ve ekonomik istikrarı koruması, bankacılık sistemini korumak için gerekli önlemleri alması ve gerektiğinde pratik çözümler ortaya koyması gerektiği belirtildi. Aynı şekilde Başkandan, ekonomik ve toplumsal koşullarını sürdürmek için özellikle de küçük mevduat sahiplerinin ihtiyaç yönetimini kolaylaştırmaları istendi.<br/><br/>Maliye Bakanı Ali Hasan Halil, yaptığı açıklamada “Maaşlar, Kasım ve Aralık boyunca güvence altında. Eurobond kazanımları ertelenebilir” dedi. Ekonomi Bakanı da “İlaçlar, yakıt ve un için kredi sağlandı” ifadelerini kullandı. Bankalar, salı günü kapılarını normal şekilde açacak. Bankacılık prosedürlerine itiraz eden mevduat sahipleri tarafından bazı bankalarda yaşanan güvenlik sorunları çerçevesinde banka çalışanları da yarın (11 Kasım) banka şubelerindeki meslektaşların görüşlerine başvurmak üzere olağanüstü bir toplantı düzenleyecek.<br/><br/>Bankacılık prosedürleri, Lübnan ekonomi sektöründe ek krizler ortaya koydu. Ülkedeki petrol türevlerinin mevcudiyeti kriziyle tehdit eden yakıt sektörüne de genişledi. Stokların tükenmesi dolayısıyla benzin istasyonları kapanmaya başladı ve kapanmayan istasyonlar ise yakıt paylaşımına yöneldi. Bazı dağıtım istasyonları, benzinlerin tükendiği bahanesiyle Baalbek ve civar bölgelerdeki hortumlarını rafa kaldırdı. Dizel yakıtın fiyatı, 4 bin Lübnan lirası zamlandı.<br/><br/>Lübnan’daki kriz, yalnızca bunlarla sınırlı değil. Öyle ki Telefon Mağazaları Sahipleri Birliği’nin Kurucu Heyeti, İletişim Bakanlığı’nın Lübnan lirasıyla faaliyet gösterme kararına rağmen, telefon kartlarını Lübnan lirasıyla sahiplerine teslim etmeyi reddetti. Bu çerçevede Lübnan’daki tüm temsilciler, mağaza sahiplerinin aleyhine düzenlenen eylemlerin devam etmesi hususunda uyarıda bulundu.</p>
    </article>
  </body>
</html>