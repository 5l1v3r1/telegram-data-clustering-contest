<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/615957/%D8%A2%DB%8C%D8%A7-%D9%85%DB%8C%E2%80%8C%D8%AA%D9%88%D8%A7%D9%86%DB%8C%D9%85-%D8%AD%DB%8C%D9%88%D8%A7%D9%86%D8%A7%D8%AA-%D8%B1%D8%A7-%D8%A8%D8%A7-%D8%AE%D9%88%D8%AF%D9%85%D8%A7%D9%86-%D8%A8%D9%87-%D9%87%D9%88%D8%A7%D9%BE%DB%8C%D9%85%D8%A7-%D8%A8%D8%A8%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T13:05:00+00:00"/>
    <meta property="og:title" content="آیا می‌توانیم حیوانات را با خودمان به هواپیما ببریم؟"/>
    <meta property="og:description" content="اگر کنجکاو هستید که چطور می‌توانید حیوان خانگی خود را همراهتان داشته باشید، این مقاله را تا آخر بخوانید."/>
  </head>
  <body>
    <article>
      <h1>آیا می‌توانیم حیوانات را با خودمان به هواپیما ببریم؟</h1>
      <address>
        <time datetime="2019-11-10T13:05:00+00:00">10 Nov 2019, 13:05</time>
      </address>
      <p>
        <i>اگر کنجکاو هستید که چطور می‌توانید حیوان خانگی خود را همراهتان داشته باشید، این مقاله را تا آخر بخوانید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>این روزها خیلی از افراد از حیوانات خانگی نگهداری می‌کنند. بعد از خرید <a href="https://www.alibaba.ir/flights/THR-MHD">بلیط هواپیما تهران مشهد</a> از علی بابا، این سوال در ذهن ایجاد می‌شود که آیا می‌توانیم حیوان خانگی خودمان را همراه خود ببریم؟ بله این امکان وجود دارد، اما با شرایط ویژه و قوانینی که باید خیلی خوب آنها را رعایت کرد.</p>
      <p>اگر کنجکاو هستید که چطور می‌توانید حیوان خانگی خود را همراهتان داشته باشید، این مقاله را تا آخر بخوانید.</p>
      <figure>
        <img src="https://aftabnews.ir/files/fa/news/1398/8/19/357479_238.jpg"/>
      </figure>
      <p>
        <b>می‌توانم حیوان خانگی خود را به داخل کابین هواپیما ببرم؟</b>
      </p>
      <p>نه نمی‌توانید این کار را انجام بدهید. بردن حیوانات خانگی در کابین هواپیما ممنوع است. البته بسته به ایرلاین ممکن است این قانون تغییر کند، اما در ایران نمی‌شود چنین کاری انجام داد. حتما می‌پرسید پس از چه راهی باید حیوان خانگی‌مان را به داخل هواپیما ببریم؟</p>
      <p>
        <b>شرایط پذیرش حیوان خانگی در سفر هوایی</b>
      </p>
      <p>برای این کار باید موارد زیر را رعایت کنید:<br/><br/>• قبل از هر چیزی با فرودگاه و ایرلاینی که بلیط هواپیما را از آن خریده‌اید، تماس بگیرید و از امکان بردن حیوان خانگی در هواپیما اطمینان حاصل کنید. قوانین همیشه در حال تعییر هستند، به خصوص در کشورمان که این مسائل با حساسیت ویژه‌ای دنبال می‌شوند</p>
      <p>• قوانین و دستورالعمل‌های بردن حیوانات خانگی، در یک آیین‌نامه بین‌المللی به اسم «AVIH» که به تصویب یاتا رسیده نوشته شده‌اند. شما باید یک روز قبل از پرواز، فرم‌ها را از دفاتر فروش بلیط تهیه کنید و قبل از پرواز برای پذیرش تحویل دهید. برای پروازهای خارجی و داخلی این کار باید حداقل به ترتیب 3 و 2 ساعت قبل از سوار شدن به هواپیما انجام شود<br/>• نمی‌توان حیوانات خانگی را در هر سنی با خود به سفر هوایی برد. باید حداقل 10 هفته از سن حیوان گذشته باشد. در هر پرواز می‌توانید نهایتا 2 قلاده سگ یا گربه و 10 عدد پرنده همراه خود ببرید.</p>
      <p>• حیوان خانگی شما باید گواهی سلامت داشته باشد. در غیر این صورت هواپیمایی آن را قبول نمی‌کند. داشتن کارت شناسایی برای حیوانات هم الزامی ‌است.</p>
      <p>
        <b>توصیه‌هایی برای همراه داشتن حیوان خانگی در سفر با هواپیما</b>
      </p>
      <figure>
        <img src="https://aftabnews.ir/files/fa/news/1398/8/19/357480_541.jpg"/>
      </figure>
      <p>بردن حیواناتی مثل سگ و گربه در هواپیما مشکلات خاص خودش را دارد، اما با رعایت نکاتی می‌توان این کار را راحت تر انجام داد:</p>
      <p>• بهتر است چند ساعت قبل از پرواز به حیوان خانگی خود غذای سبک بدهید. اگر خوراک حیوان مناسب نباشد، در طول سفر دچار مشکل شده و مشکلات زیادی به وجود می‌آید</p>
      <p>• اگر سفر هوایی بیشتر از دو ساعت طول می‌کشد، حتما در قفس حیوان ظرف آب مناسب بگذارید</p>
      <p>• همیشه قبل از هر چیزی دمای هوا را چک کنید. حیوانات در شرایط بیش از حد سرد یا گرم، نمی‌توانند به مدت طولانی یکجا بمانند. بعضی از ایرلاین‌های خارجی در دمای کمتر از 7 و بیشتر از 30 درجه حیوانات خانگی را پذیرش نمی‌کنند</p>
      <p>• هنگام سفر با حیوانات در خرید بلیط هواپیما بیشتر دقت کنید. بلیط یکسره بهترین گزینه برای شرایط این چنینی است. اگر وسط راه هواپیما توقف داشته باشد، امکان اذیت شدن و آسیب دیدن حیوان هنگام جابه‌جایی وجود دارد</p>
      <p>• بهتر است زودتر خودتان را به فرودگاه برسانید. به خاطر شرایط ویژه‌ای که دارید، ممکن است مسائلی پیش بیاید. برای حل کردنشان باید وقت کافی داشته باشید</p>
      <p>• اگر حیوان خانگی شما خیلی گران‌قیمت است، بهتر است قبل از خرید بلیط هواپیما درباره امکان بردن آن با ایرلاین صحبت کنید. بعضی از شرکت‌ها چنین حیواناتی را قبول نمی‌کنند</p>
      <p>یک سوال دیگر هم حتما در ذهن شما آمده است. اینکه چطور باید حیوان را تحویل هواپیما بدهیم؟ آیا برای این کار به جعبه یا بسته‌بندی خاصی نیاز است؟</p>
      <p><b>جعبه یا قفس استاندارد برای بردن حیوانات خانگی در هواپیما</b><br/><br/>نمی‌توانید با هر شکل و شرایطی حیوان را به قسمت بار هواپیما تحویل دهید. جعبه یا قفس حیوان شما باید:</p>
      <p>• ابعاد مناسبی داشته باشد. به طوری که حیوان بتواند به راحتی در آن بایستد</p>
      <p>• از سه جهت راه هوا داشته باشد تا حیوان از نظر تنفسی دچار مشکل نشود</p>
      <p>• غیر قابل فرار باشد. یعنی حیوان نتواند تحت هیچ شرایطی از قفسش بیرون برود</p>
      <p>• غیر قابل نفود باشد. نباید آب یا مایعات دیگر از جعبه یا قفس چکه کنند</p>
      <p>• در جعبه حتما قفل داشته باشد. قفس نباید چرخ داشته باشد و راحت حرکت کند</p>
      <p>در ضمن فقط تا 3 حیوان حداکثر 6 ماهه (وزن حدود 4 کیلوگرم) را می‌توانید در یک قفس بگذارید.</p>
      <p>
        <b>جمع‌بندی</b>
      </p>
      <p><a href="https://www.humanesociety.org/resources/travel-safely-your-pet-car-airplane-ship-or-train">بردن حیوانات خانگی در هواپیما</a> این روزها کاری عادی و بسیار معمول است. تنها شما نیستید که قصد دارید سگ یا گربه خود را به مسافرت ببرید.</p>
      <p>با رعایت قوانین و رعایت دستورالعمل‌های موجود، می‌توان بدون دردسر این کار را انجام داد. پس نگران نباشید و فقط بعد از خرید بلیط هواپیما، کارهای لازم برای بردن حیوان خانگی خود را انجام بدهید.</p>
    </article>
  </body>
</html>