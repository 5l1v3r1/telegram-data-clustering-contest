<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/verificari-la-constanta-dupa-ce-un-primar-a-fost-fotografiat-cand-da-bani-unui-presedinte-de-sectie-18563343"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T13:48:00+00:00"/>
    <meta property="og:title" content="Verificări la Constanţa după ce un primar a fost fotografiat când dă bani unui preşedinte de secţie"/>
    <meta property="og:description" content="Verificări au început la Constanţa după ce un primar a fost fotografiat în timp ce dădea bani preşedintelui unei secţii de votare."/>
  </head>
  <body>
    <article>
      <h1>Verificări la Constanţa după ce un primar a fost fotografiat când dă bani unui preşedinte de secţie</h1>
      <address><time datetime="2019-11-10T13:48:00+00:00">10 Nov 2019, 13:48</time> by <a rel="author" href="https://www.zf.ro/autor/andrei-leonte" target="_blank">Andrei Leonte</a></address>
      <p>Verificări au început la Constanţa după ce un primar a fost fotografiat în timp ce dădea bani preşedintelui unei secţii de votare.</p>
      <p>Potrivit reprezentanţilor Ministerului de Interne, la Constanţa se fac verificări după ce în spaţiul public au apărut fotografii cu o persoană care ar fi oferit bani unui preşedinte al unei secţii de votare.</p>
      <p>„Referitor la imaginile apărute în spaţiul public cu privire la un eveniment produs într-o secţie de votare din localitatea Furnica, vă comunicăm faptul că ne-am autosesizat şi efectuăm verificări cu privire la situaţia de fapt”, au anunţat şi reprezentanţii IPJ Constanţa.</p>
      <p>Surse locale spun că cel fotografiat este primarul PSD al comunei Dumbrăveni, care a avut o discuţie cu preşedintele unei secţii de votare, în faţa secţiei, după care a scos bani din buzunar şi i i-a dat.</p>
      <p>Până la această oră, primarul comunei Dumbrăveni nu a putut fi contactat.</p>
    </article>
  </body>
</html>