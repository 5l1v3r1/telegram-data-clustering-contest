<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639239/%D9%87%D9%85%D9%87-%D8%B7%D8%B1%D9%81%E2%80%8C%D9%87%D8%A7-%D8%A8%D9%87-%D8%AA%D9%88%D8%A7%D9%81%D9%82-%D8%B3%D9%88%D8%A6%D8%AF-%D9%BE%D8%A7%DB%8C%D8%A8%D9%86%D8%AF-%D8%A8%D8%A7%D8%B4%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T13:47:00+00:00"/>
    <meta property="og:title" content="همه طرف‌ها به توافق سوئد پایبند باشند"/>
    <meta property="og:description" content="رئیس تیم ناظران سازمان ملل در یمن بر لزوم پایبندی تمامی طرف‌های یمنی به توافق «استکهلم» سوئد تأکید کرد و تمامی طرف‌ها را به کار مشترک فراخواند."/>
  </head>
  <body>
    <article>
      <h1>
        <a href="https://www.bultannews.com/fa/news/639239/%D9%87%D9%85%D9%87-%D8%B7%D8%B1%D9%81%E2%80%8C%D9%87%D8%A7-%D8%A8%D9%87-%D8%AA%D9%88%D8%A7%D9%81%D9%82-%D8%B3%D9%88%D8%A6%D8%AF-%D9%BE%D8%A7%DB%8C%D8%A8%D9%86%D8%AF-%D8%A8%D8%A7%D8%B4%D9%86%D8%AF">همه طرف‌ها به توافق سوئد پایبند باشند</a>
      </h1>
      <h2>رئیس تیم ناظران سازمان ملل در یمن بر لزوم پایبندی تمامی طرف‌های یمنی به توافق «استکهلم» سوئد تأکید کرد و تمامی طرف‌ها را به کار مشترک فراخواند.</h2>
      <address><time datetime="2019-11-10T13:47:00+00:00">10 Nov 2019, 13:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «آبهیجیت گوها» رئیس هندی تیم ناظران سازمان ملل در یمن از تمامی طرف‌ها خواست به توافق «استکهلم» پایبند باشند و از هر اقدامی در تناقض با این توافق دست بردارند.</p>
      <p>بر اساس گزارش شبکه «المیادین»، در بیانیه‌ای صادر شده به این منظور آمده است: ایجاد پنج پست دیدبانی در خطوط مقدم در کاهش قابل ملاحظه خشونت در الحدیده نقش داشته اما ایجاد استحکامات جدید، تحریک نیروها و استفاده از پهپاد، همگی متناقض با توافقات میان طرفین است.</p>
      <p>گوها در ادامه تمامی طرف‌ها را به کار مشترک بر پایه حسن نیت برای تعامل با حوادثی شد که ممکن است باعث خشونت شود.</p>
      <p>طرف‌های یمنی در دسامبر ۲۰۱۸ پس از مذاکراتی در استکهلم سوئد به توافقی دست پیدا کردند که بر اساس آن این موارد رعایت شود: آتش بس در بندر و شهر «الحدیده» و بندرهای الصلیف و رأس عیسی؛ بازاستقرار نیروهای مشترک در سه بندر یاد شده؛ التزام به عدم بکارگیری هر تجهیزات نظامی از سوی دو طرف و تحویل گزارش‌های هفتگی رئیس کمیته هماهنگی به دبیرکل سازمان ملل درباره اجرای این توافق.</p>
      <p>حدود دو ماه پیش، با نظارت سازمان ملل و به منظور تثبیت عملی آتش‌بس در الحدیده یمن اولین پست دیدبانی مشترک میان نیروهای دولت مستعفی یمن و انصارالله یمن ایجاد شد  و روند ایجاد پنج پست طی حدودا یک هفته تکمیل شد.</p>
    </article>
  </body>
</html>