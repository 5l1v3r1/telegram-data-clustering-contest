<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639207/%D8%A7%D9%86%D8%B3%D8%AF%D8%A7%D8%AF-%D9%85%D8%AD%D9%88%D8%B1-%D9%87%D8%B1%D8%A7%D8%B2-%D8%A7%D8%B2-%D9%81%D8%B1%D8%AF%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:59:00+00:00"/>
    <meta property="og:title" content="انسداد محور هراز از فردا"/>
    <meta property="og:description" content="مقام مسئول مرکز مدیریت راه‌ها گفت: محور هراز ‌از روز 20 آبان تا 21 آبان 98، از ساعت 8 تا 17، به‌ دلیل اجرای عملیات حفاری مسدود است."/>
  </head>
  <body>
    <article>
      <h1>
        <a href="https://www.bultannews.com/fa/news/639207/%D8%A7%D9%86%D8%B3%D8%AF%D8%A7%D8%AF-%D9%85%D8%AD%D9%88%D8%B1-%D9%87%D8%B1%D8%A7%D8%B2-%D8%A7%D8%B2-%D9%81%D8%B1%D8%AF%D8%A7">انسداد محور هراز از فردا</a>
      </h1>
      <h2>مقام مسئول مرکز مدیریت راه‌ها گفت: محور هراز ‌از روز 20 آبان تا 21 آبان 98، از ساعت 8 تا 17، به‌ دلیل اجرای عملیات حفاری مسدود است.</h2>
      <address><time datetime="2019-11-10T11:59:00+00:00">10 Nov 2019, 11:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ایمان <b>محرابی‌نیا </b>در تشریح آخرین وضعیت <b>ترافیک</b>ی <b>جاده‌ها</b>ی کشور‌، اظهار کرد: در حال حاضر رصد تردد در جاده‌ها از طریق 794 دستگاه دوربین نظارت تصویری و 22‌28 دستگاه ترددشمار انجام می‌شود.</p>
      <p>مسؤول سالن عملیات مرکز مدیریت راه‌ها بیان کرد: طبق‌ آخرین اطلاعات حاصل از رصد 2228 دستگاه ترددشمار جاده‌ای، در شبانه‌روز گذشته کل تردد ثبت شده در جاده‌ها، نسبت به روز قبل‌‌‌‌‌ ‌وز قبل 17.7 درصد کاهش نشان می‌دهد؛ در همین مدت همچنین سهم <b>وسایل نقلیه</b> سنگین در ترافیک راه‌ها 13.9 درصد، بیشترین تردد بین ساعات 17 تا 18 و کمترین تردد بین ساعات 1 تا 2  صبح ثبت شد.</p>
      <p>
        <b>* آزادراه‌‌ ‌‌کرج-تهران‌ پرترددترین جاده‌‌ کشور</b>
      </p>
      <p>محرابی‌نیا اظهار کرد: در ‌24 ساعت گذشته بیشترین تردد در‌ آزادراه ‌کرج-تهران، آزادراه قزوین-کرج و آزادراه ‌کرج‌-قزوین،‌ ثبت شد.</p>
      <p>
        <b>‌* آخرین وضعیت ترافیکی ‌محورهای منتهی به شمال کشور</b>
      </p>
      <p>مسؤول سالن عملیات مرکز مدیریت راه‌ها اظهار داشت: طبق اطلاعات دوربین‌های نظارت تصویری، هم‌اکنون ‌در مسیر رفت و برگشت محورهای هراز، کندوان، فیروزکوه‌ و آزادراه قزوین-رشت تردد روان است.</p>
      <p>وی اضافه کرد: دوربین‌های نظارت تصویری ‌ترافیک سنگین در آزادراه قزوین-کرج مقاطع پل کلاک، ساسانی و پایانه شهید کلانتری نشان می‌دهد<br/><br/>مسؤول سالن عملیات مرکز مدیریت راه‌ها با اشاره به اینکه در محورهای شمالی کشور هیچگونه مداخلات جوی گزارش نشده است، از بارش باران در محورهای استان‌ هرمزگان خبر داد.</p>
      <p>
        <b>* انسداد پنج جاده ‌به دلیل نبود ایمنی</b>
      </p>
      <p>محرابی‌نیا اظهار کرد: ‌در حال حاضر جاده فرعی شمشک - دیزین‌، محور رامیان- اولنگ - شاهرود، محور قدیم خرم‌آباد-پل دختر‌، محور شهداد-اندوهجرد و جاده شهداد-نهبندان‌‌ به دلیل نبود ایمنی کافی مسدود است.</p>
      <p>وی یادآور شد: ‌محور هراز ‌در محدوده جاده شکسته از روز 20 آبان تا 21 آبان 98،  از ساعت 8 تا 17، به‌ دلیل اجرای عملیات حفاری و انجام آزمایشات ژئوالکتریک و ژئوتکنیک در کیلومتر 12 الی 400+12، ‌مسدود است و تردد از محورهای جایگزین فیروزکوه و چالوس انجام می‌شود.</p>
      <p>مسؤول سالن عملیات مرکز مدیریت راه‌ها افزود: محور هراز در محدوده پیچ ابتهاج ‌از مورخ 20 آبان تا 21 آبان و همچنین 27 آبان تا 28 آبان 98 از ساعت 8 تا 17، به‌ دلیل اجرای عملیات اصلاح قوس جاده و ایمن سازی در کیلومتر 300+89 الی 450+89، ‌مسدود است و تردد از محورهای جایگزین فیروزکوه و چالوس انجام می‌شود.</p>
      <p>محرابی‌نیا اظهار کرد: محور هراز در محدوده تونل وانا‌ از مورخ 20 آبان تا 21 آبان 98 از ساعت 8 تا 17، به‌ دلیل اجرای عملیات تعمیر و نگهداری سیستم روشنایی و تهویه تونل‌ در کیلومتر 65 تا 500+65‌ مسدود است و تردد از محورهای جایگزین فیروزکوه و چالوس انجام می‌شود.</p>
    </article>
  </body>
</html>