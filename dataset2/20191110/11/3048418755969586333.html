<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/10/ook-al-kwetsend-want-seksistisch-apple-card/"/>
    <meta property="og:site_name" content="ThePostOnline"/>
    <meta property="article:published_time" content="2019-11-10T11:04:00+00:00"/>
    <meta property="og:title" content="Ook al kwetsend want seksistisch: Apple Card"/>
    <meta property="og:description" content="Vrouw mag minder lenen dan man, schijnt"/>
  </head>
  <body>
    <article>
      <h1>Ook al kwetsend want seksistisch: Apple Card</h1>
      <h2>Vrouw mag minder lenen dan man, schijnt</h2>
      <address><time datetime="2019-11-10T11:04:00+00:00">10 Nov 2019, 11:04</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Er komt een onderzoek naar de algoritmes die voor de nieuwe Apple Card bepalen hoe hoog het krediet kan zijn. Dat volgt op een reeks tweets waarin het bedrijf wordt beschuldigd van seksisme.</p>
      <p>Technisch ondernemer David Heinemeier Hansson begon donderdag met een reeks tweets waarin hij schreef dat de Apple Card hem twintig keer zoveel krediet wilde geven als zijn vrouw, hoewel ze gezamenlijk belasting betalen en zijn vrouw kredietwaardiger is dan hij.</p>
      <p>Hij kreeg steun van nota bene Apple-oprichter Steve Wozniak, die tien keer zoveel mag lenen als zijn vrouw. “We hebben geen aparte bankrekeningen en afzonderlijke eigendommen”, twitterde Wozniak, die Apple in 1983 verliet.</p>
      <p>De New Yorkse dienst voor financiële zaken gaat het onderzoek doen, dat zich richt op het creditcardbeleid van Goldman Sachs, de leverancier van de Apple Card.</p>
      <p>
        <i>Anp</i>
      </p>
    </article>
  </body>
</html>