<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546139.html/%D8%B8%D8%B1%D9%81%DB%8C%D8%AA-----%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%B5%D8%A7%D8%AF%D8%B1%D8%A7%D8%AA-%D8%A8%D9%87-%DA%A9%D8%B4%D9%88%D8%B1-%D9%87%D8%A7%DB%8C-%D9%87%D9%85%D8%B3%D8%A7%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T11:42:00+00:00"/>
    <meta property="og:title" content="ظرفیت ۳۰۰ میلیارد دلاری صادرات به کشور‌های همسایه"/>
    <meta property="og:description" content="یحیی آل‌اسحاق در گفت‌وگو با فارس، گفت: یکی از اهداف دولت جمهوری اسلامی ایران توسعه تجارت با 15 کشور همسایه است زیرا این کشورها با جمعیتی حدود 500 تا 600 میلیون نفر ظرفیت صادراتی 250 تا 300 میلیارد دلاری را برای ما فراهم می‌کند."/>
  </head>
  <body>
    <article>
      <h1>ظرفیت ۳۰۰ میلیارد دلاری صادرات به کشور‌های همسایه</h1>
      <address>
        <time datetime="2019-11-10T11:42:00+00:00">10 Nov 2019, 11:42</time>
      </address>
      <p>یحیی آل‌اسحاق در گفت‌وگو با فارس، گفت: یکی از اهداف دولت جمهوری اسلامی ایران توسعه تجارت با 15 کشور همسایه است زیرا این کشورها با جمعیتی حدود 500 تا 600 میلیون نفر ظرفیت صادراتی 250 تا 300 میلیارد دلاری را برای ما فراهم می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رئیس اتاق مشترک ایران و عراق افزود: اگر این ظرفیت را با کل مبادلات اقتصادی غیر نفتی که در حال حاضر حدود 70 تا 80 میلیارد دلار است مقایسه کنیم خواهیم دید که توسعه صادرات به کشورهای همسایه حدود 3 برابر درآمد فعلی صادراتی برای ما درآمد خواهد داشت. </p>
      <p>  وی با بیان اینکه استراتژی تجاری یکی از نکات مهم توسعه اقتصادی، سیاسی و اجتماعی کشور  افزود: توسعه روابط تجاری با کشورهای همسایه علاوه بر رفع نیازهای اقتصادی نقش کلیدی در امنیت ملی دارد.    آل اسحاق در ادامه با اشاره به کشور سوریه به عنوان یک ظرفیت صادراتی در بین کشورهای همسایه بیان داشت: دوران بازسازی سوریه یک فرصت بزرگ تجاری برای ایران خواهد بود.    وی بیان داشت: با توجه به روابط حسنه سیاسی بین ایران و سوریه می‌توان روابط خوب تجاری بین دو کشور را رقم زد.    * ظرفیت صادراتی 15 میلیارد دلاری برق به کشورهای همسایه   این فعال اقتصادی با بیان اینکه سوریه در حال دستیابی به شرایط عادی است‌، گفت: فقط در بخش برق می‌توان سالانه 15 میلیارد دلار صادرات به کشورهای همسایه  و سایر کشورهایی مثل هند داشته باشیم.    آل اسحاق با بیان اینکه کشور سوریه از قابلیت‌های صادراتی مانند عراق برخوردار است، بیان داشت: با فراهم آوردن برخی زیرساخت‌ها حمل و نقل و مسیرهای انتقال کالا قطعا می‌توان به صادراتی بسیار خوبی به این کشور دست یافت.    وی با اشاره به اینکه در حال حضر 7 میلیون زائر ایرانی و عراقی در سال بین دو کشور ایران و عراق سفر می‌کنند، گفت: همین وضعیت بین ایران و سوریه هم می تواند برقرار شود زیرا تشنگان زیارت حضرت زینب (س)‌ بسیارند و به محض اینکه این فرصت فراهم شود قطعا این روابط هم شکل می گیرد. </p>
    </article>
  </body>
</html>