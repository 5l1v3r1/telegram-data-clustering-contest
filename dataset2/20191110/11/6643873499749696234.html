<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/jdxJPo/Rema-rotten-skutt"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T11:59:57+00:00"/>
    <meta property="og:title" content="Rema-rotten skutt"/>
    <meta property="og:description" content="Rotten som tok seg inn i REMA 1000-butikken er død, men det søkes videre etter slektninger."/>
  </head>
  <body>
    <article>
      <h1>Rema-rotten skutt</h1>
      <h2>Rotten som tok seg inn i REMA 1000-butikken er død, men det søkes videre etter slektninger.</h2>
      <address><time datetime="2019-11-10T11:59:57+00:00">10 Nov 2019, 11:59</time> by <a rel="author">Cathrine Krane Hansen</a></address>
      <p>Den mye omtalte rotten i Xhibition ble tatt av dage natt til søndag.</p>
      <p>– Rotten er eliminert, sier Raymond Njøten, operativ leder i AWD Tjenestehund AS.</p>
      <p>– <a href="https://www.ba.no/nyheter/skadedyr/rema-1000/xhibiton-rotten-ble-skutt-i-natt/s/5-8-1171999">Ifølge BA</a> ble den skutt?</p>
      <p>– Vi brukte vanlig prosedyre, men nå er vi midt i et nytt søk, sa en travel Njøten til BT søndag.</p>
      <h3>– Slipper sjelden unna</h3>
      <p><a href="https://www.bt.no/nyheter/lokalt/i/K3XRP6/rema-butikk-stengt-etter-rottefunn">Lørdag ettermiddag</a> ble det klart at rotten, som først ble observert i kjøpesenterets kameraer fredag, hadde kommet seg inn via en kulvert (nedgravd tunnel) med et hull, som ble gravd frem tidligere denne uken.</p>
      <p>Denne tunnelen har vært helt tett inntil nå. Rotten må ha kommet seg inn gjennom et hull på cirka 30 ganger 30 centimeter.</p>
      <p>Det var hunden Mica Jojo som søkte opp rotten. Da rotten ble funnet søndag, hadde hunden vært i arbeid siden fredag kveld.</p>
      <p>– De slipper sjelden unna. Men det er vanskeligere når det er et vanvittig areal å gjemme seg på, sier Njøten.</p>
      <h3>Søkte videre</h3>
      <p>Rotten gjemte seg i samme området der den trolig hadde kommet seg inn.</p>
      <p>– Dette er hunder som er spesialtrent på oppgaven å finne levende rotter og mus. For hundene er dette bare kjempegøy. Mica har holdt på med dette i seks år, sier Njøten, som er hundeføreren til Mica.</p>
      <p>Etter rottens dødsfall, ble det søkt gjennom senteret på nytt.</p>
      <p>– Vi gjorde ingen ny funn under det siste søket. Vi føler oss trygge og sikre på at det ikke er flere rotter på senteret nå, sier Njøten.</p>
      <h3>– Åpner nok mandag</h3>
      <p>Ifølge uteieleder Ole Warberg ved senteret er alle åpninger inn til senteret tettet og problemet skal være løst.</p>
      <p>– Ingen andre rotter er observert av kamera eller sporhunder. REMA 1000 på Xhibition vil nok åpne mandag morgen, melder senterets utleieleder.</p>
      <figure>
        <img src="https://images.sacdn.no/v2/images/21d17bd8-bb3a-4431-994a-839ade87ce85?fit=crop&amp;h=1268&amp;w=1900&amp;s=7f6a16a6cad14b2ac2e5dfa9a8e3e974f787bda6"/>
        <figcaption>TRAVELT: Det ble alt annet enn en rolig helg for Ole Warberg, uteieleder ved senteret, takket være den lille krabaten.<cite>KLEMETSEN Fred Ivar Utsi</cite></figcaption>
      </figure>
      <p>Han synes det har vært mye furore for en liten tass, men understreker at alle nå er fornøyde og at matvaresikkerheten er ivaretatt.</p>
      <p>Njøten i skadedyrfirmaet bekrefter ta det er trygt å åpne mandag.</p>
      <p>– Det er klart ifølge vår vurdering, sier Njøten.</p>
      <related>
        <h4>Les også</h4>
        <a href="https://www.bt.no/nyheter/lokalt/i/K3XRP6/rema-butikk-stengt-etter-rottefunn"/>
        <a href="https://www.bt.no/bolig/i/e8e239/selger-fikk-hjelp-mot-rotteproblemene-men-rottene-var-ikke-borte"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/innenriks/i/9veQBw/petter-og-gunhild-stordalen-flytter-fra-hverandre"/>
        <a href="https://www.bt.no/btmagasinet/i/MRXPym/med-kajakk-gjennom-asfaltjungelen"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/g7xB8a/for-daarlig-bybanetilbud-fra-flesland"/>
        <a href="https://www.bt.no/innenriks/i/aweBrM/mandag-kan-du-se-dette-sjeldne-fenomenet-paa-himmelen"/>
      </related>
      <ol>
        <li>
          <a href="https://www.bt.no/tag/S%C3%B8k">Søk</a>
        </li>
        <li>
          <a href="https://www.bt.no/tag/Xhibition">Xhibition</a>
        </li>
      </ol>
    </article>
  </body>
</html>