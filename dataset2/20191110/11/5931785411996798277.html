<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/vazna-lekcija-za-srpkinje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T11:11:30+00:00"/>
    <meta property="og:title" content="Važna lekcija za Srpkinje"/>
    <meta property="og:description" content="Francuska – Srbija 6:0 (3:0) Mari 7′, 12′, 63′, Žeiro 31′, Katoto 52′, Aseji 90+3′ Ženska fudbalska reprezentacija Srbije poražena je u meču kvalifikacija za plasman na Prvenstvo Evrope od Francuske – 0:6 (0:3). U meču koji se igrao na novom stadionu u Bordou pred 21.277 gledalaca. Francuskinje su dominirale od prvog minuta i pokazale […]"/>
  </head>
  <body>
    <article>
      <h1>Važna lekcija za Srpkinje</h1>
      <address><time datetime="2019-11-10T11:11:30+00:00">10 Nov 2019, 11:11</time> by <a rel="author">Milos</a></address>
      <p><b>Francuska – Srbija 6:0</b> (3:0)<br/><i>Mari 7′, 12′, 63′, Žeiro 31′, Katoto 52′, Aseji 90+3′</i></p>
      <p>Ženska fudbalska reprezentacija Srbije poražena je u meču kvalifikacija za plasman na Prvenstvo Evrope od Francuske – 0:6 (0:3). U meču koji se igrao na novom stadionu u Bordou pred 21.277 gledalaca. Francuskinje su dominirale od prvog minuta i pokazale zašto su jedna od najboljih evropskih i svetskih selekcija.</p>
      <p><b>FRANCUSKA</b>: Buhađi, Renard, Tore, Karšai, Žeiro, Mari, Žovin (od 46. Katoto), Bilbo (od 69. Asei), Dali (od 62. Tini), Bati, Kaskarino.</p>
      <p><b>SRBIJA</b>: Kostić, Stevanović, Ilić (od 70. Bradić), Slović, Damjanović, Mijatović, Blagojević, Radojičić, Čanković (od 81. Filipović), Poljak, Stanković (od 46. Vuković).</p>
      <p>Odluka o pobedniku verovatno se nije dovodila u pitanje ni pre početka meča, jer snaga, brzina i tehničko-taktička obučenost su dnk francuske selekcije. Videlo se to već u uvodnim minutima utakmice kada je domaća selekcija sa dva brza gola pokazala da je apsolutni favorit naše grupe. Naše devojke su imale svoje trenutke, trudile su se da pariraju jačim domaćim igračicama, ali Francuska je uspela na kraju da ostvari ubedljivu pobedu. Bilo je na kraju ovo veliko iskustvo za našu selekciju, počev od lepog ambijenta na fenomenalnom stadionu u Bordou do fizički i tehnički dominantne domaće selekcije od koje može samo da se uči.<br/><i><br/>Fudbalski savez Srbije</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/02/26/srbija-razbila-crnu-goru/"/>
      </related>
    </article>
  </body>
</html>