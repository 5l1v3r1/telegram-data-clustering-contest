<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639197/%D8%AA%D8%AF%D8%A7%D8%B1%DA%A9-%D9%BE%D9%84%D8%A7%D8%AA%DB%8C%D9%86%DB%8C%D9%88%D9%85-%D8%A8%D8%AF%D8%A7%D9%81%D8%B2%D8%A7%D8%B1%DB%8C-%D9%BE%DB%8C%DA%86%DB%8C%D8%AF%D9%87-%D8%A8%D8%B1%D8%A7%DB%8C-%D9%88%DB%8C%D9%86%D8%AF%D9%88%D8%B2-%D8%AA%D9%88%D8%B3%D8%B7-%D9%87%DA%A9%D8%B1%D9%87%D8%A7%DB%8C-%D9%85%D8%A7%D9%87%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:36:00+00:00"/>
    <meta property="og:title" content="تدارک پلاتینیوم بدافزاری پیچیده برای ویندوز توسط هکرهای ماهر"/>
    <meta property="og:description" content="یکی از ماهرترین گروه های هکری جهان که به استفاده از فناوری های پیشرفته شهرت دارد، بدافزاری خطرناک و پیچیده را توسعه داده است."/>
  </head>
  <body>
    <article>
      <h1>
        <a href="https://www.bultannews.com/fa/news/639197/%D8%AA%D8%AF%D8%A7%D8%B1%DA%A9-%D9%BE%D9%84%D8%A7%D8%AA%DB%8C%D9%86%DB%8C%D9%88%D9%85-%D8%A8%D8%AF%D8%A7%D9%81%D8%B2%D8%A7%D8%B1%DB%8C-%D9%BE%DB%8C%DA%86%DB%8C%D8%AF%D9%87-%D8%A8%D8%B1%D8%A7%DB%8C-%D9%88%DB%8C%D9%86%D8%AF%D9%88%D8%B2-%D8%AA%D9%88%D8%B3%D8%B7-%D9%87%DA%A9%D8%B1%D9%87%D8%A7%DB%8C-%D9%85%D8%A7%D9%87%D8%B1">تدارک پلاتینیوم بدافزاری پیچیده برای ویندوز توسط هکرهای ماهر</a>
      </h1>
      <h2>یکی از ماهرترین گروه های هکری جهان که به استفاده از فناوری های پیشرفته شهرت دارد، بدافزاری خطرناک و پیچیده را توسعه داده است.</h2>
      <address><time datetime="2019-11-10T11:36:00+00:00">10 Nov 2019, 11:36</time> by <a rel="author">بولتن نیوز | bultannews.com</a></address>
      <p><b>گروه IT:</b> یکی از ماهرترین<b> گروه های هکری</b> جهان که به استفاده از فناوری های پیشرفته شهرت دارد،<b> بدافزاری خطرناک</b> و <b>پیچیده</b> را توسعه داده است.   <br/>به گزارش بولتن نیوز به نقل از دیجیاتو، گروه هک<b> «پلاتینیوم»</b> که از سال ۲۰۰۹ سرگرم هدف گرفتن دولت ها، مراکز نظامی و سیاسی در آسیا و اقیانوسیه است، به استفاده از روشی جدید روی آورده. این روش بر بدافزاری مبتنی است که محققان امنیتی کسپرسکی آن را شناسایی و <b>«تیتانیوم»</b> نام گذاشته اند.<br/><br/>تیتانیوم دارای قابلیت های متنوعی است و کار خود را طی چند مرحله انجام می دهد. در تمام این مراحل تیتانیوم رفتار<b> نرم افزارهای معمولی</b> از قبیل درایور صدا یا ابزار تولید ویدیو را تقلید کرده و خود را از دید سپرهای امنیتی و آنتی ویروس ها پنهان می کند.</p>
      <figure>
        <img src="https://www.bultannews.com/files/fa/news/1398/8/19/1194693_703.jpg"/>
      </figure>
      <p>آنطور که محققان <b>کسپرسکی</b> می گویند <b>بدافزار تیتانیوم</b> آخرین مرحله از حملات سایبری طولانی و پیچیده هکرها است. این زنجیره حمله شامل رمزنگاری، شبیه سازی رفتار نرم افزارهای عادی، آلوده سازی مموری و مجموعه ای از دراپرها است که کدهای مخرب را اجرا می کنند. یکی دیگر از ابزارهای مخفی سازی پنهان کردن داده‌ها در یک فایل <b>PNG</b> است.<br/><br/>بدافزار تیتانیوم برای آلوده سازی قربانی و انتشار از یک سیستم به سیستمی دیگر از روش های مختلفی استفاده می کند. برای مثال می توان به انترانت محلی یا آرشیو<b> SFX</b> اشاره کرد. روش سوم شامل شل کدی است که به فرایند<b> winlogon.exe</b> تزریق می شود. نتیجه نهایی بک دور پیشرفته و پنهان کاری است که می تواند:<br/><br/>    تمام فایل ها را از سیستم فایل خوانده و به سرور تحت کنترل هکر ارسال کند<br/>    فایلی را به سیستم وارد کرده یا از آن حذف کند<br/>    فایلی را به سیستم وارد کرده و اجرا کند<br/>    یک خط فرمان را اجرا کرده و نتایج را به سرور کنترل ارسال کند<br/>    پارامترهای پیکربندی به‌روزرسانی را اجرا کند<br/><br/>به گفته کسپرسکی در حال حاضر فعالیت خاصی توسط تیتانیوم مشاهده نشده هرچند ممکن است علت آن قابلیت <b>پنهان سازی</b> بالای این بدافزار باشد.</p>
    </article>
  </body>
</html>