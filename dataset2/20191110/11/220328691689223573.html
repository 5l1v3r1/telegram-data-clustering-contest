<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/kray-varna-startira-zelen-maraton-406344.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T11:29:27+00:00"/>
    <meta property="og:title" content="Край Варна стартира зелен маратон"/>
    <meta property="og:description" content="Това е благотворително състезание за всички почитатели на планинското колоездене и горското бягане"/>
  </head>
  <body>
    <article>
      <h1>Край Варна стартира зелен маратон</h1>
      <address><time datetime="2019-11-10T11:29:27+00:00">10 Nov 2019, 11:29</time> by <a rel="author">Стандарт</a></address>
      <p>Днес край Варна стартира зелен маратон, организиран от Здравко Василев от велоклуб „Устрем”. Организаторът посочва,  че това е благотворително състезание за всички почитатели на планинското колоездене и горското бягане.</p>
      <p> Очакват се участие в надпреварата да вземат над 200 любители на колоезденето от Варна и региона. Стартовете ще бъдат дадени от 9,30 часа от поляната с вишката над Аладжа манастир.</p>
      <p>Желаещите могат да се запишат по-рано в деня на маратона на място. Бягането и колоезденето ще са по трасета с дължина 12, 20 и 45 км в Природен парк „Златни пясъци“. „А на поляната ще има още много други забавления: състезателни игри с награди, народни танци и спортни анимации“, добавя Здравко Василев.</p>
      <p>Зеленият маратон е подкрепен и от Дирекция „Спорт” и е в подкрепа на титлата  „Европейски град на спорта“.</p>
    </article>
  </body>
</html>