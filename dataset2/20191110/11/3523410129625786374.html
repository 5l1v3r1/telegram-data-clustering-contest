<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639191/%D8%A7%DB%8C%D9%86%D8%AA%D8%B1%D9%86%D8%AA-%D9%BE%D8%B1-%D8%B3%D8%B1%D8%B9%D8%AA-%D8%AF%D8%B1-%D9%82%D8%B7%D8%A8-%D8%B4%D9%85%D8%A7%D9%84-%D9%81%D8%B1%D8%A7%D9%87%D9%85-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:33:00+00:00"/>
    <meta property="og:title" content="اینترنت پر سرعت در قطب شمال فراهم شد"/>
    <meta property="og:description" content="یک شرکت آلمانی برای نخستین بار با کمک دو ماهواره اینترنت پرسرعت را در قطب شمال فراهم کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/639191/%D8%A7%DB%8C%D9%86%D8%AA%D8%B1%D9%86%D8%AA-%D9%BE%D8%B1-%D8%B3%D8%B1%D8%B9%D8%AA-%D8%AF%D8%B1-%D9%82%D8%B7%D8%A8-%D8%B4%D9%85%D8%A7%D9%84-%D9%81%D8%B1%D8%A7%D9%87%D9%85-%D8%B4%D8%AF">اینترنت پر سرعت در قطب شمال فراهم شد</a>
      </h1>
      <h2>یک شرکت آلمانی برای نخستین بار با کمک دو ماهواره اینترنت پرسرعت را در قطب شمال فراهم کرده است.</h2>
      <address><time datetime="2019-11-10T11:33:00+00:00">10 Nov 2019, 11:33</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، از این پس زندگی محققان در <b>قطب شمال</b> اندکی راحت تر می شود. برای نخستین بار در دنیا اینترنت پرسرعت در این منطقه فراهم شده است.</p>
      <p>استارت آپ «کپلر» ( Kepler) که ۲ ماهواره مخصوص را در منطقه کنترل می کند، اینترنت پر سرعت را فراهم کرده است. سرعت این اتصال اینترنتی چندصدبار سریع تر از اتصالات قبلی است.</p>
      <p>این شرکت اعلام کرد سرویس اینترنت با سرعت آپلینک (ارتباط ایستگاه زمینی با ماهواره) ۱۲۰ مگابیت برثانیه(Mbps) و سرعت مخابره داده ها از ماهواره به ایستگاه زمینی ۳۸ مگابیت برثانیه را برای کشتی تحقیقاتی آلمانی «پلاسترن» فراهم کرده است.</p>
      <p>این کشتی مقر عملیات اکتشافی MOSAiC، پروژه ای یک ساله برای جمع آوری اطلاعات درباره تاثیرات گرمایش جهانی در قطب شمال است. این عملیات اکتشافی با حضور صدها پژوهشگر از ۱۹ کشور انجام می شود.</p>
      <p>محققان این پروژه با استفاده از اینترنت پرسرعت می توانند اطلاعات را از کشتی به ایستگاه های تحقیقاتی در ساحل منتقل کنند و به این ترتیب قابلیت های اشتراک گذاری، تحلیل و انتشار اطلاعات بیشتر می شود.</p>
      <p>دسترسی به اینترنت به وسیله دو ماهواره در مدار زمین فراهم شده که در اطراف قطب شمال قرار دارند و پوششی مداوم را فراهم می کنند.</p>
      <p>تاکنون تلاش های متعددی برای فراهم کردن دسترسی به اینترنت پرسرعت در قطب شمال انجام شده، اما هزینه چنین اتصالی به دلیل مشکلات لجستیکی بسیار بالا بود.</p>
    </article>
  </body>
</html>