<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-eng-vs-nz-new-zealand-vs-england-5th-t20-international-eoin-morgan-first-ever-english-batsman-to-reach-2000-run-in-t20-international-2841676.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T11:05:16+00:00"/>
    <meta property="og:title" content="NZvENG: T20I में ऐसा करने वाले पहले इंग्लिश बल्लेबाज बने इयोन मोर्गन"/>
    <meta property="og:description" content="इंग्लैंड ने न्यूजीलैंड के खिलाफ पांच मैचों की टी20 सीरीज 3-2 से अपने नाम कर ली है। दोनों टीमों के बीच सीरीज का पांचवां और आखिरी टी20 इंटरनेशनल मैच आज ऑकलैंड में खेला गया। मैच सुपर ओवर तक पहुंचा और..."/>
  </head>
  <body>
    <article>
      <h1>NZvENG: T20I में ऐसा करने वाले पहले इंग्लिश बल्लेबाज बने इयोन मोर्गन</h1>
      <address><time datetime="2019-11-10T11:05:16+00:00">10 Nov 2019, 11:05</time> by <a rel="author">लाइव हिन्दुस्तान टीम,नई दिल्ली</a></address>
      <p>इंग्लैंड ने न्यूजीलैंड के खिलाफ पांच मैचों की टी20 सीरीज 3-2 से अपने नाम कर ली है। दोनों टीमों के बीच सीरीज का पांचवां और आखिरी टी20 इंटरनेशनल मैच आज ऑकलैंड में खेला गया। मैच सुपर ओवर तक पहुंचा और आईसीसी विश्व कप 2019 फाइनल मैच की यादें ताजा हो गईं। इस मैच के दौरान इंग्लैंड के कप्तान इयोन मोर्गन के नाम एक खास रिकॉर्ड दर्ज हो गया। वो इंग्लैंड की ओर से टी20 इंटरनेशनल में 2000 रनों का आंकड़ा पार करने वाले पहले बल्लेबाज हो गए हैं।</p>
      <p>न्यूजीलैंड ने पहले बल्लेबाजी करते हुए 11 ओवर में पांच विकेट पर 146 रन बनाए। बारिश के चलते मैच 11-11 ओवर का कर दिया गया था। इसके बाद इंग्लैंड ने 11 ओवर में सात विकेट पर 146 रन बना लिए। मैच सुपर ओवर में पहुंचा और इंग्लैंड ने पहले बल्लेबाजी करते हुए जीत के लिए 18 रनों का लक्ष्य रखा। जवाब में न्यूजीलैंड 8 रन ही बना सका और इंग्लैंड ने सुपर ओवर में जीत दर्ज कर सीरीज अपने नाम कर ली।</p>
      <h3>
        <a href="https://www.livehindustan.com/cricket/story-david-warner-shared-a-video-of-her-daughter-who-wants-to-be-virat-kohli-caption-will-win-your-heart-watche-video-here-2841586.html">डेविड वॉर्नर की बेटी बनना चाहती है विराट कोहली- video जीत लेगा आपका दिल</a>
      </h3>
      <h3>
        <a href="https://www.livehindustan.com/cricket/story-england-beat-new-zealand-in-super-over-to-win-t20-series-like-world-cup-2019-final-super-over-thriller-2841481.html">INDvsNZ: एक बार फिर दोहराया गया इतिहास, इंग्लैंड ने सुपर ओवर में कब्जाई सीरीज</a>
      </h3>
      <p>
        <b>इंग्लैंड के लिए ऐसा करने वाले पहले क्रिकेटर मोर्गन</b>
      </p>
      <p>मोर्गन ने इस मैच में 7 गेंद पर 17 रनों की पारी खेली। इस दौरान उन्होंने टी20इंटरनेशनल में 2000 रनों का आंकड़ा पार कर लिया। मोर्गन के खाते में 84 पारियों में अब 2002 रन हैं। इंग्लैंड की ओर से सबसे ज्यादा टी20 इंटरनेशनल रन बनाने के मामले में दूसरे नंबर पर एलेक्स हेल्स हैं, जिन्होंने 60 पारियों में 1644 रन बनाए हैं। ओवरऑल बात करें तो टी20 इंटरनेशनल में सबसे ज्यादा रनों का रिकॉर्ड टीम इंडिया के रोहित शर्मा के नाम दर्ज है, जो 2537 रन बना चुके हैं।</p>
      <p>
        <b>टी20 इंटरनेशनल में सबसे ज्यादा रन</b>
      </p>
      <p>टी20 इंटरनेशनल क्रिकेट में 2000 रनों का आंकड़ा पार करने वाले मोर्गन दुनिया के सातवें बल्लेबाज भी बन गए हैं। उनसे पहले रोहित शर्मा (2537), विराट कोहली (2450), मार्टिन गप्टिल (2436), शोएब मलिक (2263), ब्रेंडन मैक्कलम (2140), डेविड वॉर्नर (2079) ही ऐसा कर सके हैं। मोर्गन हालांकि टी20 इंटरनेशनल में कभी भी सेंचुरी नहीं लगा पाए हैं, उनका बेस्ट स्कोर 91 रनों का है। मोर्गन के खाते में 11 हाफसेंचुरी दर्ज हैं।</p>
    </article>
  </body>
</html>