<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/saudi-singer-song-with-ks-chithra.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T11:43:00+00:00"/>
    <meta property="og:title" content="ചിത്രക്കൊപ്പം പാടിയ സൗദി പൗരനാണിപ്പോള്‍ താരം; അഹമ്മദ് സുല്‍ത്താന്‍ അല്‍ മല്‍മാണിയുടെ ഗാനം വൈറലാവുന്നു"/>
    <meta property="og:description" content="Entertainment Ks Chithra Saudi Singer Song Movie Day റിയാദ്: സൗദി അറേബ്യയില്‍ വെച്ച് നടന്ന സ്റ്റേജ് ഷോയില്‍ കെ. എസ് ചിത്രക്കൊപ്പം പാട്ടുപാടി താരമായിരിക്കുകയാണ് അഹമ്മദ് സു"/>
  </head>
  <body>
    <article>
      <h1>ചിത്രക്കൊപ്പം പാടിയ സൗദി പൗരനാണിപ്പോള്‍ താരം; അഹമ്മദ് സുല്‍ത്താന്‍ അല്‍ മല്‍മാണിയുടെ ഗാനം വൈറലാവുന്നു</h1>
      <address><time datetime="2019-11-10T11:43:00+00:00">10 Nov 2019, 11:43</time> by <a rel="author">ന്യൂസ് ഡെസ്‌ക്</a></address>
      <p>റിയാദ്: സൗദി അറേബ്യയില്‍ വെച്ച് നടന്ന സ്റ്റേജ് ഷോയില്‍ കെ. എസ് ചിത്രക്കൊപ്പം പാട്ടുപാടി താരമായിരിക്കുകയാണ് അഹമ്മദ് സുല്‍ത്താന്‍ അല്‍ മല്‍മാണി.</p>
      <p>മലയാള ചലച്ചിത്രം മണിച്ചിത്രത്താഴിലെ ‘ഒരു മുറൈ വന്ത് പാര്‍ത്തായ’ എന്ന ഗാനം ആലപിച്ചാണ് സൗദി പൗരനായ അഹമ്മദ് സോഷ്യല്‍ മീഡിയയില്‍ താരമാവുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഗാനം മനോഹരമായി പാടുന്ന അഹമ്മദിന്റെ വീഡിയോയാണ് സമൂഹ്യമാധ്യമങ്ങളില്‍ പ്രചരിക്കുന്നത്.</p>
      <p>ചിത്രക്കൊപ്പം അഹമ്മദ് ഗാനത്തിന്റെ അവസാനഭാഗം പാടുന്നതാണ് വീഡിയോയിലുള്ളത്. അഹമ്മദ് സുല്‍ത്താന്‍ എന്നാണ് സൗദിയില്‍ ഈ പാട്ടുകാരന്‍ അറിയപ്പെടുന്നത്.</p>
      <related>
        <a href="https://www.doolnews.com/allu-arjun-new-movie-song-ramulo-ramula-most-viewed-song-in-south-india258.html?utm_source=doolnews&amp;utm_medium=related"/>
      </related>
      <p>ചിത്രക്കൊപ്പം ഒരു ഹിന്ദി ഗാനവും അതേ വേദിയില്‍വെച്ച് തന്നെ അഹമ്മദ് ആലപിച്ചു.</p>
      <p>സല്‍മാന്‍ ഖാന്‍ നായകനായ ‘ലവ്’ എന്ന ചിത്രത്തിലെ ‘സാത്തിയ തൂനേ ക്യാകിയ’ എന്ന ഗാനമായിരുന്നു അത്. ഇതിന്റെ വീഡിയോയും സമൂഹമാധ്യമങ്ങളില്‍ വൈറലാവുന്നുണ്ട്.</p>
      <related>
        <a href="https://www.doolnews.com/jumba-lahari-ithuvareyum-prologue-video-song1414.html?utm_source=doolnews&amp;utm_medium=related"/>
      </related>
      <p>അഹമ്മദിനൊപ്പം ഗാനം ആലപിക്കാന്‍ കഴിഞ്ഞതില്‍ സന്തോഷമുണ്ടെന്ന് കെ.എസ് ചിത്ര പറഞ്ഞു. മലയാളിയല്ലാത്ത അഹമ്മദ് ബുദ്ധിമുട്ടുള്ള ഈ ഗാനം നന്നായി പാടിയതില്‍ ചിത്ര അഭിനന്ദിക്കുകയും ചെയ്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ചിത്രക്കൊപ്പം പാടിയതില്‍ അഹമ്മദും സന്തോഷം പങ്കിട്ടു.</p>
      <p>നേരത്തേ ഇന്ത്യന്‍ എംബസിയില്‍ വെച്ച് അഹമ്മദ് ‘വൈഷ്ണവ ജനതോ’ പാടിയതും ശ്രദ്ധേയമായിരുന്നു.</p>
      <figure>
        <iframe src="https://www.youtube.com/embed/1hvmCz55d-8" width="730" height="409" data-service="Youtube" scrolling="no"/>
      </figure>
    </article>
  </body>
</html>