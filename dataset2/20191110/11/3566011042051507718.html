<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546155.html/%D9%81%DB%8C%D9%84%D9%85--%D9%85%D8%AD%D9%85%D8%AF-%D8%B1%D8%B3%D9%88%D9%84-%D8%A7%D9%84%D9%84%D9%87-%D8%B5---%D9%85%D8%AC%DB%8C%D8%AF-%D9%85%D8%AC%DB%8C%D8%AF%DB%8C-%D8%A7%D8%B2-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%BE%D8%AE%D8%B4-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T11:54:00+00:00"/>
    <meta property="og:title" content="فیلم «محمد رسول‌الله(ص)» مجید مجیدی از تلویزیون پخش می‌شود"/>
    <meta property="og:description" content="فیلم «محمد رسول‌الله(ص)» ساخته مجید مجیدی آخر همین هفته و به مناسبت میلاد حضرت رسول(ص) در ۲ قسمت از تلویزیون پخش می‌شود."/>
  </head>
  <body>
    <article>
      <h1>فیلم «محمد رسول‌الله(ص)» مجید مجیدی از تلویزیون پخش می‌شود</h1>
      <h2>همزمان با میلاد پیامبر اسلام؛</h2>
      <address>
        <time datetime="2019-11-10T11:54:00+00:00">10 Nov 2019, 11:54</time>
      </address>
      <p>فیلم «محمد رسول‌الله(ص)» ساخته مجید مجیدی آخر همین هفته و به مناسبت میلاد حضرت رسول(ص) در ۲ قسمت از تلویزیون پخش می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فیلم محمدرسول الله به کارگردانی مجید مجیدی پنجشنبه و جمعه این هفته از شبکه یک سیما روی آنتن می‌رود.</p>
      <p>این فیلم قرار است در دو قسمت پنجشنبه ۲۳ آبان و جمعه ۲۴ آبان از شبکه یک سیما پخش شود. قسمت اول این فیلم پنجشنبه ۲۳ آبان ساعت ۲۲ و قسمت دوم جمعه ۲۴ آبان ساعت ۱۶ روی آنتن شبکه یک سیما می رود.</p>
      <p>فیلم سینمایی «محمد رسول‌الله(ص)» را مجید مجیدی در حدفاصل سال‌های ۸۹ تا ۹۳ و با همراهی چهره‌های بین‌المللی کارگردانی کرد. ویتوریو استورارو، ای. آر. رحمان، میلژن کرکا کلژاکویچ، مایکل اوکانر و اسکات ای. اندرسون از مهمترین سینماگران مطرح حاضر در تیم تولید این فیلم سینمایی بودند.</p>
      <p>این فیلم در شهرک سینمایی پیامبر اعظم که در ۵۵ کیلومتری شهر قم قرار دارد، ساخته شد.</p>
      <p>علیرضا شجاع نوری در نقش عبدالمطلب، مهدی پاکدل در نقش ابوطالب، محسن تنابنده در نقش ساموئل، مینا ساداتی در نقش آمنه بنت وهب، ساره بیات در نقش حلیمه سعدیه، داریوش فرهنگ در نقش ابوسفیان، رعنا آزادی‌ور در نقش ام جمیل، نسرین نصرتی در نقش برکه، حمیدرضا تاج دولت در نقش حمزه از جمله بازیگران این فیلم هستند و بازیگران دیگری هم در آن به ایفای نقش پرداخته‌اند.</p>
      <p>تیزرهای این فیلم سینمایی از شبکه یک سیما در چند نوبت پخش شده است.</p>
      <p>انتهای پیام/</p>
    </article>
  </body>
</html>