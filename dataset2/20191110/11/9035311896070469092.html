<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/konserine-gec-baslayan-madonna-hayran-ile-mahkemelik-oldu?utm_source=whatsapp"/>
    <meta property="og:site_name" content="euronews"/>
    <meta property="article:published_time" content="2019-11-10T11:43:29+00:00"/>
    <meta property="og:title" content="Konserine geç başlayan Madonna, hayranı ile mahkemelik oldu"/>
    <meta property="og:description" content="Konserlerine geç başlama alışkanlığı Madonna'yı hayranları ile mahkemelik etti"/>
  </head>
  <body>
    <article>
      <h1>Konserine geç başlayan Madonna, hayranı ile mahkemelik oldu</h1>
      <address><time datetime="2019-11-10T11:43:29+00:00">10 Nov 2019, 11:43</time> by <a rel="author">Yalcin Ademoglu</a></address>
      <p>Dünyaca ünlü Amerikalı pop müzik sanatçısı Madonna'nın konserlerine sürekli geç başlaması hayranlarının sabrını taşırdı.</p>
      <p>Sanatçının "Madame X Tour" turnesi kapsamında 17 Aralık'ta vereceği konserin, biletlerin tükenmesinden iki saat sonraya alınması Nate Hollander adlı bilet sahibinin Madonna'yı ve turne organizatörlerini dava etmesi ile sonuçlandı.</p>
      <p>Normalde 20.30'da başlayacak konser için toplam değeri bin doların üzerinde üç bilet alan Hollander, daha sonra konserin iki saat ertelendiğini öğrendi.</p>
      <p>Ertesi sabah çocuklarının okula, kendisinin ise işe gitmesi gerektiğini belirten bilet sahibi konsere gitmekten vazgeçti. Hollander biletlerini iptal etmek ve parasını geri almak için organizatörlere başvurdu fakat isteği reddedildi. Ticketmaster adlı internet sitesi üzerinden biletlerini satışa çıkardığında konser saatindeki değişikliğin biletlerin değerini düşürdüğünü gördü ve ödediği miktarı geri alamadı.</p>
      <ul>
        <li>
          <a href="https://tr.euronews.com/2018/08/21/mtv-odullerine-madonna-nin-konusmasi-ve-camila-cabello-damgasini-vurdu">MTV ödüllerine Madonna'nın konuşması ve Camila Cabello damgasını vurdu</a>
        </li>
        <li>
          <a href="https://tr.euronews.com/2017/02/07/madonna-ikiz-cocuk-evlat-ediniyor">Madonna ikiz çocuk evlat ediniyor</a>
        </li>
        <li>
          <a href="https://tr.euronews.com/2015/12/10/madonna-dan-paris-te-surpriz-sokak-konseri">Madonna'dan Paris'te sürpriz sokak konseri</a>
        </li>
      </ul>
      <p>Bunun üzerine dava açmaya karar veren Hollander, Madonna ve organizatörlerin şarkıcının bir önceki gösterisinden dolayı konserinin akşam 8.30'da başlamayacağını daha önceden bildiğini ya da bilmesi gerektiğini dava dilekçesinde ileri sürdü.</p>
      <h3>Madonna'dan videolu yanıt: 'Kraliçe geç kalmaz'</h3>
      <p>Geç kaldığına yönelik eleştirilere yanıt olarak pop müzik sanatçısı Twitter'dan bir konser videosu paylaştı. Videoda bir piyano üzerine oturan şarkıcı "Hepinizin şunu anlaması lazım; kraliçe asla geç kalmaz" dedi.</p>
      <figure>
        <iframe data-src="https://twitter.com/euronewses/status/1193030826574983171" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        <figcaption>"Kraliçe geç kalmaz"</figcaption>
      </figure>
      <p>Madonna'nın Madame X Tour adlı turnesi gelecek martta sona erecek.</p>
      <p>Ek kaynaklar<b> • NBC</b></p>
    </article>
  </body>
</html>