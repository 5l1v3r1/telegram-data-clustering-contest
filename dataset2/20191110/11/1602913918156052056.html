<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/fostul-ministru-al-energiei-toma-petcu-sanctionat-dupa-ce-a-pus-pe-facebook-o-poza-cu-buletinul-de-vot-18562920"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T11:49:46+00:00"/>
    <meta property="og:title" content="Fostul ministru al Energiei, Toma Petcu, sancţionat după ce a pus pe Facebook o poză cu buletinul de vot"/>
    <meta property="og:description" content="Fostul ministru al Energiei, Toma Petcu, a fost sancţionat cu avertisment după ce a pus pe Facebook o poză cu buletinul de vot."/>
  </head>
  <body>
    <article>
      <h1>Fostul ministru al Energiei, Toma Petcu, sancţionat după ce a pus pe Facebook o poză cu buletinul de vot</h1>
      <address><time datetime="2019-11-10T11:49:46+00:00">10 Nov 2019, 11:49</time> by <a rel="author" href="https://www.zf.ro/autor/vasile-magradean" target="_blank">Vasile Magradean</a></address>
      <p>Fostul ministru al Energiei, Toma Petcu, a fost sancţionat cu avertisment după ce a pus pe Facebook o poză cu buletinul de vot.</p>
      <p>Purtătorul de cuvânt al IPJ Giurgiu, Ioan Sârbu, a declarat, pentru corespondentul MEDIAFAX, că sancţiunea a fost aplicată în cadrul alegerilor prezidenţiale.</p>
      <p>„În cadrul alegerilor pentru preşedintele României a fost aplicată, duminică, o sancţiune contravenţională, avertisment, unei persoane pentru continuarea propagandei electorale după încheierea acesteia”, a spus Sârbu.</p>
      <p>Surse politice au declarat că reacţia poliţiştilor giurgiuveni vine după ce preşedintele ALDE Giurgiu, deputatul Toma Petcu, fost ministru al Energiei, a postat pe pagina sa de Facebook o fotografie cu buletinul de vot şi ştampila aplicată pe un candidat.</p>
      <p>Ulterior, acesta a şters fotografia postată.</p>
      <p>Toma Petcu nu a putut fi contactat.</p>
    </article>
  </body>
</html>