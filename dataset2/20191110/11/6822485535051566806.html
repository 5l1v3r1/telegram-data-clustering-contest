<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819077.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T11:32:00+00:00"/>
    <meta property="og:title" content="قرار بازداشت «شبنم نعمت‌زاده» تمدید شد/ قاضی مسعودی: آزاد شدن نعمت‌زاده وجود ندارد"/>
    <meta property="og:description" content="به گزارش فارس، شبنم نعمت‌زاده، فرزند محمدرضا وزیر اسبق صمت شهریور ماه امسال بازداشت شد."/>
  </head>
  <body>
    <article>
      <h1>قرار بازداشت «شبنم نعمت‌زاده» تمدید شد/ قاضی مسعودی: آزاد شدن نعمت‌زاده وجود ندارد</h1>
      <address>
        <time datetime="2019-11-10T11:32:00+00:00">10 Nov 2019, 11:32</time>
      </address>
      <p>قرار بازداشت «شبنم نعمت‌زاده» ۱۶ آبان به اتمام رسید و مجددا به دستور قاضی پرونده تمدید شد. قاضی مسعودی مقام، رئیس دادگاه نیز اعلام کرد که امکان صدور قرار وثیقه و آزاد شدن نعمت‌زاده وجود ندارد و در صورت نیاز باز هم تمدید خواهد شد.</p>
      <p>به گزارش فارس، شبنم نعمت‌زاده، فرزند محمدرضا وزیر اسبق صمت شهریور ماه امسال بازداشت شد.</p>
      <p>اتهامات وی، مشارکت در اخلال عمده از طریق اخلال در توزیع مایحتاج عمومی دارو به مبلغ یک هزار و ۸۵۰ میلیارد و ۱۴۸ میلیون و ۳۷۹ هزار و ۵۹۹ ریال با علم به موثر بودن در ضربه زدن به نظام جمهوری اسلامی، مشارکت در تحصیل مال از طریق نامشروع به همان مبلغ ذکر شده و سوء استفاده از جواز و امتیاز تعویض شده،  مشارکت در اخلال نظام دارویی کشور، فعالیت غیرمجاز در شبکه دارویی در استان البرز بدون مجوز وزارت بهداشت و نگهداری غیرمجاز دارو بدون تشریفات قانونی در حکم قاچاق بازداشت است.</p>
      <p>این درحالی است که قرار بازداشت برای نعمت زاده تا 16 آبان بوده است.</p>
      <p>قاضی مسعودی مقام، رئیس دادگاه نیز اعلام کرد که امکان صدور قرار وثیقه و آزاد شدن نعمت‌زاده وجود ندارد و در صورت نیاز باز هم تمدید خواهد شد.</p>
      <p>بنابراین با تأکید رئیس دادگاه، امکان صدور قرار وثیقه و آزاد شدن متهم نعمت‌زاده وجود ندارد.</p>
      <p>براساس این خبر، قرار وثیقه برای این متهم مطرح نیست بلکه قرار بازداشت وجود داشته است و قاضی نیز اعلام کرده چنانچه تا 16 آبان، حکم دادگاه اعلام شود، تکلیف این متهم روشن است در غیر اینصورت قرار بازداشت تمدید می‌شود.</p>
      <p>حالا با پیگیری‌های انجام شده مشخص شد که سه روز از مهلت به اتمام رسیدن قرار بازداشت شبنم نعمت زاده گذشته و قرار بازداشت وی به دستور قاضی تمدید شده است.</p>
      <p>اگر برای این متهم قرار وثیقه صادر می‌شد، وی می توانست قرار دیگری را تأمین کند اما چون قرار بازداشت موقت برای وی صادر شده، خبری از آزادی نیست.</p>
      <p>همچنین براین اساس، هنوز مشخص نیست که چه زمانی حکم این متهم صادر شود.</p>
    </article>
  </body>
</html>