<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546099.html/%DA%A9%D9%85%D8%A8%D9%88%D8%AF-%D9%85%D9%86%D8%A7%D8%A8%D8%B9-%D8%A7%D8%B9%D8%AA%D8%A8%D8%A7%D8%B1%DB%8C-%D9%86%D9%88%D8%B3%D8%A7%D8%B2%DB%8C-%D9%86%D8%A7%D9%88%DA%AF%D8%A7%D9%86-%D8%B1%D8%A7-%D8%A8%D8%A7-%D9%85%D8%B4%DA%A9%D9%84-%D9%85%D9%88%D8%A7%D8%AC%D9%87-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T11:56:00+00:00"/>
    <meta property="og:title" content="کمبود منابع اعتباری نوسازی ناوگان را با مشکل مواجه کرده است"/>
    <meta property="og:description" content="معاون راهداری اداره کل راهداری و حمل و نقل جاده ای استان زنجان گفت: کمبود منابع اعتباری، نوسازی ناوگان حمل و نقل راهداری و جاده ای را با مشکل مواجه کرده است."/>
  </head>
  <body>
    <article>
      <h1>کمبود منابع اعتباری نوسازی ناوگان را با مشکل مواجه کرده است</h1>
      <h2>معاون راهداری اداره کل راهداری و حمل و نقل جاده‌ای استان زنجان:</h2>
      <address>
        <time datetime="2019-11-10T11:56:00+00:00">10 Nov 2019, 11:56</time>
      </address>
      <p>معاون راهداری اداره کل راهداری و حمل و نقل جاده ای استان زنجان گفت: کمبود منابع اعتباری، نوسازی ناوگان حمل و نقل راهداری و جاده ای را با مشکل مواجه کرده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛جواد یوسفی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: نوسازی ناوگان اداره کل راهداری و حمل و نقل جاده ای استان زنجان هر سال انجام می شود.</p>
      <p>وی با بیان اینکه در زمان گذشته در زمینه نوسازی ناوگان استان زنجان وضعیت مطلوبی داشته است، ادامه داد: امسال نیز با وجود محدودیت های اعتباری اقدامات لازم در این زمینه انجام می شود.</p>
      <p>این مسئول با اشاره به خرید بیل مکانیکی به قیمت 2 میلیارد و 200 میلیون تومان برای استان، افزود: قیمت ماشین آلات بسیار گران شده است.</p>
      <p> معاون راهداری اداره کل راهداری و حمل و نقل جاده ای استان زنجان با بیان اینکه منابع محدود و گرانی تجهیزات اجازه نمی دهد تا نوسازی بیش از این انجام شود، افزود: در حال حاضر میانگین عمر ناوگان سواری استان زنجان زیر 12 سال است.</p>
      <p>یوسفی میانگین عمر ناوگان عمومی استان را 20 سال عنوان کرد و گفت: میانگین عمر ناوگان سنگین استان زنجان نیز بالای 25 سال است.</p>
      <p>وی خاطرنشان کرد: به مالکین ناوگان فرسوده توصیه می شود از فرصت های پیش آمده برای نوسازی ناوگان خود استفاده کنند.</p>
      <p>این مسئول با بیان اینکه ضروری است در ایام زمستان رانندگان با توجه به شرایط فصل رانندگی کنند، بیان داشت: با آغاز بارش های باران و برف شرایط جاده متفاوت می شود که توجه به نکات لازم موجب می شود تا از تصادفات جلوگیری شود.</p>
      <p>معاون راهداری اداره کل راهداری و حمل و نقل جاده ای استان زنجان با اشاره به اینکه عدم توجه به شرایط راه موجب انحراف و واژگونی خودرو شده و مشکلات عدیده ای را به وجود می آورد، تصریح کرد: ضروری است رانندگان به شرایط جاده توجه ویژه نمایند.</p>
      <p>انتهای پیام/</p>
    </article>
  </body>
</html>