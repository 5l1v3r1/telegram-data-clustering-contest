<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/eto-kakvo-kaza-borisov-za-deseti-noemvri-406342.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T11:05:03+00:00"/>
    <meta property="og:title" content="Ето какво каза Борисов за Десети ноември"/>
    <meta property="og:description" content="Днес България е различна и се живее по-добре, каза премиерът"/>
  </head>
  <body>
    <article>
      <h1>Ето какво каза Борисов за Десети ноември</h1>
      <address><time datetime="2019-11-10T11:05:03+00:00">10 Nov 2019, 11:05</time> by <a rel="author">сс</a></address>
      <p>Последните 30 години са най-хубавото нещо, което се е случило на страната ни в новата ни история. Това написа премиерът Бойко Борисов в профила си във „Фейсбук“.</p>
      <p>С много работа и усилия днес България е различна и тук се живее много по-добре. По време на Прехода преминахме през редица трудности - хиперинфлация, масови фалити на банки, пенсии и заплати по няколко долара, опашки пред магазините, празни щандове, блокиране на цялата държава, безнадеждност.</p>
      <p> Днес това са спомени от миналото. България е член на НАТО и на ЕС, пътуваме свободно по света, БВП бележи ръст всяка година, а безработицата е на историческо рекордно ниско ниво. Извървяхме дълъг път и днес България се развива.</p>
      <p> Най-важното днес е, че резултатите се постигат с работа и зависят от всеки един от нас, пише Борисов.</p>
      <p> </p>
    </article>
  </body>
</html>