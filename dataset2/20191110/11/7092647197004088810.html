<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39652/%D8%B1%D8%AE%D8%B4%D8%A7%D9%86%DB%8C-%D9%85%D9%87%D8%B1-%D9%87%DB%8C%DA%86-%D8%AE%D8%A7%D9%86%D9%88%D8%A7%D8%B1-%D8%A8%D8%AF%D9%88%D9%86-%D8%A8%D8%B1%D9%82-%D8%AF%D8%B1-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-10T11:23:00+00:00"/>
    <meta property="og:title" content="رخشانی مهر: هیچ خانوار بدون برق در مناطق زلزله زده وجود ندارد"/>
    <meta property="og:description" content="معاون هماهنگی توزیع توانیر با تاکید بر اینکه در حال حاضر تمامی شبکه‌های برق تخریب شده در مناطق زلزله‌زده آذربایجان‌شرقی بازسازی شده است، گفت: در حال حاضر برق تمامی چادر‌ها و کمپ‌های اسکان اضطراری نیز برقرار شده و از این جهت هیچ خانوار بدون برق در مناطق زلزله‌زده وجود ندارد."/>
  </head>
  <body>
    <article>
      <h1>رخشانی مهر: هیچ خانوار بدون برق در مناطق زلزله زده وجود ندارد</h1>
      <address><time datetime="2019-11-10T11:23:00+00:00">10 Nov 2019, 11:23</time> by <a rel="author">پایگاه خبری صنعت برق - برق نیوز BarghNews</a></address>
      <p><i>معاون هماهنگی توزیع توانیر با تاکید بر اینکه در حال حاضر تمامی شبکه‌های برق تخریب شده در مناطق زلزله‌زده آذربایجان‌شرقی بازسازی شده است، گفت: در حال حاضر برق تمامی چادر‌ها و کمپ‌های اسکان اضطراری نیز برقرار شده و از این جهت هیچ خانوار بدون برق در مناطق زلزله‌زده وجود ندارد. </i>به گزارش <a href="http://www.barghnews.com/">برق نیوز</a>، غلامعلی رخشانی‌مهر با حضور در روستای ورنکش استان آذربایجان‌شرقی و وضعیت تامین برق اهالی مناطق زلزله‌زده، با اشاره به اینکه در حال حاضر خدمات‌رسانی به این مناطق به سه روش در حال انجام است، عنوان کرد: هم اکنون برق منازلی که آسیب ندیده برقرار است و مشکلی در این زمینه وجود ندارد. معاون هماهنگی توزیع شرکت توانیر افزود: در مجاورت منازل تخریب‌شده نیز چادر‌های به منظور اسکان موقت خانواده‌های آسیب دیده نصب شده که برق مورد نیاز برای تمامی این چادر‌ها تامین شده است. وی ادامه داد: برخی از اهالی نیز در کمپ‌های اسکان اضطراری مستقر شده‌اند که برق مورد نیاز کمپ‌های یاد شده هم تامین شده و از این جهت هیچ خانوار بدون برق در مناطق زلزله‌زده وجود ندارد. رخشانی‌مهر با تاکید بر اینکه هیچگونه نگرانی در زمینه برق‌رسانی وجود ندارد، گفت: در تمامی روستا‌های آسیب‌دیده اکیپ‌های برق‌رسانی مستقر شده است.</p>
    </article>
  </body>
</html>