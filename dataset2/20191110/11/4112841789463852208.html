<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76423-Greta-Thunberg-vydava-knihu-Zarobene-peniaze-chce-venovat-charite"/>
    <meta property="og:site_name" content="REFRESHER"/>
    <meta property="article:published_time" content="2019-11-10T11:07:00+00:00"/>
    <meta property="og:title" content="Greta Thunberg vydáva knihu. Zarobené peniaze chce venovať charite"/>
    <meta property="og:description" content="Nik nie je príliš malý na to, aby urobil zmenu, tvrdí názov knihy."/>
  </head>
  <body>
    <article>
      <h1>Greta Thunberg vydáva knihu. Zarobené peniaze chce venovať charite</h1>
      <address><time datetime="2019-11-10T11:07:00+00:00">10 Nov 2019, 11:07</time> by <a rel="author">Daniel Mikolášik</a></address>
      <p>
        <b>Nik nie je príliš malý na to, aby urobil zmenu, tvrdí názov knihy.</b>
      </p>
      <p>Mladá environmentálna aktivistka <b>Greta Thunberg</b> sa stala doslova fenoménom. Svoju popularitu sa preto rozhodla využiť v opäť pozitívnu vec. Zajtra v Spojených štátoch <b>vydáva vlastnú knihu</b> s názvom <i>„Nik nie je príliš malý na to, aby urobil zmenu.“ </i>Švédka o tom informuje prostredníctvom Twitteru.</p>
      <p>Nejde o prvú publikáciu iba 16-ročnej aktivistky. Greta už v minulosti vydala knihu s rovnakým titulom, avšak tentokrát ide o aktualizovanú verziu s viacerými jej výrokmi. Knihou chce upozorňovať na klimatické problémy Zeme a ignoráciu našej civilizácie voči závažnému globálnemu otepľovaniu.</p>
      <related>
        <a href="https://refresher.sk/76127-Greta-Thunberg-ziada-o-pomoc-s-cestou-do-Madridu-Zda-sa-ze-som-isla-cez-pol-sveta-nespravnym-smerom-tvrdi"/>
      </related>
      <p>Gretina kniha zatiaľ vychádza len v rámci amerického trhu, no postupne by sa vraj mala preložiť do viacerých jazykov a predávať sa aj v iných krajinách sveta. Aktivistka tiež upozorňuje na to, že všetky zárobky z predaja knihy venuje na <b>dobročinné a charitatívne účely.</b></p>
      <figure>
        <iframe data-src="https://twitter.com/GretaThunberg/status/1193284669149720586?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Greta Thunberg sa aktuálne nachádza na ceste naprieč Kanadou a Amerikou. Postupne navštevuje rôzne mestá a zvyšuje informovanosť o klimatických problémoch. Už čoskoro ju budeme môcť vidieť na ďalšom environmentálnom summite OSN s názvom COP25 v Madride. Najväčším svetovým lídrom sa postaví už začiatkom decembra.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76334-Ake-je-najdolezitejsie-slovne-spojenie-roka-2019-Preslavila-ho-aj-Greta-Thunberg"/>
        <a href="https://refresher.sk/76127-Greta-Thunberg-ziada-o-pomoc-s-cestou-do-Madridu-Zda-sa-ze-som-isla-cez-pol-sveta-nespravnym-smerom-tvrdi"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
      </related>
    </article>
  </body>
</html>