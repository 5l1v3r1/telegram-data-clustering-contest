<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/ucheni-znajshli-sposib-povertati-suputniki-z-orbiti-na-zemlyu_n169342"/>
    <meta property="og:site_name" content="Радіо Максимум"/>
    <meta property="article:published_time" content="2019-11-10T11:47:00+00:00"/>
    <meta property="og:title" content="Учені знайшли спосіб повертати супутники з орбіти на Землю - Радіо Максимум"/>
    <meta property="og:description" content="За даними NASA, на орбіті Землі перебуває понад 100 мільйонів частинок космічного сміття, з яких близько 23 тисяч – понад 10 сантиметрів у діаметрі. У цю масу входять і уламки супутників, які продовжують обертатися навколо планети. Науковці почали тестувати систему для повернення космічних апаратів."/>
  </head>
  <body>
    <article>
      <h1>Учені знайшли спосіб повертати супутники з орбіти на Землю - Радіо Максимум</h1>
      <address><time datetime="2019-11-10T11:47:00+00:00">10 Nov 2019, 11:47</time> by <a rel="author">Лазур Назарій</a></address>
      <p>
        <b>За даними NASA, на орбіті Землі перебуває понад 100 мільйонів частинок космічного сміття, з яких близько 23 тисяч – понад 10 сантиметрів у діаметрі. У цю масу входять і уламки супутників, які продовжують обертатися навколо планети. Науковці почали тестувати систему для повернення космічних апаратів.</b>
      </p>
      <p>На початку листопада представники Військово-морської дослідницької лабораторії США запустили на орбіту Землі невеликий пристрій з особливою ниткою довжиною в кілометр. За планом супутник повинен змінити траєкторію польоту при виникненні сили Лоренца через взаємодію з електромагнітним полем планети.</p>
      <related>
        <h4>І ще:</h4>
        <a href="https://maximum.fm/nasa-vzyalasya-vivchati-misyachnij-grunt-yakij-prolezhav-nedotorkanim-40-rokiv_n169337"/>
      </related>
      <p>При запуску експерименту пристрій розпадеться на дві зв'язані частини. Кожна з них почне збирати електрони з іоносфери за допомогою металевих плівок. Обидва супутники також оснащені сонячними панелями та вольфрамовими нитками, які при нагріванні створюють струм. Таким чином енергія може переходити з одного кінця в інший і назад – в залежності від напрямку буде змінюватися і вплив сили Лоренца. В результаті об'єкт можна як уповільнити і опустити нижче, так і прискорити для здійснення складних маневрів без використання палива.</p>
      <figure>
        <img src="https://maximum.fm/uploads/640w_DIR/media_news/2019/11/5dc7c2a1125c4362868599.jpg"/>
        <figcaption>На орбіті Землі міститься шалена кількість космічного сміття</figcaption>
      </figure>
      <p>Автори дослідження відзначили, що поточний пристрій покликаний лише підтвердити, що електродинамічна система стабільно працюватиме в іоносфері. Експериментальний супутник не здатний підтримувати потрібну силу струму, щоб помітно змінити траєкторію руху. З цієї ж причини дослідникам доведеться відстежувати його результати за даними вбудованих GPS-маячків.</p>
      <p>
        <i>Так може виглядати експериментальний супутник:</i>
      </p>
      <figure>
        <img src="https://maximum.fm/uploads/640w_DIR/media_news/2019/11/5dc7c2a165e12545007111.png"/>
      </figure>
      <p>Згодом електродинамічну систему планують застосовувати для повернення більших супутників у майбутньому. Так, компанія Star Technology and Research збирається використовувати її при створенні ElectroDynamic Debris Eliminator – космічного корабля-сміттяра з тенетами та подобою механічної руки.</p>
      <related>
        <h4>Читайте також:</h4>
        <a href="https://maximum.fm/kosmonavti-na-mks-gotuvatimut-shokoladne-pechivo-ale-yisti-jogo-ne-zmozhut_n169302"/>
      </related>
      <p>Джерело: <a href="https://www.scientificamerican.com/article/kilometer-long-space-tether-tests-fuel-free-propulsion/">scientificamerican</a></p>
      <related>
        <h4>До теми</h4>
        <a href="https://maximum.fm/usogo-7-hvilin-na-den-ce-zanyattya-prodovzhit-vashe-zhittya_n169341"/>
        <a href="https://maximum.fm/naukovci-zrujnuvali-populyarnij-mif-pro-kimnatni-roslini_n169311"/>
        <a href="https://maximum.fm/nadi-ne-soromno-cholovika-dorofyeyevoyi-rozkritikuvali-za-vitivku-na-litaku_n169325"/>
      </related>
    </article>
  </body>
</html>