<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyto-peristatiko-sti-mani-agriogoyroyno-tin-epese-se-diarrikti-tin-ora-poy-kryvotan-apo-toys-astynomikoys/"/>
    <meta property="og:site_name" content="europost.gr"/>
    <meta property="article:published_time" content="2019-11-10T11:45:45+00:00"/>
    <meta property="og:title" content="Απίστευτο περιστατικό στη Μάνη! Αγριογούρουνο την έπεσε σε διαρρήκτη, την ώρα που κρυβόταν από τους αστυνομικούς!"/>
    <meta property="og:description" content="Ενας διαρρήκτης τραυματίστηκε στην προσπάθειά του να γλιτώσει τη σύλληψη. Οχι όμως από αστυνομικούς, αλλά από… αγριογούρουνο. Το ασυνήθιστο περιστατικό συνέβη σε τοπική κοινότητα του δήμου Ανατολικής Μάνης. Ενας 28χρονος, μαζί με 39χρονο και έναν άγνωστο"/>
  </head>
  <body>
    <article>
      <h1>Απίστευτο περιστατικό στη Μάνη! Αγριογούρουνο την έπεσε σε διαρρήκτη, την ώρα που κρυβόταν από τους αστυνομικούς!</h1>
      <address>
        <time datetime="2019-11-10T11:45:45+00:00">10 Nov 2019, 11:45</time>
      </address>
      <p>Ενας διαρρήκτης τραυματίστηκε στην προσπάθειά του να γλιτώσει τη σύλληψη. Οχι όμως από αστυνομικούς, αλλά από… αγριογούρουνο.</p>
      <p>Το ασυνήθιστο περιστατικό συνέβη σε τοπική κοινότητα του δήμου Ανατολικής Μάνης. Ενας 28χρονος, μαζί με 39χρονο και έναν άγνωστο συνεργό του, διέρρηξαν σπίτι και άρπαξαν χρυσαφικά, ενώ στη συνέχεια τράπηκαν σε φυγή. Επειτα από επιχείρηση, οι αστυνομικοί κατάφεραν να εντοπίσουν τον 28χρονο διαρρήκτη και τον συνέλαβαν.</p>
      <p>Ο διαρρήκτης έφερε θλαστικό τραύμα. Ο ίδιος δήλωσε, σύμφωνα με την ιστοσελίδα messinialive, ότι ένα αγριογούρουνο του επιτέθηκε, την ώρα που εκείνος κρυβόταν σε πυκνόφυτο λόφο, προκειμένου να διαφύγει τη σύλληψη. Από περαιτέρω έρευνα διαπιστώθηκε ότι ο διαρρήκτης που συνελήφθη, μαζί με τους δύο συνεργούς του, μπήκαν σε δύο ακόμη σπίτια, ενώ προσπάθησαν να διαρρήξουν άλλα δύο, το πρωί της Παρασκευής, σε τοπικές κοινότητες του δήμου Ανατολικής Μάνης. Ο 28χρονος νοσηλεύεται στο Γενικό Νοσοκομείο Σπάρτης.</p>
    </article>
  </body>
</html>