<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/10/potete-personalizzare-motion-sense-pixel-4-anche-senza-root-foto-680099/"/>
    <meta property="og:site_name" content="AndroidWorld"/>
    <meta property="article:published_time" content="2019-11-10T11:41:14+00:00"/>
    <meta property="og:title" content="Potete personalizzare Motion Sense su Pixel 4 anche senza root: ecco come (foto)"/>
    <meta property="og:description" content="Qualche giorno fa vi abbiamo illustrato la procedura dettagliata per personalizzare Motion Sense su Pixel 4 acquisendo i permessi di..."/>
  </head>
  <body>
    <article>
      <h1>Potete personalizzare Motion Sense su Pixel 4 anche senza root: ecco come (foto)</h1>
      <h2>È necessario acquistare la versione Pro dell'app.</h2>
      <address><time datetime="2019-11-10T11:41:14+00:00">10 Nov 2019, 11:41</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Qualche giorno fa <a href="https://www.androidworld.it/2019/11/06/uno-zoom-16x-personalizzare-motion-sense-pixel-4-foto-678697/">vi abbiamo illustrato la procedura dettagliata</a> per personalizzare <b>Motion Sense</b> su <a href="https://www.androidworld.it/tag/google-pixel-4/">Pixel 4</a> acquisendo i permessi di <b>root</b>. Oggi vi proponiamo un’alternativa particolarmente rivolta a coloro che <b>non vogliono</b> tuffarsi nel mondo del <i><b>modding</b></i>.</p>
      <p>L’alternativa ai permessi di root si chiama <i><b>Button Mapper</b></i> ed arriva sempre da <i>XDA</i>: per poter personalizzare Motion Sense dei Pixel 4 sarà però <b>necessario</b> <b>acquistare</b> la versione Pro dell’app, che ha un costo di <b>circa 4€</b>. Una volta aver effettuato l’accesso alla versione Pro, per coloro che non hanno acquisito i permessi di root sarà necessario inviare un comando in <b>modalità adb</b>, collegando lo smartphone al PC. L’app <b>vi guiderà</b> passo dopo passo in questa procedura. Se aveste dei dubbi sui comandi adb, leggete <a href="https://www.androidworld.it/2016/11/04/installare-adb-windows-438430/">questa nostra guida</a>.</p>
      <p>Dopo aver completato la procedura citata sopra, sarete in grado di <b>associare</b> ai gesti di Motion Sense <b>l’azione che volete</b>: questa può riferirsi all’apertura di <b>un’app</b> o all’esecuzione di uno <b>specifico comando</b>, come l’accensione della torcia ad esempio. Button Mapper inoltre ammette la <b>sospensione automatica</b> quando si ascolta musica, in modo da <b>non interferire</b> con il funzionamento stock di Motion Sense.</p>
      <p>Se foste interessati a <b>provare</b> l’app, qui sotto trovate il relativo <b>badge</b> per scaricarla dal Play Store.</p>
      <p>
        <a href="https://play.google.com/store/apps/details?id=flar2.homebutton">Disponibile su Google Play</a>
      </p>
      <p>Via: <a href="https://www.androidauthority.com/remap-motion-sense-gestures-1052242/">Android Authority</a></p>
    </article>
  </body>
</html>