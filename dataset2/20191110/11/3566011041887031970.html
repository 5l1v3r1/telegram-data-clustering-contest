<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545939.html/%DA%86%D8%B1%D8%A7-%D8%A8%D9%87-%D8%A8%D8%B3%DB%8C%D8%AC-%D8%B4%D8%AC%D8%B1%D9%87-%D8%B7%DB%8C%D8%A8%D9%87-%D9%85%DB%8C-%DA%AF%D9%88%DB%8C%D9%86%D8%AF---%D8%B3%D8%A7%D8%B2%D9%85%D8%A7%D9%86-%D9%85%D8%B1%D8%AF%D9%85-%D9%86%D9%87%D8%A7%D8%AF%DB%8C-%DA%A9%D9%87-%D8%A8%D9%84%D8%A7%DB%8C-%D8%AC%D8%A7%DB%8C-%D8%B6%D8%AF%D8%A7%D9%86%D9%82%D9%84%D8%A7%D8%A8-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T11:38:00+00:00"/>
    <meta property="og:title" content="چرا به بسیج شجره طیبه می گویند؟/ سازمان مردم نهادی که بلای جای ضدانقلاب شده است"/>
    <meta property="og:description" content="زلزله اخیر در آذربایجان شرقی نیز با بسیج نیروی های جهادگر همراه شد. از ساعات اولیه بعد از زمین لرزه بسیج ماننده همیشه راهی امداد رسانی شد."/>
  </head>
  <body>
    <article>
      <h1>چرا به بسیج شجره طیبه می گویند؟/ سازمان مردم نهادی که بلای جای ضدانقلاب شده است</h1>
      <h2>دانا گزارش می‌دهد؛</h2>
      <address>
        <time datetime="2019-11-10T11:38:00+00:00">10 Nov 2019, 11:38</time>
      </address>
      <p>زلزله اخیر در آذربایجان شرقی نیز با بسیج نیروی های جهادگر همراه شد. از ساعات اولیه بعد از زمین لرزه بسیج ماننده همیشه راهی امداد رسانی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بسیج به عنوان شجره طیبه انقلاب اسلامی اتفاقات پربار و پربرکتی را رقم زده است. احصا و برشمردن این اتفاقات در طول 40 سالگی که از انقلاب اسلامی ایران می گذرد می تواند خود سند و مدرکی برای حقانیت راه بسیج و بسیجیان باشد.</p>
      <p>در دوم آذر ماه 1367 و در شرایطی که دفاع مقدس پس از هشت سال به پایان رسیده بود، امام امت (ره) با استفاده از تعبیر قرآنی شجره طیبه درخصوص بسیج فرمودند:«بسیج شجره طیبه و درخت تناور و پرثمری است که شکوفه‌های آن بوی بهار وصل و طراوت یقین و حدیث عشق می‌دهد. بسیج مدرسه عشق و مکتب شاهدان و شهیدان گمنامی است که پیروانش بر گلدسته‌های رفیع آن، اذان شهادت و رشادت سر داده‌اند.»</p>
      <p>و مقام معظم رهبری نیز طی سالیان زعامتشان بارها همین معنا را متذکر شده اند و البته در هفته بسیج امسال هم بسان سنت سنوات پیشین نکاتی راهبردی در چیستی بسیج و خطوط کلی حرکت آن بیان نمودند. ایشان در فقره ای از بیانات خود به راز و رمز پیروزی اشاره کرده و فرمودند:</p>
      <p>«یک نکته‌ دیگر این است که قطعاً حرکت بسیجی در کشور ما پیروز است. شرط اصلی‌ای که این پیروزی دارد این است که همه‌ی ما -جوانها و غیر جوانها- تقوا را و حُسن عمل را برای خودمان یک وظیفه بدانیم... تقوا لازم است؛ خودتان را مراقبت کنید؛ هم مراقبت شخصی کنید، هم مراقبت گروهی کنید. اگر این‌[طور] شد، خدا  فرمود: اِنَّ اللهَ مَعَ الَّذینَ اتَّقَوا وَ الَّذینَ هُم مُحسِنُون‌؛ کسانی که تقوا پیشه کنند و نیکو عمل بکنند، مَعَ الَّذینَ، خدا با اینها است. اینکه خدا با یک جمعی باشد، خیلی مسئله‌ی مهمّی است.»</p>
      <figure>
        <img src="http://newsroom.dana.ir/content/upload/34036492-f14c-433f-8aad-c3bfe9088189.JPG"/>
      </figure>
      <p>در حوزه های مختلف امروز بسیجیان نشان داده اند که این شجره طیبه ظرفیت های بالقوه و بالفعلی دارد.</p>
      <p>در سال جاری با توجه به اتفاقاتی که در مناطق سیل زده ایران اعم از استان های گلستان، لرستان، شیراز، سیستان و بلوچستان و ... رخ داد، حضور به موقع، جهادی و ایثارگرانه جهادگران بسیجی بازهم کارساز شد و غم و غصه را تا حدود زیادی از چهره مردم سیل زده زدود، تنها میزان آبادانی که جهادگران بسیجی در کشور و علی الخصوص مناطق سیل زده بوجود آوردند گواه این موضوع است که بسیج تا چه میزان در جهت آبادی و پیشرفت کشور تلاش نموده است.</p>
      <p>
        <b>تنوع، گستردگی و روحیه آبادانی که بسیج دارد این سازمان مردم نهاد را به عنوان یک ظرفیت بزرگ برای انقلاب اسلامی درآورده است که هر کجا بسیجیان ظاهر می شوند به خوبی دیده می شود. از سوی دیگر ضدانقلاب نیز هر کجا که بسیجیان ورود پیدا کرده اند و مردم ثمره این تلاش را دیده اند به شدت ناامید شده و احساس خطر کرده است.</b>
      </p>
      <figure>
        <img src="http://newsroom.dana.ir/content/upload/c1b48b8c-d50f-4c27-9706-fc65af2cb1e9.JPG"/>
      </figure>
      <p>در همین زمان بود که وقتی بسیجیان جهادگر در نقاط مختلف سیل زده کشورمان برای آبادانی میهن مان تلاش می کردند ضدانقلاب که دست هایشان را بسیار خالی می دیدند سعی می کردند با تخریب این حضور مردمی و آبادگرانه به خیال خود یکی از پایایه های انقلاب اسلامی را مخدوش کنند اما مردم با ویدئوهایی که از خود منتشر کردند نشان دادند که فریب این صحنه سازی های ضدانقلاب را نمی خورند. به طور کل صحنه سازی ها و تخریب های ضدانقلاب خود گواهی بر این موضوع است که بسیجیان در مناطق سیل زده حضوری موثر داشته اند.</p>
      <p>زلزله اخیر در آذربایجان شرقی نیز با بسیج نیروی های جهادگر همراه شد. از ساعات اولیه بعد از زمین لرزه بسیج ماننده همیشه راهی امداد رسانی شد. بسیجیان با همان لباس ساده بسیجی که یادگار هشت سال دفاع مقدس است به میدان رفته و با گرفتن بیل و کلنگ و استفاده از ماشین آلات آوار بردرای به کمک زلزله زدگان شتافتند. جالب اینجاست که بسیجیان با توجه به اینکه در این موارد حضوری فعال داشتند به مانند امدادگران از جمله نیروهای کارشناس و خبره کمک رسانی به مردم در مناطقی هستند که بلایای طبیعی خانه و کاشانه شان را ویران کرده است.</p>
      <figure>
        <img src="http://newsroom.dana.ir/content/upload/5d252b47-c90d-4eca-8b5a-539ef9b8ee9f.JPG"/>
      </figure>
      <p>
        <b>جالب اینجاست که در کنار نیروهای امدادرسان، ستاد بحران و هلال احمر همواره بسیجیان نیز وارد میدان می شوند و در کار کمک رسانی به مردم از هیچ کوششی دریغ نمی کنند.</b>
      </p>
      <p>این حضور بی ادعا در کنار افراد و کسانی که مدعی کمک رسانی به مردم هستند اما همواره بیشتر منافع جناحی و سیاسی و صنفی خود رادنبال می کنند، باعث شد تا کاربران شبکه های اجتماعی هشتگ «بازهم بسیج» را ساخته و در این شبکه ها با انتشار تصاویری از حضور در صحنه بسیجیان منتشر کنند. همین توئیت ها نشان می داد که بسیجیان چگونه بدون هیچ رسانه ای به میان مردم رفتند و به کمک آسیب دیدگان شتافتند. درواقع مردم اینبار برای ارج نهادن به خدمات جهادگران بسیجی دست به کار شدند و با دوربین های گوشی همراه خود از خدمات بسیجیان فیلم گرفته و منتشر کردند.</p>
      <p>انتهای پیام/</p>
      <p> </p>
    </article>
  </body>
</html>