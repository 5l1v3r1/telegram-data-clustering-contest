<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/devil-may-cry-5-multiplayer-mod/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T11:50:00+00:00"/>
    <meta property="og:title" content="Devil May Cry 5, il multiplayer è disponibile in quasi tutte le missioni grazie a una mod"/>
    <meta property="og:description" content="Devil May Cry 5 non ha una modalità multigiocatore ma grazie ad alcuni mod è possibile giocare in cooperativa sino a tre persone in quasi tutte le missioni."/>
  </head>
  <body>
    <article>
      <h1>Devil May Cry 5, il multiplayer è disponibile in quasi tutte le missioni grazie a una mod</h1>
      <address><time datetime="2019-11-10T11:50:00+00:00">10 Nov 2019, 11:50</time> by <a rel="author">Luca Salerno</a></address>
      <p><b>Devil May Cry 5</b> ha alcuni aspetti di gioco cooperativi ben <b>lontani dal multiplayer</b> vero e proprio. Nonostante la presenza di <b>tre personaggi principali</b> sembri un buon presupposto, <b>Capcom</b> ha scelto di non inserire una modalità multigiocatore limitandosi a un <b>gioco online</b> presente solo in alcune missioni e di fatto <b>nascosto</b>. Se due persone stanno affrontando una missione in cui normalmente partecipano altri personaggi gestiti dall’IA, le loro <b>partite si sincronizzano</b> facendo in modo che questi siano controllati dai giocatori.</p>
      <p>Come dicevamo, un sistema piuttosto invisibile dato che è <b>automatico</b> e <b>senza lobby</b> o altri aspetti tipici del gioco online. Per questo si parla semplicemente di un sistema di <b>cameo</b>. Già da un po’ di tempo i <b>modder</b> Dante e Raz0r della comunità PC sono al lavoro per implementare una vera modalità <b>multigiocatore</b> completa e negli ultimi mesi sono stati fatti <b>enormi passi avanti</b> per renderla pienamente funzionante anche in tutte le missioni.</p>
      <figure>
        <iframe src="https://www.youtube.com/embed/8Bl5zetNqG4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/02/devil-may-cry-5-20489.768x432.jpg"/>
        </figure>
        <figure>
          <img src="https://www.tomshw.it/images/images/2019/02/devil-may-cry-5-20477.768x432.jpg"/>
        </figure>
        <figure>
          <img src="https://www.tomshw.it/images/images/2019/02/devil-may-cry-5-20473.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/mass-effect-pacchetti-texture-trilogia/">Mass Effect, texture migliorate e in 4K grazie a nuove mod per la trilogia</a></p>
      <p>Nelle ultime settimane è stata rilasciata una nuova versione della mod <b>Coop Trainer per Devil May Cry 5</b> che permette di usare anche V nella Missione 0 – Prologo. Al momento su un totale di venti missioni possono essere giocate <b>in cooperativa fino a tre giocatori</b> tutte ad eccezione delle numero 6, 7, 13, 18, 19, 20. Il multiplayer è stato inoltre introdotto in tutti i piani del <b>Palazzo di sangue</b>.</p>
      <p>Per quanto riguarda le missioni, prima di iniziare bisogna selezionare la modalità cooperativa e <b>il matchmaking riguarda a coppie i livelli di difficoltà</b> Umano e Cacciatore di Demoni o Figlio di Sparda e Dante deve morire. Tra le altre opzioni implementate ci sono alcune <b>opzioni grafiche aggiuntive</b> e la possibilità di iniziare il Palazzo di Sangue da <b>qualsiasi piano</b> si preferisca. La mod si può trovare sul sito <b>Nexus Mods</b> nella pagina <a href="https://www.nexusmods.com/devilmaycry5/mods/353?tab=description">COOP Trainer for Devil May Cry 5</a> ed è necessario avere un account sul sito per scaricarla.</p>
      <blockquote>Devil May Cry 5 per PC è disponibile anche su Steam e potete acquistarlo <a href="https://toms.it/cQPHM">sulla pagina del Negozio</a>.</blockquote>
    </article>
  </body>
</html>