<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/10/pvv-wil-nederland-stilstandland-weer-in-beweging-krijgen-met-noodwet/"/>
    <meta property="og:site_name" content="ThePostOnline"/>
    <meta property="article:published_time" content="2019-11-10T11:15:00+00:00"/>
    <meta property="og:title" content="PVV wil Nederland Stilstandland weer in beweging krijgen met ‘noodwet’"/>
    <meta property="og:description" content="Nederland 2019: en nu vooruit (met maximaal 90 kilometer per uur)"/>
  </head>
  <body>
    <article>
      <h1>PVV wil Nederland Stilstandland weer in beweging krijgen met ‘noodwet’</h1>
      <h2>Nederland 2019: en nu vooruit (met maximaal 90 kilometer per uur)</h2>
      <address><time datetime="2019-11-10T11:15:00+00:00">10 Nov 2019, 11:15</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De PVV wil met een noodwet regelen dat projecten op het gebied van woningbouw, infrastructuur en landbouw door kunnen gaan, ongeacht de stikstofuitstoot die ermee gepaard gaat. De partij stelt onder meer voor elke woonwijk, snelweg of stal in aanbouw van dringend openbaar belang te verklaren, met uitzondering van megastallen.</p>
      <p>Door een uitspraak van de Raad van State eind mei liggen duizenden projecten stil. De hoogste bestuursrechter haalde een streep door de manier waarop de overheid vergunningen verleende, zonder dat vooraf harde afspraken op papier stonden over hoe extra uitstoot van stikstof zou worden gecompenseerd.</p>
      <p>In Den Haag wordt al maanden overlegd over oplossingen waarbij de natuur wél voldoende wordt beschermd, maar ook boeren en bouwbedrijven door kunnen met hun werk. Het kabinet komt naar verwachting komende week met concrete maatregelen.</p>
      <p>De PVV wil met de tijdelijke noodwet juist pijnlijke ingrepen in bijvoorbeeld de maximumsnelheid voorkomen. “Deze wet zorgt ervoor dat boeren kunnen boeren en bouwers kunnen bouwen en er geen overhaaste beslissingen worden genomen die heel Nederland raken en waar iedereen last van heeft”, aldus partijleider Geert Wilders.</p>
      <p>De noodwet om de stikstofregels te omzeilen moet een halfjaar gaan gelden. Tijdens die periode “kan het kabinet in relatieve rust naar een definitieve oplossing zoeken”, aldus Wilders. Het voorstel biedt ook de mogelijkheid voor boeren om ongebruikte bouwcapaciteit waarvoor eerder al een vergunning is verleend, over te dragen aan andere bedrijven.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>