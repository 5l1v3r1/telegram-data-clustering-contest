<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740979"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T11:16:00+00:00"/>
    <meta property="og:title" content="'แรมโบ้'นั่งรับเรื่องร้องทุกข์&quot;ชาวราชบุรี&quot; สั่งขรก.ห้ามขวาง"/>
    <meta property="og:description" content="“สุภรณ์” นั่งหัวโต๊ะถกรับเรื่องร้องทุกข์ เผย “นายกฯ” สั่งทุกหน่วยงานต้อนรับปชช.ยื่นร้องทุกข์อย่าขัดขวาง"/>
  </head>
  <body>
    <article>
      <h1>'แรมโบ้'นั่งรับเรื่องร้องทุกข์"ชาวราชบุรี" สั่งขรก.ห้ามขวาง</h1>
      <address>
        <time datetime="2019-11-10T11:16:00+00:00">10 Nov 2019, 11:16</time>
      </address>
      <p>
        <b>“สุภรณ์” นั่งหัวโต๊ะถกรับเรื่องร้องทุกข์ เผย “นายกฯ” สั่งทุกหน่วยงานต้อนรับปชช.ยื่นร้องทุกข์อย่าขัดขวาง</b>
      </p>
      <p>เมื่อวันที่ 10 พ.ย.ที่จ.ราชบุรี นายสุภรณ์ อัตถาวงศ์ ผู้ช่วยรมต.ประจำนายกรัฐมนตรี ( พล.อ.ประยุทธ์ จันทร์โอชา นายกฯและรมว.กลาโหม) เป็นประธานการประชุมร่วมกับตัวแทนกลุ่มจังหวัด เพื่อสรุปแนวทางการรับเรื่องร้องทุกข์จากประชาชนที่จะมาเข้ามาร้องเรียนปัญหาและความเดือดร้อนแก่นายกรัฐมนตรี ในการเดินทางมาตรวจราชการที่ จ.ราชบุรีและ คณะรัฐมนตรีสัญจรนอกสถานที่ (ครม.สัญจร) ที่ จ.กาญจนบุรี ระหว่างวันที่ 11-12 พย.2562 ได้มอบภารกิจกับหน่วยงานที่เกี่ยวข้อง 35 หน่วยงานพร้อมทั้งมีการวีดีโอคอนเฟอร์เรนซ์ ไปยัง 8 จังหวัดที่เกี่ยวข้อง<br/><br/>โดยนายสุภรณ์ ให้นโยบายว่า นายกรัฐมนตรี มีบัญชาให้ทุกหน่วยงานทั้งส่วนกลางและส่วนภูมิภาคที่เกี่ยวข้องส่งเจ้าหน้าที่มาร่วมตั้งศูนย์รับเรื่องร้องเรียน ร้องทุกข์ของประชาชน โดยเน้นการบริการต้อนรับประชาชนอย่างเป็นกันเอง มิให้ขัดขวางหรือกดดันประชาชน ที่มายื่นเรื่องถึงนายกรัฐมนตรี และให้ติดตามใส่ใจในการแก้ไขปัญหาความเดือดร้อน แจ้งผลรายงานความคืบหน้าผลการดำเนินการให้กับประชาชนหรือกลุ่มร้องเรียนให้ทราบโดยเร่งด่วนต่อไปด้วย</p>
    </article>
  </body>
</html>