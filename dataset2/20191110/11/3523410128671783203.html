<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639200/%D8%B4%D8%B1%DA%A9%D8%AA-%D9%85%D8%A7%D8%AF%D8%B1-%DA%AF%D9%88%DA%AF%D9%84-%D8%AF%D8%B1-%D8%AD%D8%A7%D9%84-%D8%A8%D8%B1%D8%B1%D8%B3%DB%8C-%D8%A7%D8%AA%D9%87%D8%A7%D9%85%D8%A7%D8%AA-%D8%A2%D8%B2%D8%A7%D8%B1-%D8%AC%D9%86%D8%B3%DB%8C-%D8%A8%D9%87-%D9%85%D8%AF%DB%8C%D8%B1%D8%A7%D9%86-%D8%A7%D8%B1%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:47:00+00:00"/>
    <meta property="og:title" content="شرکت مادر گوگل در حال بررسی اتهامات آزار جنسی به مدیران ارشد"/>
    <meta property="og:description" content="پس از تنظیم شدن شکایت‌هایی از مدیران ارشد گوگل مبنی بر رفتار بد آن‌ها و اتهامات جنسی، Alphabet تحقیقات خود را آغاز کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639200/%D8%B4%D8%B1%DA%A9%D8%AA-%D9%85%D8%A7%D8%AF%D8%B1-%DA%AF%D9%88%DA%AF%D9%84-%D8%AF%D8%B1-%D8%AD%D8%A7%D9%84-%D8%A8%D8%B1%D8%B1%D8%B3%DB%8C-%D8%A7%D8%AA%D9%87%D8%A7%D9%85%D8%A7%D8%AA-%D8%A2%D8%B2%D8%A7%D8%B1-%D8%AC%D9%86%D8%B3%DB%8C-%D8%A8%D9%87-%D9%85%D8%AF%DB%8C%D8%B1%D8%A7%D9%86-%D8%A7%D8%B1%D8%B4%D8%AF">شرکت مادر گوگل در حال بررسی اتهامات آزار جنسی به مدیران ارشد</a>
      </h1>
      <h2>پس از تنظیم شدن شکایت‌هایی از مدیران ارشد گوگل مبنی بر رفتار بد آن‌ها و اتهامات جنسی، Alphabet تحقیقات خود را آغاز کرد.</h2>
      <address><time datetime="2019-11-10T11:47:00+00:00">10 Nov 2019, 11:47</time> by <a rel="author">بولتن نیوز | bultannews.com</a></address>
      <p>روزانه اخبار زیادی در دنیای فناوری منتشر می‌شوند، از گوشی‌های جدید گرفته تا آخرین نسل رایانه‌های شخصی، اما بعضی مواقع این اخبار شبیه قبل نیستند و با آن‌ها تفاوت دارند. از این دست خبرها می‌توان به رسوایی فیسبوک در زمینه انتشار اطلاعات شخصی اشاره کرد. اما بعضی مواقع خبرهای بد پا را فراتر گذاشته و به مسائل دیگری نیز می‌رسند. جدیدترین خبر از اتهاماتی سخن می‌گوید که مدیران گوگل را هدف قرار داده است.<br/>اتهامات جنسی مدیران گوگل</p>
      <p>یکی از خبرگزاری‌های معتبر خارجی به تازگی اعلام کرده است که تحقیقات جدیدی برای مشخص شدن مسئله‌ای جدید در رابطه با هیئت مدیره گوگل در حال انجام است. بر اساس این خبر، هیئت مدیره شرکت مادر گوگل یعنی Alphabet پس از این که سهامداران علیه مدیران ارشد گوگل و نوع برخورد آن‌ها شکایت کردند، تحقیقات خود را شروع کرده‌اند. البته اتهامات وارده تنها به رفتار این افراد ختم نمی‌شود بلکه صحبت‌هایی نیز از اتهامات آزار جنسی به میان آمده است.</p>
      <p>تحقیقات اخیر به دنبال شکایت‌هایی است که سال گذشته انجام شده بود و از آزار جنسی صحبت می‌کرد. این شکایت توسط گروهی از سهامداران تنظیم شده بود. حتی یکی از این شکایت‌ها شامل یک ادعای عجیب نیز بود. بر اساس این شکایت پس از متهم شدن یکی از مدیران گوگل به آزار جنسی، پاداش چند میلیونی او توسط هیئت مدیره شرکت تائید و پرداخت شده است. نکته‌ای که این اتفاق را عجیب‌تر از قبل می‌کند وجود شواد و مستندات برای اثبات اتهام او است.</p>
      <p>این مسائل و اتفاقات اخیر موجب تغییراتی در کارمندان گوگل شده است. حتی بعضی از این افراد به نشانه اعتراض کار خود را ترک کرده‌اند. این مسئله یکی از مهم‌ترین و بدترین اتفاقاتی است که برای این شرکت رخ داده است. باید دید که باید ماجرا اتهامات مدیران ارشد گوگل چه می‌شود. احتمالا اگر قرار باشد این مسائل حل نشود افراد زیادی در سراسر جهان به این مسئله واکنش نشان می‌دهند. بهتر است آلفابت پیش از شروع شدن کمپین‌هایی بر ضد خود با چند صد هزار عضو به این مسئله به صورت درست خاتمه دهد.</p>
    </article>
  </body>
</html>