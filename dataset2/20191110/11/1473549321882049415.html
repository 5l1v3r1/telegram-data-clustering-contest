<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/aneksja-krymu-przez-rosje-ambasada-usa-gratuluje-ukrainie-po-decyzji-trybunalu-onz,984305.html"/>
    <meta property="og:site_name" content="TVN24"/>
    <meta property="article:published_time" content="2019-11-10T11:44:00+00:00"/>
    <meta property="og:title" content="Ambasada USA gratuluje Ukrainie po decyzji międzynarodowego trybunału"/>
    <meta property="og:description" content="To ważny krok w obronie suwerenności, jedności terytorialnej i demokracji na Ukrainie oraz ku pociągnięciu Rosji do odpowiedzialności za jej działania - ogłosiła ambasada USA w Kijowie, gratulując ..."/>
  </head>
  <body>
    <article>
      <h1>Ambasada USA gratuluje Ukrainie po decyzji międzynarodowego trybunału</h1>
      <address><time datetime="2019-11-10T11:44:00+00:00">10 Nov 2019, 11:44</time> by <a rel="author">ToL/adso</a></address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/72630319-f3c7-438c-aa40-ba50701701ed.jpg?type=1&amp;srcmode=0&amp;srcx=1/1&amp;srcy=23/100&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/054e210f-4308-44fe-9815-895863c5bc0d-480p.mp4"/>
          <figcaption>Rosja anektowała Krym na początku 2014 roku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0950ca92a4dcf426067cfd2246bb5ff3/5acf623f-17ae-42a6-a415-b4cdeb288a2b-480p.mp4"/>
          <figcaption>Międzynarodowy zespół śledczy: trzej Rosjanie i Ukrainiec...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5bce843dd76db8c939d5323dd3e54ec9/6f08b754-4384-4a4f-80f4-4cd6e1f09700-480p.mp4" autoplay="" loop=""/>
          <figcaption>Tusk i Zełenski przy linii frontu w Donbasie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/c58ea37f-c31a-42bb-810b-ddebba654118-480p.mp4"/>
          <figcaption>Wiec rodzin żołnierzy poległych w Donbasie przed gmachem...</figcaption>
        </figure>
        <figcaption>Krym został zaanektowany przez Rosję po inwazji tego kraju na Ukrainę w 2014 r. (zdjęcia archiwalne)<cite>Foto: ROMAN PILIPEY/AP/EPA | Video: Reuters Archive</cite></figcaption>
      </slideshow>
      <h3>"To ważny krok w obronie suwerenności, jedności terytorialnej i demokracji na Ukrainie oraz ku pociągnięciu Rosji do odpowiedzialności za jej działania" - ogłosiła ambasada USA w Kijowie, gratulując Ukrainie decyzji Międzynarodowego Trybunału Sprawiedliwości ONZ. Uznał on, że ma prawo rozpatrywać złożony przez Ukrainę blisko trzy lata temu pozew, zarzucający Rosji wspieranie terroryzmu i dyskryminowanie nierosyjskiej ludności Krymu.</h3>
      <p>"Gratulujemy Ukrainie decyzji Międzynarodowego Trybunału Sprawiedliwości, który uznał, że sprawa Ukrainy przeciwko Rosji znajduje się w jego jurysdykcji. Jest to ważny krok w obronie suwerenności, jedności terytorialnej i demokracji na Ukrainie oraz ku pociągnięciu Rosji do odpowiedzialności za jej działania" - ogłosiła amerykańska placówka dyplomatyczna.</p>
      <h3>Porażka Rosji</h3>
      <related>
        <a href="https://www.tvn24.pl/wiadomosci-ze-swiata,2/szosty-rok-wojny-zabito-ponad-3330-cywilow-rannych-zostalo-okolo-9-tysiecy,982685.html"/>
      </related>
      <p>Mający swą siedzibę w Hadze MTS odrzucił w piątek stanowisko Rosji, iż nie może on rozpatrywać pozwu kijowskich władz.</p>
      <p>Ukraina wystąpiła z pozwem przeciwko Rosji w 2017 roku. Związany on jest z działalnością wspieranych przez Moskwę prorosyjskich bojowników w ukraińskim Donbasie oraz z sytuacją Tatarów na zaanektowanym przez Rosję w 2014 roku, a należącym do Ukrainy Krymie.</p>
      <p>Rosja zaanektowała Krym w marcu 2014 roku w następstwie interwencji wojskowej oraz po referendum, które władze Ukrainy i Zachód uznają za nielegalne.</p>
      <p>Konflikt zbrojny w Donbasie wybuchł po zwycięstwie prozachodniej rewolucji godności w Kijowie, która doprowadziła do obalenia na początku 2014 roku ówczesnego prorosyjskiego prezydenta Ukrainy Wiktora Janukowycza.</p>
      <p>Wiosną tego samego roku wspierani przez Rosję separatyści proklamowali w Donbasie dwie samozwańcze republiki ludowe - doniecką i ługańską. W wyniku walk w tym regionie zginęło dotychczas ponad 13 tys. ludzi.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/02ff2880-5cf6-465b-b06d-81e7acd6d8bb.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Krym<cite>Źródło: PAP/Adam Ziemienowicz</cite></figcaption>
      </figure>
      <related>
        <h4>Rosyjska aneksja Krymu</h4>
        <a href="https://www.tvn24.pl/wiadomosci-ze-swiata,2/przeciwnik-zerwal-proces-wycofania,984010.html"/>
        <a href="https://www.tvn24.pl/wiadomosci-ze-swiata,2/federacja-rosyjska-uzupelnia-ludnosc-na-okupowanym-krymie,983860.html"/>
        <a href="https://www.tvn24.pl/wiadomosci-ze-swiata,2/nie-ma-szybkich-sposobow-na-odzyskanie-donbasu-i-krymu-trzy-etapy-zelenskiego,981637.html"/>
        <a href="https://www.tvn24.pl/wiadomosci-ze-swiata,2/objety-sankcjami-oligarcha-doradzi-trzem-krajom-jak-zdobyc-ponad-dwa-miliardy-dolarow,980307.html"/>
        <a href="https://www.tvn24.pl/wiadomosci-ze-swiata,2/zatrzymania-na-krymie-praktycznie-co-drugi-dzien,980008.html"/>
      </related>
      <related>
        <h4>Kryzys na Ukrainie</h4>
        <a href="https://www.tvn24.pl/wiadomosci-ze-swiata,2/przeciwnik-zerwal-proces-wycofania,984010.html"/>
        <a href="https://www.tvn24.pl/wiadomosci-ze-swiata,2/federacja-rosyjska-uzupelnia-ludnosc-na-okupowanym-krymie,983860.html"/>
        <a href="https://www.tvn24.pl/wiadomosci-ze-swiata,2/szosty-rok-wojny-zabito-ponad-3330-cywilow-rannych-zostalo-okolo-9-tysiecy,982685.html"/>
        <a href="https://www.tvn24.pl/wiadomosci-ze-swiata,2/nie-ma-szybkich-sposobow-na-odzyskanie-donbasu-i-krymu-trzy-etapy-zelenskiego,981637.html"/>
        <a href="https://www.tvn24.pl/wiadomosci-ze-swiata,2/zelenski-do-weterana-nie-mozesz-stawiac-mi-ultimatow-oburzenie-na-ukrainie,980775.html"/>
      </related>
    </article>
  </body>
</html>