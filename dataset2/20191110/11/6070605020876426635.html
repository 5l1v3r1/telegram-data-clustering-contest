<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/listeriosi-Detecten-Mini-Blinis-supermercats-Aldi_0_2341565928.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T11:23:40+00:00"/>
    <meta property="og:title" content="Detecten listèria en un lot de coquetes Mini Blinis de la cadena de supermercats Aldi"/>
    <meta property="og:description" content="La companyia ha retirat el producte i demana als consumidors que l'han comprat que el tornin"/>
  </head>
  <body>
    <article>
      <h1>Detecten listèria en un lot de coquetes Mini Blinis de la cadena de supermercats Aldi</h1>
      <h2>La companyia ha retirat el producte i demana als consumidors que l'han comprat que el tornin</h2>
      <address>
        <time datetime="2019-11-10T11:23:40+00:00">10 Nov 2019, 11:23</time>
      </address>
      <p>La cadena de supermercats Aldi ha alertat <a href="https://www.ara.cat/societat/listeriosi-listeria-malaltia-que-es-carn-infectada-Andalusia-Catalunya_0_2292370913.html">de la contaminació pel bacteri de la listèria</a> d'un lot de coquetes de la marca Mini Blinis, fetes a base de farina de blat, llet i ou. La companyia ha retirat el producte i demana als consumidors que l'hagin adquirit que el tornin a les botigues. Aldi especifica que el lot contaminat és el 101111 DCL amb data de caducitat del 22 de novembre del 2019.</p>
      <p>La cadena de supermercats ha posat una línia d'atenció telefònica amb el número 900 902 466 per atendre els consumidors per qualsevol dubte. La companyia ha retirat preventivament totes les unitats de Mini Blinis –que es venen amb el logotip Special de Aldi-, tot i que reitera que el problema s'ha detectat "exclusivament" en un sol lot.</p>
      <figure>
        <img src="https://www.ara.cat/2019/08/20/societat/bacteri-Listeria-monocytogenes_2292380908_64927089_117x66.jpg"/>
      </figure>
      <p>
        <a href="https://www.ara.cat/societat/listeriosi-listeria-malaltia-que-es-carn-infectada-Andalusia-Catalunya_0_2292370913.html">Què és la listeriosi, la malaltia dels aliments contaminats?</a>
      </p>
      <p>Aldi també assegura que s'ha posat a disposició de les autoritats sanitàries "per facilitar tota la informació necessària i col·laborar-hi estretament".</p>
    </article>
  </body>
</html>