<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639324/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%86%D8%AA%DA%A9%D8%A7%D9%85-%D9%88%D8%A7%D8%B1%D8%AF-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T22:41:00+00:00"/>
    <meta property="og:title" content="فرمانده «سنتکام» وارد فلسطین اشغالی شد"/>
    <meta property="og:description" content="فرمانده نیروهای نظامی آمریکا در منطقه برای رایزنی با مقام‌های ارشد نظامی صهیونیست وارد فلسطین اشغالی شده است."/>
  </head>
  <body>
    <article>
      <h1>
        <a href="https://www.bultannews.com/fa/news/639324/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%86%D8%AA%DA%A9%D8%A7%D9%85-%D9%88%D8%A7%D8%B1%D8%AF-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%B4%D8%AF">فرمانده «سنتکام» وارد فلسطین اشغالی شد</a>
      </h1>
      <h2>فرمانده نیروهای نظامی آمریکا در منطقه برای رایزنی با مقام‌های ارشد نظامی صهیونیست وارد فلسطین اشغالی شده است.</h2>
      <address><time datetime="2019-11-10T22:41:00+00:00">10 Nov 2019, 22:41</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ژنرال «کنت مکنزی» رئیس فرماندهی مرکزی ارتش آمریکا در غرب آسیا (مقر تروریستی سنتکام) برای نخستین بار از زمان تصدی این سمت، وارد فلسطین اشغالی شده و با فرماندهان ارشد ارتش رژیم صهیونیستی دیدار کرده است.</p>
      <p>به نوشته وبگاه «تایمز اسرائیل»، آمریکا از افشای دلیل اصلی سفر مکنزی به سرزمین‌های اشغالی خوداری کرده است، اما تصور می‌شود که احتمال خروج نیروهای آمریکایی از سوریه در گفت‌وگوهای وی با مقام‌های صهیونیست مورد بحث قرار گرفته باشد.</p>
      <p>به نوشته تایمز اسرائیل، روابط نظامی تل آویو و واشنگتن پس از خروج نظامیان آمریکا از شمال سوریه اندکی تیره و تار شده است، زیرا اسرائیل خود را در مواجهه با ایران تنها می‌بیند.</p>
      <p>در حالی‌که مقام‌های رژیم صهیونیستی از انتقاد از اقدام جدید نظامی آمریکا در منطقه خوداری کرده‌اند، اما به طور غیر مستقیم نگرانی‌های خود از این مسئله را ابراز داشته‌اند. «بنیامین نتانیاهو» نخست وزیر رژیم صهیونیستی ماه گذشته در این باره گفت، با توجه به عدم پاسخگویی به ایران شجاعت این کشور در منطقه رو به افزایش است و حتی قوی‌تر می‌شود.</p>
      <p>نتانیاهو اخیرا به گروهی از وزیران کابینه خود گفت که نباید از ایالات متحده انتظار داشت حداقل برای مدت یک سال آینده، اقدام جدی علیه ایران انجام دهد.</p>
    </article>
  </body>
</html>