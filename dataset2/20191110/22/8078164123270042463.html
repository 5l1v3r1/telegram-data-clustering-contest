<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/fantastic-mr-fox-usciva-dieci-anni-fa-capolavoro-animato-anderson-clooney-volpe-bill-murray-talpa/vero-capolavoro-wes_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="«Fantastic Mr Fox» usciva dieci anni fa: il capolavoro animato di Anderson con Clooney volpe ( e Bill Murray talpa)"/>
    <meta property="og:description" content="Compie dieci anni il capolavoro del regista dei Tenenbaum che si lancia in una fiaba per ragazzi con voci di celebri attori hollywoodiani"/>
  </head>
  <body>
    <article>
      <h1>«Fantastic Mr Fox» usciva dieci anni fa: il capolavoro animato di Anderson con Clooney volpe ( e Bill Murray talpa)</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Filippo Mazzarella</a></address>
      <p>Tra i pochissimi autori contemporanei in grado di esibire un immaginario personale e immediatamente riconoscibile (così come parimenti riconoscibili sono le sue fonti d’ispirazione), Wes Anderson è quello che potrebbe definirsi un “regista-stilista” per ciò che concerne la maniacale attenzione con cui disegna, letteralmente, le coordinate del suo universo eccentrico; ma anche un “regista-psicologo”, per la profondità e attendibilità interiore dei suoi personaggi. Con Fantastic Mr.Fox, uscito esattamente dieci anni fa nelle sale Usa, ispirandosi a un racconto breve di Roald Dahl, si concede una ricognizione in una sorta di cinema per ragazzi sui generis, realizzando una fiaba morale in stop-motion che al contempo è una summa dei suoi temi abituali (figli reietti, padri infantili, ribellismo, estetica surreale, humour paradossale, ombre di morte). Tornerà su questi passi con il più opaco L’isola dei cani (2018), ma a dieci anni dalla sua uscita questo film rimane (forse) il suo vero capolavoro.</p>
      <figure>
        <img src="https://images2.corriereobjects.it/methode_image/2019/11/10/Spettacoli/Foto%20Spettacoli%20-%20Trattate/mr.%20fox%20set%202-kXYG-U3150756143915ubC-593x443@Corriere-Web-Sezioni.jpg?v=201911111238"/>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/spettacoli/cards/fantastic-mr-fox-usciva-dieci-anni-fa-capolavoro-animato-anderson-clooney-volpe-bill-murray-talpa/dodici-anni-volpeschi.shtml"> AVANTI</a></aside>
    </article>
  </body>
</html>