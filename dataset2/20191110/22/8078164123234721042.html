<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/lodicoalcorriere/index/11-11-2019/index.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Tav e Ilva, vicende diverse con qualcosa in comune"/>
    <meta property="og:description" content="A chi scrivere il proprio punto di vista sulle cose? A chi affidare l’ indignazione e la speranza? Vi proponiamo di dirlo a Corriere"/>
  </head>
  <body>
    <article>
      <h1>Tav e Ilva, vicende diverse con qualcosa in comune</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Aldo Cazzullo</a></address>
      <p><b>Caro Aldo</b>, <br/>Tav e Ilva: i due casi sono comparabili? Il primo aveva una visione vasta (es. integrazione dei trasporti in Europa) che guarda al futuro; l’altro, espressione di una visione esclusivamente locale con l’unico contenuto simbolico del fallimento dell’industria dell’acciaio nell’ambito della Ceca (poi Ue) che nessuno ricorda. Si continua a far leva sui posti di lavoro, ma quali benefici (oltre l’inquinamento) ha portato a Taranto? Quasi nessuno, basta vedere il degrado del centro storico. Anche i dipendenti portano i segni della contraddizione che vivono: civiltà contro lavoro. Vivere in Val di Susa invece sarebbe molto più facile anche con la Tav . <br/><b>Salvatore Bazzana</b>, Roma</p>
      <p><b>Caro Salvatore</b>, <br/>Ogni storia è diversa dall’altra. Ma esiste un minimo comune denominatore. Un grande Paese ha grandi industrie e grandi infrastrutture che spesso nuocciono al quartiere e al territorio in cui sono costruite, ma rispondono a un interesse generale: posti di lavoro, trasporti, sviluppo. La Val di Susa non ha bisogno della Tav, e neanche torinesi e lionesi; è un’opera che va pensata in un’ottica europea; per questo sarebbe giusto che l’Europa coprisse interamente i costi almeno della tratta transnazionale. Taranto invece ha bisogno dell’ex Ilva, ma ha pagato un prezzo molto alto a quella fabbrica. <br/>Il punto è che non si può vivere solo di reddito di cittadinanza. Ogni società ha i servizi, la sanità, la scuola che è in grado di finanziare. Personalmente penso che la salute dei lavoratori e degli abitanti non possa essere scambiata con nulla al mondo. Per questo gli incentivi per bonificare e ripristinare la compatibilità ambientale sono necessari. Dopodiché sarà il mercato a stabilire se l’ex Ilva può stare in piedi. Mittal si sta rimangiando impegni già assunti, contratti già firmati. Ma se siamo qui a implorare gli indiani — a Taranto come a Piombino —perché si facciano carico dei nostri posti di lavoro, all’evidenza nella politica industriale italiana qualcosa non va., <br/>Ogni storia è diversa dall’altra. <br/>Ma esiste un minimo comune denominatore. Un grande Paese ha grandi industrie e grandi infrastrutture che spesso nuocciono al quartiere e al territorio in cui sono costruite, ma rispondono a un interesse generale: posti di lavoro, trasporti, sviluppo. La Val di Susa non ha bisogno della Tav, e neanche torinesi e lionesi; è un’opera che va pensata in un’ottica europea; per questo sarebbe giusto che l’Europa coprisse interamente i costi almeno della tratta transnazionale. Taranto invece ha bisogno dell’ex Ilva, ma ha pagato un prezzo molto alto a quella fabbrica. Il punto è che non si può vivere solo di reddito di cittadinanza. Ogni società ha i servizi, la sanità, la scuola che è in grado di finanziare. <br/>Personalmente penso che la salute dei lavoratori e degli abitanti non possa essere scambiata con nulla al mondo. Per questo gli incentivi per bonificare e ripristinare la compatibilità ambientale sono necessari. Dopodiché sarà il mercato a stabilire se l’ex Ilva può stare in piedi. Mittal si sta rimangiando impegni già assunti, contratti già firmati. Ma se siamo qui a implorare gli indiani — a Taranto come a Piombino —perché si facciano carico dei nostri posti di lavoro, all’evidenza nella politica industriale italiana qualcosa non va.</p>
      <p>
        <a href="https://www.corriere.it/lodicoalcorriere/index/09-11-2019/index.shtml">Giorno Precedente</a>
      </p>
      <h4>LE ALTRE LETTERE DI OGGI</h4>
      <h4>Storia</h4>
      <h4>«Strage di Casalduni: la rappresaglia ci fu eccome»</h4>
      <p>Ho letto in una lettera a firma Fabrizio Perrone Capano, che gli interventi dei Bersaglieri dell’agosto 1861 nei Comuni di Casalduni e Pontelandolfo furono «un semplice atto di guerra» e che non ci fu rappresaglia. Premesso che non esisteva all’epoca uno stato di guerra dell’Italia contro una parte di se stessa, ricordo che in occasione del 150° anniversario della proclamazione del Regno d’Italia, presente il Presidente del Comitato organizzatore, On. Giuliano Amato, furono rievocati gli episodi con le scuse ai due paesi martoriati. Inoltre, il Comune di Vicenza, città di origine del comandante delle truppe, intestò una strada del capoluogo berico a Pontelandolfo quale segno di solidarietà se pur postuma. Inoltre, nell’archivio dell’Ufficio Storico dell’Esercito, nel settore «Fondo brigantaggio», c’è il Diario del gen. Cialdini nel quale, alle pagine 66/67, è annotato che «Casalduni e Pontelandolfo sono in cenere; gli assassini sono morti o raminghi» il che va riferito, evidentemente, a un telegramma da Fragneto Monforte del col. Negri allo stesso Cialdini, il giorno successivo all’operazione militare: «Ieri mattina all’alba giustizia fu fatta contro Pontelandolfo e Casalduni. Essi bruciano ancora». Pertanto la rappresaglia esiste eccome! Il lettore afferma che i morti furono solo 12 e omette gli incendi delle case dei due paesi che, secondo lui, rientrano in quella normalità affermata poi dal col. Mazé de la Roche (archivio dell’Ufficio Storico dell’Esercito, repertorio G-11, f. 932). Ma c’è di più: in una nota da me apposta anni fa su un mio libro di Storia rilevo che un bersagliere della spedizione, Carlo Margolfo, in una relazione edita nel 1992 dal Comune e dalla Pro Loco di Delebio (SO) riportando i fatti di Pontelandolfo: i morti, gli stupri, i saccheggi non erano registrati! <br/><b>Giuseppe Vollono</b>, Milano</p>
      <ul>
        <li>
          <h4>ITALIA-ARGENTINA ‘90</h4>
          <h4>
            <a href="https://www.corriere.it/lodicoalcorriere/index/11-11-2019/testimonianze-lettori_afe00af2-04a0-11ea-83e5-874bd48f0bf6.shtml">Le testimonianze dei lettori</a>
          </h4>
          <p>Fabrizio Biondi, Napoli ; Massimiliano Gallo Luigi Merolla Marco Perry</p>
        </li>
        <li>
          <h4>PIEMONTE E TORINO</h4>
          <h4>
            <a href="https://www.corriere.it/lodicoalcorriere/index/11-11-2019/un-danno-aver-perso-titolo-capitale-dell-auto_afe00af2-04a0-11ea-83e5-874bd48f0bf6.shtml">«Un danno aver perso il titolo di capitale dell’auto»</a>
          </h4>
          <p>Paolo Novaresio</p>
          <p>
            <a href="https://www.corriere.it/lodicoalcorriere/lettere">Tutte le lettere</a>
          </p>
        </li>
      </ul>
      <h3>INVIATECI LE VOSTRE LETTERE</h3>
      <p>Vi proponiamo di mettere in comune esperienze e riflessioni. Condividere uno spazio in cui discutere senza che sia necessario alzare la voce per essere ascoltati. Continuare ad approfondire le grandi questioni del nostro tempo, e contaminarle con la vita. Raccontare come la storia e la cronaca incidano sulla nostra quotidianità. Ditelo al Corriere.</p>
      <h4>MARTEDI - IL CURRICULUM</h4>
      <p>Pubblichiamo la lettera con cui un giovane o un lavoratore già formato presenta le proprie competenze: le lingue straniere, l’innovazione tecnologica, il gusto del lavoro ben fatto, i mestieri d’arte; parlare cinese, inventare un’app, possedere una tecnica, suonare o aggiustare il violino</p>
      <p>
        <a href="mailto:letterealdocazzullo@corriere.it">Invia il CV</a>
      </p>
      <h4>MERCOLEDI - L'OFFERTA DI LAVORO</h4>
      <p>Diamo spazio a un’azienda, di qualsiasi campo, che fatica a trovare personale: interpreti, start-upper, saldatori, liutai. </p>
      <p>
        <a href="mailto:letterealdocazzullo@corriere.it">Invia l'offerta</a>
      </p>
      <h4>GIOVEDI - L'INGIUSTIZIA</h4>
      <p>Chiediamo di raccontare un’ingiustizia subita: un caso di malasanità, un problema in banca; ma anche un ristorante in cui si è mangiato male, o un ufficio pubblico in cui si è stati trattati peggio. Sarà garantito ovviamente il diritto di replica</p>
      <p>
        <a href="mailto:letterealdocazzullo@corriere.it">Segnala il caso</a>
      </p>
      <h4>VENERDI -L'AMORE</h4>
      <p>Chiediamo di raccontarci una storia d’amore, o di mandare attraverso il Corriere una lettera alla persona che amate. Non la posta del cuore; una finestra aperta sulla vita. </p>
      <p>
        <a href="mailto:letterealdocazzullo@corriere.it">Racconta la storia</a>
      </p>
      <h4>SABATO -L'ADDIO</h4>
      <p>Vi proponiamo di fissare la memoria di una persona che per voi è stata fondamentale. Una figlia potrà raccontare un padre, un marito la moglie, un allievo il maestro. Ogni sabato scegliamo così il profilo di un italiano che ci ha lasciati. Ma li leggiamo tutti, e tutti ci arricchiranno. </p>
      <p>
        <a href="mailto:letterealdocazzullo@corriere.it">Invia la lettera</a>
      </p>
      <h4>DOMENICA - LA STORIA</h4>
      <p>Ospitiamo il racconto di un lettore. Una storia vera o di fantasia. </p>
      <p>
        <a href="mailto:letterealdocazzullo@corriere.it">Invia il racconto</a>
      </p>
      <h4>LA FOTO DEL LETTORE</h4>
      <p>Ogni giorno scegliamo un’immagine che vi ha fatto arrabbiare o vi ha emozionati. La testimonianza del degrado delle nostre città, o della loro bellezza.</p>
      <p>
        <b>Inviateci le vostre foto su Instagram all'account @corriere</b>
      </p>
    </article>
  </body>
</html>