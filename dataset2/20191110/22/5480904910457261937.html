<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/chytil-s-faksou-opet-skorovali-ale-jejich-tymy-prohraly/1819510?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-10T22:11:00+00:00"/>
    <meta property="og:title" content="Chytil s Faksou opět skórovali, ale jejich týmy prohrály"/>
    <meta property="og:description" content="New York - Filip Chytil prokázal střeleckou formu čtvrtým gólem v šestém zápase NHL, ale New York Rangers domácí utkání s Floridou prohráli 5:6 po samostatných nájezdech. Další český útočník Radek Faksa navázal na dvougólové představení proti Coloradu a skóroval i na ledě Winnipegu, ani on se však z vítězství neradoval. Dallas podlehl 2:3 v prodloužení."/>
  </head>
  <body>
    <article>
      <h1>Chytil s Faksou opět skórovali, ale jejich týmy prohrály</h1>
      <address><time datetime="2019-11-10T22:11:00+00:00">10 Nov 2019, 22:11</time> by <a rel="author" href="http://www.ctk.cz/" target="_blank">ČTK</a></address>
      <p>New York - Filip Chytil prokázal střeleckou formu čtvrtým gólem v šestém zápase NHL, ale New York Rangers domácí utkání s Floridou prohráli 5:6 po samostatných nájezdech. Další český útočník Radek Faksa navázal na dvougólové představení proti Coloradu a skóroval i na ledě Winnipegu, ani on se však z vítězství neradoval. Dallas podlehl 2:3 v prodloužení.</p>
      <slideshow>
        <figure>
          <img src="https://i3.cn.cz/6/1573459410_P201911110248601.jpg"/>
        </figure>
        <figure>
          <img src="https://i3.cn.cz/6/1573459223_P201911110244901.jpg"/>
        </figure>
        <figure>
          <img src="https://i3.cn.cz/6/1573459120_P201911110243901.jpg"/>
        </figure>
        <figure>
          <img src="https://i3.cn.cz/6/1573459058_P201911110242801.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3340">Fotogalerie: Hokejová NHL 2019/20</a>
        </figcaption>
      </slideshow>
      <p>Chytil na začátku druhé třetiny po povedené individuální akci vyrovnal na 2:2. Třemi body se na vítězství Panthers v Madison Square Garden podílel ruský útočník Jevgenij Dadonov, který jednu branku dal a u dvou asistoval. Vítězný nájezd proměnil Vincent Trocheck.</p>
      <p>Faksa poslal Dallas v 31. minutě pohotovou tečí do vedení 2:1 poté, co jeho spoluhráč Mattias Janmark vyrovnal. V úvodu třetí třetiny se ale trefil domácí Andrew Copp a 21 sekund po začátku prodloužení ukončil zápas Mark Scheifele. Faksa byl vyhlášen druhou hvězdou utkání.</p>
      <h3>NHL:</h3>
      <p>
        <b>NY Rangers - Florida 5:6 po sam. nájezdech (1:2, 4:2, 0:1 - 0:0)</b>
      </p>
      <p>Branky: 6. R. Lindgren, <b>22. Chytil</b>, 26. Skjei, 28. Kakko, 39. Kreider - 19. Barkov, 19. Toninato, 25. Dadonov, 29. Vatrano, 48. B. Boyle, rozhodující nájezd Trocheck. Střely na branku: 34:35. Diváci: 17.464. <b>Hvězdy zápasu:</b> 1. Dadonov, 2. Barkov (oba Florida), 3. Kreider (Rangers). </p>
      <p>
        <b>Winnipeg - Dallas 3:2 v prodl. (1:0, 0:2, 1:0 - 1:0)</b>
      </p>
      <p>Branky: 20. Laine, 42. Copp, 61. Scheifele - 26. Janmark, <b>31. Faksa</b>. Střely na branku: 29:28. Diváci: 15.323. <b>Hvězdy zápasu:</b> 1. Copp (Winnipeg), <b>2. Faksa</b> (Dallas), 3. Scheifele (Winnipeg).</p>
    </article>
  </body>
</html>