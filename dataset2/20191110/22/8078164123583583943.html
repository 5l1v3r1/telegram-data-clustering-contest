<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/facebook/cards/10-fake-news-piu-lette-facebook-usa-famiglia-trump-raggiri-nancy-pelosi/famiglia-trump_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Le 10 fake news più lette su Facebook negli Usa: dalla famiglia Trump ai &quot;raggiri&quot; di Nancy Pelosi"/>
    <meta property="og:description" content="Dalla famiglia Trump ai «raggiri» di Nancy Pelosi, uno studio della società non-profit Avaaz ha stilato la top ten delle notizie false"/>
  </head>
  <body>
    <article>
      <h1>Le 10 fake news più lette su Facebook negli Usa: dalla famiglia Trump ai "raggiri" di Nancy Pelosi</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Francesco Tortora</a></address>
      <p>Da almeno 3 anni le fake news sono il peggiore incubo di Mark Zuckerberg. Facebook, il social network nato nel 2004 e che conta quasi 2 miliardi di utenti, ogni giorno è invaso da notizie false che manipolano il pubblico americano (e non solo). Secondo <a href="https://secure.avaaz.org/campaign/en/disinfo_hub/#disinfo-hub-section-latest-reports">uno studio</a> presentato dalla società non-profit Avaaz le prime 100 notizie false su Facebook nel 2019 sono state visualizzate oltre 150 milioni di volte: "Abbastanza per raggiungere ogni elettore registrato almeno una volta" ha commentato Avaaz. La società ha stilato la top ten delle fake news più viste sul social network negli Usa. La notizia falsa più popolare prende di mira l'attuale inquilino della Casa Bianca e i suoi parenti più stretti. La bufala dichiara: "Il nonno di Trump era uno sfruttatore di prostitute ed evasore fiscale; suo padre era un membro del Ku Klux Klan". </p>
      <figure>
        <img src="https://images2.corriereobjects.it/methode_image/2019/11/07/Tecnologia/Foto%20Tecnologia/1.jpg?v=201911111004"/>
      </figure>
      <aside>Scheda 1 di 11<br/><br/>INDIETRO<a href="https://www.corriere.it/tecnologia/facebook/cards/lle-10-fake-news-piu-lette-facebook-usa-famiglia-trump-raggiri-nancy-pelosi/i-raggiri-nancy-pelosi.shtml"> AVANTI</a></aside>
    </article>
  </body>
</html>