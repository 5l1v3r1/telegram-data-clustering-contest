<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/compania-bucur-obor-si-a-majorat-profitul-cu-17-in-primele-noua-luni-din-2019-pana-la-9-8-mil-lei-la-afaceri-de-24-4-mil-lei-plus-1-18558482"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Compania Bucur Obor şi-a majorat profitul cu 17% în primele nouă luni din 2019, până la 9,8 mil. lei, la afaceri de 24,4 mil. lei, plus 1%"/>
    <meta property="og:description" content="Compania Bucur Obor (BUCU), care administrează centrul comercial cu acelaşi nume din Bucureşti, şi-a majorat profitul net cu 17% în perioada ianuarie-septembrie 2019, până la 9,8 mil. lei, în contexul unor afaceri de 24,4 mil. lei, plus 1%, potrivit raportului trimestrial."/>
  </head>
  <body>
    <article>
      <h1>Compania Bucur Obor şi-a majorat profitul cu 17% în primele nouă luni din 2019, până la 9,8 mil. lei, la afaceri de 24,4 mil. lei, plus 1%</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Compania Bucur Obor (BUCU), care administrează centrul comercial cu acelaşi nume din Bucureşti, şi-a majorat profitul net cu 17% în perioada ianuarie-septembrie 2019, până la 9,8 mil. lei, în contexul unor afaceri de 24,4 mil. lei, plus 1%, potrivit raportului trimestrial.</p>
      <p>„Ponderea cea mai mare în aceste venituri o au veniturile din chirii şi veniturile din recuperarea utilităţilor aferente contractelor de chirie, care însumează 23.827.838 lei, respectiv 97,67% din veniturile care compun cifra de afaceri”, se arată în raport. Astfel, rezultatul net realizat în primele nouă luni, care include şi rezultatul raportat reprezentând surplusul realizat din rezerve de reevaluare în sumă de 6 mil. lei, a fost de 15,9 mil. lei, în creştere cu 10% faţă de primele nouă luni din 2018.</p>
      <p>De la începutul anului, acţiunile BUCU se tranzacţionează în creştere cu 32,7% pe fondul unui rulaj de 684.000 lei, emitentul ajungând la 195,2 mil. lei capitalizare. Vineri, acţiunile BUCU înregistrau în urma publicării rezultatelor o creştere de 3,5% pe tranzacţii de 13.114 lei. Compania este controlată în proporţie de 54,4% de furnizorul de tehnologie şi de conţinut turistic pentru agenţiile de turism Amadeus Group, în timp ce Manea Gelu are o deţinere de 16% din capitalul social al emitentului. </p>
    </article>
  </body>
</html>