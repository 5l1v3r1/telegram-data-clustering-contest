<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/serie-tv/19_novembre_11/siamo-fatti-cosi-netflix-sigla-non-censurata-cartone-animato-28d3153e-0461-11ea-afbf-a3499b3ed94d.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="«Siamo fatti così», su Netflix la sigla non censurata del cartone animato"/>
    <meta property="og:description" content="La serie con cui molti sono cresciuti è disponibile dal 4 novembre: in apertura un uomo e una donna che fanno l'amore"/>
  </head>
  <body>
    <article>
      <h1>«Siamo fatti così», su Netflix la sigla non censurata del cartone animato</h1>
      <h2>La serie d'animazione con cui molti sono cresciuti è già disponibile su Netflix dal 4 novembre. In paertura le immagini di un uomo e una donna che fanno l'amore</h2>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Marina Pierri</a></address>
      <p>«Siamo fatti così, siamo proprio fatti così... »: più che una semplice sigla, quella del cartone animato storico francese è <b>un tormentone che accompagna una generazione</b> da anni. Ora che la serie è <a href="https://www.corriere.it/spettacoli/19_novembre_04/siamo-fatti-cosi-sbarca-netflix-tutti-episodi-celebre-serie-animata-sono-ora-disponibili-online-8640613a-ff0d-11e9-aa9d-60f7e515e47b.shtml">disponibile su Netflix dal 4 novembre</a>, però, c'è una sorpresa. Quella stessa sigla, cantata in italiano da Cristina D'Avena, <b>non è più censurata</b> come quando è andata in onda da noi negli anni Ottanta: parte infatti con un uomo e una donna nudi che generano (e si trasformano in) un ovulo nel cielo.</p>
      <p>Siamo fatti così, inizialmente tradotto in <b>Esplorando il corpo umano</b> da DeAgostini e successivamente rititolato per la messa in onda su Italia 1 da Mediaset nel 1989, è la serie animata di Albert Barillé (con musiche di Michel Legrand) che esplora l'anatomia umana. Educativo e divertente, il cartone chiamato in francese <b>Il était une fois... la Vie</b> è stato anche reso celebre dalla sua sigla che oggi, grazie a Netflix, contiene i fotogrammi originali che non abbiamo visto sulla tv commerciale. Un uomo e una donna che fanno l'amore, del resto, sono esattamente l'origine della vita che è contemplata dallo show. </p>
    </article>
  </body>
</html>