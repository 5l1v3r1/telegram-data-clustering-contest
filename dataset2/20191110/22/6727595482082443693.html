<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mallikarjun-kharge-and-other-leaders-will-meet-sonia-gandhi-tomorrow567.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T22:05:00+00:00"/>
    <meta property="og:title" content="മഹാരാഷ്ട്ര സര്‍ക്കാര്‍ രൂപീകരണം; കോണ്‍ഗ്രസ് നേതാക്കള്‍ നാളെ സോണിയാഗാന്ധിയെ കാണും"/>
    <meta property="og:description" content="Bjp Congress Maharashtra National News NCP Shivsena India മഹാരാഷ്ട്ര: മല്ലികാര്‍ജുന്‍ ഖാര്‍ഗെ അടക്കം കോണ്‍ഗ്രസിലെ മുതിര്‍ന്ന നേതാക്കള്‍ നാളെ കോണ്‍ഗ്രസ് അധ്യക്ഷ സോണിയാ ഗാന"/>
  </head>
  <body>
    <article>
      <h1>മഹാരാഷ്ട്ര സര്‍ക്കാര്‍ രൂപീകരണം; കോണ്‍ഗ്രസ് നേതാക്കള്‍ നാളെ സോണിയാഗാന്ധിയെ കാണും</h1>
      <address><time datetime="2019-11-10T22:05:00+00:00">10 Nov 2019, 22:05</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്ര: മല്ലികാര്‍ജുന്‍ ഖാര്‍ഗെ അടക്കം കോണ്‍ഗ്രസിലെ മുതിര്‍ന്ന നേതാക്കള്‍ നാളെ കോണ്‍ഗ്രസ് അധ്യക്ഷ സോണിയാ ഗാന്ധിയുമായി കൂടിക്കാഴ്ച നടത്തും. മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട വിഷയങ്ങളില്‍ തീരുമാനമെടുക്കുന്നതു സംബന്ധിച്ചാവും കൂടിക്കാഴ്ച.</p>
      <p>രാജസ്ഥാനിലെ റിസോര്‍ട്ടില്‍ താമസിക്കുന്ന മഹാരാഷ്ട്രയിലെ കോണ്‍ഗ്രസ് എം.എല്‍.എമാര്‍ നാളെ 11.30ന് ജയ്പൂരില്‍ യോഗം വിളിച്ചിട്ടുണ്ട്. അതില്‍ പങ്കെടുത്ത ശേഷമാവും മല്ലികാര്‍ജുന്‍ ഖാര്‍ഗെ നാളെ സോണിയാഗാന്ധിയെ കാണുക. കോണ്‍ഗ്രസ് നേതാവ് മധുസൂദന്‍ മിസ്ത്രിയും നാളെ ജയ്പൂരില്‍ വെച്ചു നടക്കുന്ന യോഗത്തില്‍ പങ്കെടുക്കും.</p>
      <related>
        <a href="https://www.doolnews.com/congress-does-not-want-president-s-rule-in-maharashtra-says-ashok-chavan-369.html?utm_source=doolnews&amp;utm_medium=related"/>
      </related>
      <p>മഹാരാഷ്ട്ര സര്‍ക്കാര്‍ രൂപീകരണത്തില്‍ കോണ്‍ഗ്രസിലെ 44 എം.എല്‍.എ മാരും ശിവസേനയ്ക്ക് പിന്തുണ പ്രഖ്യാപിച്ച് രംഗത്തെത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഗവര്‍ണറുമായി നടത്തിയ കൂടിക്കാഴ്ചയില്‍ സര്‍ക്കാര്‍ രൂപീകരിക്കാന്‍ ഭൂരിപക്ഷമില്ലെന്ന് ചര്‍ച്ചകള്‍ക്കൊടുവില്‍ ബി.ജെ.പി മഹാരാഷ്ട്ര അധ്യക്ഷന്‍ ചന്ദ്രകാന്ത് പാട്ടീല്‍ പറഞ്ഞിരുന്നു.</p>
      <p>ഇന്ന് വൈകുന്നേരവും കോണ്‍ഗ്രസ് എം.എല്‍.എമാരുമായി മല്ലികാര്‍ജുന്‍ ഖാര്‍ഗെ കൂടിക്കാഴ്ച നടത്തിയിരുന്നു. ആളുകളുടെ പ്രശ്‌നങ്ങള്‍ പരിഹരിക്കുന്ന ഒരു സര്‍ക്കാരാണ് ഞങ്ങള്‍ക്കാവശ്യമെന്നും പ്രതിപക്ഷത്തു തന്നെ ഇരിക്കാനാണ് ജനവിധിയെന്നുമായിരുന്നു കൂടിക്കാഴ്ചയ്ക്ക് ശേഷം ഖാര്‍ഗെ പ്രതികരിച്ചിരുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/governor-invites-shivsena-to-form-government-in-maharashtra258.html?utm_source=doolnews&amp;utm_medium=related"/>
      </related>
      <p>എന്നാല്‍ ബി.ജെ.പി സര്‍ക്കാര്‍ രൂപീകരണത്തില്‍ നിന്നും പിന്‍മാറുന്ന സാഹചര്യത്തില്‍ കോണ്‍ഗ്രസിന് വീണ്ടും സാധ്യകളുയരും. എന്‍.ഡി.എയുമായുള്ള ബന്ധം പൂര്‍ണമായും ഒഴിവാക്കിയാല്‍ ശിവസേനയുമായി സഖ്യം ചേരുന്ന കാര്യം ആലോചിക്കാം എന്ന് എന്‍.സി.പി പറഞ്ഞിരുന്നു.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>