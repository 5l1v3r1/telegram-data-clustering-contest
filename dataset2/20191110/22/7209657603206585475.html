<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/festino-garage-1.4879977"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-10T22:31:42+00:00"/>
    <meta property="og:title" content="Ancona, festino in garage tra droga e musica alta"/>
    <meta property="og:description" content="Blitz alla Baraccola dove in un primo momento si pensava a un furto"/>
  </head>
  <body>
    <article>
      <h1>Ancona, festino in garage tra droga e musica alta</h1>
      <h2>Blitz alla Baraccola dove in un primo momento si pensava a un furto</h2>
      <address><time datetime="2019-11-10T22:31:42+00:00">10 Nov 2019, 22:31</time> by <a rel="author">il Resto del Carlino</a></address>
      <p>Ancona, 11 novembre 2019 <b>- </b><b>Pensavano </b>fosse in atto un furto ma piombati nel<b> garage hanno trovato un festino a base di sigarette di hashish.</b> Così la polizia sabato sera ha mandato «in fumo», è proprio il caso di dirlo, una serata organizzata da dei giovanissimi in zona Baraccola. Una combriccola di giovani si erano ritrovati dentro un’autorimessa e una pattuglia delle volanti, passando per il controllo del territorio ha notato la luce accesa in un’area industriale, con diversi ciclomotori parcheggiati fuori.</p>
      <p>I poliziotti inizialmente hanno ipotizzato un furto in atto e si sono avvicinati. Poi è scattato il blitz all’interno dove c’erano una decina di ragazzini tra i 20 e i 25 anni e un forte odore di droga. Gli agenti hanno trovato il gruppetto con sigarette di hashish e dopo aver identificato<b> tutti i presenti è scattata per gli stessi una denuncia. </b>Alle 4 invece due ultracinquantenni inglesi hanno suonato alla porta della caserma regionale dei carabinieri in via XXV Aprile, sede della Legione, completamente ubriachi. Il piantone di turno ha chiamato prima il 118, che ha mandato sul posto una ambulanza della Croce Gialla, poi un taxi affinché i due ubriachi venissero accompagnati nell’hotel dove alloggiavano.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>