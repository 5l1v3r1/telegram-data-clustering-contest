<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18557007-turistii-nu-mai-pot-fotografia-celebrele-gheise-din-japonia-daca-nu-le-cer-voie"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Turiştii nu mai pot fotografia celebrele gheişe din Japonia dacă nu le cer voie"/>
    <meta property="og:description" content="Celebrele gheişe din cartierul istoric Gion, Kyoto, nu vor mai putea fi fotografiate de către turişti dacă acestea nu îşi dau acordul."/>
  </head>
  <body>
    <article>
      <h1>Turiştii nu mai pot fotografia celebrele gheişe din Japonia dacă nu le cer voie</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18557007/2/gheise-japonia-pixabay-descopera.jpg"/>
      </figure>
      <p>Celebrele gheişe din cartierul istoric Gion, Kyoto, nu vor mai putea fi fotografiate de către turişti dacă acestea nu îşi dau acordul.</p>
      <p>Decizia autorităţilor locale japoneze a fost luată după ce au primit numeroase plângeri din partea fetelor, care au afirmat că turiştii nu se limitează doar la fotografii cu <a href="https://www.descopera.ro/istorie/17349949-lucruri-mai-putin-cunoscute-despre-faimoasele-gheise-despre-care-multi-cred-ca-ar-fi-prostituate">celebrele gheişe</a>, ci încearcă să le atingă cu mâna kimonoul, bijuteriile, perucile şi în unele cazuri chiar le forţează să facă poze cu ei pentru un „selfie perfect”.</p>
      <p>Toţi cei care vor încălca această dispoziţie vor putea fi amendaţi cu circa 10.000 de yeni, aproximativ 83 de euro</p>
      <p>De asemenea, potrivit unui ghid de etichetă adoptat recent, turiştii străini nu au voie să mănânce pe stradă, să intre pe un teritoriu privat şi trebuie să respecte toate regulile de decenţă valabile în Japonia.</p>
      <p>Toate aceste reguli li se vor transmite turiştilor printr-o aplicaţie pentru smartphone, într-un proiect pilot care se va derula de la începutul lunii decembrie. Turiştii care ajung la 1 km distanţă de cartierul Gion vor primi un mesaj în japoneză şi engleză cu regulile pe care trebuie să le respecte.</p>
      <p>În ultimii ani au existat o serie de plângeri faţă de <a href="https://www.descopera.ro/dnews/15353101-turistii-necivilizati-care-viziteaza-japonia-marea-problema-a-niponilor">comportamentul pe care îl au turiştii străini care ajung în Japonia</a>.</p>
      <p>Circa 31 de milioane de oameni au vizitat Japonia anul trecut, în creştere cu 9% comparativ cu 2017, potrivit <a href="http://www.theguardian.com/world/2019/nov/05/geisha-selfies-banned-in-kyoto-as-foreign-tourism-boom-takes-toll">The Guardian</a>.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/istorie/17349949-lucruri-mai-putin-cunoscute-despre-faimoasele-gheise-despre-care-multi-cred-ca-ar-fi-prostituate">Lucruri mai puţin cunoscute despre faimoasele gheişe, despre care mulţi cred că ar fi prostituate</a>
        </b>
      </p>
      <p>
        <b>
          <a href="http://travel.descopera.ro/6441193-Kansai-a-Inima-istorica-a-Japoniei">Kansai – Inima istorica a Japoniei</a>
        </b>
      </p>
      <p>
        <b>
          <a href="https://www.descopera.ro/cultura/3187542-top-10-traditii-si-obiceiuri-bizare">Top 10 - Traditii si obiceiuri bizare</a>
        </b>
      </p>
      <p>
        <b>
          <a href="https://www.descopera.ro/cultura/8153862-cand-frumusetea-inseamna-suferinta">Când frumuseţea înseamnă suferinţă</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18471717-japonia-importa-ebola-pentru-jocurile-olimpice-din-2020"/>
        <a href="https://www.descopera.ro/dnews/18454997-cerneala-invizibila-dupa-o-reteta-ninja-fabricata-de-o-eleva-din-japonia"/>
        <a href="https://www.descopera.ro/dnews/18283991-unde-va-ajunge-statuia-cu-o-femeie-de-reconfortare-cenzurata-in-japonia"/>
        <a href="https://www.descopera.ro/dnews/18280545-schimbarea-la-fata-a-religiei-un-robot-slujeste-intr-un-templu-budist-din-japonia"/>
      </related>
    </article>
  </body>
</html>