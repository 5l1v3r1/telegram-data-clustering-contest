<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/turism-covasna-trece-pe-profit-de-2-2-mil-lei-in-primele-noua-luni-din-2019-la-afaceri-de-14-8-mil-lei-actiunile-cresc-cu-25-18558507"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Turism Covasna trece pe profit de 2,2 mil. lei în primele nouă luni din 2019, la afaceri de 14,8 mil. lei. Acţiunile cresc cu 25%"/>
    <meta property="og:description" content="Turism Covasna (simbol bursier - TUAA), companie ce are în administrare hotelurile Covasna, Cerbul şi Căprioara din staţiunea balneoclimaterică Covasna, trece pe profit de 2,2 mil. lei în primele nouă luni din 2019, faţă de pierderea de 460.840 de lei din parioada similară din 2018, la afaceri de 14,8 mil. lei, în creştere cu 43,7% ca „urmare a majorării capacităţii de cazare în funcţiune, a fluxului turistic, respectiv a gradului de ocupare”, potrivit raportului trimestrial publicat vineri la bursă."/>
  </head>
  <body>
    <article>
      <h1>Turism Covasna trece pe profit de 2,2 mil. lei în primele nouă luni din 2019, la afaceri de 14,8 mil. lei. Acţiunile cresc cu 25%</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Turism Covasna (simbol bursier - TUAA), companie ce are în administrare hotelurile Covasna, Cerbul şi Căprioara din staţiunea balneoclimaterică Covasna, trece pe profit de 2,2 mil. lei în primele nouă luni din 2019, faţă de pierderea de 460.840 de lei din parioada similară din 2018, la afaceri de 14,8 mil. lei, în creştere cu 43,7% ca „urmare a majorării capacităţii de cazare în funcţiune, a fluxului turistic, respectiv a gradului de ocupare”, potrivit raportului trimestrial publicat vineri la bursă.</p>
      <p>Structura cifrei de afaceri este asigurată în proporţie de 65% din venituri aferente prestărilor de servicii (producţia vândută), 34% din vânzări mărfuri, iar diferenţa de 1% din venituri aferente închirierilor de spaţii. Pentru T4/2019 compania se aşteaptă la un profit net de 398.474 lei, faţă de pierderea de 286.254 lei prognozată anterior pentru această perioadă, şi la afaceri de 5,3 mil. lei, faţă de prognoza de 4,4 mil. lei pentru aceste trei luni. Compania cu circa 114 salariaţi este controlată de SIF Transilvania (SIF3) în proporţie de 95,1%.</p>
      <p>De la începutul anului, acţiunile TUAA se tranzacţionează în scădere cu 9,8% pe fondul unui rulaj de 159.489 lei, emitentul ajungând la 21,6 mil. lei capitalizare. Vineri, în urma publicării raportului financiar, acţiunile companiei s-au apreciat cu 25% pe un rulaj de 16.020 de lei. </p>
    </article>
  </body>
</html>