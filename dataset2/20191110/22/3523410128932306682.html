<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639315/%D8%A2%D9%84%D9%85%D8%A7%D9%86-%D8%A8%D8%AF%D9%88%D9%86-%D8%A2%D9%85%D8%B1%DB%8C%DA%A9%D8%A7-%D9%82%D8%A7%D8%AF%D8%B1-%D8%A8%D9%87-%D8%AF%D9%81%D8%A7%D8%B9-%D8%A7%D8%B2-%D8%AE%D9%88%D8%AF-%D9%86%DB%8C%D8%B3%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T22:29:00+00:00"/>
    <meta property="og:title" content="آلمان: بدون آمریکا قادر به دفاع از خود نیستیم"/>
    <meta property="og:description" content="وزیر خارجه آلمان به اظهارات اخیر رئیس جمهور فرانسه در ارتباط با ناتو واکنش نشان داد و حمایت آمریکا از اروپا را ضروری عنوان کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639315/%D8%A2%D9%84%D9%85%D8%A7%D9%86-%D8%A8%D8%AF%D9%88%D9%86-%D8%A2%D9%85%D8%B1%DB%8C%DA%A9%D8%A7-%D9%82%D8%A7%D8%AF%D8%B1-%D8%A8%D9%87-%D8%AF%D9%81%D8%A7%D8%B9-%D8%A7%D8%B2-%D8%AE%D9%88%D8%AF-%D9%86%DB%8C%D8%B3%D8%AA%DB%8C%D9%85">آلمان: بدون آمریکا قادر به دفاع از خود نیستیم</a>
      </h1>
      <h2>وزیر خارجه آلمان به اظهارات اخیر رئیس جمهور فرانسه در ارتباط با ناتو واکنش نشان داد و حمایت آمریکا از اروپا را ضروری عنوان کرد.</h2>
      <address><time datetime="2019-11-10T22:29:00+00:00">10 Nov 2019, 22:29</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «هایکوماس»، وزیرخارجه<b> آلمان</b> در واکنش به اظهارات اخیر «امانوئل ماکرون»، رئیس جمهور فرانسه درباره سازمان ناتو، نسبت به تضعیف <b>ناتو</b> هشدار داد.</p>
      <p>ماس در سخنان خود گفته است که به تحلیل بردن و تضعیف ناتو اشتباه بسیار بزرگی خواهد بود.</p>
      <p>وزیرخارجه آلمان همچنین افزود: بدون آمریکا نه آلمان و نه اروپا قادر به حفاظت از خودشان نخواهند بود.</p>
      <p>هایکو ماس در عین حال از درخواست رئیس جمهور فرانسه برای تقویت قابلیت‌های دفاعی اروپا دفاع کرده و گفته است در این ارتباط برلین در کنار پاریس همکاری نزدیکی را دنبال می‌کند.</p>
      <p>ماس همچنین با تکرار درخواست آلمان برای تشکیل شورای امنیت اروپایی با عضویت انگلیس گفته است که عضویت لندن بدون توجه به نتیجه برگزیت در شورای امنیت اروپایی ضروری است و ایده تشکیل چنین شورایی در نیمه دوم سال ۲۰۲۰ به اتحادیه اروپا ارائه خواهد شد.</p>
      <p>اظهارات وزیرخارجه آلمان در شرایطی مطرح شده که پیش از این نیز، «آنگلا مرکل»، صدراعظم آلمان در سخنانی خواستار توسعه تسلیحات نظامی در اروپا شده و گفته بود: تنش در اوکراین و الحاق کریمه یک بار دیگر ضرورت همکاری‌های دفاعی در چارچوب‌های نظامی بویژه ناتو را به ما گوشزد می‌کند.</p>
      <p>سه روز پیش از این، «امانوئل ماکرون»، رئیس جمهور فرانسه با انتقاد از عملکرد ناتو گفته بود که این سازمان دچار مرگ مغزی شده است.</p>
    </article>
  </body>
</html>