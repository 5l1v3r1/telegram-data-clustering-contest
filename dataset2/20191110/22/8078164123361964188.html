<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_11/luciano-ligabue-festeggia-30-anni-carriera-un-concerto-evento-campovolo-983d61a6-0478-11ea-83e5-874bd48f0bf6.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Luciano Ligabue festeggia i 30 anni di carriera con un concerto-evento al Campovolo"/>
    <meta property="og:description" content="Il rocker ha annunciato una data che condenserà in una sera tutta la sua carriera. Quel giorno inaugurerà anche un nuovo spazio dedicato alla musica"/>
  </head>
  <body>
    <article>
      <h1>Luciano Ligabue festeggia i 30 anni di carriera con un concerto-evento al Campovolo</h1>
      <h2>Il rocker ha annunciato una data che condenserà in una sera tutta la sua carriera. Quel giorno inaugurerà anche un nuovo spazio dedicato alla musica</h2>
      <address>
        <time datetime="2019-11-10T22:00:00+00:00">10 Nov 2019, 22:00</time>
      </address>
      <p>«Campovolo è il posto dove festeggeremo i 30 anni di carriera, è il posto delle nostre feste e delle nostre ricorrenze. Cercheremo di comprimere 30 anni in una serata sola, non sarà facile, anche perché lo faremo insieme a tutti i musicisti e tutte le band con cui in questi anni ci siamo incrociati. E qua vicino stanno costruendo la fatidica arena dove sarà più facile assistere ai concerti e con quel concerto, il 12 settembre 2020 avremo il piacere di inaugurarla. 12 settembre 2020 30 anni in un giorno».</p>
      <h4>Unica data</h4>
      <p>Così Luciano Ligabue ha annunciato sui suoi profili social il suo concerto-evento del prossimo anno. Festeggerà i 30 anni della sua carriera, iniziata nel 1990 con l’album omonimo, e anche i 15 anni dal suo primo mega concerto sempre a Campovolo a Reggio Emilia che negli anni lo ha visto protagonista, più volte, con eventi entrati a nella memoria collettiva della musica live italiana. La Festa sarà in uno spazio totalmente nuovo e creato ad hoc per la musica, denominato RCF Arena Reggio Emilia, attrezzato per ospitare fino a 100.000 persone (con una pendenza del 5% per garantire una visuale e un’acustica ottimali). Sarà Luciano Ligabue a inaugurarla, il 12 settembre 2020. I biglietti saranno disponibili in prevendita dalle 16 di mercoledì 13 novembre su www.ticketone.it e dalle 11 di lunedì 2 dicembre nei punti vendita abituali</p>
    </article>
  </body>
</html>