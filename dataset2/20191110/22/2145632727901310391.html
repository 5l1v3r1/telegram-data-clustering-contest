<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18552051-crispr-a-fost-folosit-in-premiera-impotriva-cancerului"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="CRISPR a fost folosit, în premieră, împotriva cancerului"/>
    <meta property="og:description" content="Cercetătorii au modificat genele responsabile de celulele sistemului imunitar pentru a le face mai eficiente împotriva cancerului."/>
  </head>
  <body>
    <article>
      <h1>CRISPR a fost folosit, în premieră, împotriva cancerului</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18552051/1/cancer-pixabay-descopera.jpg"/>
        <figcaption>Credit foto: Pixabay</figcaption>
      </figure>
      <p>Cercetătorii au modificat genele responsabile de celulele sistemului imunitar pentru a le face mai eficiente împotriva cancerului.</p>
      <p>Primul studiu în care tehnologia CRISPR de editare genetică a fost folosită pentru a lupta împotriva cancerului a oferit rezultate promiţătoare. Primii trei pacienţi asupra cărora a fost folosit CRISPR prezintă o evoluţie pozitivă, dar e prea devreme pentru a spune cu exactitate dacă această procedură le va îmbunătăţi şansele de supravieţuire, notează <a href="http://medicalxpress.com/news/2019-11-doctors-crispr-gene-cancer-1st.html?fbclid=IwAR1CLbFnltAPv4sc_8na4RQYxPtHubTEVlFveTnIwB95eafcrnll_nolml8">Medicalxpress</a>.</p>
      <p>Cercetătorii de la Facultatea de Medicină a Universităţii Pennsylvania au editat genele unor celule ale sistemului imunitar din sângele participanţilor pentru a le face mai eficiente în identificarea şi eliminarea <a href="https://www.descopera.ro/stiinta/17864299-dezvoltarea-cancer-baza-celule-origine">celulelor canceroase</a>. Pentru a face asta, medicii au eliminat trei dintre genele acestor celule care împiedicau abilităţile de luptă împotriva celulelor anormale.</p>
      <p>„Este cea mai complicată inginerie genetică care a fost încercată până acum”, explică dr. Edward Stadtmauer, coordonatorul echipei care a desfăşurat acest studiu. „Este dovada că editarea genelor acestor celule se poate face în siguranţă”, mai adaugă acesta.</p>
      <p>Într-un interval de două-trei luni, starea unui participant a continuat să se înrăutăţească, în timp ce un al doilea a rămas stabil. Cel de al treilea pacient a fost supus acestei proceduri recent, fiind astfel imposibil de stabilit cum a evoluat starea sa. În viitorul apropiat, medicii vor ca studiul lor să mai includă alţi 15 pacienţi pentru a putea stabili cu mai multă exactitate <a href="https://www.descopera.ro/stiinta/16821607-biohackerii-oamenii-care-folosesc-metoda-de-editare-genetica-crispr-pe-adn-ul-lor-si-nimeni-nu-ii-poate-opri">eficacitatea </a>şi riscurile / beneficiile pe care CRISPR le implică în acest caz.</p>
      <p>În cadrul acestui studiu clinic, oamenii de ştiinţă au prelevat celule ale sistemului imunitar pe care le-au modificat cu ajutorul CRISPR în laborator şi, ulterior, au fost reintroduse în organismul pacienţilor. Scopul acestei metodologii de lucru este de a stabili dacă această tehnică poate fi utilă, fără a supune pacienţii riscului schimbărilor permenente a <a href="https://www.descopera.ro/stiinta/18488161-o-noua-procedura-revolutionara-de-editare-genetica-poate-repara-89-dintre-mutatiile-adn-daunatoare">ADN-ului.</a></p>
      <p>Studii asemănătoare au mai fost desfăşurate de către <a href="https://www.descopera.ro/stiinta/17027221-doctorii-chinezi-au-gasit-o-metoda-inedita-de-a-trata-cancerul-utilizand-celule-t-modificate">cercetători chinezi,</a> dar aceasta este prima dată când autorităţile americane aprobă desfăşurarea unui astfel de studiu pe teritoriul SUA.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18293613-progres-tehnologie-crispr-editate-mai-multe-gene-acelasi-timp">Un nou progres al tehnologiei CRISPR. Acum pot fi editate mai multe gene în acelaşi timp</a>
        </b>
      </p>
      <p>
        <b>
          <a href="https://www.descopera.ro/stiinta/18492963-poluantii-care-favorizeaza-dezvoltarea-metastazelor-cancerului-de-san">Poluanţii care favorizează dezvoltarea metastazelor cancerului de sân</a>
        </b>
      </p>
      <p>
        <b>
          <a href="https://www.descopera.ro/stiinta/18453958-tehnologia-crispr-poate-fi-folosita-pentru-a-elimina-virusurile-din-celulele-umane">Tehnologia CRISPR poate fi folosită pentru a elimina virusurile din celulele umane</a>
        </b>
      </p>
      <p>
        <b>
          <a href="https://www.descopera.ro/stiinta/17840102-celule-canceroase-transformate-grasime">Celulele cancerului mamar au fost transformate, cu succes, în grăsime. Procesul opreşte apariţia metastazelor</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18507468-un-algoritm-identifica-pacientii-bolnavi-de-cancer-care-ar-trebui-sa-isi-aleaga-optiunile-de-ingrijire"/>
        <a href="https://www.descopera.ro/dnews/18474286-care-este-rata-medie-de-supravietuire-a-copiilor-din-romania-diagnosticati-cu-cancer"/>
        <a href="https://www.descopera.ro/cultura/18455076-urme-de-materie-organica-pe-unul-dintre-satelitii-lui-saturn"/>
        <a href="https://www.descopera.ro/stiinta/18443968-soarecii-de-laborator-au-facut-cancer-la-plamani-din-cauza-expunerii-la-fumul-rezultat-din-tigarile-electronice"/>
      </related>
    </article>
  </body>
</html>