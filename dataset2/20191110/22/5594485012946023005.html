<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/prodavat-imoti-na-prochut-burgaski-bos-zaradi-dlgove_news708499.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T22:20:00+00:00"/>
    <meta property="og:title" content="Продават имоти на прочут бургаски бос заради дългове"/>
    <meta property="og:description" content="Барантиев преди години разви впечатляващ ресторантьорски бизнес"/>
  </head>
  <body>
    <article>
      <h1>Продават имоти на прочут бургаски бос заради дългове</h1>
      <h2>Барантиев преди години разви впечатляващ ресторантьорски бизнес</h2>
      <address>
        <time datetime="2019-11-10T22:20:00+00:00">10 Nov 2019, 22:20</time>
      </address>
      <p>https://blitz.bg/obshtestvo/regioni/prodavat-imoti-na-prochut-burgaski-bos-zaradi-dlgove_news708499.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573392310-14502881-891902960942565-650590829410640837-n.jpg"/>
      </figure>
      <p>
        <b>Няколко имота на известния бургаски бизнесмен Стамат Барантиев са извадени на публична продан от частни съдебни изпълнители, предава "Флагман".</b>
      </p>
      <p>Барантиев преди години разви впечатляващ ресторантьорски бизнес. Той стопанисваше веригата ресторанти „Рубаят“, която управляваше с огромен размах.</p>
      <figure>
        <img src="https://reklama.flagman.bg/www/delivery/lg.php?bannerid=0&amp;campaignid=0&amp;zoneid=29&amp;loc=https%3A%2F%2Fwww.flagman.bg%2Farticle%2F200732&amp;referer=https%3A%2F%2Fwww.flagman.bg%2F&amp;cb=3dc150bebe"/>
      </figure>
      <p>Имаше обекти във всички жилищни комплекси, а в ресторантите му редовно гостуваха най-големите български звезди. През 2013 година бе открит и ресторант „Рубаят“ в София – на метри от НДК.</p>
      <p>Интересите на семейството на Стамат Барантиев стигаха до производството на алкохол. Баща му Никола управляваше „Винекс Преслав“, „Винекс Медово“ и „Винекс изба шато Росеново“.</p>
      <p>Последната изба в момента е обявена на публична продан от частния съдебен изпълнител за 635 хил.лева. От делото става ясно, че търгът се осъществява заради няколко необслужени ипотеки към „Уникредит Булбанк“, а върху имота има наложени възбрани от Националната агенция по приходите, физически и юридически лица.</p>
      <p>На публична продан са обявени и апартаменти на Стамат Барантиев в Равда. Едно от жилищата е 455 кв.м. – тризонет, който се намира на ул.“Хоризонт“ в курорта. Цената на този ваканционен имот е 144 хил.лева.</p>
      <p>Преди няколко месеца на търг бе изваден и някогашният ресторант "Рубаят" до Държавната опера в Бургас.</p>
    </article>
  </body>
</html>