<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639313/%D9%82%DB%8C%D9%85%D8%AA-%D9%87%D8%B1-%DA%A9%DB%8C%D9%84%D9%88-%D9%85%D8%B1%D8%BA-%DB%B1%DB%B3-%D9%87%D8%B2%D8%A7%D8%B1-%D9%88-%DB%B8%DB%B0%DB%B0-%D8%AA%D9%88%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T22:22:00+00:00"/>
    <meta property="og:title" content="قیمت هر کیلو مرغ ۱۳ هزار و ۸۰۰ تومان"/>
    <meta property="og:description" content="چهار آیین گفت: امروز نرخ هر کیلو مرغ زنده درب مرغداری ۹ هزار و ۲۰۰ تومان است"/>
  </head>
  <body>
    <article>
      <h1>
        <a href="https://www.bultannews.com/fa/news/639313/%D9%82%DB%8C%D9%85%D8%AA-%D9%87%D8%B1-%DA%A9%DB%8C%D9%84%D9%88-%D9%85%D8%B1%D8%BA-%DB%B1%DB%B3-%D9%87%D8%B2%D8%A7%D8%B1-%D9%88-%DB%B8%DB%B0%DB%B0-%D8%AA%D9%88%D9%85%D8%A7%D9%86">قیمت هر کیلو مرغ ۱۳ هزار و ۸۰۰ تومان</a>
      </h1>
      <h2>چهار آیین گفت: امروز نرخ هر کیلو مرغ زنده درب مرغداری ۹ هزار و ۲۰۰ تومان است</h2>
      <address><time datetime="2019-11-10T22:22:00+00:00">10 Nov 2019, 22:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، چهار آیین گفت: افزایش ۳ تا ۴ برابری <b>قیمت</b> واکسن، دارو و مکمل‌ها نسبت به ابتدای سال و نبود کیفیت لازم پاشنه آشیل صنعت مرغداری به شمار می‌رود.</p>
      <p>افزایش چندبرابری قیمت واکسن و دارو پاشنه آشیل صنعت مرغداری است/ قیمت هر کیلو مرغ ۱۳ هزار و ۸۰۰ تومانبرومند چهارآیین عضو هیئت مدیره کانون سراسری مرغداران گوشتی در گفت و گو با خبرنگار صنعت،تجارت و کشاورزی گروه اقتصادی باشگاه خبرنگاران جوان، از ثبات نرخ مرغ در بازار خبر داد و گفت: امروز نرخ هر کیلو مرغ زنده درب مرغداری ۹ هزار و ۲۰۰ تومان و مرغ آماده به طبخ در خرده فروشی‌ها ۱۳ هزار و ۵۰۰ تا ۱۳ هزار و ۸۰۰ تومان است.</p>
      <p>وی افزود: با توجه به شرایط کنونی عرضه و تقاضا پیش بینی می‌شود که روند ثبات قیمت تا پایان هفته در بازار استمرار یابد و تنها ممکن است قیمت مرغ زنده به مرز ۹ هزار و ۵۰۰ تومان و مرغ گرم به ۱۴ هزار تومان در بازار برسد که طبق تمامی محصولات میوه و تره بار، این نوسانات قیمت امری طبیعی است.</p>
      <p>چهار آیین مصرف روزانه مرغ در کشور را ۶ هزار و ۸۰۰ تن اعلام کرد و گفت: با وجود آنکه در یک روز ۸ میلیون قطعه و در روز دیگر ۶ میلیون قطعه جوجه ریزی صورت گرفته است، از این رو به سبب میزان متفاوت عرضه، قیمت با نوساناتی در بازار روبروست.</p>
      <p>عضو هیئت مدیره کانون سراسری مرغداران گوشتی با اشاره به اینکه قیمت جوجه یکروزه روبه کاهش است، بیان کرد: هم اکنون قیمت هر قطعه جوجه یکروزه ۳ هزار و ۵۰۰ تومان است که به سبب کاهش جوجه ریزی و افزایش سن مرغ مادر احتمال افت قیمت جوجه به مرز ۲ هزار و ۵۰۰ تا ۲ هزار و ۷۰۰ تومان در بازار وجود دارد.</p>
      <p>وی با اشاره به اینکه بازار نهاده‌های دامی از شرایط مساعدی برخوردار است، بیان کرد: هم اکنون هر کیلو ذرت با نرخ یک هزار و ۷۰۰ تومان و کنجاله سویا ۲ هزار و ۳۰۰ تا ۲ هزار و ۴۰۰ تومان در اختیار مرغداران قرار می‌گیرد.</p>
      <p>چهار آیین با بیان اینکه مشکلی در خصوص بازار کنجاله سویا وجود ندارد، گفت: این در حالی است که هم اکنون پشتیبانی امور دام، ذرت را با نرخ بالاتر از قیمت مصوب به مرغداران عرضه می‌کند.</p>
      <p>این مقام مسئول با اشاره به اینکه بازار نهاده‌های دامی در شرایط مساعدی به سر می‌برد، بیان کرد: هم اکنون هر کیلو ذرت با نرخ یک هزار و ۷۰۰ تومان و کنجاله سویا ۲ هزار و ۳۰۰ تا ۲ هزار و ۴۰۰ تومان در اختیار مرغداران قرار می‌گیرد.</p>
      <p>بیشتر بخوانید: استمرار ثبات قیمت مرغ در بازار/ متوسط تلفات بیماری نیوکاسل در کشور ۱۰ درصد است</p>
      <p>چهار آیین ادامه داد: هم اکنون قیمت مصوب هر کیلو ذرت یک هزار و ۳۵۰ تومان و کنجاله سویا یک هزار و ۴۵۰ تا یک هزار و ۴۷۰ است، در حالیکه پشتیبانی امور دام حداقل هر کیلو ذرت را با نرخ یک هزار و ۶۰۰ تومان درب انبار‌های پشتیبانی و با احتساب کرایه حمل و نقل یک هزار و ۶۵۰ تومان به تولیدکننده عرضه می‌کند.</p>
      <p>عضو هیئت مدیره کانون سراسری مرغداران گوشتی درباره آخرین وضعیت شیوع بیماری نیوکاسل در واحد‌های مرغداری اظهار کرد: براساس رصد استان ها، تلفات بیماری نیوکاسل در واحد‌های مرغداری حداقل ۲ تا ۳ برابر مدت مشابه سال قبل است.</p>
      <p>وی با اشاره به اینکه تلفات بیماری نیوکاسل تاثیر چندانی در عرضه ندارد، بیان کرد: این در حالی است که تلفات بیماری نیوکاسل بر افزایش ۷ تا ۸ درصدی قیمت مرغ در بازار تاثیر گذاشته است.</p>
      <p>عضو هیئت مدیره کانون سراسری مرغداران گوشتی با اشاره به چالش‌های پیش روی مرغداران گفت: علی رغم جمع‌آوری ۱۰ میلیون تخم‌مرغ نطفه‌دار، اما به دلیل بیماری‌ها، نبود واکسن‌های کیفی، گران شدن غیر منطقی و ایجاد بازار سیاه واکسن، دارو، مکمل‌های خوراکی و آنتی بیوتیک‌ها چند برابر قیمت واقعی بدون صدور فاکتور به تولیدکنندگان عرضه می‌شود که نسبت به ماه‌های اخیر به طور متوسط ۷۰ تا ۸۰ درصد و در برخی موارد ۱۰۰ تا ۱۵۰ درصد رشد داشته است، امیدواریم با اعمال نظارت‌های کافی از سوی نهاد‌های ناظر این مشکلات مرتفع شود تا تولیدکنندگان مجبور نباشند به هر قیمتی اقدام به خرید نهاده و مواد اولیه در بازار کنند.</p>
      <p>وی با انتقاد از افزایش چشمگیر قیمت واکسن، دارو و مکمل‌ها در بازار بیان کرد: بنابر آمار قیمت واکسن، دارو و مکمل‌ها نسبت به ابتدای سال ۳ تا ۴ برابر رشد یافت که این امر پاشنه آشیل صنعت مرغداری به شمار می‌رود.</p>
      <p>عضو هیئت مدیره اتحادیه مرغداران گوشتی ادامه داد: قیمت واکسن از ۱۰۶ هزار تومان تیرماه به ۴۸۰ هزار تومان در مهر رسیده است، در حالیکه سازمان حمایت از تولید کننده و کننده هیچگونه توجهی به این موضوع ندارند و به سبب لحاظ نشدن آن در قیمت تمام شده، مرغداران با مشکلات متعددی روبرو هستند.</p>
      <p>چهار آیین در پایان تصریح کرد: علی رغم افزایش چند برابری قیمت واکسن و دارو‌ها نسبت به ابتدای سال، نبود کیفیت مناسب مشکلات متعددی برای مرغداران ایجاد کرده است که امیدواریم تدابیری اندیشیده شود تا هر چه سریع‌تر این مشکلات مرتفع شود.</p>
    </article>
  </body>
</html>