<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546303.html/%D8%B1%D9%85%D8%B2-%DB%8C%DA%A9%D8%A8%D8%A7%D8%B1-%D9%85%D8%B5%D8%B1%D9%81-%D8%A7%D8%B2-%D8%AF%DB%8C-%D9%85%D8%A7%D9%87-%D8%A8%D8%B1%D8%A7%DB%8C-%DA%A9%D8%A7%D8%B1%D8%A8%D8%B1%D8%A7%D9%86-%D8%A8%D8%A7%D9%86%DA%A9%DB%8C-%D8%A7%D8%AC%D8%A8%D8%A7%D8%B1%DB%8C-%D9%85%DB%8C-%D8%B4%D9%88%D8%AF--%D9%86%D8%AD%D9%88%D9%87-%D8%AF%D8%B1%DB%8C%D8%A7%D9%81%D8%AA-%D8%B1%D9%85%D8%B2-%D9%BE%D9%88%DB%8C%D8%A7-%D8%AF%D8%B1-%D8%A8%D8%A7%D9%86%DA%A9-%D9%87%D8%A7-%D9%85%D8%AA%D9%81%D8%A7%D9%88%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T22:24:00+00:00"/>
    <meta property="og:title" content="رمز یکبار مصرف از دی ماه برای کاربران بانکی اجباری می‌شود /نحوه دریافت رمز پویا در بانک‌ها متفاوت است"/>
    <meta property="og:description" content="معاون بانک مرکزی گفت:فعالسازی رمز پویا از ابتدای دی امسال برای کاربران شبکه بانکی و تراکنش‌های بدون کارت اجباری می شود."/>
  </head>
  <body>
    <article>
      <h1>رمز یکبار مصرف از دی ماه برای کاربران بانکی اجباری می‌شود /نحوه دریافت رمز پویا در بانک‌ها متفاوت است</h1>
      <h2>معاون بانک مرکزی:</h2>
      <address>
        <time datetime="2019-11-10T22:24:00+00:00">10 Nov 2019, 22:24</time>
      </address>
      <p>معاون بانک مرکزی گفت:فعالسازی رمز پویا از ابتدای دی امسال برای کاربران شبکه بانکی و تراکنش‌های بدون کارت اجباری می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از صدا و سیما مهران محرمیان با اشاره به موضوع فیشینگ و کلاهبرداری‌های اینترنتی گفت: فعال کردن رمز دوم یکبار مصرف می‌تواند امنیت تراکنش‌های اینترنتی را افزایش دهد.</p>
      <p>معاون بانک مرکزی گفت: نحوه دریافت رمز دوم پویا برای بانک‌های مختلف متفاوت است و مشتریان می‌توانند با مراجعه به وب سایت بانک موردنظر خود، از نحوه دریافت رمز مطلع شوند.</p>
      <p>وی افزود: این رمز‌ها فقط ۶۰ ثانیه اعتبار دارد و امنیت تراکنش‌ها را افزایش می‌دهد.</p>
      <p>معاون فناوری‌های نوین بانک مرکزی تصریح کرد: رمز دوم یکبار مصرف یا رمز پویا را قسمت عمده شبکه بانکی پیاده سازی کرده اند و از ابتدای دی امسال برای کاربران شبکه بانکی و تراکنش‌های بدون کارت اجباری خواهد بود و رمز دوم ایستا (ثابت) غیر فعال خواهد شد.</p>
      <p>محرمیان با بیان اینکه روش‌های مختلفی برای ارائه رمز دوم یکبار مصرف به مشتریان در نظر گرفته شده است، گفت: دارندگان تلفن‌های همراه هوشمند می‌توانند از اپلیکیشن‌های بانکی طراحی شده، استفاده کنند و برای شهروندانی که تلفن همراه غیر هوشمند دارند، سامانه‌ای مبتنی بر پیامک برنامه ریزی شده که برای فعال سازی یا نحوه استفاده از آن، در وب سایت بانک‌ها اطلاع رسانی شده است.</p>
      <p>انتهای پیام/</p>
    </article>
  </body>
</html>