<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639318/%D8%AF%DB%8C%D8%B1-%D8%B4%D8%A7%D9%85-%D8%AE%D9%88%D8%B1%D8%AF%D9%86-%DA%86%D9%87-%D8%B9%D9%88%D8%A7%D8%B1%D8%B6%DB%8C-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T22:33:00+00:00"/>
    <meta property="og:title" content="دیر شام خوردن چه عوارضی دارد؟"/>
    <meta property="og:description" content="زمان خوردن درست مواد غذایی به اندازه‌ی چیزی که می‌خوریم مهم است، اگر دیروقت شام می خورید این عوارض در کمین شماست."/>
  </head>
  <body>
    <article>
      <h1>
        <a href="https://www.bultannews.com/fa/news/639318/%D8%AF%DB%8C%D8%B1-%D8%B4%D8%A7%D9%85-%D8%AE%D9%88%D8%B1%D8%AF%D9%86-%DA%86%D9%87-%D8%B9%D9%88%D8%A7%D8%B1%D8%B6%DB%8C-%D8%AF%D8%A7%D8%B1%D8%AF">دیر شام خوردن چه عوارضی دارد؟</a>
      </h1>
      <h2>زمان خوردن درست مواد غذایی به اندازه‌ی چیزی که می‌خوریم مهم است، اگر دیروقت شام می خورید این عوارض در کمین شماست.</h2>
      <address><time datetime="2019-11-10T22:33:00+00:00">10 Nov 2019, 22:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، براساس مطالعه‌ای که توسط محققان دانشکده پزشکی دانشگاه پرلمن پنسیلوانیا انجام شده است، خوردن وعده شام در اواخر شب می‌تواند باعث افزایش وزن شود. بنابر گزارشی که در Penn Medicine News منتشر شده است افراد دارای چنین عادت تغذیه‌ای نه تنها با این عمل وزن خود را افزایش می‌دهند بلکه سطح گلوکز و انسولین بالاتر و در مقابل انرژی کمتری دارند. افزایش سطح گلوگز و انسولین احتمال ابتلا به دیابت را در این افراد افزایش خواهد داد.</p>
      <p>همچنین خوردن وعده شام در اواخر شب می‌تواند موجب افزایش سطح کلسترول و تری گلیسیرید در خون شده و موجب بروز بیماری‌های قلبی عروقی خواهد شد.</p>
      <p>در این مطالعه در ابتدا ۹ بزرگسال با وضعیت جسمانی سالم که بین ساعات ۸ صبح و ۷ بعد از ظهر سه وعده غذایی و دو میان وعده میل کرده اند، به مدت هشت هفته مورد بررسی قرار گرفتند و بعد از دو هفته استراحت، همان گروه به مدت هشت هفته روزانه سه وعده غذایی و دو میان وعده بین ظهر و ساعت ۱۱ شب میل کردند.</p>
      <p>محققان پس از بررسی این افراد دریافتند علاوه بر وزن افزایش، این افراد چربی و کربوهیدرات بیشتری را متابولیزه می‌کنند و مقدار انسولین و گلوکز ناشتا و سطح کلسترول و تری گلیسیرید در آن‌ها افزایش یافته است.</p>
      <p>به علاوه خوردن وعده شام در اواخر شب باعث ایجاد تغییر در اشتها و ساعات غذایی فرد می‌شود که این امرناشی از اختلال در ترشح هورمونی به نام گرلین در بدن است که به فرد اطلاع می‌دهد چه موقع باید غذا بخورد.</p>
      <p>همچنین محققان با ترسیم وضعیت شبانه روزی هورمون‌ها دریافتند در طول وضعیت غذاخوردن در روز، هورمون لپتین که به حفظ سیری کمک می‌کند، در اواخر روز به اوج می‌رسد. از این رو غذاخوردن زودهنگام به جلوگیری از غذاخوردن بیش از حد در هنگام عصر و در شب کمک می‌کند.</p>
      <p>به علاوه تحقیقات نشان می‌دهد اگر مصرف وعده شام در اواخر شب، ریسک فشارخون بالا را بیشتر خواهد کرد و فشارخون بالا فرد را در معرض بیماری قلبی قرار می‌دهد.</p>
      <p>مشکل شایع دیگری که از این عادت نادرست ناشی می‌شود ریفلاکس یا برگشت اسید معده است که معمولاً با سوزش معده همراه می‌شود. دیروقت غذا خوردن می‌تواند علائم این اختلال را تشدید کند.</p>
      <p>به گفته این محققان یک شام متعادل باید ترکیب خوبی از پروتئین، فیبر و چربی باشد و در روز بعد، فرد باید سعی کند زودتر غذا بخورید و وعده‌های غذایی و میان وعده‌های خود را به طور یکنواخت مصرف کند تا سطح قند خون در حد طبیعی باقی بماند.</p>
      <p>آخرین میان وعده فرد که می‌تواند ترکیبی از میوه و سبزیجات و یا مقداری ماست یونانی باشد، حداقل ۹۰ دقیقه قبل از خواب مصرف شود تا اختلالی در فرآیند هضم ایجاد نشود.</p>
    </article>
  </body>
</html>