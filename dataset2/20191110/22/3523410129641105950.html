<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639317/%D8%A8%DB%8C%D9%85%D9%87-%D8%AC%D8%AF%DB%8C%D8%AF-%D8%B9%D9%85%D8%B1-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%86%D9%87%D8%A7%DB%8C%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T22:25:00+00:00"/>
    <meta property="og:title" content="بیمه جدید عمر بازنشستگان تامین اجتماعی نهایی شد"/>
    <meta property="og:description" content="رئیس کانون عالی بازنشستگان و مستمری بگیران سازمان تامین اجتماعی گفت: در این قرارداد غرامت فوت افزایش یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/639317/%D8%A8%DB%8C%D9%85%D9%87-%D8%AC%D8%AF%DB%8C%D8%AF-%D8%B9%D9%85%D8%B1-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%86%D9%87%D8%A7%DB%8C%DB%8C-%D8%B4%D8%AF">بیمه جدید عمر بازنشستگان تامین اجتماعی نهایی شد</a>
      </h1>
      <h2>رئیس کانون عالی بازنشستگان و مستمری بگیران سازمان تامین اجتماعی گفت: در این قرارداد غرامت فوت افزایش یافته است.</h2>
      <address><time datetime="2019-11-10T22:25:00+00:00">10 Nov 2019, 22:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، علی اصغر بیات در مورد بیمه عمر<b> بازنشستگان تامین اجتماعی</b> اظهار داشت: قرارداد جدید بیمه عمر بازنشستگان تامین اجتماعی ساعتی قبل با بیمه ایران نهایی شد و حق بیمه‌ای که ماهیانه به ازای هر نفر باید پرداخت شود ۹۱۷۰ تومان است.</p>
      <p>وی گفت: سال گذشته غرامت فوت ۳ میلیون تومان بود که این مبلغ در قرارداد جدید به ۵ میلیون تومان افزایش یافته است.</p>
      <p>وی با اشاره به اینکه ۳ میلیون و ۳۰۰ هزار نفر تحت پوشش بیمه عمر هستند تاکید کرد: هر بیمه شده و بازنشسته‌ای که با افراد تحت تکفل خود تحت پوشش بیمه تکمیلی درمان هستند ،خود به خود تحت پوشش بیمه عمر نیز قرار می‌گیرند.</p>
      <p>رئیس کانون عالی بازنشستگان و مستمری بگیران سازمان تامین اجتماعی اظهار داشت: برای پرداخت غرامت فوت شرط سنی وجود ندارد و اگر برای بیمه شده در سنی اتفاقی رخ دهد که منجر به فوت شود غرامت پرداخت خواهد شد.</p>
      <p>بیات گفت : در خصوص بیمه تکمیلی بازنشستگان نیز گفت: چند جلسه با شرکتهای مختلف بیمه ای برقرار کردیم و در نهایت پس از چهار جلسه با شرکت بیمه آتیه سازان حافظ به تفاهم اولیه رسیدیم و قرار شد پس از تایید تیم هیئت مدیره آنها و همچنین مجموعه ما این قرارداد نهایی شود.</p>
      <p>به گفته وی، در قرارداد جدید بیمه تکمیلی درمان بازنشستگان تامین اجتماعی اتفاقات خوبی رخ داده و تعهدات بیماران صعب العلاج و سرطانی افزایش پیدا کرده است.</p>
      <p>وی افزود: به محض نهایی شدن قرارداد جدید تعهدات و عدد و رقم و همچنین تعداد افراد تحت پوشش و حق بیمه‌ای که باید ماهیانه پرداخت کنند اعلام خواهد شد.</p>
    </article>
  </body>
</html>