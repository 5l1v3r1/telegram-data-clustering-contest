<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/mario-merola-re-sceneggiata-che-fu-scaricatore-porto-inviti-casa-bianca-traduzioni-arabo-avvisi-garanzia/artista-popolo_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Mario Merola: il re della sceneggiata che fu scaricatore di porto tra inviti alla Casa Bianca, traduzioni in arabo ( e avvisi di garanzia)"/>
    <meta property="og:description" content="Moriva 13 anni fa il cantante diventato un mito che, nella sua città, viene celebrato ancora oggi con devozione religiosa"/>
  </head>
  <body>
    <article>
      <h1>Mario Merola: il re della sceneggiata che fu scaricatore di porto tra inviti alla Casa Bianca, traduzioni in arabo ( e avvisi di garanzia)</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Giulia Cavaliere</a></address>
      <p>Quando Mario Merola muore, il 12 novembre del 2006, in seguito a un ricovero all'ospedale di Castellammare di Stabia per intossicazione dopo aver mangiato delle cozze crude, i napoletani lo salutano con manifesti funebri affissi per le strade di tutta la città. Le frasi scelte per salutarlo sono molte ma una è la più gettonata: <i>È mancato l'artista del popolo. </i>In effetti era proprio così, perché Mario Merola del popolo lo era veramente, figlio di un ciabattino di Strettola Sant'Anna (nel quartiere Mercato), dotato giovane calciatore di serie C e infine scaricatore di porto per molti anni dove, proprio mentre lavorava, iniziò a sviluppare una grande passione per il canto riuscendo in pochi anni a portare questa passione tra le braccia del popolo napoletano.</p>
      <figure>
        <img src="https://images2.corriereobjects.it/methode_image/2019/11/10/Spettacoli/Foto%20Spettacoli/mario-merola.jpg?v=201911111138"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/spettacoli/cards/mario-merola-re-sceneggiata-che-fu-scaricatore-porto-inviti-casa-bianca-traduzioni-arabo-avvisi-garanzia/sceneggiata-pop.shtml"> AVANTI</a></aside>
    </article>
  </body>
</html>