<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/guide/cards/airpods-tutti-gusti-confronto-le-versioni-auricolari-apple/da-incognita-successo_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="AirPods per tutti i gusti: il confronto tra le versioni degli auricolari Apple"/>
    <meta property="og:description" content="L'uscita del modello AirPods Pro ha rappresentato un cambio di passo rispetto alle due generazioni precedenti. Cosa preferire?"/>
  </head>
  <body>
    <article>
      <h1>AirPods per tutti i gusti: il confronto tra le versioni degli auricolari Apple</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Enrico Forzinetti</a></address>
      <p>A ciascuno il suo: un detto che calza perfettamente anche sulle AirPods di Apple che a pochi mesi di distanza ha presentato due versioni aggiornate dei suoi auricolari Bluetooth. <a href="http://malditech.corriere.it/2016/09/14/airpods-la-recensione-delle-cuffiette-wireless-di-apple-perche-sono-un-ponte-verso-il-futuro/">Lanciate per la prima volta nel 2016</a> tra tanta curiosità quanta ironia, le AirPods si sono trasformate nell’arco di poco tempo <a href="https://www.corriere.it/tecnologia/19_marzo_01/strano-caso-cuffie-airpods-ipotizzato-flop-prodotto-cult-2148b296-3b77-11e9-93f1-9df6eb3103e9.shtml">da un potenziale flop a un accessorio irrinunciabile</a> e molto più comodo di quello che si potesse immaginare. Tanto che è partita la corsa a imitare l’idea dalla casa di Cupertino. Curiosamente Apple non ha però presentato alcun aggiornamento del suo prodotto fino al marzo di quest’anno, quando ha lanciato la seconda versione. E a fine ottobre ecco che è già stata la volta della terza, ribattezzata AirPods Pro.</p>
      <figure>
        <img src="https://images2.corriereobjects.it/methode_image/2019/11/07/Tecnologia/Foto%20Tecnologia/confronto.jpg?v=201911111032"/>
      </figure>
      <aside>Scheda 1 di 5<br/><br/>INDIETRO<a href="https://www.corriere.it/tecnologia/guide/cards/airpods-tutti-gusti-confronto-le-versioni-auricolari-apple/airpods-versione-base.shtml"> AVANTI</a></aside>
    </article>
  </body>
</html>