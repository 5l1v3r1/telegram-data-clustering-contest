<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903298/mignolet-blijft-nuchter-we-moeten-de-nederlaag-niet-dramatiseren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-10T22:26:00+00:00"/>
    <meta property="og:title" content="Mignolet zag extra wapen voor Antwerp: &quot;De fans gingen er achter staan&quot;"/>
    <meta property="og:description" content="Club Brugge weet nog eens wat verliezen is in de Belgische competitie. Simon Mignolet wilt niet te zwaar tillen aan de nederlaag tegen Antwerp."/>
  </head>
  <body>
    <article>
      <h1>Mignolet zag extra wapen voor Antwerp: "De fans gingen er achter staan"</h1>
      <address>
        <time datetime="2019-11-10T22:26:00+00:00">10 Nov 2019, 22:26</time>
      </address>
      <p>
        <b>Club Brugge weet nog eens wat verliezen is in de Belgische competitie. Simon Mignolet wilt niet te zwaar tillen aan de nederlaag tegen Antwerp.</b>
      </p>
      <p>"Uiteraard komt de nederlaag wel aan, dat is altijd zo. Maar het is pas de eerste nederlaag in vijftien wedstrijden, we moeten het dus niet dramatiseren", aldus Mignolet op de <a href="https://www.clubbrugge.be/nl/nieuws/simon-mignolet-we-mogen-dit-niet-dramatiseren"><i>website</i> </a>van Club Brugge. Het zag er nochtans goed uit voor Club bij de rust. "We hadden een goede uitganspositie, maar een 0-1 stand is altijd gevaarlijk."</p>
      <aside>Lees meer<br/><a href="https://www.voetbalprimeur.be/nieuws/903257/plagende-mulder-anderlecht-wordt-kampioen-na-nog-n-verlies-van-club-brugge-.html?itm_source=www.voetbalprimeur.be&amp;itm_medium=highlighted-content">Plagende Mulder: 'Anderlecht wordt kampioen na nog één verlies van Club Brugge'</a></aside>
      <p>Mignolet zag hoe Antwerp, onder impuls van de fans, op en over Club ging. "De supporters gingen er enorm achter staan en ze begonnen meer duels te winnen. We wisten dat ze die wapens hadden." Toch is de doelwachter ook niet van mening dat Antwerp de beste ploeg was in de tweede helft. "We hadden nog genoeg kansen op een gelijkmaker, jammer genoeg valt die vandaag eens niet."</p>
      <p>Van paniek is er dan ook geen sprake bij Mignolet, hij blijft zijn nuchtere zelf. "We moeten accepteren dat we niet onoverwinnelijk zijn. Het is nu zaak om aan onze minpunten te werken en hier sterker uit te komen."</p>
      <aside>Lees meer<br/><a href="https://www.voetbalprimeur.be/nieuws/903276/clement-zag-club-brugge-onderuit-gaan-veel-haat-hier-op-de-tribunes-van-antwerp-.html?itm_source=www.voetbalprimeur.be&amp;itm_medium=highlighted-content">Clement zag Club Brugge onderuit gaan: "Veel haat hier op de tribunes van Antwerp"</a></aside>
    </article>
  </body>
</html>