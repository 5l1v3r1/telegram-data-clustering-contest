<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/novyna/svit/ssha-spodivayutsya-myrnyj-dohovir-mizh-ukrayinoyu-rf"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T22:12:23+00:00"/>
    <meta property="og:title" content="США сподіваються на мирний договір між Україною і РФ"/>
    <meta property="og:description" content="Радник Дональда Трампа вірить в те, що мирні переговори між Україною і Росією можливі, і що вони можуть принести результат."/>
  </head>
  <body>
    <article>
      <h1>США сподіваються на мирний договір між Україною і РФ</h1>
      <address>
        <time datetime="2019-11-10T22:12:23+00:00">10 Nov 2019, 22:12</time>
      </address>
      <p>
        <b>США сподіваються на домовленості між Україною і Росією, заявив радник американського президента Дональда Трампа з національної безпеки Роберт О'Брайєн в ефірі телеканалу CBS.</b>
      </p>
      <p>На питання журналіста, чи мають намір США і надалі надавати військову допомогу Україні, він відповів: «<i>Я сподіваюся, що Україна і РФ порозуміються, буде якийсь мирний договір або угода. Я не буду давати зобов'язання назавжди щодо того, що ми будемо робити</i>».</p>
      <p>Нагадаємо, Дональд Трамп на зустрічі з президентом України Володимиром Зеленським також заявив, що сподівається на можливість Зеленського домовитися з президентом РФ Володимиром Путіним.</p>
      <p>У США у вересні <a href="https://www.slovoidilo.ua/2019/11/09/novyna/svit/nazvaly-datu-holosuvannya-shhodo-impichmentutrampa">розгорівся скандал навколо телефонної розмови</a> Трампа із Зеленським. Розмова лідерів двох країн стала підставою для оголошення Палатою представників Конгресу США <a href="https://www.slovoidilo.ua/2019/11/09/novyna/svit/konhresi-ssha-rozsekretyly-shhe-dva-pokazannya-shhodo-impichmentu-trampa">про початок процедури імпічменту Трампа</a>. Як стверджують демократи, Трамп під час бесіди намагався переконати Зеленського розпочати розслідування діяльності в Україні сина колишнього віце-президента США Джозефа Байдена Хантера Байдена в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/09/novyna/svit/nazvaly-datu-holosuvannya-shhodo-impichmentutrampa"/>
        <a href="https://www.slovoidilo.ua/2019/11/09/novyna/svit/konhresi-ssha-rozsekretyly-shhe-dva-pokazannya-shhodo-impichmentu-trampa"/>
        <a href="https://www.slovoidilo.ua/2019/11/08/novyna/ekonomika/demokraty-rozraxovuyut-zavershyty-proceduru-impichmentu-trampa-kincya-roku"/>
        <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan"/>
        <a href="https://www.slovoidilo.ua/2019/11/05/novyna/svit/oprylyudneni-svidchennya-volkera-shhodo-impichmentu-trampa"/>
        <a href="https://www.slovoidilo.ua/2019/11/05/novyna/svit/konhresmeny-vyklykaly-o.-hlavy-aparatu-biloho-domu-sluxannya-impichmentu-trampa"/>
        <a href="https://www.slovoidilo.ua/2019/11/05/novyna/svit/demokraty-pokazaly-pershi-stenohramy-svidchen-proceduri-impichmentu-trampa"/>
        <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
      </related>
    </article>
  </body>
</html>