<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/nashik/baby-rescued-attack/"/>
    <meta property="og:site_name" content="Lokmat"/>
    <meta property="article:published_time" content="2019-11-10T20:27:42+00:00"/>
    <meta property="og:title" content="बिबट्याच्या हल्ल्यातून बालक बचावले"/>
    <meta property="og:description" content="वणी/पांडाणे : दिंडोरी तालुक्यात बिबट्याचे हल्ले वाढत असताना रविवारी सायंकाळी परमोरी येथील हल्ल्यात एक सहा वर्षीय बालक गंभीर जखमी ..."/>
  </head>
  <body>
    <article>
      <h1>बिबट्याच्या हल्ल्यातून बालक बचावले</h1>
      <h2>वणी/पांडाणे : दिंडोरी तालुक्यात बिबट्याचे हल्ले वाढत असताना रविवारी सायंकाळी परमोरी येथील हल्ल्यात एक सहा वर्षीय बालक गंभीर जखमी ...</h2>
      <address><time datetime="2019-11-10T20:27:42+00:00">10 Nov 2019, 20:27</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>वणी/पांडाणे : दिंडोरी तालुक्यात <a href="https://www.lokmat.com/topics/leopard/">बिबट्याचे</a> हल्ले वाढत असताना रविवारी सायंकाळी परमोरी येथील हल्ल्यात एक सहा वर्षीय बालक गंभीर जखमी झाले आहे.<br/>परमोरी येथील राजेंद्र आनंदा काळोगे यांच्या घराजवळ शुभम राजेंद्र काळोगे खेळत असताना उसाच्या शेतात लपून बसलेल्या <a href="https://www.lokmat.com/topics/leopard/">बिबट्याने</a> त्याच्यावर झडप घातली. <br/>बिबट्याने झडप घालताच शुभमने सुटकेसाठी आरडाओरड केली. यावेळी जवळच असलेले नागरिक धावून आले असता बिबट्या पळून गेला. या हल्ल्यामध्ये शुभम याच्या मानेला व पायाला गंभीर दुखापत झाली आहे. त्याला त्वरित दिंडोरी येथील ग्रामीण रु ग्णालयात व तेथून <a href="https://www.lokmat.com/topics/nashik/">नाशिकला</a> पाठविण्यात आल्याचे वनविभागाच्या श्रीमती झिरवाळ यांनी सांगितले.<br/>परमोरी येथे उसाचे शेत व एका बाजूला ओढा असल्यामुळे या भागात बिबटे मोठ्या प्रमाणावर आढळून येत असतात, परंतु येथे पिंजरा लावण्यासाठी वारंवार मागणी करूनही येथे पिंजरे लावले जात नसल्याचा आरोप ग्रामस्थांनी केला आहे.</p>
    </article>
  </body>
</html>