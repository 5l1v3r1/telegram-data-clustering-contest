<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/plastmasata-ni-razbolyava-406396.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T20:27:46+00:00"/>
    <meta property="og:title" content="Пластмасата ни разболява"/>
    <meta property="og:description" content="Пластмасовите шпатули и лъжици за готвене могат да предизвикат заболявания на черния дроб и на щитовидната жлеза"/>
  </head>
  <body>
    <article>
      <h1>Пластмасата ни разболява</h1>
      <address><time datetime="2019-11-10T20:27:46+00:00">10 Nov 2019, 20:27</time> by <a rel="author">Стандарт</a></address>
      <p>Пластмасовите шпатули и лъжици за готвене често съдържат химикали, които при загряване може да преминат в храната, съобщи в. "Дейли мейл". Такива химикали са олигомерите, които се освобождават в храната при температура над 70 градуса. Ако бъдат погълнати, те могат да предизвикат заболявания на черния дроб и щитовидната жлеза. Свързвани са също с безплодие, рак и висок холестерол.</p>
      <p>Предупреждението издаде Германският федерален институт за оценка на рисковете. Пластмасовите прибори се правят от синтетични химикали, за да издържат на високи температури и в тях да не проникват мазнини. Доколко токсични са олигомерите за хората, има малко данни. Германският институт е оценил риска на базата на известното за ефекта на химикали с подобна структура. Според този подход съвсем малко количество - 90 микрограма, може да е опасно за човек с тегло 60 кг.</p>
    </article>
  </body>
</html>