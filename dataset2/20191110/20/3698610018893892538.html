<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/nastavnik-shahtarya-kashtru-vidmovivsya-komentuvati-gru-proti-dinamo-329148_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T20:35:00+00:00"/>
    <meta property="og:title" content="Наставник &quot;Шахтаря&quot; Каштру відмовився коментувати гру проти &quot;Динамо&quot;"/>
    <meta property="og:description" content="Португалець приділив час расизму."/>
  </head>
  <body>
    <article>
      <h1>Наставник "Шахтаря" Каштру відмовився коментувати гру проти "Динамо"</h1>
      <h2>Португалець приділив час расизму.</h2>
      <address>
        <time datetime="2019-11-10T20:35:00+00:00">10 Nov 2019, 20:35</time>
      </address>
      <p>Головний тренер <b><a href="https://dt.ua/SPORT/shahtar-predstaviv-vlasnu-liniyu-oderzhdy-329086_.html">донецького "Шахтаря"</a></b> Луїш Каштру на післяматчевій прес-конференції з "Динамо" (1:0) вирішив не відповідати на запитання журналістів по грі, а лише виступив з промовою про расизм.</p>
      <p>"Добрий вечір. Сьогодні мої гравці ще раз проявили свій характер. Цей характер вони показували протягом всього поєдинку. Я хочу зараз підтримати абсолютно всіх, хто страждає від расизму, і тих хлопців, які постраждали сьогодні. Прояви расизму просто неприпустимі. Це було, є і буде ганьбою для всіх. Всі разом ми повинні боротися проти цього – щодня, щохвилини і щосекунди. Спасибі", - наводить слова Каштру прес-служба "гірників".</p>
      <p>Нагадаємо, сьогодні, 10 нояброя, донеччани обіграли киян з рахунком 1:0, а переможний гол у першому таймі забив захисник донеччан Сергій Кривцов.</p>
      <p>В кінцівці другого тайму бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p><b><a href="https://dt.ua/SPORT/shahtar-dinamo-onlayn-translyaciya-matchu-329064_.html">"Шахтар" - "Динамо" 1:0: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3NoYWtodGFyLmNvbQ==">ФК Шахтер</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>