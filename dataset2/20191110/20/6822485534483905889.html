<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819177.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T20:32:00+00:00"/>
    <meta property="og:title" content="پنتاگون: حدود ۶۰۰ نظامی آمریکا در سوریه باقی می‌مانند"/>
    <meta property="og:description" content="به گزارش ایسنا، ژنرال مارک میلی، رئیس ستاد مشترک ارتش آمریکا در مصاحبه با شبکه&quot;ABC&quot; گفت: کمتر از هزار نیرو؛ چه بسا ۵۰۰ و یا ۶۰۰ سرباز در سوریه باقی می‌مانند."/>
  </head>
  <body>
    <article>
      <h1>پنتاگون: حدود ۶۰۰ نظامی آمریکا در سوریه باقی می‌مانند</h1>
      <address>
        <time datetime="2019-11-10T20:32:00+00:00">10 Nov 2019, 20:32</time>
      </address>
      <p>رئیس ستاد مشترک ارتش آمریکا امروز(یکشنبه) اعلام کرد، حدود ۵۰۰ الی ۶۰۰ سرباز این کشور در سوریه باقی خواهند ماند.</p>
      <p>به گزارش ایسنا، ژنرال مارک میلی، رئیس ستاد مشترک ارتش آمریکا در مصاحبه با شبکه"ABC" گفت: کمتر از هزار نیرو؛ چه بسا ۵۰۰ و یا ۶۰۰ سرباز در سوریه باقی می‌مانند.</p>
      <p>بنا بر این گزارش، دونالد ترامپ، رئیس جمهوری آمریکا  ۱۹ دسامبر  در سخنانی از  آغاز خروج نیروهای این کشور از سوریه بدون اعلام زمان دقیق آن و بازگشت‌شان به ایالات متحده به بهانه شکست داعش خبر داده بود.</p>
      <p>ژنرال جوزف فوتل، رئیس سابق فرماندهی مرکزی آمریکا نیز در ۱۱ فوریه گذشته اعلام کرده بود، احتمال دارد واشنگتن در راستای اجرای دستور ترامب طی هفته های آتی نیروهای زمینی خود را از سوریه خارج کند.</p>
      <p>رئیس ستاد مشترک ارتش آمریکا در بخش دیگری از سخنانش با اشاره به جانشین ابوبکر بغدادی، سرکرده سابق داعش گفت، جانشین بغدادی نزد نظامیان آمریکایی بسیار شناخته شده است و آنها وی را از نزدیک زیر نظر دارند تا در یک فرصت مناسب به قتل برسانند.</p>
      <p>وی افزود: کشته شدن بغدادی تاثیر قوی و مخربی بر روی همه اعضای این گروه داشت. آنها شخص دیگری را جایگزین وی کردند. ما اطلاعات زیادی پیرامون هویت این شخص داریم و طی روزها، هفته‌ها و ماه‌های آتی با زیر نظر گرفتن تحرکات وی منتظر می‌مانیم تا ببینیم آیا خواهد توانست گروه خود را منسجم کند.سپس هرگاه که فرصت مناسب فراهم شود با وی برخورد و شکارش را آغاز خواهیم کرد. </p>
    </article>
  </body>
</html>