<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951442"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T20:35:12+00:00"/>
    <meta property="og:title" content="శివుని ఆజ్ఞ ఉంది కాబట్టే..: జగ్గారెడ్డి"/>
    <meta property="og:description" content="ADVT"/>
  </head>
  <body>
    <article>
      <h1>శివుని ఆజ్ఞ ఉంది కాబట్టే..: జగ్గారెడ్డి</h1>
      <address>
        <time datetime="2019-11-10T20:35:12+00:00">10 Nov 2019, 20:35</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>సంగారెడ్డి</b>: శ్రీ జ్యోతిర్వాస్తు విద్యా పీఠం ఆధ్వర్యంలో సప్త సరస్వతీ సమార్చన మహోత్సవం ఘనంగా జరిగింది. ఈ కార్యక్రమంలో సంగారెడ్డి ఎమ్మెల్యే జగ్గారెడ్డితో పాటు జానారెడ్డి, నర్సాపురం వైసీపీ ఎంపీ రఘురామకృష్ణంరాజు పాల్గొన్నారు. సరస్వతీ అమ్మవారిని దర్శించుకుని ప్రత్యేక పూజలు నిర్వహించారు. </p>
      <p> ఈ సందర్భంగా ఎమ్మెల్యే జగ్గారెడ్డి మాట్లాడుతూ శివుని ఆజ్ఞ ఉంది కాబట్టే ఇంత గొప్ప కార్యక్రమం జరుగుతోందన్నారు. ఇలాంటి కార్యక్రమాలు చేసే అవకాశం దొరకడం తన అదృష్టమని ఆయన చెప్పారు. దైవ కార్యక్రమాలు, దాన కార్యక్రమాలు చేస్తూనే ఉంటానన్నారు. కైలాస ప్రస్తార ఉమామహేశ్వర ఆలయ నిర్మాణానికి ప్రతి ఒక్కరూ సహకరించాలని జగ్గారెడ్డి కోరారు. </p>
      <p>జానారెడ్డి మాట్లాడుతూ ఇప్పటి సాంకేతికతను మించిన కట్టాడాలు ప్రాకృతిక పదార్థాలతో చేయడం గొప్ప విషయమన్నారు. ఈ రోజుల్లో ప్రాచీన కట్టడాలను ప్రోత్సహించడం సంతోషకరమని చెప్పారు. 3 వేల ఏళ్లపాటు ఆలయం ఉండేలా కడుతున్నారని జానారెడ్డి తెలిపారు.</p>
      <p> </p>
      <p>నర్సాపురం ఎంపీ రఘురామకృష్ణంరాజు మాట్లాడుతూ ఇంత గొప్పగా ఆలయం నిర్మించడం బాగుందన్నారు. సిమెంట్, స్టీల్ లేకుండా ఆలయ నిర్మాణం అద్భుతమని ఆయన తెలిపారు.</p>
    </article>
  </body>
</html>