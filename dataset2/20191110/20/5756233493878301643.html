<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620873/%D9%85%D9%82%D8%A7%D9%85%D8%A7%D8%AA-%D8%AA%D8%B1%DA%A9%DB%8C%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D9%85%D8%AD%D8%A7%D9%81%D8%B8%D8%AA-%D8%A7%D8%B2-%D9%85%D9%86%D8%A7%D9%81%D8%B9-%D8%AE%D9%88%D8%AF-%D8%AF%D8%B1-%D8%B3%D9%88%D8%B1%DB%8C%D9%87-%D8%A7%D8%B2-%D8%AA%D8%B1%D9%88%D8%B1%DB%8C%D8%B3%D9%85-%D8%AD%D9%85%D8%A7%DB%8C%D8%AA-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T20:46:00+00:00"/>
    <meta property="og:title" content="مقامات ترکیه : آمریکا برای محافظت از منافع خود در سوریه از تروریسم حمایت می‌کند"/>
    <meta property="og:description" content="به دنبال انتشار بیانیه پنتاگون در مورد هزینه کردن درآمدهای نفتی سوریه برای گروه‌های کردی، شماری از دیپلمات های ترکیه به شدت با این سیاست آمریکا مخالفت کرده و اعلام کردند، ایالات متحده به جای محافظت از منافع مردم سوریه، از تروریست‌ها حمایت می‌کند."/>
  </head>
  <body>
    <article>
      <h1>مقامات ترکیه : آمریکا برای محافظت از منافع خود در سوریه از تروریسم حمایت می‌کند</h1>
      <address>
        <time datetime="2019-11-10T20:46:00+00:00">10 Nov 2019, 20:46</time>
      </address>
      <p>
        <i>به دنبال انتشار بیانیه پنتاگون در مورد هزینه کردن درآمدهای نفتی سوریه برای گروه‌های کردی، شماری از دیپلمات های ترکیه به شدت با این سیاست آمریکا مخالفت کرده و اعلام کردند، ایالات متحده به جای محافظت از منافع مردم سوریه، از تروریست‌ها حمایت می‌کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش روزنامه دیلی صباح، "جودت ایلماز" معاون رئیس حزب توسعه و عدالت ترکیه نیز با اشاره به بیانیه پنتاگون گفت: برخی به دنبال میادین نفتی سوریه هستند این در حالی است که ترکیه اهداف بشردوستانه خود را در این کشور دنبال می کند.</p>
      <p>وی افزود: ترکیه هیچ چشم داشتی به سرزمین دیگر کشورها ندارد.</p>
      <p>مولود چاش اوغلو وزیر امور خارجه ترکیه نیز در واکنش به قاچاق نفت سوریه از سوی آمریکا اعلام کرد: ایالات متحده آمریکا با صراحت از تسلط بر میادین نفتی سوریه دفاع و آشکارا نیز به این اقدام خود اعتراف می کند.</p>
      <p>وی در مصاحبه با خبرنگاران گفت: آمریکا آشکارا اعتراف می‌کند که برای نفت در دیرالزور سوریه می‌ماند و از درآمد آن نیز برای حمایت از گروه تروریستی" پ ک ک " و" ی پ گ" استفاده می‌کند.</p>
      <p>چاووش‌اوغلو تاکید کرد: هیچکدام از طرف‌های خارجی حق استفاده از ثروت‌های سوریه را ندارند.</p>
      <p>دونالد ترامپ رئیس جمهوری آمریکا در ۲۸ اکتبر (ششم آبان) اعلام کرد که، نفت سوریه متعلق به آمریکا است.</p>
      <p>وی افزود: ما نفت سوریه را حفظ می‌کنیم و این را به خاطر داشته باشید. این امر به معنای درآمد ۴۵ میلیون دلاری در ماه است؛ لذا نفت سوریه را حفظ کنید.</p>
    </article>
  </body>
</html>