<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951438"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T20:18:48+00:00"/>
    <meta property="og:title" content="బీజేపీ తప్పుకోవడంతో మహారాష్ట్ర గవర్నర్ కీలక నిర్ణయం"/>
    <meta property="og:description" content="ADVT"/>
  </head>
  <body>
    <article>
      <h1>బీజేపీ తప్పుకోవడంతో మహారాష్ట్ర గవర్నర్ కీలక నిర్ణయం</h1>
      <address>
        <time datetime="2019-11-10T20:18:48+00:00">10 Nov 2019, 20:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>బీజేపీ తప్పుకోవడంతో శివసేనకు గవర్నర్ ఆహ్వానం</b>
        </li>
      </ul>
      <p><b>ముంబై: </b>మహారాష్ట్రలో ఎన్నికల ఫలితాల అనంతరం నెలకొన్న రాజకీయ ప్రతిష్టంభన ఊహించని మలుపు తిరిగింది. గవర్నర్ ప్రభుత్వ ఏర్పాటుకు బీజేపీని ఆహ్వానించినప్పటికీ తమ వద్ద తగినంత సంఖ్యాబలం లేదని.. ప్రభుత్వ ఏర్పాటుకు తాము సిద్ధంగా లేమని బీజేపీ స్పష్టం చేసింది. దీంతో.. బీజేపీ తర్వాత ఎక్కువ స్థానాలు గెలుచుకున్న శివసేనకు(56 స్థానాలు) ప్రభుత్వాన్ని ఏర్పాటు చేయాల్సిందిగా గవర్నర్  భగత్ సింగ్ కోషియారి ఆహ్వానం పంపారు. సోమవారం రాత్రి 7.30 లోపు ప్రభుత్వ ఏర్పాటుపై స్పష్టత ఇవ్వాలని శివసేనకు గవర్నర్ డెడ్‌లైన్ విధించారు. దీంతో.. అందుబాటులో ఉన్న సీనియర్ నేతలతో ఉద్ధవ్ ఠాక్రే అత్యవసరంగా సమావేశమైనట్లు తెలిసింది.</p>
      <p> సీఎం పదవిని శివసేనకు ఇచ్చేందుకు బీజేపీ అంగీకరించకపోవడంతో కమలం పార్టీతో కలిసి నడిచేందుకు శివసేన విముఖత వ్యక్తం చేసింది. ఈ నేపథ్యంలో.. శివసేన ప్రభుత్వాన్ని ఏర్పాటు చేయాలంటే ఎన్సీపీ, కాంగ్రెస్ భాగస్వామ్య పక్ష మద్దతు కీలకం కానుంది. ప్రభుత్వ ఏర్పాటుకు 24 గంటలు మాత్రమే గవర్నర్ సమయం ఇవ్వడంతో శివసేన తీసుకోబోయే నిర్ణయంపై ఉత్కంఠ నెలకొంది.</p>
    </article>
  </body>
</html>