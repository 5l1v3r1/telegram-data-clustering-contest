<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ncp-negotiateshiv-sena-in-maharashtra-258.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T20:47:00+00:00"/>
    <meta property="og:title" content="എന്‍.ഡി.എയുമായുള്ള സഖ്യം ഉപേക്ഷിക്കാതെ ചര്‍ച്ചക്കില്ല; ശിവസേനയോട് ഉപാധികള്‍വെച്ച് എന്‍.സി.പി"/>
    <meta property="og:description" content="Bjp Maharashtra Maharashtra Election Maharashtra Elections 2019 National News NCP Shiv Sena India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണത്തില്‍ നിന്നും ബി.ജെ.പി പിന്മ"/>
  </head>
  <body>
    <article>
      <h1>എന്‍.ഡി.എയുമായുള്ള സഖ്യം ഉപേക്ഷിക്കാതെ ചര്‍ച്ചക്കില്ല; ശിവസേനയോട് ഉപാധികള്‍വെച്ച് എന്‍.സി.പി</h1>
      <address><time datetime="2019-11-10T20:47:00+00:00">10 Nov 2019, 20:47</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണത്തില്‍ നിന്നും ബി.ജെ.പി പിന്മാറിയതോടെ ശിവസേനയോട് ഉപാധികള്‍വെച്ച് എന്‍.സി.പി. എന്‍.ഡി.എയുമായുള്ള സഖ്യം ഉപേക്ഷിക്കാതെ ചര്‍ച്ചക്കില്ലെന്ന് എന്‍.സി.പി വ്യക്തമാക്കി.</p>
      <p>ശിവസേന കേന്ദ്രമന്ത്രി സ്ഥാനം രാജിവെക്കണമെന്നും എന്‍.സി.പി ആവശ്യപ്പെട്ടു. അതേസമയം, കേന്ദ്ര മന്ത്രിസഭയിലുള്ള അരവിന്ദ് സാവന്ത് രാജിവെക്കാന്‍ സന്നന്ധത അറിയിച്ചതായും റിപ്പോര്‍ട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാരാഷ്ടയില്‍ സര്‍ക്കാര്‍ രൂപീകരിക്കാന്‍ ഗവര്‍ണര്‍ ശിവസേനയെ ക്ഷണിച്ചിട്ടുണ്ട്. അതിന്റെ ഭാഗമായി ഉദ്ധവ് താക്കറെ ശിവസേനയുടെ അടിയന്തിര യോഗം വിളിച്ചു ചേര്‍ത്തു.</p>
      <related>
        <a href="https://www.doolnews.com/governor-invites-shivsena-to-form-government-in-maharashtra258.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരിക്കാനുള്ള ഭൂരിപക്ഷം ബി.ജെ.പിക്കില്ലെന്ന് മഹാരാഷ്ട്ര ബി.ജെ.പി അധ്യക്ഷന്‍ ചന്ദ്രകാന്ത് പാട്ടീല്‍ ഗവര്‍ണര്‍ ഭഗത് സിംഗ് കൊശ്യാരിയെ അറിയിക്കുകയായിരുന്നു.</p>
      <p>കോണ്‍ഗ്രസിന്റെയും എന്‍.സി.പിയുടെയും പിന്തുണയോടെ ശിവസേനയ്ക്ക് സര്‍ക്കാര്‍ രൂപീകരിക്കാമെന്നും ബി.ജെ.പി പറഞ്ഞിരുന്നു. ശിവസേന ജനവിധിയെ അപമാനിച്ചുവെന്നും ചന്ദ്രകാന്ത് പാട്ടീല്‍ പറഞ്ഞിരുന്നു.</p>
      <p>അതേസമയം, മഹാരാഷ്ട്രയില്‍ ശിവസേനയുടെ മുഖ്യമന്ത്രി തന്നെ അധികാരത്തിലെത്തുമെന്ന് സേനാ അധ്യക്ഷന്‍ ഉദ്ധവ് താക്കറെ ആവര്‍ത്തിച്ചിരുന്നു. മലാദിലെ റിസോട്ടിലെത്തി സേനാ എം.എല്‍.എമാരെ കണ്ടതിനു ശേഷം പ്രതികരിക്കുകയായിരുന്നു അദ്ദേഹം.</p>
      <p>‘മഹാരാഷ്ട്രയില്‍ ബാക്കിയുള്ളവര്‍ കാലങ്ങളായി ഭരിക്കുന്നു. ഇനി ആ പല്ലക്ക് ശിവസേനക്കുള്ളതാണ്. ഇത്തവണ ഒരു ശിവ സൈനിക് ആ പല്ലക്കിനകത്തിരിക്കും.”, എന്നാണ് ഉദ്ധവ് താക്കറെ പറഞ്ഞത്.</p>
      <related>
        <a href="https://www.doolnews.com/sena-cm-will-install-at-any-cost-in-maharashtra-said-sanjay-raut878.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സര്‍ക്കാര്‍ രൂപീകരണത്തിന് 44 കോണ്‍ഗ്രസ് എം.എല്‍.എമാരും ശിവസേനയ്ക്ക് പിന്തുണ പ്രഖ്യാപിച്ചിട്ടുണ്ട്. എന്ത് വിലകൊടുത്തും ബി.ജെ.പിയെ അധികാരത്തില്‍ നിന്ന് മാറ്റി നിര്‍ത്തുക എന്ന സംസ്ഥാന കോണ്‍ഗ്രസ് നിലപാടിന്റെ ആത്മവിശ്വാസത്തിലാണ് എം.എല്‍.എമാരുടെ പിന്തുണ.</p>
      <figure>
        <iframe src="https://www.youtube.com/embed/SZPbgwH5Fzo" width="500" height="281" data-service="Youtube" scrolling="no"/>
      </figure>
    </article>
  </body>
</html>