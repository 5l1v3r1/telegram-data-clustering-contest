<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546295.html/%D8%A7%D8%B4%D8%AA%D8%BA%D8%A7%D9%84%D8%B2%D8%A7%DB%8C%DB%8C-%D8%A8%D8%B1%D8%A7%DB%8C-%D8%A8%DB%8C%D8%B4-%D8%A7%D8%B2-26-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%DB%8C%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T20:13:00+00:00"/>
    <meta property="og:title" content="اشتغالزایی برای بیش از 26 هزار نفر در یزد"/>
    <meta property="og:description" content="رئیس سازمان برنامه و بودجه در نشست شورای اداری استان یزد گفت: برای 26 هزار و 309 نفر در یزد برنامه اشتغال تعریف کرده ایم."/>
  </head>
  <body>
    <article>
      <h1>اشتغالزایی برای بیش از 26 هزار نفر در یزد</h1>
      <h2>رئیس سازمان برنامه و بودجه وعده داد؛</h2>
      <address>
        <time datetime="2019-11-10T20:13:00+00:00">10 Nov 2019, 20:13</time>
      </address>
      <p>رئیس سازمان برنامه و بودجه در نشست شورای اداری استان یزد گفت: برای 26 هزار و 309 نفر در یزد برنامه اشتغال تعریف کرده ایم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://yazdrasa.ir/">یزدرسا</a>، رئیس سازمان برنامه و بودجه در نشست شورای اداری استان یزد که امشب در سالن اجتماعات شهید عباسپور در حال برگزاری است، بیان داشت: طی سال های 92 تا 95 در دولت یازدهم بالغ بر هزار و 455 میلیارد تومان اعتبارات عمرانی برای استان یزد تخصصیص یافت. همچنین طی سال های 96 و 98 چیزی حدود هزار و 203 میلیارد تومان به استان یزد تعلق گرفت.</p>
      <p>محمد باقر نوبخت گفت: در سفر قبلی روحانی به یزد چیزی حدود 46 مصوبه با اعتیار 970 میلیارد تومان تصویب شد که تا الان حدود هزار و 91 میلیارد تومان پرداخت شده است یعنی بیشتر از تعهدات.اما هنوز تعدادی از پروژه ها مصوبی به سرانجام نرسیده است.</p>
      <p>وی افزود: از 46 پروژه 22 پرژوه کامل محقق شد و 16 پروژه هم بالای 70 درصد انجام شده است.</p>
      <p>نوبخت اظهار داشت: در این سفر رئیس جمهور به طور خاص برای بحث اشتغال برنامه ای را در نظر گرفته اند و از نمایندگان میخواهم که آن را دنبال کنند. در این سفر از منابع عمومی 890 میلیارد تومان برای 38 پروژه در نظر گرفته شده است. که بخش قابل توجهی از این رقمی که طی امسال و سال آینده در یزد مصروف خواهد شد مربوط به حمل و نقل است.</p>
      <p>وی وعده داد : رئیس جمهور به ما اجازه داده اند که راه آهن یزد را به اقلید وصل کنیم تا یزد به شیراز وصل شود. همچنین 70 کیلومتر از پروژه دو خطه کردن مسیر راه آهن بافق به اردکان و نهایتاً به اصفهان امروز انجام شد و 30 کیلومتر دیگر آن نیز در دهه فجر انجام می شود.</p>
      <p>نوبخت بیان کرد: همه تعهدات ما طی دو سال باید به انجام برسد و سازمان برنامه و بودجه در برابر مردم و رئیس جمهور مسئول این تعهدات است.</p>
      <p>وی گفت: در این سفر آقای روحانی موافقت کرد که 129 میلیارد تومان از صندوق توسعه ملی استفاده کنیم.</p>
      <p>نوبخت همچنین گفت: برای 26 هزار و 309 نفر برنامه اشتغال تعریف کرده ایم.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>