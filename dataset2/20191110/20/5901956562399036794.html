<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/druzijo-jih-plesna-tekmovanja-236916"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T20:26:00+00:00"/>
    <meta property="og:title" content="Družijo jih plesna tekmovanja"/>
    <meta property="og:description" content="V vsesplošni retromaniji devetdesetih let nas seveda zanima, kaj počnejo zvezdniki tistega časa. Anjo Rupel najlažje ujamete v etru prvega programa Radia Slovenija, partnerju Alešu Klinarju pomag..."/>
  </head>
  <body>
    <article>
      <h1>Družijo jih plesna tekmovanja</h1>
      <h2>Anja Rupel in Miki Vlahovič se srečujeta na tekmovanju svojih najstnic. Oba sta orala ledino na domači plesni pop sceni v devetdesetih letih.</h2>
      <address><time datetime="2019-11-10T20:26:00+00:00">10 Nov 2019, 20:26</time> by <a rel="author">A. K.</a></address>
      <p>V vsesplošni retromaniji devetdesetih let nas seveda zanima, kaj počnejo zvezdniki tistega časa. <b>Anjo Rupel</b> najlažje ujamete v etru prvega programa Radia Slovenija, partnerju <b>Alešu Klinarju</b> pomaga pri ustvarjanju glasbe za druge pevce, pogrešamo pa njene pevske nastope. <b>Miki Vlahovič</b> je s skupino Victory, ki je orala ledino na domači plesni pop sceni devetdesetih let, koncertno in v studiu zelo aktiven, ju pa druži še nekaj – oba imata najstniški naraščaj, ki se uspešno dokazuje na plesnem parketu.<br/><br/>»Ja, redno se srečujeva, ker njegova hčerka, tako kot moja <b>Luna</b>, pleše v Boleru, Miki in njegova žena pa jo redno spremljata na tekmovanjih,« nam je povedala Anja, ki bo konec meseca izbor svojih hitov zapela v Stožicah na največji zabavi v tem delu Evrope, posvečeni devetdesetim letom in prelomu tisočletja.<br/><br/>»Na tekmovanju v Amsterdamu pa sem prvič srečala<b> Cvetano</b> iz skupine Power Dancers, kjer je bila tudi s svojo plesno skupino,« še pravi Anja. No, to nas ni presenetilo, saj so dekleta iz nekoč izjemno priljubljene skupine Power Dancers še vedno aktivne plesne učiteljice. </p>
    </article>
  </body>
</html>