<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546292.html/%D8%A2%D9%82%D8%A7%DB%8C-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1--%DA%A9%D8%A7%D8%B4-%D8%A8%D9%87-%D9%85%D9%86%D8%A7%D8%B7%D9%82-%DA%A9%D9%85-%D8%A8%D8%B1%D8%AE%D9%88%D8%B1%D8%AF%D8%A7%D8%B1-%D8%A7%D8%B3%D8%AA%D8%A7%D9%86-%DB%8C%D8%B2%D8%AF-%D9%87%D9%85-%D9%85%DB%8C-%D8%B1%D9%81%D8%AA%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T20:00:00+00:00"/>
    <meta property="og:title" content="آقای رئیس جمهور! کاش به مناطق کم‌برخوردار استان یزد هم می‌رفتید"/>
    <meta property="og:description" content="نماینده بزرگترین حوزه انتخابیه کشور در مجلس خطاب به رئیس جمهور گفت: من انتظار داشتم شما که امروز به چادرملو رفتید به بهاباد نیز می رفتید و به این منطقه محروم هم سر می زدید و می دیدید که چقدر آب از بهاباد به چادرملو می رود اما هیچ کارخانه ای در خود این شهر نیست."/>
  </head>
  <body>
    <article>
      <h1>آقای رئیس جمهور! کاش به مناطق کم‌برخوردار استان یزد هم می‌رفتید</h1>
      <h2>نماینده بزرگترین حوزه انتخابیه کشور در مجلس:</h2>
      <address>
        <time datetime="2019-11-10T20:00:00+00:00">10 Nov 2019, 20:00</time>
      </address>
      <p>نماینده بزرگترین حوزه انتخابیه کشور در مجلس خطاب به رئیس جمهور گفت: من انتظار داشتم شما که امروز به چادرملو رفتید به بهاباد نیز می رفتید و به این منطقه محروم هم سر می زدید و می دیدید که چقدر آب از بهاباد به چادرملو می رود اما هیچ کارخانه ای در خود این شهر نیست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://yazdrasa.ir/">یزدرسا</a>، محمدرضا صباغیان نماینده بزرگترین حوزه انتخابیه کشور عصر امروز در نشست شورای اداری استان یزد با حضور روحانی خطاب به رئیس جمهور گفت: آقای روحانی پنج شهرستان یعنی نصف استان یزد حوزه انتخابیه من است. کاش دولت مخالفت نکرده بود و طبق نظر مجلس یک نماینده به این حوزه اضافه می شد.</p>
      <p>وی بیان داشت: سه حوزه انتخابیه در کشور وجود دارد که پنج شهرستان را شامل می شود و خواهش من این است که دولت لایحه بدهد که به هر کدام از این حوزه ها یک نماینده اضافه شود، زیرا با وضع موجود به مردم رسیدگی نمی شود.</p>
      <p>صباغیان افزود: من انتظار داشتم شما که امروز به چادرملو رفتید به بهاباد نیز می رفتید و به این منطقه محروم هم سر می زدید و می دیدید که چقدر آب از بهاباد به چادرملو می رود اما هیچ کارخانه ای در خود این شهر نیست.</p>
      <p>صباغیان اضافه کرد: هیچ شهری در بهاباد و خاتم در این سفر دیده نشده بود.</p>
      <p>وی تاکید کرد: اینکه در کنار ما یک شهر یک نماینده دارد و پنج شهرستان یک نماینده، این عدالت نیست.</p>
      <p>انتهای پیام/</p>
    </article>
  </body>
</html>