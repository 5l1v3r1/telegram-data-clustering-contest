<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ne-stilki-travma-skilki-perelyak-stalo-vidomo-yak-zhorstoko-popov-travmuvav-morajesha-639029.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T20:14:12+00:00"/>
    <meta property="og:title" content="Не стільки травма, скільки переляк. Стало відомо, як жорстоко Попов травмував Мораєша"/>
    <meta property="og:description" content="Інформація про госпіталізацію бразильця виявилася надуманою"/>
  </head>
  <body>
    <article>
      <h1>Не стільки травма, скільки переляк. Стало відомо, як жорстоко Попов травмував Мораєша</h1>
      <address>
        <time datetime="2019-11-10T20:14:12+00:00">10 Nov 2019, 20:14</time>
      </address>
      <h4>Інформація про госпіталізацію бразильця виявилася надуманою</h4>
      <p>Телеканал «Футбол» нарешті повідомив, наскільки серйозним було пошкодження, отримане нападником «Шахтаря» Жуніором Мораєшем після зіткнення з оборонцем «Динамо» Денисом Поповим у Класичному дербі в рамках 14-го туру Прем’єр-ліги.</p>
      <p>Під час прямої трансляції і після неї працівники телеканалу Ахметова один поперед другого повідомляли, що Мораєш госпіталізований і вибув на невизначений термін.</p>
      <blockquote>
        <b>Дивіться також: <a href="https://glavcom.ua/sport/news/shahtar-pomstivsya-dinamo-v-perervanomu-matchi-za-kubkovu-porazku-video-639013.html">«Шахтар» помстився «Динамо» в перерваному матчі за кубкову поразку (відео)</a></b>
      </blockquote>
      <p>Ситуація виявилася набагато прозаїчнішою. У щотижневій передачі «Футбольний вікенд» на тому ж «Футболі» повідомили, що у Мораєша – забій гомілкостопа і роздягальню він покинув, навіть не накульгуючи. А про госпіталізацію вже не згадували.</p>
      <p>Виглядає, що протаранений жорстким Поповим двічі впродовж останніх десяти днів <i>(атака в кубковому матчі – на фото)</i> український бразилець вилетів не стільки від болю, а від переляку.</p>
      <figure>
        <img src="https://glavcom.ua/img/forall/users/110/11013/2019-2020_dk-sd_popov-moraes.jpg"/>
        <figcaption>У Києві Попов зустрів Мораєша не менш ефектно</figcaption>
      </figure>
      <p>«Шахтар» переміг «Динамо» 1:0 і збільшив перевагу до 13-ти очок.</p>
      <related>
        <a href="https://glavcom.ua/sport/news/22-roki-tomu-dinamo-rozgromilo-40-barselonu-video-mitey-yaki-zapamyatayutsya-nazavzhdi-637907.html"/>
      </related>
    </article>
  </body>
</html>