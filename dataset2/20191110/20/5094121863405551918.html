<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/v-pisti-muselo-byt-osetreno-nekolik-lidi-po-vybuchu-kotle-20191110.html"/>
    <meta property="og:site_name" content="Deník.cz"/>
    <meta property="article:published_time" content="2019-11-10T20:54:00+00:00"/>
    <meta property="og:title" content="Na Opavsku vybuchl kotel. Záchranáři museli ošetřit několik lidí"/>
    <meta property="og:description" content="Posádky zdravotnické záchranné služby ošetřovaly v neděli 10. listopadu tři osoby postižené při výbuchu kotle v domě na Opavsku."/>
  </head>
  <body>
    <article>
      <h1>Na Opavsku vybuchl kotel. Záchranáři museli ošetřit několik lidí</h1>
      <address><time datetime="2019-11-10T20:54:00+00:00">10 Nov 2019, 20:54</time> by <a rel="author">Redakce</a></address>
      <p>K zásahu v obci Píšť byly po jedenácté hodině dopolední volány pozemní týmy ze základen v Hlučíně a Dolním Benešově, stejně jako vrtulník LZS z Ostravy.</p>
      <p>"Nejvážněji byl postižen osmdesátiletý muž. Utrpěl popáleninu horní končetiny, především však obličeje a dýchacích cest. Jeho stav byl život ohrožující a zasahující lékař proto přistoupil k uvedení pacienta do umělého spánku a intubaci dýchacích cest," uvedl tiskový mluvčí ZZS MSK Lukáš Humpl s tím, že po zajištění přístrojem řízené ventilace byl letecky transportován do popáleninového centra Fakultní nemocnice Ostrava.</p>
      <p>"Čtyřiapadesátiletá žena jevila známky nadýchání se kouřem, stejně jako jednašedesátiletý muž. Oba pacienti byli ošetřeni v rámci přednemocniční neodkladné péče a předáni na urgentním příjmu ostravské Městské nemocnice," dodal Humpl.</p>
      <figure>
        <img src="https://g.denik.cz/57/84/ostrava-vitkovice-fotbal_denik-150-3x2.jpg"/>
      </figure>
      <aside>
        <a href="https://opavsky.denik.cz/z-regionu/velky-prusvih-vitkovic-pro-clena-vedeni-mladeze-si-udajne-prisla-policie-20191110.html">Velký průšvih Vítkovic? Policie se údajně zajímá o účetnictví klubu Přečíst článek ›</a>
      </aside>
      <figure>
        <img src="https://g.denik.cz/74/db/hradec-nad-moravici-festival-hradecky-slunovrat-velka-dvorana-02_denik-150-3x2.jpg"/>
      </figure>
      <aside>
        <a href="https://opavsky.denik.cz/kultura_region/cerveny-zamek-dychal-atmosferou-hradeckeho-slunovratu-20191110.html">Červený zámek dýchal atmosférou Hradeckého slunovratu Přečíst článek ›</a>
      </aside>
      <figure>
        <img src="https://g.denik.cz/74/8f/pribram-sfc-opava-fortuna-liga-03_denik-150-3x2.jpg"/>
      </figure>
      <aside>
        <a href="https://opavsky.denik.cz/fotbal-prvni-liga/video-pozapasove-ohlasy-po-zapase-v-pribrami-20191110.html">VIDEO: Pozápasové ohlasy po zápase v Příbrami Přečíst článek ›</a>
      </aside>
    </article>
  </body>
</html>