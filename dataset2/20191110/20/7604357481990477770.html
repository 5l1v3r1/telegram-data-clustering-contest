<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/illegale-afrikaan-ontkent-moord-op-bejaarde-vrouw-uit-brakel/"/>
    <meta property="og:site_name" content="SCEPTR"/>
    <meta property="article:published_time" content="2019-11-10T20:15:16+00:00"/>
    <meta property="og:title" content="Illegale Afrikaan ontkent moord op bejaarde vrouw uit Brakel"/>
    <meta property="og:description" content="De 46-jarige Gambiaanse migrant die onlangs gearresteerd werd voor de moord op een bejaarde vrouw uit Brakel, ontkent alles."/>
  </head>
  <body>
    <article>
      <h1>Illegale Afrikaan ontkent moord op bejaarde vrouw uit Brakel</h1>
      <address><time datetime="2019-11-10T20:15:16+00:00">10 Nov 2019, 20:15</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>De 46-jarige Gambiaanse migrant die onlangs gearresteerd werd voor de moord op een bejaarde vrouw uit Brakel, ontkent iets met de feiten te maken te hebben. Dat stelt zijn advocaat <a href="https://www.hln.be/in-de-buurt/brakel/tuinman-ontkent-moord-op-lutgarde-maes-in-brakel~ac6a4e5e/">in Het Laatste Nieuws</a>. De Gambiaan heeft geen verblijfspapieren en verblijft dus illegaal in ons land. Momenteel zit hij in de cel. </b>
      </p>
      <p>Twee maanden geleden werd de 67-jarige <a href="https://sceptr.net/tag/lutgarde-maes/">Lutgarde Maes</a> dood aangetroffen onder een stapel hout naast haar tuinhuis in de achtertuin van haar woning. Ze was op dat moment al ruim een week vermist, waardoor de politie met een speurhond op onderzoek was gegaan. Bij het onderzoek naar de moordenaar van Lutgarde kwam de politie al snel uit bij haar tuinman, een migrant uit het Afrikaanse Gambia. </p>
      <h3>Ondergedoken?</h3>
      <p>Ruim een maand was de federale politie op zoek naar de 46-jarige Gambiaanse man, die ondergedoken leek te zijn en bijna onvindbaar was. Op 16 oktober werd de man dan toch opgepakt door de politie. Hij werd voorgeleid voor de onderzoeksrechter, die hem besloot aan te houden op verdenking van moord. </p>
      <p>Via zijn advocaat laat de Gambiaan nu weten elke betrokkenheid bij de moord op Lutgarde Maes te ontkennen. <i>“Ze hadden een tijdje een relatie, maar die sprong af. Na de breuk is mijn cliënt ook uit Brakel weggetrokken. Nog voor haar overlijden ging hij in de omgeving van Antwerpen wonen en werken. Daar is hij opgepakt. Hij ontkent dat hij iets met haar dood te maken heeft”</i>, aldus zijn advocaat aan HLN. </p>
      <p>Het feit dat de Gambiaan moeilijk te vinden was en ondergedoken leek te zijn, wil volgens zijn advocaat niet zeggen dat hij voortvluchtig was. Zijn advocaat heeft daar immers een heel andere verklaring voor. <i>“Hij zat niet ondergedoken, maar was moeilijk op te sporen omdat hij illegaal in België verblijft.”</i></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/gambiaan-opgepakt-voor-moord-op-bejaarde-vrouw-uit-brakel/"/>
        <a href="https://sceptr.net/2019/09/werd-vermiste-lutgarde-maes-67-vermoord-door-tuinman/"/>
        <a href="https://sceptr.net/2019/09/brakel-vermiste-vrouw-67-dood-aangetroffen-in-eigen-tuin/"/>
      </related>
    </article>
  </body>
</html>