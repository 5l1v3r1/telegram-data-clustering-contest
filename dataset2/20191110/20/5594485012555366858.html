<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/prvata-zhena-na-profesora-razchlenil-mladata-si-lyubovnitsa-umryala-pri-zagadchni-obstoyatelstva_news708516.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T20:30:00+00:00"/>
    <meta property="og:title" content="Първата жена на професора, разчленил младата си любовница, умряла при загадъчни обстоятелства"/>
    <meta property="og:description" content="Олег Соколов е задържан на 9 ноември, докато опитвал да потопи отрязаните ръце на жертвата си в реката"/>
  </head>
  <body>
    <article>
      <h1>Първата жена на професора, разчленил младата си любовница, умряла при загадъчни обстоятелства</h1>
      <h2>Олег Соколов е задържан на 9 ноември, докато опитвал да потопи отрязаните ръце на жертвата си в реката</h2>
      <address>
        <time datetime="2019-11-10T20:30:00+00:00">10 Nov 2019, 20:30</time>
      </address>
      <p>https://blitz.bg/svyat/prvata-zhena-na-profesora-razchlenil-mladata-si-lyubovnitsa-umryala-pri-zagadchni-obstoyatelstva_news708516.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573399335-pic-60f45466142f29f5a6f3068ccf1dde76.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573399333-pic-0b80efc6a2d90f446d0982aa1612b524.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573399487-d2aab4a9af08187f8b11b603650f5818.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573399489-crop-921-518.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573399521-tass-36684704.jpg"/>
        </figure>
      </slideshow>
      <p><b>Първата съпруга на руския професор Олег Соколов, заподозрян в убийството на аспирантката Анастасия Ещенко, е загинала при неизяснени обстоятелства. Това разкри колегата му историк  Евгений Понасенков.</b><br/><br/>По думите му, Соколов се запознал с първата си жена в училището, в което преподавал.<br/><br/>Понасенков обаче не разкрива повече подробности около кончината на жената.<br/><br/>Според съсед на професора обаче разказва пред медиите, че първата му съпруга е починала преди 15-ина години от онкологично заболяване. От този брак Соколов има една дъщеря. <br/><br/>Понасенков добавя, че преди година е призовал декана на факултета и ректора на ВУЗ-а да уволнят професора, защото той е опасен. „Тогава прочетох изявлението на друго момиче, което Соколов е измъчвал в апартамент под наем. Университетът, подобно на полицията, игнорираха моите сигнали”, коментира Понасенков.<br/><br/>Историкът споделя още, че на 29 октомври Соколов е загубил в съда дело за плагиатство в научни трудове. „Соколов беше много нервен. А след това е излял злобата си върху любовницата си”, продължава той.</p>
      <figure>
        <img src="https://static.blitz.bg/documents/thumbnails/520/201911/1573399333-pic-0b80efc6a2d90f446d0982aa1612b524.jpg"/>
      </figure>
      <p>По-рано днес стана ясно за последния разговор на жертвата с брат й Сергей. Младата жена му казала, че Соколов не искал да я пусне на рождения ден на неин приятел, след което я е ударил.</p>
      <figure>
        <img src="https://static.blitz.bg/documents/thumbnails/520/201911/1573399487-d2aab4a9af08187f8b11b603650f5818.jpg"/>
      </figure>
      <p>Анастасия излязла от апартамента, но малко по-късно се върнала и обадила се на брат си и му казала, че всичко е наред. На следващата сутрин обаче спряла да отговаря на позвъняванията му.<br/><br/>Сергей споделя още, че Анастасия обичала Соколов. Двамата живеели заедно в неговия апартамент. Няколко пъти се разделяли, но след това пак се събирали. </p>
      <figure>
        <img src="https://static.blitz.bg/documents/thumbnails/520/201911/1573399489-crop-921-518.jpg"/>
      </figure>
      <p>Олег Соколов е задържан на 9 ноември, докато опитвал да потопи отрязаните ръце на жертвата си в реката. Мъжът бил в неадекватно състояние. Откаран е в болница с хипотермия. По-късно той се е разкаял за извършеното престъпление.<br/><br/>Соколов е признал, че е имал връзка с бившата си студентка и я е убил след скандал, предизвикан от ревност. За да прикрие стореното, решил да разчлени трупа й и да се отърве от него.  <br/><br/>Младата жена е била застреляна с малокалибрена пушка. Тя е убита ден преди да бъде разчленена, през нощта на 8 ноември. </p>
      <figure>
        <img src="https://static.blitz.bg/documents/thumbnails/520/201911/1573399521-tass-36684704.jpg"/>
      </figure>
      <p>При обиск в дома на професора са открити въже, ножовка, ножове, брадва, пистолет "Байкал" и патрони за ловна карабина.<br/><br/>По данни на някои медии, след зверството ученият възнамерявал да напише завещанието си и да се самоубие в центъра на Санкт Петербург. Не успял да изпълни намеренията си, само защото полицията го е спипала.<br/><br/>Семейството на Анастасия Ещенко е в шок от жестокото убийство. Бащата на младата жена, който е полицай, казва, че не са познавали професора лично, но дъщеря им говорела само хубави неща за него. "Затова и случилото се ни шокира", споделя той. <br/><br/><b>ОЧАКВАЙТЕ ПОДРОБНОСТИ В БЛИЦ</b></p>
      <p> </p>
      <p> <br/> <br/> <br/> <br/> </p>
    </article>
  </body>
</html>