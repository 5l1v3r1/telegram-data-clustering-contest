<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/crime/news/dispute-for-2-rs-coin-young-killed"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-10T20:30:00+00:00"/>
    <meta property="og:title" content="രണ്ട് രൂപയ്ക്കുവേണ്ടി തര്‍ക്കം; യുവാവിനെ തലയ്ക്കടിച്ച്‌ കൊലപ്പെടുത്തി"/>
    <meta property="og:description" content="ആന്ധ്രാപ്രദേശ്: രണ്ട് രൂപയ്ക്കുവേണ്ടിയുണ്ടായ തര്‍ക്കത്തിനൊടുവില്‍ യുവാവിനെ ഇരുമ്പുവടികൊണ്ട് തലയ്ക്കടിച്ച് കൊന്നു. ആന്ധ്രപ്രദേശിലെ കിഴക്കന്‍ ഗോദാവരി ജില്ലയിലാണ് സംഭവം. വലസപകല സ്വദേശി സുവര്‍ണരാജു (24)വിനെയാണ് രണ്ട് രൂപയ്ക്ക് വേണ്ടി കൊല്ലപ്പെടുത്തിയത്. ശനിയാഴ്ച സുവര്‍ണരാജു സൈക്കിളിന്റെ ടയറില്‍..."/>
  </head>
  <body>
    <article>
      <h1>രണ്ട് രൂപയ്ക്കുവേണ്ടി തര്‍ക്കം; യുവാവിനെ തലയ്ക്കടിച്ച്‌ കൊലപ്പെടുത്തി</h1>
      <address><time datetime="2019-11-10T20:30:00+00:00">10 Nov 2019, 20:30</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ആന്ധ്രാപ്രദേശ്: രണ്ട് രൂപയ്ക്കുവേണ്ടിയുണ്ടായ തര്‍ക്കത്തിനൊടുവില്‍ യുവാവിനെ ഇരുമ്പുവടികൊണ്ട് തലയ്ക്കടിച്ച് കൊന്നു. ആന്ധ്രപ്രദേശിലെ കിഴക്കന്‍ ഗോദാവരി ജില്ലയിലാണ് സംഭവം. വലസപകല സ്വദേശി സുവര്‍ണരാജു (24)വിനെയാണ് രണ്ട് രൂപയ്ക്ക് വേണ്ടി കൊല്ലപ്പെടുത്തിയത്.</p>
      <p>ശനിയാഴ്ച സുവര്‍ണരാജു സൈക്കിളിന്റെ ടയറില്‍ കാറ്റു നിറയ്ക്കാനായി സമീപത്തുള്ള പിലി സമ്ബ മൂര്‍ത്തിയുടെ കടയിലെത്തി. സൈക്കിളില്‍ കാറ്റുനിറച്ചതിന് മൂര്‍ത്തി രണ്ട് രൂപ ആവശ്യപ്പെട്ടു.</p>
      <p>എന്നാല്‍ തന്റെ കൈവശം പണമില്ലെന്നാണ് രാജു പറഞ്ഞത്. തുടര്‍ന്ന് ഇരുവരും തമ്മില്‍ വാക്കുതര്‍ക്കവും കയ്യാങ്കളിയുമുണ്ടായി. തര്‍ക്കത്തിനിടെ മൂര്‍ത്തിയുടെ സുഹൃത്ത് അപ്പറാവു ഇരുമ്ബ് ദണ്ഡ് കൊണ്ട് രാജുവിന്റെതലയ്ക്കടിച്ചു.<br/> <br/>ഗുരുതരമായി പരിക്കേറ്റ രാജുവിനെ നാട്ടുകാര്‍ ഉടന്‍ആശുപത്രിയില്‍ എത്തിച്ചുവെങ്കിലും ജീവന്‍ രക്ഷിക്കാനായില്ല. ഒളിവില്‍പ്പോയ മൂര്‍ത്തിക്കുംഅപ്പറാവുവിനും വേണ്ടിയുള്ള അന്വേഷണം തുടങ്ങിയതായി പോലീസ് പറഞ്ഞു.</p>
    </article>
  </body>
</html>