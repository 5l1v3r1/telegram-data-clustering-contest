<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/selam-vermek-icin-durdu-sonrasi-korkunc-214672h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T10:59:20+00:00"/>
    <meta property="og:title" content="Selam vermek için durdu, sonrası korkunç!"/>
    <meta property="og:description" content="İzmit'te, motosikletiyle evine giderken yolda gördüğü arkadaşlarına selam vermek için duran Alim Kazancı (34), silahlı saldırıya uğradı. Tabancayla başından vurulan Kazancı, kaldırıldığı hastanede yaşamını yitirdi."/>
  </head>
  <body>
    <article>
      <h1>Selam vermek için durdu, sonrası korkunç!</h1>
      <h2>İzmit'te, motosikletiyle evine giderken yolda gördüğü arkadaşlarına selam vermek için duran Alim Kazancı (34), silahlı saldırıya uğradı. Tabancayla başından vurulan Kazancı, kaldırıldığı hastanede yaşamını yitirdi.</h2>
      <address>
        <time datetime="2019-11-10T10:59:20+00:00">10 Nov 2019, 10:59</time>
      </address>
      <p>Olay, saat 00.30 sıralarında, İzmit'e bağlı Gültepe Mahallesi'ndeki Beyhan Sokak'ta meydana geldi.</p>
      <p>Motosikletiyle evine giden Alim Kazancı, iddiaya göre, yolda gördüğü arkadaşlarına selam vermek için durdu. Bu sırada kimliği belirsiz kişi, Kazancı'yı tabancayla başından vurdu.</p>
      <p>Ağır yaralanan Kazancı, ihbarla olay yerine gelen sağlık görevlilerince ambulansla İzmit Seka Devlet Hastanesi'ne kaldırıldı. Ameliyata alınan Kazancı, doktorların tüm çabalarına rağmen kurtarılamadı.</p>
      <p>Alim Kazancı, otopsi işlemlerinin ardından bugün toprağa verilecek.</p>
    </article>
  </body>
</html>