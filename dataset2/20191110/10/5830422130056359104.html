<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140540/%D8%A7%D9%88%D9%84%DB%8C%D9%86-%D9%BE%DB%8C%D8%B4-%D8%A8%DB%8C%D9%86%DB%8C-%D8%A7%D8%B2-%D9%82%DB%8C%D9%85%D8%AA-%D8%AF%D9%84%D8%A7%D8%B1-%D9%88-%D9%81%D8%B1%D9%88%D8%B4-%D8%B1%D9%88%D8%B2%D8%A7%D9%86%D9%87-%D9%86%D9%81%D8%AA-%D8%A7%DB%8C%D8%B1%D8%A7%D9%86-%DA%AF%D9%85%D8%A7%D9%86%D9%87-%D8%AC%D8%AF%DB%8C-%D8%A8%D9%86%D8%B2%DB%8C%D9%86-%D8%AF%D9%88-%D9%86%D8%B1%D8%AE%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-10T10:26:00+00:00"/>
    <meta property="og:title" content="اولین پیش بینی از قیمت دلار و فروش روزانه نفت ایران / گمانه جدی بنزین دو نرخی"/>
    <meta property="og:description" content="یک رسانه با اشاره به گمانه زنی‌ جدی بنزین دو نرخی در سال جاری ، پیش بینی های اولیه از میزان فروش روزانه نفت و دلار را ۵۰۰ هزار بشکه و ۸۰۰۰ تومان اعلام کرد ."/>
  </head>
  <body>
    <article>
      <h1>اولین پیش بینی از قیمت دلار و فروش روزانه نفت ایران / گمانه جدی بنزین دو نرخی</h1>
      <address>
        <time datetime="2019-11-10T10:26:00+00:00">10 Nov 2019, 10:26</time>
      </address>
      <p>
        <i>یک رسانه با اشاره به گمانه زنی‌ جدی بنزین دو نرخی در سال جاری ، پیش بینی های اولیه از میزان فروش روزانه نفت و دلار را ۵۰۰ هزار بشکه و ۸۰۰۰ تومان اعلام کرد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، خبرگزاری تسنیم در گزارشی ، قیمت دلار و میزان فروش نفت در بودجه سال آینده دولت را که نیمه آذر به مجلس داده می شود ، پیش بینی و اعلام کرد: همواره در لایجه بودجه ،م باحثی چون میزان فروش نفت و قیمت دلار از اهمیت قابل توجهی برخوردار بوده‌اند و سال آینده نیز با توجه به فشار تحریم ها این نرخ ها برای جامعه از اهمیت ویژه‌ای برخوردار است.</p>
      <p>چندی قبل معاون سازمان برنامه و بودجه از فروش 300 هزار بشکه‌ای نفت در سال جاری خبر داده و همین موضوع گمانه زنی‌های جدی در خصوص لحاظ شدن فروش حداکثر 500 هزار بشکه نفت در لایحه بودجه 99 را تقویت کرده بود.</p>
      <p>فروش 300 هزار بشکه‌ای نفت با احتساب میانگین فروش 65 دلاری نشان دهنده درآمد 7 میلیارد دلاری از محل فروش نفت بود. نکته جالب توجه اینکه طبق گفته‌ رئیس سازمان برنامه و بودجه مقرر شده تمام درآمدهای نفتی در  سال 99 به بودجه عمرانی تخصیص یابد و هزینه‌های جاری دولت از محل های جایگزین مثل پایه‌های مالیاتی جدید و همچنین ساماندهی یارانه‌های پنهان تامین شود.</p>
      <p>بررسی ها نشان می‌دهد از هفته گذشته ، سناریوی جدیدی برای فروش نفت در بودجه لحاظ شده و به این ترتیب احتمالا دولت با سناریوی درآمدی حاصل از فروش 500 هزار بشکه نفت و میعانات در روز عبور خواهد کرد و شاهد ارقام بهتری در لایحه بودجه سال بعد خواهیم بود.</p>
      <p>بر اساس گزارش های مختلف سازمان برنامه و بودجه ، سالانه 900 هزار میلیارد تومان یارانه پنهان توزیع می‌شود که ساماندهی آنها تا حدودی فشارهای مالی روی دوش دولت را کاهش خواهد داد. درحال حاضر گمانه زنی‌های جدی از دو نرخی شدن بنزین در سال جاری مطرح شده و باید منتظر ماند و دید در نهایت دولت با یارانه پنهان بنزین (سوخت) در سال جاری چه نوع مواجه‌ای خواهد داشت.</p>
      <p>سال گذشته دولت یک تصمیم عاقلانه با وجود فشارهای مختلف رسانه‌ای بر هر ترتیب پذیرفت تا تامین و پرداخت ارز 4200 تومانی به کالاهای اساسی را ادامه دهد. در آن برهه به 25 قلم کالای اساسی شامل بیش از 800 ردیف تعرفه شامل خوراک دام، گوشت، برنج و دارو  ارز 4200 تومانی پرداخت می‌شد. این درحالی است که بسیاری از اقلام از این فهرست حذف شده‌اند و گمانه زنی های جدی از حذف ارز 4200 دارو  نیز مطرح شده است.</p>
      <p>به این ترتیب ظاهرا در بودجه سال آینده نرخ دلار 8000 هزار تومانی تثبیت خواهد شد. نرخ ارز در بودجه سال جاری از ترکیب میانگین وزنی دو نرخ 4200 تومان و نرخ ارز نیمایی نزدیک به 8000 تومان تشکیل شده بود.</p>
      <p>انتهای پیام</p>
    </article>
  </body>
</html>