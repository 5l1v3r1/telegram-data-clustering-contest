<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/terezvarosi-rendorok-keresik-a-lopott-bankkartyaval-fizeto-ferfit/186304"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T10:21:00+00:00"/>
    <meta property="og:title" content="Terézvárosi rendőrök keresik a lopott bankkártyával fizető férfit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Terézvárosi rendőrök keresik a lopott bankkártyával fizető férfit</mark>
      </h1>
      <address><time datetime="2019-11-10T10:21:00+00:00">10 Nov 2019, 10:21</time> by <a rel="author">Police.hu</a></address>
      <p>
        <b>A lakosság segítségét kérik a hatóságok. </b>
        <b>A lakosság segítségét kérik a hatóságok.</b>
      </p>
      <p>A terézvárosi rendőrök keresik a férfit.</p>
      <p>A Budapesti Rendőr-főkapitányság VI. kerületi Rendőrkapitánysága 01060/2422/2019. bűnügyi számon készpénz-helyettesítő fizetési eszközzel visszaélés vétség gyanúja miatt indított nyomozást ismeretlen tettes ellen.</p>
      <figure>
        <iframe src="https://www.youtube.com/embed/LawLC1rGY1Y" width="650" height="360" data-service="Youtube" scrolling="no"/>
      </figure>
      <p>A rendelkezésre álló adatok alapján egy férfi 2019. október 25-én éjfél körüli időben Budapest VI. kerületében a Teréz körúton ellopta a sértett irattartóját. Ezután egy közelben lévő üzletben négyszer is fizetett a lopott irattartóban lévő bankkártyát használva.</p>
      <p>A feltételezett elkövetőről felvétel készült.</p>
      <p>A Budapesti Rendőr-főkapitányság VI. kerületi Rendőrkapitánysága kéri, hogy aki a felvételen látható férfit felismeri, személyazonosságával, tartózkodási helyével vagy a bűncselekménnyel kapcsolatban információval rendelkezik, akár névtelensége megőrzése mellett tegyen bejelentést a 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.</p>
    </article>
  </body>
</html>