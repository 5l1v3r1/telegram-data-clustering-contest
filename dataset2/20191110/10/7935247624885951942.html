<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/athena-gokhandan-tepki-ceken-10-kasim-paylasimi-214669h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T10:36:09+00:00"/>
    <meta property="og:title" content="Athena Gökhan'dan tepki çeken 10 Kasım paylaşımı"/>
    <meta property="og:description" content="Athena grubunun solisti Gökhan Özoğuz'un sosyal medya hesabından yaptığı 10 Kasım paylaşımı tepkilere neden oldu."/>
  </head>
  <body>
    <article>
      <h1>Athena Gökhan'dan tepki çeken 10 Kasım paylaşımı</h1>
      <h2>Athena grubunun solisti Gökhan Özoğuz'un sosyal medya hesabından yaptığı 10 Kasım paylaşımı tepkilere neden oldu.</h2>
      <address>
        <time datetime="2019-11-10T10:36:09+00:00">10 Nov 2019, 10:36</time>
      </address>
      <p>Athena grubunun solisti Gökhan Özoğuz'un sosyal paylaşım sitesi Twitter üzerinden yaptığı 10 Kasım paylaşımı tepkilere neden oldu.</p>
      <p>10 Kasım Atatürk'ü Anma Günü için "Bu sene 10 Kasım başka kutlanıyor!" paylaşımını yapan Gökhan Özoğuz'un "kutlama" ifadesini kullanması, sosyal medya kullanıcıları tarafından büyük tepki gördü.</p>
      <p>
        <b>"10 KASIM BAŞKA KUTLANIYOR!"</b>
      </p>
      <p>Özoğuz, Twitter hesabından yaptığı paylaşımda, "Bu sene 10 Kasım başka kutlanıyor! Uyanış; Halkın içinde kendi kendine dirilen. İlke ve İnkılaplarıyla, genetiğimize zamanın akışıyla devrimcilik ruhunu aşılayan Gazi Mustafa Kemal Atatürk'ü sonsuz minnet ve saygı ile selamlıyoruz. Yaşasın Demokrasi Yaşasın Özgürlük" ifadelerini kullandı.</p>
      <figure>
        <img src="https://www.olay.com.tr/d/other/640-002.jpg"/>
      </figure>
      <p>Gökhan Özoğuz'un paylaşımına bazı Twitter kullanıcıları, "Kutlama değil Gökhan'ım, anma... lütfen!! 10 Kadımın Kutlaması Olmaz. Lütfen biraz dikkatli olalım. 10 Kasım Başkomutan Mustafa Kemal Atatürk'ün Anısını yaşatacağımız gündür. 10 Kasım Yastır" diyerek tepki gösterdi.</p>
      <p>Gelen tepkilerden sonra attığı tweeti silen Özoğuz, "kutlama" yerine "anma" yazarak yeniden paylaştı.</p>
    </article>
  </body>
</html>