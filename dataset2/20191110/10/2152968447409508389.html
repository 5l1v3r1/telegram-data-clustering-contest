<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/10/borisov-faliti-opashki-prazni-shtandove-tova-e-minalo.429126"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T10:44:00+00:00"/>
    <meta property="og:title" content="Борисов: Фалити, опашки, празни щандове - това е минало!"/>
    <meta property="og:description" content="Последните 30 г. са най-хубавото нещо в новата ни история | Dnes.bg"/>
  </head>
  <body>
    <article>
      <h1>Борисов: Фалити, опашки, празни щандове - това е минало!</h1>
      <h2>Последните 30 г. са най-хубавото нещо в новата ни история</h2>
      <address><time datetime="2019-11-10T10:44:00+00:00">10 Nov 2019, 10:44</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Последните 30 години са най-хубавото нещо, което се е случило на страната ни в новата ни история, смята Бойко Борисов</p>
      <p>Премиерът Бойко Борисов също избра социалните мрежи, за да сподели своето виждане за датата 10 ноември, на която преди 30 години падна режима на Тодор Живков.</p>
      <p>"Последните 30 години са най-хубавото нещо, което се е случило на страната ни в новата ни история. С много работа и усилия днес България е различна и тук се живее много по-добре, написа Борисов. - По време на Прехода преминахме през редица трудности - хиперинфлация, масови фалити на банки, пенсии и заплати по няколко долара, опашки пред магазините, празни щандове, блокиране на цялата държава, безнадеждност".</p>
      <p>По думите му днес това са спомени от миналото. България е член на НАТО и на ЕС, пътуваме свободно по света, БВП бележи ръст всяка година, а безработицата е на историческо рекордно ниско ниво.</p>
      <p>Извървяхме дълъг път и днес България се развива, допълва премиерът. Най-важното днес е, че резултатите се постигат с работа и зависят от всеки един от нас, казва още той.<br/> </p>
      <related>
        <h4>Още по темата</h4>
        <a href="https://www.dnes.bg/politika/2019/11/10/karakachanov-istinskata-demokraciia-nastypi-na-3-noemvri.429124"/>
        <a href="https://www.dnes.bg/politika/2019/11/10/radev-za-10-noemvri-poehme-po-nov-pyt-no-platihme-visoka-cena.429121"/>
        <a href="https://www.dnes.bg/obshtestvo/2019/11/10/30-godini-sled-10-noemvri-30-te-kultovi-frazi-na-prehoda.428901"/>
      </related>
    </article>
  </body>
</html>