<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42738_Bukovintsya-yakiy-dopomahav-mitniku-lehalizovuvati-vroblyakhi-vzyali-pid-vartu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-10T10:33:00+00:00"/>
    <meta property="og:title" content="Буковинця, який допомагав митнику «легалізовувати «євробляхи», взяли під варту"/>
    <meta property="og:description" content="Він може вийти під заставу у 80 тисяч гривень. 35-річного мешканця Глибоцького району підозрюють у підбурюванні та пособництві в одержанн"/>
  </head>
  <body>
    <article>
      <h1>Буковинця, який допомагав митнику «легалізовувати «євробляхи», взяли під варту</h1>
      <address>
        <time datetime="2019-11-10T10:33:00+00:00">10 Nov 2019, 10:33</time>
      </address>
      <p>
        <b>Він може вийти під заставу у 80 тисяч гривень.</b>
      </p>
      <p>35-річного мешканця Глибоцького району підозрюють у підбурюванні та пособництві в одержанні хабара службовою особою, а також у внесенні нею до офіційних документів завідомо неправдивих відомостей.<br/><br/>Як повідомляє пресслужба прокуратури Чернівецької області, чоловік, будучи посередником, отримував від водіїв автомобілів з іноземною реєстрацією гроші для працівника митниці, який у свою чергу вносив до бази даних недостовірні відомості щодо виїзду автомобіля з іноземною реєстрацією за межі України без фактичного перетину кордону.<br/><br/>Таким чином водій міг уникнути адміністративної відповідальності за нелегальне використання автомобілів іноземних власників.<br/><br/>Слідчий суддя Хмельницького суду задовольнив клопотання прокурора та обрав підозрюваному запобіжний захід у виді тримання під вартою з альтернативою внесення застави в сумі 80 280 гривень.<br/><br/>Досудове розслідування триває.</p>
      <p>
        <i>Фото ілюстративне</i>
      </p>
    </article>
  </body>
</html>