<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231532/"/>
    <meta property="og:site_name" content="Українська правда"/>
    <meta property="article:published_time" content="2019-11-10T10:10:46+00:00"/>
    <meta property="og:title" content="Арахамія спрогнозував вірогідність дострокового розпуску Ради"/>
    <meta property="og:description" content="Глава фракції “Слуга народу” Давид Арахамія прогнозує з вірогідністю 75%, що діюча Верховна Рада завершить свою канденцію достроково. Відео"/>
  </head>
  <body>
    <article>
      <h1>Арахамія спрогнозував вірогідність дострокового розпуску Ради</h1>
      <address>
        <time datetime="2019-11-10T10:10:46+00:00">10 Nov 2019, 10:10</time>
      </address>
      <p>Глава фракції "Слуга народу" Давид Арахамія прогнозує з вірогідністю 75%, що діюча Верховна Рада завершить свою канденцію достроково. </p>
      <p><b>Джерело:</b> коментар Арахамії "Українській правді" у кулуарах з'їзду партії 10 листопада у Києві </p>
      <p><b>Пряма мова </b>Арахамії<b>:</b> "Моє бачення - 75 відсотків - ймовірність, що не до кінця (свого терміну допрацює парламент - УП)".</p>
      <p>"Це відчуття, немає ніякого підтвердження, це інтуіція", - додав він. </p>
      <p><b>Деталі: </b>При цьому Арахамія спростував ймовірність, що фракція "Слуги народу" може розпастися найближчим часом.</p>
      <p><b>Дослівно:</b> "Ні, думаю фракція точно не розпадеться ... Для депутата вихід з фракції  що означає? Куди він йде? Зараз він - депутат монобільшості, у правлячій коаліції, а коли він сам... Може робити окрему групу, але не знаю... Мені здається, що це дуже недолуге рішення щодо політика". </p>
      <figure>
        <iframe data-src="https://twitter.com/RomanKravets/status/1193465000884613120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Нагадаємо,</b>
      </p>
      <ul>
        <li>10 листопада у Києві відбудеться з'їзд партії "Слуга народу", в ході якого буде обрано <a href="https://www.pravda.com.ua/news/2019/11/10/7231531/">нового лідера партії</a> Олександра Корнієнка замість Дмитра Разумкова. </li>
        <li>За словами Арахамії, прибуття президента України Володимира Зеленського на з'їзд не очікується.</li>
      </ul>
      <footer>Українська правда</footer>
      <related>
        <a href="https://www.pravda.com.ua/podcasts/podkast-klyati-pitannya/2019/11/10/7231515/"/>
        <a href="https://www.pravda.com.ua/columns/2019/11/9/7231443/"/>
        <a href="https://www.epravda.com.ua/news/2019/11/8/653516/"/>
      </related>
    </article>
  </body>
</html>