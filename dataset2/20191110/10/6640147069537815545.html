<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-player-bannato-guadagna-scuse/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T10:19:00+00:00"/>
    <meta property="og:title" content="Fortnite, il pro-player bannato avrebbe guadagnato oltre 23 mila euro con il video di scuse"/>
    <meta property="og:description" content="Il pro-player FaZe Jarvis bannato da Fortnite avrebbe guadagnato, secondo il tabloid Daily Mail, oltre 23 mila euro con il suo video di scuse su YouTube."/>
  </head>
  <body>
    <article>
      <h1>Fortnite, il pro-player bannato avrebbe guadagnato oltre 23 mila euro con il video di scuse</h1>
      <address><time datetime="2019-11-10T10:19:00+00:00">10 Nov 2019, 10:19</time> by <a rel="author">Luca Salerno</a></address>
      <p>Nell’ultima settimana anche i tabloid scandalistici inglesi come il <b>Daily Mail</b> si sono occupati del caso di <b>Jarvis del FaZe Clan</b>. Il pro-player è stato infatti <b>bannato a vita</b> da Fortnite per avere usato dei<b> cheat</b> durante alcune partite non competitive. In particolare il Daily Mail fa un po’ di conti in tasca al pro-player sostenendo che la <b>villa ad Hollywood</b> in cui il 17/enne vive insieme ad altri giocatori del suo clan avrebbe un valore calcolato in <b>circa 15 milioni di euro</b>.</p>
      <p>Il Daily Mail ha inoltre <b>stimato la monetizzazione</b> del video su YouTube in cui Jarvis Kaye tra le lacrime chiede <b>scusa</b> dopo il ban. Il suo canale ha oltre due milioni di iscritti e soltanto quel video nelle ultime ore ha sfiorato le <b>dieci milioni di visualizzazioni</b>. Fino ad ora, secondo la società Fusion Media Services citata dal Daily Mail, il pro-player avrebbe guadagnato <b>oltre 23 mila euro</b> con quel singolo filmato di scuse.</p>
      <figure>
        <iframe src="https://www.youtube.com/embed/Aop4qG6WKjg" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56512.768x432.jpg"/>
        </figure>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56511.768x432.jpg"/>
        </figure>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56510.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/pubg-potrebbe-ricevere-presto-clan/">PUBG potrebbe ricevere presto i clan</a></p>
      <p>Epic aveva deciso di bannare Jarvis dopo che in alcuni video di partite amichevoli online dedicati alla sua community aveva usato su un account secondario un <b>aimbot</b>, un cheat che permette di mirare in modo più preciso. Adesso il giocatore non potrà più giocare il Battle Royale, partecipare ai tornei e neanche trasmettere stream dedicati al gioco su <b>Twitch</b> dove ha circa 600.000 follower.</p>
      <p><b>Epic</b> si è dimostrata sempre irremovibile sul ban nei confronti di Jarvis confermando la linea della <b>tolleranza zero</b> per tutti quei giocatori che barano durante le partite di Fortnite, anche se si tratta di semplici amichevoli dato che comunque finiscono per rovinare il divertimento degli altri giocatori. Il <b>clan FaZe</b> dopo il ban si era detto pronto a collaborare con l’azienda per fare in modo che <b>Jarvis possa tornare</b> in futuro a giocare considerata anche la sua giovanissima età e la passione per Fortnite.</p>
      <blockquote>Anche se non è più possibile incontrare Jarvis su Fortnite ci si può sempre divertire con il bundle Fuoco Oscuro <a href="https://toms.it/GAxPx">disponibile su Amazon</a>.</blockquote>
    </article>
  </body>
</html>