<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39650/%D9%88%D8%B2%DB%8C%D8%B1-%D9%86%DB%8C%D8%B1%D9%88-%D8%A8%D9%87-%D9%87%D9%85%D8%B1%D8%A7%D9%87-%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%D9%88%D8%A7%D8%B1%D8%AF-%D8%A7%D8%B3%D8%AA%D8%A7%D9%86-%DB%8C%D8%B2%D8%AF-%D8%B4%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-10T10:57:00+00:00"/>
    <meta property="og:title" content="وزیر نیرو به همراه رئیس‌جمهور وارد استان یزد شد"/>
    <meta property="og:description" content="وزیر نیرو به همراه رئیس‌جمهور و شماری از اعضای هیئت دولت به منظور افتتاح و آغاز عملیات اجرایی ۴۷۵ میلیارد تومان پروژه صنعت آب و برق وارد استان یزد شد."/>
  </head>
  <body>
    <article>
      <h1>وزیر نیرو به همراه رئیس‌جمهور وارد استان یزد شد</h1>
      <address><time datetime="2019-11-10T10:57:00+00:00">10 Nov 2019, 10:57</time> by <a rel="author">پایگاه خبری صنعت برق - برق نیوز BarghNews</a></address>
      <p><i>وزیر نیرو به همراه رئیس‌جمهور و شماری از اعضای هیئت دولت به منظور افتتاح و آغاز عملیات اجرایی ۴۷۵ میلیارد تومان پروژه صنعت آب و برق وارد استان یزد شد. </i>به‌گزارش <a href="http://www.barghnews.com/">برق نیوز</a>، رضا اردکانیان صبح امروز  پس از حضور در مراسم دیدار عمومی رئیس‌جمهور با مردم استان یزد، در آیین افتتاح پست ۲۳۰.۱۳۲ کیلوولت ابرکوه شرکت خواهد کرد. همچنین در جریان سفر به استان یزد عملیات یکپارچه تامین منابع مالی و اجرای طرح آبرسانی به مجتمع‌های روستایی شهرستان تفت با اعتباری بالغ بر ۳۵۵ میلیارد تومان نیز آغاز خواهد شد که با اتمام این طرح ۲۶۶ روستا با جمعیتی بالغ بر ۱۲۱ هزار نفر از ثمرات اجرای این پروژه بهره‌مند خواهند شد. براساس برنامه‌ریزی صورت گرفته در این سفر در ادامه پویش هرهفته الف ب ایران و در هفته پنجم این پویش سراسری، پروژه‌های وزارت نیرو در استان یزد از جمله طرح‌های نیروگاهی، آبرسانی روستایی، بازچرخانی پساب و پروژه‌های تامین برق استان یزد به صورت همزمان از طریق ارتباط ویدیو کنفرانس با رئیس‌جمهور افتتاح خواهد شد. گفتنی است در سفر رئیس‌جمهور به استان یزد ۹ پروژه صنعت آب و برق با اعتباری بالغ بر ۱۲۰ میلیارد تومان افتتاح و عملیات اجرایی یک پروژه آبرسانی روستایی با اعتباری بالغ بر ۳۵۵ میلیارد تومان آغاز خواهد شد. گفتنی است، رئیس‌جمهور و وزیر نیرو پس از سفر به استان یزد، صبح دوشنبه نیز راهی استان کرمان می‌شوند و بخشی از پروژه‌های آب و برق این استان در قالب پویش هرهفته الف ب ایران در این استان افتتاح خواهد شد.</p>
    </article>
  </body>
</html>