<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/deputatul-usr-emanuel-ungureanu-am-votat-pentru-desprinderea-definitiva-de-comunism-18562567"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T10:17:41+00:00"/>
    <meta property="og:title" content="Deputatul USR Emanuel Ungureanu: Am votat pentru desprinderea definitivă de comunism"/>
    <meta property="og:description" content="Deputatul USR Emanuel Ungureanu a votat pentru desprinderea definitivă de comunism, considerând că schimbarea profundă a societăţii nu se poate face fără implicarea tuturor."/>
  </head>
  <body>
    <article>
      <h1>Deputatul USR Emanuel Ungureanu: Am votat pentru desprinderea definitivă de comunism</h1>
      <address><time datetime="2019-11-10T10:17:41+00:00">10 Nov 2019, 10:17</time> by <a rel="author" href="https://www.zf.ro/autor/vasile-magradean" target="_blank">Vasile Magradean</a></address>
      <p>Deputatul USR Emanuel Ungureanu a votat pentru desprinderea definitivă de comunism, considerând că schimbarea profundă a societăţii nu se poate face fără implicarea tuturor.</p>
      <p>Emanuel Ungureanu a declarat, duminică, după votul exprimat la Cluj-Napoca la secţia de votare nr. 164, că oamenii trebuie să meargă la vot, pentru că România are nevoie de „fiecare om curajos”.</p>
      <p>„Am votat pentru un preşedinte capabil să genereze în noi curajul de a crede în schimbarea profundă a societăţii şi pentru desprinderea definitivă de comunism. Schimbarea profundă a societăţii nu se poate face fără implicarea tuturor. Au murit oameni la Revoluţia din 1989 ca tu şi eu să avem libertatea de a vota oameni integri şi competenţi în fruntea statului. Mergi la vot, România are nevoie de fiecare om curajos”, a spus Ungureanu.</p>
    </article>
  </body>
</html>