<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459940/%E0%A7%A7%E0%A7%AA-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AA%E0%A6%B0-%E0%A6%B8%E0%A6%9A%E0%A6%B2-%E0%A6%B6%E0%A6%BE%E0%A6%B9-%E0%A6%86%E0%A6%AE%E0%A6%BE%E0%A6%A8%E0%A6%A4-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-10T10:43:00+00:00"/>
    <meta property="og:title" content="১৪ ঘণ্টা পর সচল শাহ আমানত বিমানবন্দর"/>
    <meta property="og:description" content="অনলাইন রিপোর্টার ॥ ঘূর্ণিঝড় ‘বুলবুল’ এর সম্ভাব্য ক্ষয়ক্ষতি এড়াতে বন্ধ থাকা চট্টগ্রাম শাহ আমানত আন্তর্জাতিক বিমানবন্দরে আজ সকাল ৬টা থেকে ফ্লাইট অপারেশন কার্যক্রম আবারও শুরু হয়েছে। বিষয়টি গনমাধ্যমে নিশ্চিত করেছেন চট্টগ্রাম শাহ আমানত আন্তর্জাতিক বিমানবন্দরের ব্যবস্থাপক উইং কমান্ডার সারোয়ার-ই-জামান। তিনি বলেন, ঘূর্ণিঝড় ‘বুলবুল’ এর সম্ভাব্য ক্ষয়ক্ষতি এড়াতে ..."/>
  </head>
  <body>
    <article>
      <h1>১৪ ঘণ্টা পর সচল শাহ আমানত বিমানবন্দর</h1>
      <address>
        <time datetime="2019-11-10T10:43:00+00:00">10 Nov 2019, 10:43</time>
      </address>
      <figure>
        <img src="http://www.dailyjanakantha.com/files/201911/1573386185_04.jpg"/>
      </figure>
      <p>অনলাইন রিপোর্টার ॥ ঘূর্ণিঝড় ‘বুলবুল’ এর সম্ভাব্য ক্ষয়ক্ষতি এড়াতে বন্ধ থাকা চট্টগ্রাম শাহ আমানত আন্তর্জাতিক বিমানবন্দরে আজ সকাল ৬টা থেকে ফ্লাইট অপারেশন কার্যক্রম আবারও শুরু হয়েছে।</p>
      <p>বিষয়টি গনমাধ্যমে নিশ্চিত করেছেন চট্টগ্রাম শাহ আমানত আন্তর্জাতিক বিমানবন্দরের ব্যবস্থাপক উইং কমান্ডার সারোয়ার-ই-জামান।</p>
      <p>তিনি বলেন, ঘূর্ণিঝড় ‘বুলবুল’ এর সম্ভাব্য ক্ষয়ক্ষতি এড়াতে গতকাল শনিবার বিকেল ৪টা থেকে আজ রোববার (১০ নভেম্বর) ভোর ৬টা পর্যন্ত মোট ১৪ ঘণ্টা চট্টগ্রাম শাহ আমানত আন্তর্জাতিক বিমানবন্দরে বিমান ওঠানামা সহ সবধরনের অপারেশনাল কার্যক্রম বন্ধ ছিল। তবে এখন পর্যন্ত চট্টগ্রাম ঘূর্ণিঝড় কেন্দ্রের বাইরে থাকায় আবারো বিমানবন্দরে ফ্লাইট ওঠানামা স্বাভাবিক করা হয়েছে।</p>
      <p>এদিকে রবিবার ভোর ৬টার দিকে দেয়া ২৯ নম্বর বিশেষ বিজ্ঞপ্তিতে আবহাওয়া অধিদফতর জানিয়েছে, প্রবল আকারে ঘূর্ণিঝড় ‘বুলবুল’ ভোর ৫টায় সুন্দরবনের কাছ দিয়ে পশ্চিমবঙ্গ-খুলনা উপকূল অতিক্রম করেছে। বর্তমানে খুলনা ও দেশের দক্ষিণ-পশ্চিম অঞ্চলে প্রবল ঘূর্ণিঝড় আকারে অবস্থান করছে বুলবুল। এটি আরও উত্তরপূর্ব দিকে অগ্রসর ও ক্রমশ দুর্বল হতে পারে।</p>
      <p>মোংলা ও পায়রা সমুদ্রবন্দরে ১০ নম্বর এবং চট্টগ্রাম সমুদ্রবন্দরে ৯ নম্বর মহাবিপদ সংকেত বহাল রয়েছে।</p>
    </article>
  </body>
</html>