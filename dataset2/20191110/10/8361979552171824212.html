<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/novim-liderom-slugi-narodu-oberut-korniyenka-novini-ukrajini-50052656.html"/>
    <meta property="og:site_name" content="НВ"/>
    <meta property="article:published_time" content="2019-11-10T10:16:00+00:00"/>
    <meta property="og:title" content="Новим лідером Слуги народу оберуть Корнієнка — Арахамія"/>
    <meta property="og:description" content="В неділю, 10 листопада, на з'їзді партії Слуга народу оберуть новим лідером партії першого заступника керівника фракції СН у Верховній Раді Олександра Корнієнка."/>
  </head>
  <body>
    <article>
      <h1>Новим лідером Слуги народу оберуть Корнієнка — Арахамія</h1>
      <h2>В неділю, 10 листопада, на з'їзді партії Слуга народу оберуть новим лідером партії першого заступника керівника фракції СН у Верховній Раді Олександра Корнієнка.</h2>
      <address>
        <time datetime="2019-11-10T10:16:00+00:00">10 Nov 2019, 10:16</time>
      </address>
      <p>Про це заявив глава парламентської фракції Слуга народу Давид Арахамія, пише<a href="https://interfax.com.ua/"> Інтерфакс-Україна.</a></p>
      <p>«У нас немає там (на з'їзді — ред.) жодних сюрпризів. У нас більш-менш є безальтернативний кандидат Олександр Корнієнко. Думаю, що всі його підтримають», — сказав Арахамія.</p>
      <p>Він також повідомив, що прибуття президента Володимира Зеленського на з'їзд партії не очікується.</p>
      <p>Зараз партію Слуга народу очолює голова Верховної Ради Дмитро Разумков, який раніше заявляв, що має намір скласти повноваження голови партії на найближчому з'їзді.</p>
      <p><a href="https://nv.ua/tags/partiya-sluga-naroda.html">Політична партія Слуга народу</a> <a href="https://nv.ua/ukr/ukraine/politics/z-jizd-partiji-sluga-narodu-10-listopada-v-kiyevi-onlayn-translyaciya-novini-ukrajini-50052641.html">проводить свій з'їзд у виставковому центрі Парковий в Києві</a>, на якому ймовірно буде обрано нового голову політсили.</p>
      <p>Представники партії представлять <a href="https://nv.ua/ukr/ukraine/politics/partiya-sluga-narodu-provede-z-jizd-u-nedilyu-10-listopada-novini-ukrajini-50051465.html">річний звіт про її роботу</a>. Також делегати розглянуть кадрові та організаційні питання і обговорять вибори в об'єднані територіальні громади — місцеві вибори в Україні.</p>
    </article>
  </body>
</html>