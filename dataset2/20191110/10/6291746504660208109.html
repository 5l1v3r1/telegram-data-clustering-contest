<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/10/kem-sokha-arresti-domiciliari-rilascio/"/>
    <meta property="og:site_name" content="Il Post"/>
    <meta property="article:published_time" content="2019-11-10T10:44:25+00:00"/>
    <meta property="og:title" content="Sono stati revocati gli arresti domiciliari al leader dell’opposizione cambogiana Kem Sokha"/>
    <meta property="og:description" content="Sono stati revocati gli arresti domiciliari al leader dell’opposizione cambogiana Kem Sokha, arrestato circa due anni fa e poi condannato per tradimento. Nonostante la revoca, Reuters scrive però che le accuse nei confronti di Sokha non sono state ritirate e che quindi non può partecipare alla vita politica o"/>
  </head>
  <body>
    <article>
      <h1>Sono stati revocati gli arresti domiciliari al leader dell’opposizione cambogiana Kem Sokha</h1>
      <address>
        <time datetime="2019-11-10T10:44:25+00:00">10 Nov 2019, 10:44</time>
      </address>
      <p>Sono stati revocati gli arresti domiciliari al leader dell’opposizione cambogiana Kem Sokha, arrestato circa due anni fa e poi condannato per tradimento. Nonostante la revoca, <i>Reuters</i> scrive però che le accuse nei confronti di Sokha non sono state ritirate e che quindi non può partecipare alla vita politica o lasciare il paese. Sokha ha 66 anni e dopo il suo arresto nel 2017 al suo partito – il Partito della Salvezza Nazionale della Cambogia – era stato vietato di partecipare alle elezioni. Sokha è accusato di aver complottato con alcuni paesi stranieri per ottenere la destituzione del primo ministro Hun Sen, al potere dal 1985.</p>
    </article>
  </body>
</html>