<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42744_Na-Zakarpatti-vnasllidok-DTP-postrazhdala-politseyska-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-10T10:42:00+00:00"/>
    <meta property="og:title" content="На Закарпатті внасллідок ДТП постраждала поліцейська (ФОТО)"/>
    <meta property="og:description" content="Вчора, 9 листопада, о 15.10 до поліції надійшло повідомлення про те, що на Ужгородщині сталася дорожньо-транспортна пригода з потерпілими з"/>
  </head>
  <body>
    <article>
      <h1>На Закарпатті внасллідок ДТП постраждала поліцейська (ФОТО)</h1>
      <address>
        <time datetime="2019-11-10T10:42:00+00:00">10 Nov 2019, 10:42</time>
      </address>
      <p>
        <b>Вчора, 9 листопада, о 15.10 до поліції надійшло повідомлення про те, що на Ужгородщині сталася дорожньо-транспортна пригода з потерпілими за участю автомобілів "Mercedes" та "Renault".</b>
      </p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BF%D0%B0%D1%82%D1%80%D1%83%D0%BB%D1%8C%D0%BD%D0%B0.jpg"/>
      </figure>
      <p>Слідчо-оперативна група, що прибула за викликом, встановила, що між селом Кам’яниця Ужгородського району та селом Ворочево, що на Перечинщині, 41-річний мешканець Львова, керуючи автомобілем "Renault", рухаючись в напрямку села Ворочево, під час здійснення маневру обгону допустив зіткнення із зустрічним автомобілем марки "Mercedes". За кермом авто перебувала 37-річна мешканка Ужгорода. Жінка є співробітницею ГУНП в Закарпатській області.</p>
      <p>Внаслідок ДТП поліцейська отримала тілесні ушкодження та була госпіталізована до реанімаційного відділення Ужгородської ЦМКЛ.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BF%D0%B0%D1%82%D1%80%D1%83%D0%BB%D1%8C%D0%BD%D0%B0%202.jpg"/>
      </figure>
      <p>Попередня правова кваліфікація – стаття 286 Кримінального кодексу України (Порушення правил безпеки дорожнього руху з потерпілими).</p>
      <p>Автомобілі поміщені на спецмайданчик Ужгородського РВП. Водій освідчений – тверезий. Чоловіка затримано у порядку статті 208 КПК України. Вирішується питання щодо притягнення його до відповідальності.</p>
      <p>Про це повідомляє відділ комунікації поліції Закарпатської області</p>
      <p> </p>
    </article>
  </body>
</html>