<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/meta-siri-pozitivna-spoznanja-o-vinu-245957"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T10:22:00+00:00"/>
    <meta property="og:title" content="Meta širi pozitivna spoznanja o vinu"/>
    <meta property="og:description" content="V tem jesenskem času, ko so trgatve končane in se mošt v kleteh spreminja v vino, imajo veliko dela tudi vinski vitezi in kraljice. Tako je v najstarejšem avstrijskem mestu Rust na Gradiščanskem..."/>
  </head>
  <body>
    <article>
      <h1>Meta širi pozitivna spoznanja o vinu</h1>
      <h2>Slovenska vinska kraljica postala prisednica Evropskega reda vitezov vina.</h2>
      <address><time datetime="2019-11-10T10:22:00+00:00">10 Nov 2019, 10:22</time> by <a rel="author">O. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/05/1573740.jpg"/>
          <figcaption>Meta Frangež v družbi prvega in drugega legata Legature za Pomurje, Ignaca Rajha in Andreja Šajoviča FOTOGRAFIJI: O. B.</figcaption>
        </figure>
        <figure>
          <img src="https://www.slovenskenovice.si/images/slike/2019/11/05/1573741.jpg"/>
          <figcaption>Vitezi s kraljico Meto</figcaption>
        </figure>
      </slideshow>
      <p>V tem jesenskem času, ko so trgatve končane in se mošt v kleteh spreminja v vino, imajo veliko dela tudi vinski vitezi in kraljice. Tako je v najstarejšem avstrijskem mestu Rust na Gradiščanskem (Burgenland) potekala redovna svečanost Evropskega reda vitezov vina, na kateri je posebno mesto pripadlo 23. vinski kraljici Slovenije <b>Meti Frangež</b> iz Gornje Radgone.<br/><br/>Podelili so ji namreč naziv asesorin (prisednica) in jo povabili na približevanje in sodelovanje z Evropskim redom vitezov vina. Z asesorkami iz drugih držav Evrope, članicami omenjenega viteškega reda, bodo delovale kot ambasadorke širitve pozitivnih spoznanj o vinu in vinski kulturi ter tradiciji vinogradništva in vinogradniških družin.</p>
      <figure>
        <img src="https://www.slovenskenovice.si/images/slike/2019/11/05/1573741.jpg"/>
        <figcaption>Vitezi s kraljico Meto</figcaption>
      </figure>
      <p>Mladim Evrope se bodo poskušale na primeren način približati in se medgeneracijsko pogovarjati o pozitivnih in negativnih izkušnjah na tem področju. Meta bo prve izkušnje seveda nabirala v Sloveniji. »Legatura za Pomurje, ki je s Konzulatom za Slovenijo Meto predlagala sedežu Evropskega reda vitezov vina, je ponosna, da v viteškem delovanju orje ledino tudi na tem področju,« nam je povedal<b> Andrej Šajnovič</b>, iudex, drugi legat Legature za Pomurje. </p>
    </article>
  </body>
</html>