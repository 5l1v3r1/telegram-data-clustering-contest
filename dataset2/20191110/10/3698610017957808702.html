<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vibori-v-yevropi-v-ispaniyi-obirayut-parlament-a-v-rumuniyi-prezidenta-329123_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T10:17:00+00:00"/>
    <meta property="og:title" content="Вибори в Європі: в Іспанії обирають парламент, а в Румунії президента"/>
    <meta property="og:description" content="Іспанці знову очікують на протести в Каталонії.  "/>
  </head>
  <body>
    <article>
      <h1>Вибори в Європі: в Іспанії обирають парламент, а в Румунії президента</h1>
      <h2>Іспанці знову очікують на протести в Каталонії.  </h2>
      <address>
        <time datetime="2019-11-10T10:17:00+00:00">10 Nov 2019, 10:17</time>
      </address>
      <p><a href="https://dt.ua/WORLD/z-p-yati-mist-kataloniyi-viyshli-protestni-marshi-i-popryamuvali-do-barseloni-326484_.html"><b>В Іспанії</b> </a>в неділю, 10 листопада, вчетверте протягом останніх чотирьох років відбудуться парламентські вибори, а в Румунії в неділю пройдуть чергові вибори проходять президента.</p>
      <p>Позачергові вибори в Іспанії призначили після того, як виконувач обов'язків прем'єр-міністра країни Педро Санчес закликав до проведення нових виборів, оскільки квітневі вибори 2019 року не допомогли залагодити протиріччя між партіями-конкурентками.</p>
      <p>Як зазначає <a href="https://www.dw.com/uk/%D0%B2-%D1%96%D1%81%D0%BF%D0%B0%D0%BD%D1%96%D1%97-%D0%BF%D1%80%D0%BE%D1%85%D0%BE%D0%B4%D1%8F%D1%82%D1%8C-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%81%D1%8C%D0%BA%D1%96-%D0%B2%D0%B8%D0%B1%D0%BE%D1%80%D0%B8/a-51187465">Deutsche Welle</a>, соціологічні опитування не передбачають політичну стабільність в країні. Хоча соціалісти, найімовірніше, знову переможуть на виборах, абсолютної більшості в парламенті, що налічує 350 місць, жодна з партій не здобуде. Велика коаліція з Народною партією, на думку Санчеса, виключена. Загалом у виборах беруть участь п'ять партій.</p>
      <p>Водночас <a href="https://dt.ua/WORLD/u-kataloniyi-protestuvalniki-palili-portreti-korolya-ispaniyi-naperedodni-yogo-vizitu-328644_.html"><b>у Каталонії прихильники незалежності регіону можуть перешкодити</b> </a>голосуванню, там все частіше стаються зіткнення сепаратистів і поліції. Експерти вважають, що це йде на користь правих партій, особливо ультраправої національно-консервативної "Вокс".</p>
      <p>Що ж стосується виборів глави держави у Румунії, то за даними соціологічних опитувань фаворитом перегонів з великим відривом є чинний президент Румунії Клаус Йоганніс, який висувається на пост глави держави вдруге.</p>
      <p>З 2013 року Йоганніс є членом Націонал-ліберальної партії, яка <a href="https://dt.ua/WORLD/u-rumuniyi-zatverdili-kabmin-na-choli-z-orbanom-328465_.html"><b>прийшла до влади в Румунії тиждень тому,</b> </a>після того як уряд, більшість у якому мала Соціал-демократична партія, отримав вотум недовіри в парламенті.</p>
      <p>Загалом у президентських виборах 2019 року в Румунії беруть участь 14 кандидатів. Право голосу в країні мають 18,2 мільйона осіб. У разі, якщо жоден з претендентів на президентський пост не отримає в неділю абсолютної більшості голосів, 24 листопада має відбутися другий тур голосування. Очікується, що результати президентських виборів в Румунії будуть відомі в понеділок.</p>
      <footer>За матеріалами: <a href="https://dt.ua/go/aHR0cDovL3d3dy5kdy5kZS8lRDAlQjMlRDAlQkUlRDAlQkIlRDAlQkUlRDAlQjIlRDAlQkQlRDAlQjAvcy05ODc0">Deutsche Welle (Українська редакція)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>