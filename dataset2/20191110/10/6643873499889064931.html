<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/aweBrM/mandag-kan-du-se-dette-sjeldne-fenomenet-paa-himmelen"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T10:37:15+00:00"/>
    <meta property="og:title" content="Mandag kan du se dette sjeldne fenomenet på himmelen"/>
    <meta property="og:description" content="En såkalt Merkur-passasje skjer 13 ganger hvert århundre."/>
  </head>
  <body>
    <article>
      <h1>Mandag kan du se dette sjeldne fenomenet på himmelen</h1>
      <h2>En såkalt Merkur-passasje skjer 13 ganger hvert århundre.</h2>
      <address><time datetime="2019-11-10T10:37:15+00:00">10 Nov 2019, 10:37</time> by <a rel="author">NTB</a></address>
      <p>I Norge kan man oppleve fenomenet fra klokken 13.35 og til solen går ned, ifølge <a href="https://illvit.no/universet/solsystemet/merkur/merkurpassasje-hva-er-det-og-nar-skjer-det-i-norge">Illustrert vitenskap</a>.</p>
      <p>Det kan gå mellom 3,5 til 13 år mellom hver gang fenomenet inntreffer. Sist var i mai 2016, da en sjelden og usedvanlig langvarig merkurpassasje fant sted. Det vil gå 125 år til vi kan oppleve en mer langvarig planetpassasje.</p>
      <p>Går man glipp av hendelsen 11. november, blir det ingen ny mulighet før i november 2032.</p>
      <h3>Liten svart flekk</h3>
      <p>Ettersom Merkur ligger nær solen, er det ikke lett å se planeten fra jorden. Den kan være gjemt bak solen, eller den kan være vanskelig å se på grunn av de skarpe solstrålene. 11. november ligger imidlertid ting til rette for å observere planeten, og den vil kunne ses som en liten svart flekk på solskiven.</p>
      <p>Ettersom Merkur er så liten, vil ikke beskyttelsesbriller alene være nok til å kunne få øye på det relativt sjeldne fenomenet, og man er avhengig av en kikkert eller et teleskop. Det er også viktig å beskytte øynene.</p>
      <h3>Kan ses i Oslo først</h3>
      <p>Ifølge <a href="http://www.nas-veven.no/wp/?p=3385">Norsk Astronomisk Selskap</a> vil passasjen først kunne ses i Oslo klokken 13.40, når solen står lavt i nordvest. Der vil den være synlig frem til solen går ned klokken 15. I Kristiansand står solen høyere på himmelen, og det vil derfor være mulig å se passasjen noe lenger, frem til solnedgang klokken 15.35.</p>
      <p>I Bodø starter passasjen omtrent samtidig som solen går ned, og det vil derfor ikke være mulig å oppleve fenomenet så langt nord i landet.</p>
      <related>
        <h4>Les også</h4>
        <a href="https://www.bt.no/nyheter/lokalt/i/K3lyRE/slik-saa-maanen-ut-i-natt-over-bergen"/>
        <a href="https://www.bt.no/innenriks/i/zGkGv9/delvis-maaneformoerkelse-synlig-fra-tirsdag-kveld"/>
        <a href="https://www.bt.no/nyheter/lokalt/i/gPewV5/aarhundrets-maaneformoerkelse-dette-er-helt-magisk-nesten-ubeskriveli"/>
        <a href="https://www.bt.no/nyheter/lokalt/i/EoAaW5/i-kveld-er-det-duket-for-aarhundrets-lengste-maaneformoerkelse-men-du-maa"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/innenriks/i/9veQBw/petter-og-gunhild-stordalen-flytter-fra-hverandre"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmagasinet/i/MRXPym/med-kajakk-gjennom-asfaltjungelen"/>
        <a href="https://www.bt.no/btmeninger/debatt/i/g7xB8a/for-daarlig-bybanetilbud-fra-flesland"/>
        <a href="https://www.bt.no/innenriks/i/aweBrM/mandag-kan-du-se-dette-sjeldne-fenomenet-paa-himmelen"/>
      </related>
      <ol>
        <li>
          <a href="https://www.bt.no/tag/Merkur">Merkur</a>
        </li>
        <li>
          <a href="https://www.bt.no/tag/astronomi">astronomi</a>
        </li>
      </ol>
    </article>
  </body>
</html>