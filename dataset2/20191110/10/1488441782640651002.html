<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/10/copiaincolla-dei-link-sempre-piu-smart-google-guardate-pixel-4-foto-680084/"/>
    <meta property="og:site_name" content="AndroidWorld"/>
    <meta property="article:published_time" content="2019-11-10T10:35:01+00:00"/>
    <meta property="og:title" content="Il copia/incolla dei link è sempre più smart con Google: guardate com’è su Pixel 4 (foto)"/>
    <meta property="og:description" content="I nuovi Pixel 4 che ha presentato Google sono appena arrivati sul mercato e pian piano ne conosciamo tutte le..."/>
  </head>
  <body>
    <article>
      <h1>Il copia/incolla dei link è sempre più smart con Google: guardate com’è su Pixel 4 (foto)</h1>
      <address><time datetime="2019-11-10T10:35:01+00:00">10 Nov 2019, 10:35</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I nuovi <a href="https://www.androidworld.it/tag/google-pixel-4/">Pixel 4</a> che ha presentato Google sono appena arrivati sul mercato e pian piano ne conosciamo tutte le <b>peculiarità</b>. Tra i dettagli meno appariscenti troviamo un’interessante ed utile funzionalità che si attiva nel contesto del <b>copia/incolla</b> dei <b>link</b>.</p>
      <p>La funzionalità può essere definita come dei <b>suggerimenti automatici</b> per <b>incollare i link</b> precedentemente copiati nella <i>Clipboard</i>: come vedete dagli esempi riportati nella <b>galleria in basso</b> diffusi da <a href="https://www.androidpolice.com/2019/11/09/android-10-adds-handy-clipboard-pasting-pop-up-suggestions-starting-with-the-pixel-4/"><i>Android Police</i></a>, la novità consiste nel <b><i>pop-up</i> automatico</b> che appare quando ci si reca in contesto di messaggistica oppure di acquisizione note, dopo aver copiato un indirizzo link. Gli esempi in galleria mostrano anche come la funzionalità <b>non sia limitata</b> soltanto all’utilizzo di Gboard, ma è attiva anche con tastiere <b>di terze parti</b>.</p>
      <p>La funzionalità al momento sembra <b>confinata</b> ai possessori di Pixel 4 e Pixel 4 XL. Attualmente <b>nessun utente</b> con dispositivi precedenti, magari anche aggiornati ad <a href="https://www.androidworld.it/tag/android-10/">Android 10</a>, l’ha ricevuta.</p>
    </article>
  </body>
</html>