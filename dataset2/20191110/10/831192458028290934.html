<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/to-sovaro-provlima-ygeias-to-diazygio-kai-to-megalo-kefalaio-giorgos-papadakis-2/"/>
    <meta property="og:site_name" content="europost.gr"/>
    <meta property="article:published_time" content="2019-11-10T10:30:37+00:00"/>
    <meta property="og:title" content="Το σοβαρό πρόβλημα υγείας, το διαζύγιο και το μεγάλο κεφάλαιο Γιώργος Παπαδάκης!…"/>
    <meta property="og:description" content="Η Ντόρα Κουτροκόη μίλησε για όλα στο Happy Day και την Τίνα Μεσσαροπούλου. Το σοβαρό πρόβλημα υγείας, ο χωρισμός, ο Γιώργος Παπαδάκης. Ο λόγος που έφυγε από τον Γιώργο Παπαδάκη «Οι λόγοι που έφυγα από τον Γιώργο"/>
  </head>
  <body>
    <article>
      <h1>Το σοβαρό πρόβλημα υγείας, το διαζύγιο και το μεγάλο κεφάλαιο Γιώργος Παπαδάκης!…</h1>
      <address>
        <time datetime="2019-11-10T10:30:37+00:00">10 Nov 2019, 10:30</time>
      </address>
      <p>Η Ντόρα Κουτροκόη μίλησε για όλα στο Happy Day και την Τίνα Μεσσαροπούλου. Το σοβαρό πρόβλημα υγείας, ο χωρισμός, ο Γιώργος Παπαδάκης.</p>
      <p>Ο λόγος που έφυγε από τον Γιώργο Παπαδάκη<br/>«Οι λόγοι που έφυγα από τον Γιώργο Παπαδάκη ήταν καθαρά θέμα του παιδιού. Τα Χριστούγεννα του 2013 έφερα στον κόσμο τον μικρούλη μου και το ωράριο της πρωινής ενημερωτικής εκπομπής είναι πάρα πολύ δύσκολο».</p>
      <p>Το διαζύγιο</p>
      <p>«Δεν υπάρχει γάμος. Δεν είναι κάτι πρωτότυπο πλέον. Οι άνθρωποι αν στην πορεία της ζωής τους δεν ταιριάζουν σε κάποια σημεία, παίρνουν διαφορετικούς δρόμους, είναι πολύ απλό. Δεν έχει καμιά ιστορία από πίσω να σου διηγηθώ. Για να χωρίσουν δύο άνθρωποι φταίνε και οι δύο. Όταν έχεις ένα παιδί οι σχέσεις πρέπει να είναι μια χαρά. Δεν είμαστε φίλοι, ο καθένας προχωρά τη ζωή του».</p>
      <p>Το πρόβλημα υγείας</p>
      <p>«Το 2014 αντιμετώπισα ένα σοβαρό πρόβλημα υγείας το οποίο ξεπεράστηκε και το έχω αφήσει πίσω μου. Ήταν μία δύσκολη εμπειρία, ξεπεράστηκε και προχωράμε. Φοβήθηκα. Όποιος πει ότι δεν φοβάται όταν του συμβεί κάτι στην υγεία του, λέει ψέματα. Φοβάσαι για το παιδί, για τους οικείους και για τον εαυτό σου. Υπάρχουν πολλοί άνθρωποι που αντιμετωπίζουν πολύ σοβαρά προβλήματα υγείας, δίνουν καθημερινή μάχη και κάποιοι δεν τα καταφέρνουν. Θα πρέπει να αισθάνομαι πολύ τυχερή και ευλογημένη που είμαστε εδώ και τα λέμε τώρα».</p>
      <figure>
        <iframe src="https://www.youtube.com/embed/pqJVAl0OB_s" width="696" height="392" data-service="Youtube" scrolling="no"/>
      </figure>
      <p>Η Ντόρα Κουτροκόη φέτος παρουσιάζει την ενημερωτική εκπομπή Ώρα Ελλάδος 07:00 με τον Άκη Παυλόπουλο και τον Γιάννη Σαραντάκο.</p>
    </article>
  </body>
</html>