<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/test-es-lelek/igy-teremtsen-olcson-otthonos-hangulatot/186205"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T10:00:00+00:00"/>
    <meta property="og:title" content="Így teremtsen olcsón otthonos hangulatot!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Így teremtsen olcsón otthonos hangulatot!</mark>
      </h1>
      <address><time datetime="2019-11-10T10:00:00+00:00">10 Nov 2019, 10:00</time> by <a rel="author">Bors</a></address>
      <p>
        <b>Ilyenkor, késő ősszel az egyetlen mentsvár egy barátságos otthon lehet, hogy elmeneküljön a korai sötétedés, az esős idő és a hideg elől. Pici ráfordítással tökéletes búvóhelyet készíthet a lakásából, házából. </b>
        <b>Ilyenkor, késő ősszel az egyetlen mentsvár egy barátságos otthon lehet, hogy elmeneküljön a korai sötétedés, az esős idő és a hideg elől. Pici ráfordítással tökéletes búvóhelyet készíthet a lakásából, házából.</b>
      </p>
      <p>Az esős, zord, hideg időben nagyon jólesik a léleknek, ha munka után otthonos, hangulatos házba érkezik haza. Szerencsére nem is kell nagy ráfordítás, hogy kellemesebb legyen a légkör, csupán pár dolgot kell beszerezni hozzá. A gyertyák, hangulatvilágítások is nagyon hasznosak lehetnek ilyenkor, de különböző dekorációk is feldobják a szobákat. Azonban érdemes vigyázni, mert egyes díszítôelemek nemhogy nem javítanak, de ronthatnak is az összképen!</p>
      <h3>A pihe-puha meleget áraszt</h3>
      <p>A régi, kopott párnahuzatokat cserélje le puha, szőrmés hatásúakra, ezek ugyanis már ránézésre is melegséget árasztanak magukból, így a szoba is otthonosabb lehet tőlük. A plédeket is érdemes hasonlóra cserélni, sőt ha igazán jó hatást akar elérni, akkor a párnáknak és a takarónak színben és hangulatban is passzolnia kell egymáshoz. Így sokkal jobban fog esni este egy forró teával befeküdni az új, szép párnák közé.</p>
      <figure>
        <img src="http://media.borsonline.hu/cikk/20/191772/gallery-picture/645w/2018147_shutterstock-1107255482.jpg"/>
        <figcaption>© Schutterstock</figcaption>
      </figure>
      <h3>Lazítás illatokkal</h3>
      <p>Az illóolaj az egyik legjobb megoldás arra, hogy a stresszt és a fáradtságot elűzze. A levendulaolaj csökkenti a félelmet, ellazít és kiegyensúlyoz. A majorannaolaj enyhíti a lelki fájdalmakat, míg a citromolaj élénkítő hatású. Ezekből érdemes a fürdővízbe csepegtetni, vagy egy fotelbe bekuckózva, olvasás közben párologtatni belőlük.</p>
      <figure>
        <img src="http://media.borsonline.hu/cikk/20/191772/gallery-picture/645w/2018139_shutterstock-261959369.jpg"/>
        <figcaption>© Schutterstock</figcaption>
      </figure>
      <h3>Fahéjat az asztalra!</h3>
      <p>Ne felejtse el a különböző dekorációkat se! Egy tálba kitett fahéjrudak, szárított narancshéjak, kávészemek és tobozok, igaz, hogy már a téli hangulatot erősítik, azonban az illatuk és látványuk jó hatással van a lélekre. Késő ősszel még a dísztökök is feldobhatják a hangulatot, de más, fából készült dekorok is jól mutatnak a szobában.</p>
      <figure>
        <img src="http://media.borsonline.hu/cikk/20/191772/gallery-picture/645w/2018143_shutterstock-488571229.jpg"/>
        <figcaption>© Schutterstock</figcaption>
      </figure>
      <h3>Világítás sárga fényű égősorral</h3>
      <p>Az ágykeretre, faliképek vagy a tükrök köré tekert égősor rögtön más megvilágításba helyezi az egész szobát. Azonban nem mindegy, milyen fényű égősort választ magának. Érdemes olyan színeket keresni, amelyek melegséget árasztanak. A sárga fényű égők a legjobbak, míg a hidegebb tónusú, például a fehér színű égőket télen érdemes elkerülni.</p>
      <figure>
        <img src="http://media.borsonline.hu/cikk/20/191772/gallery-picture/645w/2018149_shutterstock-670562602.jpg"/>
        <figcaption>© Schutterstock</figcaption>
      </figure>
      <h3>Virágzó növények</h3>
      <p>A télen is nyíló virágok sokat segíthetnek, hogy egy kicsit tavaszias, nyárias hangulatba kerüljön. A szobaciklámen nagyon szép, viszont nem bírja a meleget, ezért nem érdemes a fűtőtesthez közel tenni, az ablakban viszont nagyon jól érzi magát. A mikulásvirág bár picit karácsonyi hangulatot hoz, mégis gyönyörű, és szépen mutat az asztalon. A korallvirág kifejezzen szereti a sötétet, így az őszi-téli időszak kedvez a virágzásához. Az amarillisz liliomszerű, hatalmas virágai gyönyörű díszei lehetnek a szobának, de ennek a gondozására is figyelni kell.</p>
      <figure>
        <img src="http://media.borsonline.hu/cikk/20/191772/gallery-picture/645w/2018145_shutterstock-795789679.jpg"/>
        <figcaption>© Schutterstock</figcaption>
      </figure>
    </article>
  </body>
</html>