<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zhivot-za-ptitsite-s-nominatsiya-za-prestnizhni-evropeyski-nagradi-za-komunikatsiya_news708454.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T10:33:00+00:00"/>
    <meta property="og:title" content="„Живот за птиците“ с номинация за престнижни европейски награди за комуникация"/>
    <meta property="og:description" content="Победителите ще бъдат отличени в Лисабон сред водещи представители на връзките с обществеността и маркетинга"/>
  </head>
  <body>
    <article>
      <h1>„Живот за птиците“ с номинация за престнижни европейски награди за комуникация</h1>
      <h2>Победителите ще бъдат отличени в Лисабон сред водещи представители на връзките с обществеността и маркетинга</h2>
      <address>
        <time datetime="2019-11-10T10:33:00+00:00">10 Nov 2019, 10:33</time>
      </address>
      <p>https://blitz.bg/obshtestvo/zhivot-za-ptitsite-s-nominatsiya-za-prestnizhni-evropeyski-nagradi-za-komunikatsiya_news708454.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573374802-logo.jpg"/>
      </figure>
      <p><b>Проектът „Живот за птиците“, изпълняван от ЧЕЗ Разпределение България в партньорство с Българско дружество за защита на птиците /БДЗП/, е сред номинираните на престижните награди за най-добрите проекти в сферата на връзките с обществеността и маркетинговите комуникации в Европа European Excellence Awards 2019, категория „Енергетика“.</b><br/><br/>“Живот за птиците“ е проект за защита на птиците от досега им с електроразпределителната мрежа, съпътстван от мащабна информационна кампания, съгласно предварително изготвена стратегия.<br/><br/>От старта на проекта в началото на 2018 г. до момента са организирани 5 медийни събития в различни региони на България, произведени са два информационни филма, над 120 публикации и 12 интервюта. В рамките на популяризирането, след проведен конкурс за рисунки, са изрисувани 7 електроразпределителни касети в Перник и Враца, изготвени са множество рекламни материали, поддържа се и уебсайт на проекта.<br/><br/>Победителите в конкурса Excellence Awards 2019 ще бъдат отличени в Лисабон на 28-29 ноември сред водещи представители на европейските маркетингови комуникации и връзките с обществеността.<br/><br/>„Живот за птиците“ е с официално наименование „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България“, LIFE16NAT/BG000612 и е с бюджет от 2,65 млн. евро, съфинансирани от програма LIFE на Европейския съюз.<br/><br/><br/><br/> </p>
    </article>
  </body>
</html>