<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15379/byly-oznameny-nominace-na-evropske-ceny-za-rok-2019/"/>
    <meta property="og:site_name" content="filmserver.cz"/>
    <meta property="article:published_time" content="2019-11-10T10:40:00+00:00"/>
    <meta property="og:title" content="Byly oznámeny nominace na evropské ceny za rok 2019"/>
    <meta property="og:description" content="Nominace na evropské ceny za rok 2019 vedou filmy Bolest a sláva, An Officer and a Spy a První zrádce."/>
  </head>
  <body>
    <article>
      <h1>Byly oznámeny nominace na evropské ceny za rok 2019</h1>
      <h2>Nominace na evropské ceny za rok 2019 vedou filmy <i>Bolest a sláva</i>, <i>An Officer and a Spy</i> a <i>První zrádce</i>.</h2>
      <address><time datetime="2019-11-10T10:40:00+00:00">10 Nov 2019, 10:40</time> by <a rel="author">Václav Limberk</a></address>
      <figure>
        <img src="https://filmserver.cz/img/58717.jpg"/>
      </figure>
      <p>Včera večer byly ve španělské Seville oznámeny nominace na evropské filmové ceny za rok 2019. Se čtyřmi nominacemi je vedou filmy <a href="https://filmserver.cz/bolest-a-slava-film-175203/">Bolest a sláva</a>, <a href="https://filmserver.cz/an-officer-and-a-spy-film-175609/">An Officer and a Spy</a> a <a href="https://filmserver.cz/prvni-zradce-film-175665/">První zrádce</a>. Kromě nich jsou na nejlepší filmy nominovány ještě snímky <a href="https://filmserver.cz/bidnici-film-175418/">Bídníci</a>, <a href="https://filmserver.cz/favoritka-film-174748/">Favoritka</a> a <a href="https://filmserver.cz/narusitel-systemu-film-175529/">Narušitel systému</a>. Cenu za režii mohou získat <a href="https://filmserver.cz/pedro-almodovar-osoba-7210/">Pedro Almodóvar</a>, <a href="https://filmserver.cz/marco-bellocchio-osoba-18708/">Marco Bellocchio</a>, <a href="https://filmserver.cz/yorgos-lanthimos-osoba-38079/">Yorgos Lanthimos</a>, <a href="https://filmserver.cz/roman-polanski-osoba-7852/">Roman Polanski</a> a <a href="https://filmserver.cz/celine-sciamma-osoba-1365/">Céline Sciamma</a> za film <a href="https://filmserver.cz/portret-divky-v-plamenech-film-175416/">Portrét dívky v plamenech</a>. V hereckých kategoriích je nominována například držitelka Oscara za <i>Favoritku</i> <a href="https://filmserver.cz/olivia-colman-osoba-94096/">Olivia Colman</a> nebo herci <a href="https://filmserver.cz/antonio-banderas-osoba-45319/">Antonio Banderas</a> a <a href="https://filmserver.cz/jean-dujardin-osoba-151446/">Jean Dujardin</a>. Vítězové budou vyhlášeni na slavnostní ceremonii 7. prosince v Berlíně.</p>
    </article>
  </body>
</html>