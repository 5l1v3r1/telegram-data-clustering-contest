<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-ogolosila-koli-zvilnyat-bogdana-yaremenka-novini-ukrajini-50052655.html"/>
    <meta property="og:site_name" content="НВ"/>
    <meta property="article:published_time" content="2019-11-10T10:15:00+00:00"/>
    <meta property="og:title" content="Слуга народу в понеділок розгляне заяву Яременко про складання повноважень голови комітету з міжнародних справ"/>
    <meta property="og:description" content="Фракція Слуга народу розгляне заяву її члена Богдана Яременка про складення ним обов’язків голови комітету Верховної Ради з міжнародних справ у понеділок, 11 листопада."/>
  </head>
  <body>
    <article>
      <h1>Слуга народу в понеділок розгляне заяву Яременко про складання повноважень голови комітету з міжнародних справ</h1>
      <h2>Фракція Слуга народу розгляне заяву її члена Богдана Яременка про складення ним обов’язків голови комітету Верховної Ради з міжнародних справ у понеділок, 11 листопада.</h2>
      <address>
        <time datetime="2019-11-10T10:15:00+00:00">10 Nov 2019, 10:15</time>
      </address>
      <p>Як передає кореспондент НВ, про це повідомив перший заступник глави фракції Олександр Корнієнко.</p>
      <p>За словами Корнієнка, "буде якийсь розвиток цієї ситуації".</p>
      <p>У кінці жовтня <a href="https://nv.ua/ukr/ukraine/politics/bogdan-yaremenko-skandal-u-sluzi-narodu-novini-ukrajini-50050642.html">ЗМІ зняли переписку Яременка з секс-працівницею</a> під час роботи Ради.</p>
      <p>Спочатку Яременко заявив, що влаштував провокацію для журналістів, але потім <a href="https://nv.ua/ukr/ukraine/politics/perepiska-yaremenka-z-poviyeyu-deputat-nagadav-pro-zakon-novini-ukrajini-50050916.html">визнав вину і вибачився перед родиною</a>. Він додав, що публікація листування - кримінальний злочин і той, хто зробив це, «заробив від трьох до семи років».</p>
      <p>Фракції Голос, Європейська солідарність і Батьківщина запропонували <a href="https://nv.ua/ukr/ukraine/politics/seks-skandal-yaremenko-mozhe-pokinuti-posadu-v-komiteti-novini-ukrajini-50051147.html">переглянути питання перебування Яременка на посаді глави комітету</a>.</p>
      <p>Після цього <a href="https://nv.ua/ukr/ukraine/politics/seks-skandal-yaremenko-mozhe-pokinuti-posadu-v-komiteti-novini-ukrajini-50051147.html">Яременко опублікував заяву про звільнення</a> на своїй сторінці в Facebook без зазначення дати.</p>
      <p>Депутат наголошував, що передасть її спікеру Ради Дмитру Разумкову у разі схвалення такого рішення на засіданні фракції.</p>
      <p>Зараз ця публікація видалена.</p>
    </article>
  </body>
</html>