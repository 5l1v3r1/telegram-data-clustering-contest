<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/angliya-shche-uvelichi-kvotata-za-sezonni-rabotnitsi-406338.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T10:08:03+00:00"/>
    <meta property="og:title" content="Англия ще увеличи квотата за сезонни работници"/>
    <meta property="og:description" content="Така ще бори недостига на работна ръка в селското стопанство след Брекзит"/>
  </head>
  <body>
    <article>
      <h1>Англия ще увеличи квотата за сезонни работници</h1>
      <address><time datetime="2019-11-10T10:08:03+00:00">10 Nov 2019, 10:08</time> by <a rel="author">Стандарт</a></address>
      <p>Правителството във Великобритания ще увеличи годишната миграционна квота за сезонните работници в селското стопанство до 10 хиляди души от догодина. Така то смята да се справи с недостига на работна ръка в сектора след Брекзит.</p>
      <p>Сега Великобритания допуска всяка година 2500 души от страни извън Европейския съюз да работят временно в британски ферми - бройка, която според бранша е прекалено малка. Много други селскостопански работници идват от по-бедни части на ЕС и те засега не подлежат на квота, уточнява БГНЕС.</p>
      <p>"Нашата имиграционна система трябва да отразява нуждите на селскостопанския сектор. Разширяването и продължаването на схемата за сезонните работници ще бъде важна част от това", каза аграрният министър Тереза Вилиърс за „Сънди телеграф“.</p>
      <p> </p>
    </article>
  </body>
</html>