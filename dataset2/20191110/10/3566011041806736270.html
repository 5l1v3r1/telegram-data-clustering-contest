<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546041.html/-%D8%AA%D8%A7%D9%85%DB%8C%D9%86-%D8%AE%D9%88%D8%B1%D8%A7%DA%A9-%D8%B3%D9%86%DA%AF-%D8%A2%D9%87%D9%86--%D9%88--%D8%AA%DA%A9%D9%85%DB%8C%D9%84-%D8%B2%D9%86%D8%AC%DB%8C%D8%B1%D9%87-%D9%81%D9%88%D9%84%D8%A7%D8%AF---%D9%85%D9%87%D9%85-%D8%AA%D8%B1%DB%8C%D9%86-%D9%85%D8%B3%D8%A7%D8%A6%D9%84%DB%8C-%DA%A9%D9%87-%D8%A8%D9%87-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%85%D9%86%D8%AA%D9%82%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T10:20:00+00:00"/>
    <meta property="og:title" content="«تامین خوراک سنگ آهن» و «تکمیل زنجیره فولاد»؛ مهم ترین مسائلی که به رئیس جمهور منتقل می شود"/>
    <meta property="og:description" content="فرماندار بافق گفت: مهم ترین موضوعاتی که به رئیس جمهور منتقل خواهد شد تامین خوراک شرکت سنگ آهن مرکزی و همچنین کمک به تکمیل زنجیره فولاد در شهرستان است."/>
  </head>
  <body>
    <article>
      <h1>«تامین خوراک سنگ آهن» و «تکمیل زنجیره فولاد»؛ مهم ترین مسائلی که به رئیس جمهور منتقل می شود</h1>
      <h2>فرمانداربافق:</h2>
      <address>
        <time datetime="2019-11-10T10:20:00+00:00">10 Nov 2019, 10:20</time>
      </address>
      <p>فرماندار بافق گفت: مهم ترین موضوعاتی که به رئیس جمهور منتقل خواهد شد تامین خوراک شرکت سنگ آهن مرکزی و همچنین کمک به تکمیل زنجیره فولاد در شهرستان است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ با توجه به سفر رئیس جمهور به استان یزد زاده رحمانی فرماندار بافق در گفتگو با <a href="http://yazdrasa.ir/">یزدرسا</a>،<a href="http://sobhebafgh.ir/"> </a>در خصوص مهم ترین مسائل و مشکلات شهرستان جهت انتقال به ریاست جمهور گفت:  مهم ترین موضوعاتی که به رئیس جمهور منتقل خواهد شد تامین خوراک شرکت سنگ آهن مرکزی و همچنین کمک به تکمیل زنجیره فولاد در شهرستان است.</p>
      <p>وی در ادامه افزود: موضوع دیگر نیز کددار کردن محور دوبانده بافق به بهاباد خواهد بود که از طریق نماینده رئیس جمهور به وی منتقل خواهد شد. در حوزه راه آهن نیز چون در سطح کلان است در مرکز استان تصمیم گیری خواهد شد.</p>
      <p>فرماندار بافق در خصوص جاده سیروس آباد و میزان پیشرفت آن نیز گفت: تا چند هفته دیگر عملیات کوه بری که حدود 4کیلومتر است به اتمام خواهد رسید و و مرحله بعد نیز از چاه طلوع عملیات زیرسازی آن آغاز خواهد شد.</p>
      <p>زاده رحمانی پروژه راه آهن بافق-ارژنگ و تکمیل بزرگراه یزد-بافق را از مصوبات سفر قبلی رئیس جمهور به یزد عنوان کرد و گفت: در این سفر 90 کیلومتر از راه آهن بافق-ارژنگ افتتاح می‌شود.</p>
      <p>انتهای پیام/</p>
    </article>
  </body>
</html>