<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819046.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T10:08:00+00:00"/>
    <meta property="og:title" content="حناچی بازهم تذکر گرفت"/>
    <meta property="og:description" content="به گزارش فارس، احمد مسجدجامعی عضو شورای شهر تهران در یک صد و هفتاد و پنجمین جلسه شورای شهر در تذکری به شهردار تهران اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ شهرداری در مورد جدایی ری از تهران بحث کارشناسی انجام نداده و بنده مطالب زیادی در این زمینه داشتم و علی‌رغم مخالفتم باید اقدامات کارشناسی مغفول‌مانده در این راستا انجام گیرد و بنده در این زمینه به شهرداری تذکر می‌دهم."/>
  </head>
  <body>
    <article>
      <h1>حناچی بازهم تذکر گرفت</h1>
      <address>
        <time datetime="2019-11-10T10:08:00+00:00">10 Nov 2019, 10:08</time>
      </address>
      <p>عضو شورای شهر تهران گفت: شهرداری در مورد انجام بحث کارشناسی درباره جدایی ری از تهران غفلت کرده و در این راستا به شهردار تذکر می‌دهیم.</p>
      <p>به گزارش فارس، احمد مسجدجامعی عضو شورای شهر تهران در یک صد و هفتاد و پنجمین جلسه شورای شهر در تذکری به شهردار تهران اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ شهرداری در مورد جدایی ری از تهران بحث کارشناسی انجام نداده و بنده مطالب زیادی در این زمینه داشتم و علی‌رغم مخالفتم باید اقدامات کارشناسی مغفول‌مانده در این راستا انجام گیرد و بنده در این زمینه به شهرداری تذکر می‌دهم.</p>
      <p>وی در ادامه بیان داشت: شهرداری در برخی از حوزه‌ها مشارکت دارد ولی حضور ندارد، برای مثال مدیران فرهنگی اعلام کردند که در هفته کتاب ناشران بدون تخفیف عرضه شود؛ چراکه وزارت ارشاد به تنهایی امکان اختصاص اعتبار ندارد.</p>
      <p>عضو شورای شهر تهران اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ بر همی اساس احتمال می‌رفت که در هفته کتاب شاهد حضور کمتر مردم برای خرید باشیم، ولی شهرداری خوشبختانه در نهایت پذیرفت که این مابه‌التفاوت را بپذیرد و مردم بتوانند آثار مورد نظر خود را تهیه کند.</p>
      <p>مسجد جامعی گفت: از نویسندگان، معلمان، طلاب و دانشجویان می‌خواهم که در کتابفروشی‌ها حاضر شوند و نسبت به خرید کتاب اقدام کنند.</p>
      <p>وی افزود: شورای انقلاب نیز می‌تواند کتابفروشی‌های محلی را شناسایی و با همکاری شورایاری‌ها آنها را به پاتوق محله تبدیل کنند.</p>
    </article>
  </body>
</html>