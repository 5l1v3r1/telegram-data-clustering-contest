<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/vot-intarziat-in-salaj-dupa-ce-o-stampila-de-control-a-fost-distrusa-18562481"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T10:05:19+00:00"/>
    <meta property="og:title" content="Vot întârziat în Sălaj, după ce o ştampilă de control a fost distrusă"/>
    <meta property="og:description" content="O secţie de votare din Sălaj s-a deschis cu o întârziere de o oră şi jumătate, după ce o ştampilă de control a fost distrusă."/>
  </head>
  <body>
    <article>
      <h1>Vot întârziat în Sălaj, după ce o ştampilă de control a fost distrusă</h1>
      <address><time datetime="2019-11-10T10:05:19+00:00">10 Nov 2019, 10:05</time> by <a rel="author" href="https://www.zf.ro/autor/vasile-magradean" target="_blank">Vasile Magradean</a></address>
      <p>O secţie de votare din Sălaj s-a deschis cu o întârziere de o oră şi jumătate, după ce o ştampilă de control a fost distrusă.</p>
      <p>Potrivit Prefecturii Sălaj, Biroul Electoral Judeţean (BEJ) Sălaj a fost informat, la ora 6.30, de către preşedintele secţiei de votare 263 din Noţig, că ştampila de control a secţiei a fost distrusă din greşeală.</p>
      <p>În aceste condiţii, în secţia 263 - Noţig procesul electoral a începutul la ora 8.25, după ce s-a făcut o nouă ştampilă, care a fost transmisă în secţia respectivă şi predată pe bază de proces verbal.</p>
      <p>Reprezentnaţii Prefecturii Sălaj au subliniat că în toate celelalte 311 secţii de votare din judeţ procesul electoral a început la ora 7.00 şi nu au fost semnalate alte incidente.</p>
      <p>La nivelul judeţului Sălaj au fost deschise, duminică, 312 secţii de votare, fiind aşteptaţi la urne 196.392 de cetăţeni.</p>
    </article>
  </body>
</html>