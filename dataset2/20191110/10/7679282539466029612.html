<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/health/story-five-natural-skin-tonic-for-skin-care-2841628.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T10:36:19+00:00"/>
    <meta property="og:title" content="Health Tips : ये 5 प्राकृतिक चीजें है बेहतरीन स्किन टॉनिक, चेहरे की रंगत बनाए रखने के लिए डाइट में करें शामिल"/>
    <meta property="og:description" content="हम में से बहुत से लोग ऐसे होते हैं, जिनका शरीर तो जवां लगता है लेकिन उनके चेहरे पर रौनक नहीं होती। इसके अलावा उनके चेहरे पर बहुत कम उम्र में झुर्रियां आने लगती है। सर्दियों में तो चेहरे का रुखापन..."/>
  </head>
  <body>
    <article>
      <h1>Health Tips : ये 5 प्राकृतिक चीजें है बेहतरीन स्किन टॉनिक, चेहरे की रंगत बनाए रखने के लिए डाइट में करें शामिल</h1>
      <address><time datetime="2019-11-10T10:36:19+00:00">10 Nov 2019, 10:36</time> by <a rel="author">लाइव हिन्दुस्तान टीम ,नई दिल्ली</a></address>
      <p>हम में से बहुत से लोग ऐसे होते हैं, जिनका शरीर तो जवां लगता है लेकिन उनके चेहरे पर रौनक नहीं होती। इसके अलावा उनके चेहरे पर बहुत कम उम्र में झुर्रियां आने लगती है। सर्दियों में तो चेहरे का रुखापन बढ़ने से कई परेशानियां सामने आ जाती है। ऐसे में सर्दियों में आपको अपनी डाइट में कुछ खास फलों को शामिल करना चाहिए- </p>
      <p><b>दही </b><br/>दही से बना रायता या लस्सी आपके हाजमे को ठीक रखती है। आप दही को चावल के आटे या बेसन के साथ मिलाकर चेहरे पर भी लगा सकते हैं। इससे आपके दाग-धब्बे दूर हो जाएंगे। </p>
      <p><b>नीबू</b><br/>नीबू का रस आपके पेट के लिए ही नहीं बल्कि त्वचा के लिए भी बहुत गुणकारी है। रोजाना नीबू पानी पीने से आपको पेट से जुड़ी परेशानियों से मुक्ति मिलती है। साथ ही आप नीबू के रस को सादा पानी या ग्लिसरीन के साथ मिलाकर चेहरे पर भी लगा सकते हैं। </p>
      <p><b>तरबूज </b><br/>ज्यादातर लोगों को तरबूज खाना पसंद होता है। ऐसे में आप तरबूज को खाने के अलावा इसके जूस को चेहरे पर भी लगा सकते हैं। </p>
      <p><b>दूध </b><br/>आप जानते ही हैं, कि दूध को संपूर्ण आहार कहा जाता है। आपको कम से कम रोजाना दो गिलास दूध पीना चाहिए। आप सुबह और रात में एक-एक गिलास दूध पी सकते हैं। आप चेहरे पर कच्चा दूध यानी बिना उबाला हुआ दूध भी लगा सकते हैं। <br/><br/><br/><b>सेब </b><br/>आपको अपने खाने में रोजाना एक सेब जरूर शामिल करना चाहिए। साथ ही आप सेब को पीसकर उसमें से रस निकालकर अपने चेहरे पर लगा सकते हैं। सेब से सिरका भी बनता है, जो चेहरे के लिए बहुत अच्छा होता है। </p>
    </article>
  </body>
</html>