<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740969"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T10:19:00+00:00"/>
    <meta property="og:title" content="ชื่อนี้ไม่มีผิดหวัง โร่แจ้งจับ&quot;แม่มณี&quot;โกงแชร์ลูกปัด"/>
    <meta property="og:description" content="มาแบบใหม่แชร์ลูกปัด”แม่มณี”ทำพิษ ชาวเชียงใหม่โร่แจ้งจับ หลังจัดโปร ล่อใจ ลง700 ได้1000 เหยื่อสูญกว่า 10ล้านด้านเจ้าตัวลงเฟซ'กิจการล้ม ไม่มีเงินคืน ลาก่อน '"/>
  </head>
  <body>
    <article>
      <h1>ชื่อนี้ไม่มีผิดหวัง โร่แจ้งจับ"แม่มณี"โกงแชร์ลูกปัด</h1>
      <address>
        <time datetime="2019-11-10T10:19:00+00:00">10 Nov 2019, 10:19</time>
      </address>
      <p>
        <b>มาแบบใหม่แชร์ลูกปัด”แม่มณี”ทำพิษ ชาวเชียงใหม่โร่แจ้งจับ หลังจัดโปร ล่อใจ ลง700 ได้1000 เหยื่อสูญกว่า 10ล้านด้านเจ้าตัวลงเฟซ"กิจการล้ม ไม่มีเงินคืน ลาก่อน "</b>
      </p>
      <p>เมื่อวันที่ 10 พ.ย. ผู้สื่อข่าวรายงานว่าได้มีกลุ่มผู้เสียหายจากการเล่นแชร์ลุกปัดจำนวนกว่า 50 คนได้เดินทางมาขอแจ้งความดำเนินคดีต่อทางพ.ต.ท.ประสงค์ นาฝั้น พนักงานสอบสวน สภ.ภูพิงค์ อ.เมือง จ.เชียงใหม่ โดยน.ส. พษมล ทรายแหลมทอง อายุ 34 ปี ตัวแทนผู้เสียหายเปิดเผยว่าเมื่อ 3-4 เดือนก่อนได้มีน.ส.มณี ไม่ทราบนามสกุล ชื่อเล่น ฝน ซึ่งเป็นเพื่อนในเฟซบุ๊กได้มาชักชวนให้ลงทุนกิจการคลายๆแชร์ โดยหากใครลง 1 โปร มูลค่า 700 บาทก็จะได้ผลตอบแทน 1,000 บาทรวมทุนภายใน 20 วัน โดยลูกค้าจะได้รับลูกปัดมาคนละ 1 กิโลกรัม หรือมากกว่า แล้วนำลูกปัดมาคัดแยกเป็นซองเล็กๆซองละ 20-30 เม็ดหรือ 100 เม็ด แล้วนำไปส่งให้น.ส.มณี ที่ร้านค้า ใน ต.สุเทพ อ.เมืองเชียงใหม่ โดยเมื่อนำไปส่งก็จะได้รับผลตอบแทนตามโปรที่ลงไป ซึ่งช่วงแรกก็ได้ผลตอบแทนมาจริง แต่ก็เหมือนแชร์ลูกโซ่ทั่วไป หลังๆเมื่อมีการลงทุนเยอะเข้าอย่างตนลงไป 260,2500 บาท ก็ไม่ได้ผลตอบแทนใดๆ และน.ส.มณี ก็โพสต์เฟซบุ๊ก บอกทุกคนว่า"กิจการล้ม ไม่มีเงินคืน ลาก่อน " สร้างความเสียหายให้ตน อย่างมาก และจากการตรวจสอบก็พบว่ามีชาวบ้านที่ถูกหลอกลวงไปมากกว่า 50 รายรวมมูลค่าความเสียหายมากกว่า 10 ล้านบาท และเมื่อทุกคนมารวมตัวกันทวงถามเงินที่ลงทุนไปก็ไม่ได้รับคำตอบใดๆ จึงรวมตัวกันมาแจ้งความ</p>
      <figure>
        <img src="https://www.dailynews.co.th/admin/upload/20191110/news_JDuDuBNARz172246_533.jpg?v=20191111086?v=3827"/>
      </figure>
      <p>ด้านพ.ต.ท.ประสงค์  กล่าวว่า ตอนนี้ก็มีประชาชนมาลงบันทึกประจำวันแล้ว  29 คน มีมูลค่าความเสียหายจำนวนมากและยังมีทยอยกันมาเรื่อยๆ ซึ่งทางเจ้าหน้าที่ก็จะรวบรวมพยานหลักฐานและสอบปากคำผู้เสียหายทั้งหมด และจะดำเนินการตามขั้นตอนของกฏหมายและติดตามตัวน.ส.มณีมาดำเนินคดีต่อไป.<br/> </p>
      <figure>
        <img src="https://www.dailynews.co.th/admin/upload/20191110/news_bhLYoLvouQ172322_533.jpg?v=20191111086?v=7827"/>
      </figure>
    </article>
  </body>
</html>