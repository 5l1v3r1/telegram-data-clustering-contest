<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546096.html/%D8%A7%D9%81%D8%AA%D8%AA%D8%A7%D8%AD-%D8%A7%D9%88%D9%84%DB%8C%D9%86-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%B3%D9%88%D8%AE%D8%AA%DA%AF%DB%8C-%D8%BA%D8%B1%D8%A8-%DA%A9%D8%B4%D9%88%D8%B1-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T10:32:00+00:00"/>
    <meta property="og:title" content="افتتاح اولین بیمارستان سوختگی غرب کشور در کرمانشاه"/>
    <meta property="og:description" content="معاون درمان دانشگاه علوم پزشکی کرمانشاه گفت: اولین بیمارستان سوختگی غرب کشور سه شنبه با حضور وزیر بهداشت به بهره‌برداری می‌رسد."/>
  </head>
  <body>
    <article>
      <h1>افتتاح اولین بیمارستان سوختگی غرب کشور در کرمانشاه</h1>
      <h2>با حضور وزیر بهداشت صورت می‌گیرد؛</h2>
      <address>
        <time datetime="2019-11-10T10:32:00+00:00">10 Nov 2019, 10:32</time>
      </address>
      <p>معاون درمان دانشگاه علوم پزشکی کرمانشاه گفت: اولین بیمارستان سوختگی غرب کشور سه شنبه با حضور وزیر بهداشت به بهره‌برداری می‌رسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> بهمن روشنی در گفتگو با <a href="http://www.mersadnews.ir/news/386862/%D8%A7%D9%81%D8%AA%D8%AA%D8%A7%D8%AD-%D8%A7%D9%88%D9%84%DB%8C%D9%86-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%B3%D9%88%D8%AE%D8%AA%DA%AF%DB%8C-%D8%BA%D8%B1%D8%A8-%DA%A9%D8%B4%D9%88%D8%B1-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87">مرصادنیوز،</a> اظهار داشت: وزیر بهداشت، درمان و آموزش پزشکی روز سه شنبه بیست و یکم آبان ماه به منظور افتتاح  اولین بیمارستان سوختگی غرب کشور به کرمانشاه سفر می کند.</p>
      <p>وی افزود: بیمارستان سوختگی گلستان دارای  ۵۰ تخت خواب شامل ۳۸ تخت جراحی و بستری و ۱۲ تخت ویژه در سه طبقه برای انجام جراحی های  ترمیمی و سوختگی به بیماران استان و استان های همجوار خدمات رسانی می کند.</p>
      <p>معاون درمان دانشگاه علوم پزشکی کرمانشاه بیان کرد: در این بیمارستان بخشهای مختلفی شامل اتاق عمل، بخش ویژه، بخش بستری، اورژانس و کلینیک در محل مجتمع بیمارستان امام رضا(ع) احداث شده است.</p>
      <p>این مسئول گفت: ۵۵ میلیارد تومان اعتبار از محل سفر مقام معظم رهبری به منظور احداث بیمارستان تخصصی و فوق تخصصی سوانح و سوختگی گلستان اختصاص یافت.</p>
      <p>وی گفت: بیمارستان تخصصی و فوق تخصصی سوانح و سوختگی گلستان به عنوان مرکز سوانح و سوختگی به بیماران ارائه خدمت می کند در حالی که پیش از این خدمات سوختگی در بخشی از بیمارستان امام خمینی(ره) انجام و بیماران ناگزیر از مراجعه به استان های دیگر بودند.</p>
      <p>روشنی با تاکید بر اینکه درصدد هستیم بیمارستان تخصصی و فوق تخصصی سوانح و سوختگی گلستان به عنوان قطب منطقه ای غرب ارائه خدمت کند، بیان کرد: همچنین در تلاش هستیم این بیمارستان در بلندت مدت برای ارائه خدمات به بیماران بین الملل خدمات رسانی کند.</p>
      <p>انتهای پیام/</p>
    </article>
  </body>
</html>