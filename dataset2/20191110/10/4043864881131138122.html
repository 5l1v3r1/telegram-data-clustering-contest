<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231535/"/>
    <meta property="og:site_name" content="Українська правда"/>
    <meta property="article:published_time" content="2019-11-10T10:57:55+00:00"/>
    <meta property="og:title" content="Разумков склав повноваження лідера партії &quot;Слуга народу&quot;"/>
    <meta property="og:description" content="Лідер партії “Слуга народу”, голова  Верховної Ради Дмитро Разумков склав свої повноваження в ході з’їзду партії, що проходить 10 листопада у Києві. "/>
  </head>
  <body>
    <article>
      <h1>Разумков склав повноваження лідера партії "Слуга народу"</h1>
      <address>
        <time datetime="2019-11-10T10:57:55+00:00">10 Nov 2019, 10:57</time>
      </address>
      <p>Лідер партії "Слуга народу", голова  Верховної Ради Дмитро Разумков склав свої повноваження в ході з'їзду партії, що проходить 10 листопада у Києві. </p>
      <p><b>Джерело:</b> <a href="http://www.interfax.com.ua/">Інтерфакс-Україна</a></p>
      <p><b>Деталі:  </b>Рішення Разумкова про відставку з посади лідера партії підтримали учасники з'їзду. </p>
      <p>Виступаючи на з'їзді, Разумкова заявив, що для повторення на місцевих виборах результатів парламентських виборів і успіху Володимира Зеленського на виборах президента партії необхідно створити широку партійну структуру.</p>
      <p><b>Дослівно:</b> "Наступне, що нам треба буде зробити так, щоб сказати, що такого раніше (в Україні - ред.) не було - повторити результат президентських і парламентських виборів на місцевих виборах. Для цього потрібно створити структуру".</p>
      <p>"У партії завжди було мало часу і ресурсів, і команда збільшувалася, з одного боку, швидко, а з іншого боку, не вистачало людей для вирішення завдань, які стояли", - додав Разумков.</p>
      <p>За його словами, створення структури стане завданням для нового керівництва партії і вона "буде мати представництво на обласному рівні, регіональні команди у кожному районі, зможе забезпечити комунікацію з людьми".</p>
      <p>
        <b>Нагадаємо,</b>
      </p>
      <ul>
        <li>10 листопада у Києві проходить <a href="https://www.youtube.com/watch?v=7-MmCSTinrU&amp;feature=youtu.be&amp;fbclid=IwAR3wVVIrx6aG-C4cM2AQqMlXSNn-bIx4F_z7qTIfqcRb45wnLqCZfN8JPew">з'їзд партії</a> "Слуга народу", в ході якого буде обрано <a href="https://www.pravda.com.ua/news/2019/11/10/7231531/">нового лідера партії</a> замість Разумкова. За словами лідера фракції "Слуги народу" у ВР Давида Арахамії, партію очолить Олександр <a href="https://www.pravda.com.ua/news/2019/11/10/7231531/">Корнієнко</a>. </li>
        <li>Прибуття президента України Володимира Зеленського на з'їзд не очікується.</li>
      </ul>
      <related>
        <a href="https://www.pravda.com.ua/news/2019/11/10/7231537/"/>
        <a href="https://www.pravda.com.ua/news/2019/11/10/7231532/"/>
        <a href="https://www.pravda.com.ua/news/2019/11/10/7231531/"/>
      </related>
    </article>
  </body>
</html>