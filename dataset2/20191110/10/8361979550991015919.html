<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/mikola-tishchenko-pro-prakere-dzhokeri-video-novini-ukrajini-50052657.html"/>
    <meta property="og:site_name" content="НВ"/>
    <meta property="article:published_time" content="2019-11-10T10:40:00+00:00"/>
    <meta property="og:title" content="Посміхався і мовчав. Тищенко уникнув відповіді на питання про справжність листування з пранкером Джокером — відео"/>
    <meta property="og:description" content="Народний депутат від фракції Слуги народу Микола Тищенко уникнув питання про те, чи є справжньою опубліковане в ЗМІ нібито його листування з пранкером Джокером."/>
  </head>
  <body>
    <article>
      <h1>Посміхався і мовчав. Тищенко уникнув відповіді на питання про справжність листування з пранкером Джокером — відео</h1>
      <h2>Народний депутат від фракції Слуги народу Микола Тищенко уникнув питання про те, чи є справжньою опубліковане в ЗМІ нібито його листування з пранкером Джокером.</h2>
      <address>
        <time datetime="2019-11-10T10:40:00+00:00">10 Nov 2019, 10:40</time>
      </address>
      <p>Як повідомляє кореспондент НВ, Тищенко задали питання: чи підтверджує він справжність листування, чи викликали його до НАБУ, чи говорив з ним президент Володимир Зеленський? Однак нардеп спочатку просто мовчав і посміхався, а потім почав говорити про роль журналістів.</p>
      <p>«Я принципово не піду і буду слухати ваші питання. Хочу з журналістами поговорити. Я люблю всіх журналістів. І хочу, щоб ви знали: журналісти — найважливіша професія для нас, політиків. Найважливіша позиція журналістів — відстоювати думку народу. Народ вимагає змін, тому команда Слуги народу взялася за зміну країни».</p>
      <p>На початку листопада в ЗМІ було опубліковане нібито <a href="https://nv.ua/ukr/ukraine/politics/prankeri-dzhoker-listuvannya-deputativ-shcho-vidomo-novini-ukrajini-50051656.html">листування пранкера Джокера з українськими народними депутатами</a>, зокрема з Тищенком. Пранкер, зокрема, спілкувався від імені генерального прокурора Руслана Рябошапки.</p>
      <p>Тищенко нібито говорив про невдоволення ситуацією у фракції Слуги народу («зрадник на зраднику») і нарікав на те, що політична кар'єра і скандали в ЗМІ «вбивають його ім'я».</p>
    </article>
  </body>
</html>