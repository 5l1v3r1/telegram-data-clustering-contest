<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425551/a-kathgoria-epsd-megalo-endiaferon-sthn-pastida"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-10T10:00:02+00:00"/>
    <meta property="og:title" content="Α’ ΚΑΤΗΓΟΡΙΑ ΕΠΣΔ : Μεγάλο ενδιαφέρον στην Παστίδα"/>
    <meta property="og:description" content="Ένα παιχνίδι περιλαμβάνει το σημερινό πρόγραμμα των αγώνων της 9ης αγωνιστικής στο πρωτάθλημα της Α’ Κατηγορίας. Πρόκειται για την αναμέτρηση ανάμεσα ...- Α’ ΚΑΤΗΓΟΡΙΑ ΕΠΣΔ : Μεγάλο ενδιαφέρον στην Παστίδα - Η ΡΟΔΙΑΚΗ"/>
  </head>
  <body>
    <article>
      <h1>Α’ ΚΑΤΗΓΟΡΙΑ ΕΠΣΔ : Μεγάλο ενδιαφέρον στην Παστίδα</h1>
      <address>
        <time datetime="2019-11-10T10:00:02+00:00">10 Nov 2019, 10:00</time>
      </address>
      <p>Ένα παιχνίδι περιλαμβάνει το σημερινό πρόγραμμα των αγώνων της 9ης αγωνιστικής στο πρωτάθλημα της Α’ Κατηγορίας. Πρόκειται για την αναμέτρηση ανάμεσα στον Αστέρα Παστίδας και τον ΑΕΡΑ που θα γίνει στο γήπεδο του πρώτου και θα ξεκινήσει στις 3 μ.μ. Οι γηπεδούχοι είναι η μοναδική αήττητη μέχρι τώρα ομάδα της Α’ Κατηγορίας και σήμερα φιλοδοξεί να πετύχει άλλη μια νίκη παραμένοντας στις πρώτες θέσεις της βαθμολογίας.</p>
      <p>Δεν αναμένεται πάντως να έχει εύκολο έργο δεδομένου ότι απέναντι της είναι μια ομάδα που άλλαξε προπονητή πρόσφατα (ανέλαβε ως γνωστών ο Ανδρέας Σταύρου) και δείχνει πολύ ανεβασμένη. Κατά τα φαινόμενα αναμένεται να γίνει ένα πάρα πολύ ενδιαφέρον παιχνίδι. Διαιτητής ορίστηκε ο Μανώλης Κυρίτσης και «βοηθοί» του θα είναι οι Μανώλης Κόττορος και Επαμεινώνδας Λάζος. Παρατηρητής τους θα είναι ο κ. Βακκάς.</p>
    </article>
  </body>
</html>