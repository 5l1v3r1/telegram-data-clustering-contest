<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/na-agritechnica-2019-predstavleni-ekspoziczi%d1%97-32-ukra%d1%97nskih-kompanij/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-10T10:30:00+00:00"/>
    <meta property="og:title" content="На AGRITECHNICA-2019 представлені експозиції 32 українських компаній"/>
    <meta property="og:description" content="У Ганновері(Німеччина) відкрилася одна із найбільших міжнародних аграрних виставок AGRITECHNICA-2019. Цей масштабний захід, організований Міжнародною асоці"/>
  </head>
  <body>
    <article>
      <h1>На AGRITECHNICA-2019 представлені експозиції 32 українських компаній</h1>
      <address>
        <time datetime="2019-11-10T10:30:00+00:00">10 Nov 2019, 10:30</time>
      </address>
      <figure>
        <img src="https://infoindustria.com.ua/wp-content/uploads/2019/11/AGRITECHNIKA.jpg"/>
      </figure>
      <p>
        <b>У Ганновері(Німеччина) відкрилася одна із найбільших міжнародних аграрних виставок AGRITECHNICA-2019. Цей масштабний захід, організований Міжнародною асоціацією сільського господарства і продовольства DLG, має наскрізну тему «Global Farming Local Responsibility».</b>
      </p>
      <p>В її рамках учасники виставки поміркують над взаємозв’язками між світовими агросистемами, сировинним товарообігом та локальними агротехнологічними рішеннями. Для цього DLG на спеціальній експозиції Protecting Yield &amp; Nature(«Збережемо врожай і природу» об’єднала теми захисту навколишнього середовища з високими технологіями; в павільйоні 15 представляють природоохоронні рішення для запобігання втрат врожаю. В павільйоні 21 увагу відвідувачів привернула спеціальна експозиція «Acre of Knowledge – Innovative concepts for small scale farming systems worldwide» — «Акр знань – інноваційні концепції для дрібнотоварного сільського господарства».</p>
      <p>У виставці беруть участь понад 1700 компаній. Найбільше із Італії – 366, Китаю – 158, Туреччини – 113, Нідерландів – 110, Франції – 98, Австрії – 77, Польщі – 64, Великобританії – 60, Данії – 58, Індії – 58, Іспанії – 51, США – 50, Фінляндії – 47, Канади – 37. Українське сільгоспмашинобудування представлене рекордною кількістю компаній-учасниць – 32. Загальна площа українських експозицій – 1306 кв.м.</p>
      <p>Зокрема в цьому переліку Харківський підшипниковий завод, Завод Кобзаренка, Оріхівсільмаш, Бердянські жниварки, Богуславська сільгосптехніка та інші.</p>
      <p>
        <b>Інфоіндустрія</b>
      </p>
    </article>
  </body>
</html>