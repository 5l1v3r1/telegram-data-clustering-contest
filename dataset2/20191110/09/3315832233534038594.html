<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/24a226d022082b23/caz-socant-in-rusia-celebru-istoric-suspectat-ca-a-ucis-cu-cruzime-o-fosta-studenta-a-fost-prins-cu-bratele-ei-in-rucsac.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T09:29:30+00:00"/>
    <meta property="og:title" content="Caz șocant în Rusia: Celebru istoric, suspectat că a ucis cu cruzime o fostă studentă; A fost prins cu brațele ei în rucsac"/>
    <meta property="og:description" content="Un renumit istoric rus, specialist în Napoleon și decorat cu Legiunea de Onorare a Franței, a fost arestat sâmbătă la Sankt Petersburg, fiind suspectat că și-a ucis o fostă studentă, a anunțat poliția locală."/>
  </head>
  <body>
    <article>
      <h1>Caz șocant în Rusia: Celebru istoric, suspectat că a ucis cu cruzime o fostă studentă; A fost prins cu brațele ei în rucsac</h1>
      <address><time datetime="2019-11-10T09:29:30+00:00">10 Nov 2019, 09:29</time> by <a rel="author">Jurnal.md</a></address>
      <p>
        <b>Un renumit istoric rus, specialist în Napoleon și decorat cu Legiunea de Onorare a Franței, a fost arestat sâmbătă la Sankt Petersburg, fiind suspectat că și-a ucis o fostă studentă, a anunțat poliția locală.</b>
      </p>
      <p>„Un bărbat de 63 de ani a fost scos sâmbătă dimineața din apele râului Moika, în centrul orașului. În rucsacul său, au fost descoperite două brațe de femeie”, a precizat Comitetul rus de anchetă, într-un comunicat.</p>
      <p>O sursă din poliția locală, care a preferat să-și păstreze anonimatul, a afirmat că bărbatul arestat este Oleg Sokolov, profesor la Universitatea din Sankt Petersburg.</p>
      <figure>
        <img src="http://static.cdn.jurnaltv.md/superdesk/20191110111124/bae51294b986fcfd8b3c64bc544d710d3b9e54dd594133950a9af2674c059388.jpg"/>
        <figcaption>sokolov</figcaption>
      </figure>
      <p>Presa locală a relatat că Oleg Sokolov, beat, ar fi căzut în apă în timp ce încerca să arunce membrele tinerei femei în râu.</p>
      <p>Anchetatorii au identificat victima, cu numele Anastasia Eșcenko. În vârstă de 24 de ani, ea a fost studenta și protejata profesorului.</p>
      <figure>
        <img src="http://static.cdn.jurnaltv.md/superdesk/20191110111124/f7ccde8780fe09fd6b65722c240dbc9f4682c9874e7a7470b8ce6de2c9cfd36b.jpg"/>
        <figcaption>Sokolov</figcaption>
      </figure>
      <p>Cei doi aveau o relație, scrie Daily Mail, iar într-o răbufnire de gelozie, Oleg Sokolov și-a ucis accidental iubita în timp ce se certa cu ea și apoi a încercat să ascundă crima.</p>
      <figure>
        <img src="http://static.cdn.jurnaltv.md/superdesk/20191110111124/8623526fda79d46c1d4870d8b9a77875ac6c5d01f8d53cccdb64358ee1f92c13.jpg"/>
        <figcaption>Sokolov</figcaption>
      </figure>
      <p>Potrivit presei ruse, poliția a descoperit în locuința lui Sokolov corpul decapitat al Anastasiei Eșcenko, care a fost studenta lui și a semnat cu profesorul mai multe lucrări.</p>
      <figure>
        <img src="http://static.cdn.jurnaltv.md/superdesk/20191110111124/5a3e440291f84df9267dc9d5e1876dac533efe87e30a8926e9ff77113835c684.jpg"/>
        <figcaption>Sokolov</figcaption>
      </figure>
      <p>Istoricul ar fi recunoscut că a ucis-o pe tânără, la locuința sa, în urmă cu două zile, mai scrie presa rusă.</p>
      <figure>
        <img src="http://static.cdn.jurnaltv.md/superdesk/20191110111116/b0610548c95f025ca8429a360f864783daa9f0e1409e24e5e8ded90f1fcce14a.jpg"/>
        <figcaption>Sokolov</figcaption>
      </figure>
      <p>Decorat în 2003 cu Legiunea de Onoare în Franța, Oleg Sokolov a fost consilier la mai multe filme istorice și a scris mai multe cărți consacrate lui Napoleon. Este membru al consiliului științific al Institutului de științe sociale, economice și politice (Issep), școala fondată de fosta deputată franceză de extrema dreaptă Marion Maréchal Maréchal la Lyon, în Franța.</p>
    </article>
  </body>
</html>