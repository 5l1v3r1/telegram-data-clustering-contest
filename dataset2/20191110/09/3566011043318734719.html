<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546074.html/%D8%B1%D8%A6%DB%8C%D8%B3-%DA%A9%D9%85%DB%8C%D8%AA%D9%87-%D8%A7%D8%AE%D9%84%D8%A7%D9%82-%DA%86%D8%B1%D8%A7-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T09:47:00+00:00"/>
    <meta property="og:title" content="رئیس کمیته اخلاق چرا استعفا داد؟"/>
    <meta property="og:description" content="رئیس کمیته اخلاق فدراسیون فوتبال گفت: من در قوه قضاییه دغدغه‌ها و مشغله‌های کاری زیادی داشتم و لازم دیدم استعفا دهم و در قوه قضاییه فعالیت داشته باشم و دیگر با کمیته اخلاق همکاری نکنم."/>
  </head>
  <body>
    <article>
      <h1>رئیس کمیته اخلاق چرا استعفا داد؟</h1>
      <address>
        <time datetime="2019-11-10T09:47:00+00:00">10 Nov 2019, 09:47</time>
      </address>
      <p>رئیس کمیته اخلاق فدراسیون فوتبال گفت: من در قوه قضاییه دغدغه‌ها و مشغله‌های کاری زیادی داشتم و لازم دیدم استعفا دهم و در قوه قضاییه فعالیت داشته باشم و دیگر با کمیته اخلاق همکاری نکنم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پس از موافقت مهدی تاج، رئیس فدراسیون فوتبال با استعفای اسماعیل حسن‌زاده، رئیس کمیته انضباطی خبر رسید مرتضی تورک رئیس کمیته اخلاق هم از سمت خود استعفا کرده است. به همین بهانه با تورک هم‌صحبت شدیم و دلایل استعفایش را پرسیدیم؛ این گفتگو را بخوانید.</p>
      <p>آیا خبر استعفای شما صحت دارد؟ بله، من یک ماه و نیم پیش استعفایم را نوشتم و منتظر بودم آقای تاج با آن موافقت کند و این خبر مربوط به امروز یا دیروز نیست. همزمانی استعفای حسن‌زاده، رئیس کمیته انضباطی و شما به عنوان رئیس کمیته اخلاق شائبه‌هایی را ایجاد نمی‌کند که مسئله‌ای وجود دارد؟ نه، من یک ماه و نیم قبل استعفا دادم و با استعفای آقای حسن‌زاده همزمان نبوده است و مسئله خاصی هم وجود ندارد. دلیل استعفای شما چه بود؟ خب من در قوه قضاییه دغدغه‌ها و مشغله‌های کاری زیادی داشتم و لازم دیدم استعفا دهم و در قوه قضاییه فعالیت داشته باشم و دیگر با کمیته اخلاق همکاری نکنم. فکر می‌کنید تاج با استعفای شما موافقت کند؟ فعلاً منتظرم رئیس فدراسیون فوتبال تصمیم نهایی خودش را بگیرد، چون سرم در قوه قضاییه خیلی شلوغ است و ترجیح می‌دهم از فدراسیون بروم. منبع: روزنامه خبر ورزشی</p>
    </article>
  </body>
</html>