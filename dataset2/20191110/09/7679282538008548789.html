<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-david-warner-shared-a-video-of-her-daughter-who-wants-to-be-virat-kohli-caption-will-win-your-heart-watche-video-here-2841586.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T09:52:07+00:00"/>
    <meta property="og:title" content="डेविड वॉर्नर की बेटी बनना चाहती है विराट कोहली- video जीत लेगा आपका दिल"/>
    <meta property="og:description" content="ऑस्ट्रेलियाई क्रिकेट टीम के विस्फोटक बल्लेबाज डेविड वॉर्नर ने सोशल मीडिया पर एक वीडियो शेयर किया है, जो काफी वायरल हो रहा है। वॉर्नर की बेटी इंडी क्रिकेट खेलती नजर आ रही है और वो कह रही है कि मैं..."/>
  </head>
  <body>
    <article>
      <h1>डेविड वॉर्नर की बेटी बनना चाहती है विराट कोहली- video जीत लेगा आपका दिल</h1>
      <address><time datetime="2019-11-10T09:52:07+00:00">10 Nov 2019, 09:52</time> by <a rel="author">लाइव हिन्दुस्तान टीम,नई दिल्ली</a></address>
      <p>ऑस्ट्रेलियाई क्रिकेट टीम के विस्फोटक बल्लेबाज डेविड वॉर्नर ने सोशल मीडिया पर एक वीडियो शेयर किया है, जो काफी वायरल हो रहा है। वॉर्नर की बेटी इंडी क्रिकेट खेलती नजर आ रही है और वो कह रही है कि मैं विराट कोहली हूं। वॉर्नर इस वीडियो को बहुत की क्यूट कैप्शन के साथ शेयर किया है। वॉर्नर इन दिनों शानदार फॉर्म में हैं और उन्होंने हाल में श्रीलंका और पाकिस्तान के खिलाफ टी20 इंटरनेशनल में कुछ शानदार पारियां खेली हैं।</p>
      <p>वॉर्नर ने अपनी बेटी का वीडियो शेयर करते हुए लिखा, 'मैं इसके बारे में ज्यादा sure नहीं हूं, इंडी विराट कोहली बनना चाहती है। इसका कैप्शन बताइए।' वॉर्नर भारत में भी काफी लोकप्रिय हैं। इंडियन प्रीमियर लीग (आईपीएल) में वॉर्नर सनराइजर्स हैदराबाद के लिए खेलते हैं। आईपीएल के दौरान वॉर्नर की फैमिली भी भारत में ही रहती है और इस दौरान उनकी बेटियां लगभग हर मैच देखने के लिए स्टेडियम पहुंचती हैं।</p>
      <figure>
        <embed-post data-src="https://www.instagram.com/p/B4rXRlhJu1q" data-service="Instagram"/>
      </figure>
      <h3>
        <a href="https://www.livehindustan.com/cricket/story-england-beat-new-zealand-in-super-over-to-win-t20-series-like-world-cup-2019-final-super-over-thriller-2841481.html">INDvsNZ: एक बार फिर दोहराया गया इतिहास, इंग्लैंड ने सुपर ओवर में कब्जाई सीरीज</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-at-nagpur-statistical-preview-know-about-all-stats-and-records-2841456.html">INDvsBAN: नागपुर में आज तीसरा टी-20, इतने रिकॉर्ड होंगे निशाने पर</a>
      </h3>
      <p>हाल में इंग्लैंड में खेली गई एशेज सीरीज के दौरान वॉर्नर की फॉर्म चिंता का सबब बनी हुई थी, लेकिन उन्होंने श्रीलंका और पाकिस्तान के खिलाफ टी20 इंटरनेशनल में जिस तरह का प्रदर्शन किया, उससे टीम मैनेजमेंट ने भी राहत की सांस जरूर ली होगी। श्रीलंका के खिलाफ उन्होंने नॉटआउट 100, नॉटआउट 60 और नॉटआउट 57 रनों की पारी खेली। जबकि पाकिस्तान के खिलाफ नॉटआउट 2, 20 और नॉटआउट 48 रनों की पारी खेली। पिछले छह टी20 इंटरनेशनल मैचों में वॉर्नर महज एक बार आउट हुए।</p>
    </article>
  </body>
</html>