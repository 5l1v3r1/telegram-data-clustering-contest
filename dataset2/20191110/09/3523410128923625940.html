<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639151/%D8%A7%D8%B9%D9%84%D8%A7%D9%85-%D9%85%D9%88%D8%AC%D9%88%D8%AF%DB%8C%D8%AA-%D8%AA%D8%B4%DA%A9%D9%84-%D8%A7%D8%A6%D8%AA%D9%84%D8%A7%D9%81-%D9%88%D8%AD%D8%AF%D8%AA-%D8%A8%D8%A7-%D9%85%D8%AD%D9%88%D8%B1%DB%8C%D8%AA-%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T09:54:00+00:00"/>
    <meta property="og:title" content="اعلام موجودیت تشکل ائتلاف وحدت با محوریت تفکر بسیجی"/>
    <meta property="og:description" content="در آستانه آغاز رقابت‌ها برای ورود به مجلس، تشکل ائتلاف وحدت با محوریت تفکر بسیجی اعلام موجودیت کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639151/%D8%A7%D8%B9%D9%84%D8%A7%D9%85-%D9%85%D9%88%D8%AC%D9%88%D8%AF%DB%8C%D8%AA-%D8%AA%D8%B4%DA%A9%D9%84-%D8%A7%D8%A6%D8%AA%D9%84%D8%A7%D9%81-%D9%88%D8%AD%D8%AF%D8%AA-%D8%A8%D8%A7-%D9%85%D8%AD%D9%88%D8%B1%DB%8C%D8%AA-%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C">اعلام موجودیت تشکل ائتلاف وحدت با محوریت تفکر بسیجی</a>
      </h1>
      <h2>در آستانه آغاز رقابت‌ها برای ورود به مجلس، تشکل ائتلاف وحدت با محوریت تفکر بسیجی اعلام موجودیت کرد.</h2>
      <address><time datetime="2019-11-10T09:54:00+00:00">10 Nov 2019, 09:54</time> by <a rel="author">بولتن نیوز | bultannews.com</a></address>
      <p><b>گروه سیاسی</b>: در آستانه نخستين گام دهه چهارم انقلاب اسلامی و آغاز رقابت‌ها برای ورود به مجلس، جمعی از مدیران و كارشناسان متعهد و جوانان متخصص با محوريت تفكربسيجی و باورمند به <b>مديريت جهادی</b>، تشکل ائتلاف وحدت اعلام موجودیت کرد.</p>
      <p>به گزارش بولتن نیوز، بیانیه موجودیت تشکل ائتلاف وحدت به شرح زیر است:</p>
      <p>با استعانت و اتکال به پروردگار لایزال، توسل به ائمه اطهار(عليهم السلام) و پيروی از فرمايشات داهيانه مقام معظم رهبری حضرت <b>آيه الله العظمی امام خامنه‌ای</b> (مدظله العالی) و در آستانه نخستين گام دهه چهارم انقلاب اسلامی جمعی از مدیران و كارشناسان متعهد و جوانان متخصص با محوريت تفكربسيجی و باورمند به مديريت جهادی، همدل وهمنظر شدند تا با هم‌افزايی وهم‌انديشی به منظورکمک به افزایش سطح مشارکت سیاسی- اجتماعی مردم و انتخاباتی کارآمد و برنامه محور و به دور از مجادلات بیهوده سیاسی گرد هم آیند تا بر اساس تجربيات حاصل از چندين دوره انتخابات مجلس شورای اسلامی پيرامون خواسته‌ها و مطالبات بر حق مردم و نخبگان، براي تشكيل مجلسی در تراز واقعی آرمان‌ها و اهداف انقلاب اسلامی و انتخاب خدمتگزارانی راستین وصديق برای مردم به برکت آغازهفته وحدت تحت عنوان "ائتلاف وحدت" اعلام موجودیت مي نمایند.</p>
      <p>امید است مردم فهیم و شريف ايران زمين در راستای تحکیم اهداف گام دوم، فرزندان انقلابی و کارآمد خويش را که تفکربسیجی در سرلوحه کارخود قرارداده اند را در راستاي ايجاد تحولی بنيادين و جهادی در نهاد قانونگذاری و نظارت ، همراهی و در اين مسير افراد خدوم، لايق، شجاع وشايسته را برای نامزدی نمايندگی مردم درمجلس شورای اسلامی مورد حمايت قراردهند.ان شاالله</p>
    </article>
  </body>
</html>