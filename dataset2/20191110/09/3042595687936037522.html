<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/reddet-seieren-for-zuccarellos-wild/71802367"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T09:13:19+00:00"/>
    <meta property="og:title" content="Reddet seieren for Zuccarellos Wild"/>
    <meta property="og:description" content="Tross et voldsomt press fra Arizona Coyotes i tredje periode greide Wild-keeper Devon Dubnyk å stenge igjen buret. Wild tok en råsterk borteseier og vant 4-3."/>
  </head>
  <body>
    <article>
      <h1>Reddet seieren for Zuccarellos Wild</h1>
      <h2>Tross et voldsomt press fra Arizona Coyotes i tredje periode greide Wild-keeper Devon Dubnyk å stenge igjen buret. Wild tok en råsterk borteseier og vant 4-3.</h2>
      <address><time datetime="2019-11-10T09:13:19+00:00">10 Nov 2019, 09:13</time> by <a rel="author">NTB I</a></address>
      <p>Begge lagene trengte sårt en seier før kampen i Gila River Arena i Glendale i Arizona. Minnesota lå nederst på tabellen etter sin dårligste serieåpning noensinne. Mats Zuccarello var dessuten ute med skade da Wild spilte tre kamper i Canada, men har vært godt med i de siste rundene og hadde før lørdagens kamp notert seg for målpoeng i fem kamper på rad.</p>
      <h3>Åpnet tungt</h3>
      <p>Bortekampen mot Coyotes startet på verst tenkelig måte for Wild da Michael Grabner styrte pucken i mål med høyre skøyte etter snaut ni minutter.</p>
      <p>
        <b>Fire minutter senere økte Jakob Chychrun til 2-0. Han fikk pucken av Nick Schmaltz og smalt selv pucken i mål fra blålinjen.</b>
      </p>
      <p>I den andre perioden våknet Wild. Først reduserte Mikki Koivu til 1-2, før Vinnie Hinostroza fem minutter senere satte inn 3-1.To kjappe mål av Wild fra Kevin Fiala og Matt Dumba før starten av det tredje perioden sørget for at det sto 3-3 med 20 minutter igjen.</p>
      <h3>Zuccarello spilte mye</h3>
      <p>Siste periode ble preget av et stort trykk fra Coyotes, etter at Wild hadde snudd kampen og tatt ledelsen 4-3 fem minutter ut i den tredje perioden.</p>
      <p>Zuccarello var på isen i 18 minutter og 34 sekunder. Han hadde ett skudd på mål og en blokkering, men fikk ikke pucken bak Coyotes keeper.</p>
      <h3>Klatrer på tabellen</h3>
      <p>Arizona Coyotes hadde absolutt flest skudd mål av de to lagene, men Wilds keeper Devon Dubnyk greide å holde pucken utenfor nettet. Mens Wild hadde totalt 24 skudd på mål ble Coyotes notert med hele 35, og Dubnyk greide å stanse 32 av dem.</p>
      <p>Wild hoppet fire plasser opp fra bunnen på tabellen etter seieren lørdag. Med seks seiere på 17 kamper ligger laget som 27 av 31 lag i NHL denne sesongen.</p>
    </article>
  </body>
</html>