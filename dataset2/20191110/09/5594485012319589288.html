<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ogromna-promyana-chaka-shoforite-novite-koli-veche-shche-sa_news708424.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T09:15:00+00:00"/>
    <meta property="og:title" content="Огромна промяна чака шофьорите, новите коли вече ще са..."/>
    <meta property="og:description" content="Това е предвидено в регламент, който беше приет от Съвета на Европейския съюз преди ден"/>
  </head>
  <body>
    <article>
      <h1>Огромна промяна чака шофьорите, новите коли вече ще са...</h1>
      <h2>Това е предвидено в регламент, който беше приет от Съвета на Европейския съюз преди ден</h2>
      <address>
        <time datetime="2019-11-10T09:15:00+00:00">10 Nov 2019, 09:15</time>
      </address>
      <p>https://blitz.bg/svyat/ogromna-promyana-chaka-shoforite-novite-koli-veche-shche-sa_news708424.html Blitz.bg</p>
      <figure>
        <img src="https://static.blitz.bg/documents/thumbnails/730/201906/1561901039-payaaimage2.jpg"/>
        <figcaption>Снимка: Булфото</figcaption>
      </figure>
      <p>
        <b>Всички нови коли, които се пускат на пазара в Европейския съюз от средата на 2022, трябва да разполагат с оборудване за блокиране на движението преди наличие на употреба на алкохол, пише „Телеграф“.</b>
      </p>
      <p>Това е предвидено в регламент, който беше приет от Съвета на Европейския съюз преди ден. Така автомобилът ще може да се използва само ако шофьорът е направил тест за употреба на алкохол чрез дрегер и той е отрицателен.</p>
      <p>Новите изисквания са с цел намаляване на катастрофите и броя на жертвите по пътищата.</p>
      <p>Съгласно правилата всички моторни превозни средства, в това число и камиони, автобуси, микробуси и високо проходими превозни средства ще трябва да бъдат оборудвани с устройство за интелигентно регулиране на скоростта и предупредителни системи за сънливостта и вниманието на водача.</p>
      <p>Ограничителите на скоростта ще използват данни от GPS системата и тази за разпознаване на пътните знаци. Определяйки скоростта на автомобила, новата система автоматично ще намалява мощността за двигателя, за да се спазва ограничението на скоростта.</p>
      <p>Също така ще трябва да са с детектор при заден ход, тоест партроник, особено за камиони, тъй като заради размерите им често стават злополуки и инциденти при движение на заден ход.</p>
      <p>Освен това в колите трябва да има записващи устройства за инциденти, които в момента се монтират допълнително от много шофьори. Новите коли ще имат и прецизна система за следене на налягането в гумите, тъй като при спадането им често се случва водачът да загуби контрол.</p>
      <p>Освен съществуващите системи, например системата за предупреждение при напускане на лентата за движение и такава за аварийното спиране, камионите и автобусите ще трябва да бъдат проектирани така, че значително да намалеят зоните без видимост около превозното средство. Те ще трябва да бъдат оборудвани и с модерни системи за засичане на пешеходци и велосипедисти в непосредствена близост до превозното средство.</p>
      <p>За леките автомобили и микробусите се въвеждат също по-добри системи за аварийно спиране, системи за аваеийно поддържане на движението в пътната лента, допълнителна защита срещу увреждания при удар на пешеходци или колоездачи.</p>
      <p>Регламентът ще започне да се прилага 30 месеца след влизането му в сила, За ограничен брой елементи е предвидена по-късна дата на прилагане, за да могат автомобилиситте да адаптират производството си към новите изисквания.</p>
    </article>
  </body>
</html>