<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546030.html/%D9%85%D8%B4%DA%A9%D9%84%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C----%D8%AF%D8%B1%D8%B5%D8%AF-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D9%BE%D8%A7%DB%8C%D8%AA%D8%AE%D8%AA-%D8%A7%D9%86%D8%B1%DA%98%DB%8C-%D8%A7%DB%8C%D8%B1%D8%A7%D9%86-%D8%B1%D8%A7-%D8%AA%D8%B9%D8%B7%DB%8C%D9%84-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T09:41:00+00:00"/>
    <meta property="og:title" content="مشکلات اقتصادی ۲۰ درصد واحدهای صنعتی پایتخت انرژی ایران را تعطیل کرد"/>
    <meta property="og:description" content="مدیر عامل شرکت شهرک‌های صنعتی استان بوشهر عنوان کرد: با توجه به برنامه ریزی هایی که انجام شده است در حال حاضر 80 درصد واحدهای صنعتی در شهرک ها فعال و حدود 20 درصد از واحدها تعطیل هستند."/>
  </head>
  <body>
    <article>
      <h1>مشکلات اقتصادی ۲۰ درصد واحدهای صنعتی پایتخت انرژی ایران را تعطیل کرد</h1>
      <address>
        <time datetime="2019-11-10T09:41:00+00:00">10 Nov 2019, 09:41</time>
      </address>
      <p>مدیر عامل شرکت شهرک‌های صنعتی استان بوشهر عنوان کرد: با توجه به برنامه ریزی هایی که انجام شده است در حال حاضر 80 درصد واحدهای صنعتی در شهرک ها فعال و حدود 20 درصد از واحدها تعطیل هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="https://sepas.ir/1398/08/19/%d8%a8%d8%ad%d8%b1%d8%a7%d9%86-%d8%a7%d9%82%d8%aa%d8%b5%d8%a7%d8%af%db%8c-%db%b2%db%b0-%d8%af%d8%b1%d8%b5%d8%af-%d9%88%d8%a7%d8%ad%d8%af%d9%87%d8%a7%db%8c-%d8%b5%d9%86%d8%b9%d8%aa%db%8c-%d9%be%d8%a7/">سپاس</a>؛ مدتی است بحران اقتصادی به جان واحدهای تولیدی و صنعتی افتاده است و در سایه کم توجهی مسئولین شاهد افزایش بحران در سراسر کشور هستیم.</p>
      <p>این بحران اقتصادی به گونه ای عمل کرده است که توانسته با نفوذ افراد بسیاری از واحدهای بزرگ تولیدی را کاملا فلج و مهر پلمب بر سردر کارخانه های چند هزار نفری بزند.</p>
      <figure>
        <img src="http://newsroom.dana.ir/content/upload/b5f1d8fb-d864-4adf-ba66-d1dff797063a.jpg"/>
      </figure>
      <p>استان بوشهر که به عنوان قطب اقتصادی و انرژی کشور مشخص شده است نیز در این بحران همگام با سایر نقاط کشور عمل کرده و امروز درصد بسیار بالایی از کارخانه ها و واحد های تولیدی کاملا تعطیل و برخی دیگر نیز در حالت نیمه فعال هستند.</p>
      <p>مجموعه دولت تدبیر و امید وعده دادند اقداماتی برای جلوگیری از تعطیلی واحدهای تولیدی انجام شده است و هر واحدی که در بحران تعطیلی قرار بگیر قطعا کمک خواهند کرد، اما این موضوع همچنان دردی از استان بوشهر را رفع نکرده است.</p>
      <h3>بحران های اقتصادی ۲۰درصد از واحدهای صنعتی تعطیل کرد</h3>
      <p>مهدی صفوی مدیر عامل شرکت شهرک‌های صنعتی استان بوشهر در جمع رسانه های استان بوشهر عنوان کرد: با توجه به برنامه ریزی هایی که انجام شده است در حال حاضر ۸۰ درصد واحدهای صنعتی در شهرک ها فعال و حدود ۲۰ درصد از واحدها تعطیل هستند.</p>
      <figure>
        <img src="http://newsroom.dana.ir/content/upload/c80830e2-5401-4fe3-a8ea-1b115aff7bb0.jpg"/>
      </figure>
      <p>مدیر عامل شرکت شهرک های صنعتی استان بوشهر اظهار کرد: در شهرک های صنعتی استان بوشهر بیش از شش هزار نفر در حوزه های مختلف مشغول به کار هستند که آمار به دلیل فصلی بودن برخی مشاغل در طول سال کم یا زیاد می شود.</p>
      <p>وی با اشاره به زیرساخت های واحدهای صنعتی، بیان کرد: واحدهایی که در شهرک های صنعتی تعطیل شده اند به دلیل زیرساخت نبوده و همه واحدها امکانات را دریافت کرده اند.</p>
      <p>مدیر عامل شرکت شهرک‌های صنعتی استان بوشهر گفت: در برخی از شهرستان های جنوبی استان مانند عسلویه و جم شهرک صنعتی وجود ندارد، البته در جم یک لایحه صنعتی اقدامات مطالعاتی صنعتی در مساحت ۳ هکتاری انجام شده است.</p>
      <figure>
        <img src="http://newsroom.dana.ir/content/upload/08cf4cf5-4570-4aab-a6bf-f2696a5fb96c.jpg"/>
      </figure>
      <p>صفوی عنوان کرد: در شهر عسلویه یک واحد صنعتی پیشنهاد شده است اما منطقه ویژه پارس مطرح کرده است به دلیل اینکه منطقه انرژی پارس در محدوده است و معافیت هایی دارد نیازی به ایجاد شهرک صنعتی نیست.</p>
      <p> </p>
      <p>انتهای پیام/</p>
      <p> </p>
    </article>
  </body>
</html>