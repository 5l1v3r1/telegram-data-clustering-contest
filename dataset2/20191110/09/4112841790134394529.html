<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76420-Gabor-Boraros-zverejnil-fotografiu-roztateho-obocia-Krvava-rana-je-velka-ako-jeho-oko"/>
    <meta property="og:site_name" content="REFRESHER"/>
    <meta property="article:published_time" content="2019-11-10T09:50:00+00:00"/>
    <meta property="og:title" content="Gábor Boráros zverejnil fotografiu rozťatého obočia. Krvavá rana je veľká ako jeho oko"/>
    <meta property="og:description" content="Rozhodca musel po zásahu kolenom do hlavy Gábora Borárosa okamžite ukončiť zápas."/>
  </head>
  <body>
    <article>
      <h1>Gábor Boráros zverejnil fotografiu rozťatého obočia. Krvavá rana je veľká ako jeho oko</h1>
      <address><time datetime="2019-11-10T09:50:00+00:00">10 Nov 2019, 09:50</time> by <a rel="author">Viktor Kniš</a></address>
      <p>
        <b>Rozhodca musel po zásahu kolenom do hlavy Gábora Borárosa okamžite ukončiť zápas.</b>
      </p>
      <p>Včerajší zápas <b>Gábora Borárosa</b> v rámci udalosti<b> Oktagon 15</b> nepatril medzi tie vydarené a spomínať naň určite nebude v dobrom. Prehral totiž len za niečo menej ako minútu v prvom kole po tom, čo nešťastne spadol na koleno súpera Britoa Kaikoa. Tvrdý úder mu Kaiko adresoval tesne nad oko, čo spôsobilo niekoľko centimetrovú tržnú ranu, ktorá intenzívne krvácala. </p>
      <p>Rozhodca pár sekúnd po tvrdom údere kolenom do hlavy rozhodol, že zápas ďalej pokračovať nebude a Gábor Boráros si tak pripísal ďalšiu prehru. Dôležitejšie v tomto momente je, že je zdravotne v poriadku a zranenie si vyžadovalo len niekoľko stehov. </p>
      <related>
        <a href="https://refresher.sk/76407-Gabor-Boraros-prehral-za-necelu-minutu-Nabehol-si-na-koleno-supera-a-vazne-sa-zranil"/>
      </related>
      <p>Gábor zobral prehru športovo, na svoj Instagram po pár hodinách pridal komentár k videu počas lekárskeho ošetrenia:<i> „No problem, idem ďalej, to je nič.“</i> Zverejnil aj detail tržnej rany, ešte pred tým však svojich sledovateľov upozornil, že zábery nie sú vhodné pre maloletých divákov. A, samozrejme, aj tých so slabším žalúdkom. </p>
      <figure>
        <img src="https://i.refresher.sk/public/vik/nov_2019/Collage_Fotoreee.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65131-Rozhodca-si-brutalne-zlomil-nohu-vo-WWE-zapase-ale-aj-tak-dokazal-ukoncit-zapas"/>
        <a href="https://refresher.sk/35621-Hadzanie-predmetov-pocas-tlacovky-prostredniky-ci-koniec-kariery-McGregor-vs-Diaz-2-slubuje-pekelne-ostru-sou"/>
        <a href="https://refresher.sk/69071-MMA-bojovnik-si-v-zapase-jednym-kopom-zlomil-holennu-aj-lytkovu-kost"/>
        <a href="https://refresher.sk/69310-Ludovit-Klein-by-mal-byt-prvym-slovenskym-zapasnikom-v-prestiznej-organizacii-UFC-Uz-dvakrat-dostal-pozvanku"/>
        <a href="https://refresher.sk/27318-V-napinavem-zapase-nakonec-McGregor-potvrdil-svou-predpoved-a-soupere-poslal-k-zemi-ve-druhem-kole"/>
        <a href="https://refresher.sk/35703-Kral-je-spat-Conor-McGregor-sa-po-heroickom-vykone-raduje-z-vitazstva-nad-Diazom-a-ziada-treti-zapas"/>
        <a href="https://refresher.sk/42759-Gabor-Boraros-Bojovnik-ktory-rozdava-tvrde-udery-ako-na-beziacom-pase-a-jedneho-dna-by-chcel-prerazit-v-USA-Rozhovor"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>