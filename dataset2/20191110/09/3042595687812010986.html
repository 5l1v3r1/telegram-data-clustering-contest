<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/vi-er-ikke-underdogs/71802337"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T09:10:28+00:00"/>
    <meta property="og:title" content="- Vi er ikke underdogs"/>
    <meta property="og:description" content="Manchester City har ikke slått Liverpool på Anfield siden 2003. Likevel insisterer Pep Guardiola på at City ikke er underdogs i oppgjøret."/>
  </head>
  <body>
    <article>
      <h1>- Vi er ikke underdogs</h1>
      <h2>Manchester City har ikke slått Liverpool på Anfield siden 2003. Likevel insisterer Pep Guardiola på at City ikke er underdogs i oppgjøret.</h2>
      <address><time datetime="2019-11-10T09:10:28+00:00">10 Nov 2019, 09:10</time> by <a rel="author">NTB I</a></address>
      <p>– Folk utenfor klubben og pressen prøver å si at vi er underdogs før kampen. Jeg har aldri tenkt at jeg har vært en underdog i hele min karriere. Jeg setter meg ikke på bussen til Anfield og tenker at jeg kommer til å tape.</p>
      <p>
        <b>Det sier City-trener Pep Guardiola før storkampen mot Liverpool søndag ettermiddag.</b>
      </p>
      <p>Liverpool har hatt et meget godt grep på City på Anfield de siste 38 årene, og kun én gang – i 2003 – har det blitt seier til de lyseblå.</p>
      <p>– Jeg tror ikke mye på sånn statistikk. Men det viser bare hvor vanskelig det er å komme til Anfield.</p>
      <p>2003 spilte blant annet Jerzy Dudek, Jamie Carragher, John Arne Riise, Steven Gerrard og Michael Owen fra start for Liverpool. Shaun Wright-Phillips, Robbie Fowler, Nicolas Anelka og Peter Schmeichel startet for City, og to mål av Anelka sørget for at City vant 2-1.</p>
      <p>Med Liverpool-seier søndag er de rødkledde hele ni poeng foran City etter bare 12 spilte kamper.</p>
      <p>– De er seks poeng foran oss og har spilt fantastisk hele sesongen. Vi vet at for å vinne denne kampen må vi være på vårt toppnivå, sier Guardiola.</p>
    </article>
  </body>
</html>