<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/mariborcani-so-bili-premocni"/>
    <meta property="og:site_name" content="Primorske novice"/>
    <meta property="article:published_time" content="2019-11-10T09:18:22+00:00"/>
    <meta property="og:title" content="Mariborčani so bili premočni"/>
    <meta property="og:description" content="Rokometaši Maribor Branika so v tekmi 9. kroga lige NLB premagali Butan plin Izolo z 31:28 (18:16)."/>
  </head>
  <body>
    <article>
      <h1>Mariborčani so bili premočni</h1>
      <address><time datetime="2019-11-10T09:18:22+00:00">10 Nov 2019, 09:18</time> by <a rel="author">STA</a></address>
      <p>
        <b>Rokometaši Maribor Branika so v tekmi 9. kroga lige NLB premagali Butan plin Izolo z 31:28 (18:16).</b>
      </p>
      <figure>
        <img src="https://static.primorske.si/foto/highres/sport/719060_f207roko_izola_celje06z.jpg"/>
        <figcaption>RD Butan plin Izola Foto: Zdravko Primožič/FPA</figcaption>
      </figure>
      <p><b>MARIBOR</b> &gt; Trener Maribora <b>Davor Rokavec</b> se je prvič, odkar je prevzel delo ekipo, vodil pred domačimi gledalci. Po porazu v Trebnjem so Štajerci tokrat slavili z 31:28, pa čeprav so v dvorani Tabor igrali oslabljeni zaradi poškodb in bolezni. Izola je v tej sezoni zmagala le enkrat in ostaja na dnu prvenstvene lestvice.</p>
      <p>Izolani so se pogumno lotili tekme in v 10. minuti povedli z 9:6. Mariborčani so po tem kmalu vzpostavili ravnotežje in v 21. minuti povedli z dvema goloma prednosti, kolikor je ekipi ločilo po prvih 30 minutah tekme. Štajerci so prednost na začetku drugega polčasa še povišali, a se je Izola vrnila v igro in se približala na gol zaostanka.</p>
      <p>Vijoličasti so tekmece dokončno strli v zadnjih 15 minutah. V 45. minuti so vodili s 26:23, v 48. 28:23, tolikšnega zaostanka pa Primorci niso več mogli nadoknaditi.</p>
      <p>Prvi strelec tekme je bil z desetimi goli <b>Spasoje Gačević</b>.</p>
      <p>Maribor bo prihodnjo nedeljo igral Dobovi, Izolo pa tekma 10. kroga čaka že v sredo, tekmec bo Gorenje Velenje.</p>
      <p>* Dvorana Tabor, gledalcev 250, sodnika: Leskovec in Vidic.</p>
      <p>* Maribor Branik: Kljun, Puc, Planinšek 6, Špelić 2, Zugan, Kocjančič, Sok, Hočevar 3, Jerenec 5, Miličević, Velkavrh 6 (3), Ranevski 7 (3), Budja, Jerebie 2, Ferjan, Sivka.</p>
      <p>* Butan plin Izola: Alessio, Jurič 1, Božič 4 (1), Brumen 2, Zorič Stepančič 1, Gačević 10, Gašperšič 1, Poberaj, Petrović 3, Miklavec 1, Nikolić, Čolić 5, Beganović, Logar, Hušić, Novak.</p>
      <p>* Sedemmetrovke: Maribor Branik 8 (6), Butan plini Izola 3 (1).</p>
      <p>* Izključitve: Maribor Branik 8, Butan plini Izola 8 minut.</p>
      <p>* Rdeč karton: /.</p>
    </article>
  </body>
</html>