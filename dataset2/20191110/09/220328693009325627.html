<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/zhenite-miliarderki-narastvat-po-brzo-ot-mzhete-406333.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T09:26:00+00:00"/>
    <meta property="og:title" content="Жените трупат богатство по-бързо от мъжете"/>
    <meta property="og:description" content="233 са те в Клуба на дамите с 10-цифрено състояние праз 2018 година"/>
  </head>
  <body>
    <article>
      <h1>Жените трупат богатство по-бързо от мъжете</h1>
      <address><time datetime="2019-11-10T09:26:00+00:00">10 Nov 2019, 09:26</time> by <a rel="author">Стандарт, снимка Петел</a></address>
      <p>За последните пет години броят на жените милиардери в световен мащаб се увеличава с близо 50%. Темповете на растеж са доста по-високи от тези при мъжете, показва анализ на UBS и PwC, цитирани от електронното издание Financial News, пише <a href="http://www.profit.bg/">Profit.bg</a>.</p>
      <p>Клубът на дамите с 10-цифрено нетно състояние (измерено в долари) се е повишил от 160 на 233 за времето от 2013 и 2018 г. Ръстът е с 46%, докато при милиардерите от силния пол е с 39% за същия период.</p>
      <p>Общото богатство на жените милиардери достига 871.2 млрд. долара, нараствайки с 26% от 2013 г. насам. Растежът идва най-вече от азиатския регион, където дамите със състояние от над 1 милиард долара днес са над два пъти пъвече, отколкото преди пет години.</p>
      <p>Сред тези, които сами са генерирали своето богатство, попадат собственичките на веригата ресторанти Haidilao Ли Хаян и Шу Пинг, създателката на козметичната компания Anastasia Beverly Hills Анастасия Соаре и собственичката на най-големия руски онлайн магазин Wildberries Татяна Бакалчук.</p>
      <p>Проучването на UBS и PwC показва още, че 4 от всеки 10 дами в света на милиардерите развиват своя бизнес в сектора на търговията на дребно и потребителските стоки.</p>
      <p>Общият брой на милиардерите през 2018 г. се е понижил с 2.6% миналата година, до общо 2101, а съвкупното ми богатство е намаляло с 4.3%, до 8.5 трилиона долара. Според авторите на анализа това се дължи най-вече на поскъпването на щатския долар, пише Петел.</p>
      <p>Спадът е най-драматичен в Китай, където състоянието на милиардерите намалява с 12.3%.</p>
      <p>От UBS и PwC посочват, че 2018 е била "година на размисъл" и за правителството в Пекин, и за китайските компании. Държавата се опитва да намали нивата на задлъжнялост и да ограничи т. нар. "сенчесто банкиране", затягайки притока на ликвидност към определени сектори.</p>
      <p>Борсовият индикатор MSCI China Index се е понижил с близо 19% в доларово изражение за последните 12 месеца, което е най-слабото му представяне от 2011 г. насам.</p>
      <p> </p>
    </article>
  </body>
</html>