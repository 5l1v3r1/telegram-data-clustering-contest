<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/shevchenko-doviklikav-u-zbirnu-ukrayini-belgiyskogo-legionera-329121_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T09:43:00+00:00"/>
    <meta property="og:title" content="Шевченко довикликав у збірну України бельгійського легіонера"/>
    <meta property="og:description" content="Роман Безус отримав виклик в національну команду."/>
  </head>
  <body>
    <article>
      <h1>Шевченко довикликав у збірну України бельгійського легіонера</h1>
      <h2>Роман Безус отримав виклик в національну команду.</h2>
      <address>
        <time datetime="2019-11-10T09:43:00+00:00">10 Nov 2019, 09:43</time>
      </address>
      <p>Півзахисник бельгійського "Гента" <b><a href="https://dt.ua/SPORT/ukrayinec-bezus-zabiv-za-gent-u-chempionati-belgiyi-328345_.html">Роман Безус</a></b> отримав виклик в збірну України, повідомляє офіційний сайт Української асоціації футболу.</p>
      <p>Відзначимо, що в цьому році Безус регулярно викликався в національну команду, пропустивши лише збір в жовтні.</p>
      <p>Всього в складі національної збірної України півзахисник провів 20 матчів, відзначився чотирма голами. За "Гент" у нинішньому сезоні 29-річний Безус зіграв 11 матчів і забив три м'ячі.</p>
      <p>Нагадаємо, в жовтні підопічні Андрія Шевченка у відборі на Євро-2020 обіграли в Харкові Литву (2:0), а в Києві виявилися сильнішими за Португалію (2:1), гарантувавши вихід у фінальну частину чемпіонату Європи.</p>
      <p>Заключний матч кваліфікації Україна проведе 17 листопада в Белграді проти команди Сербії.</p>
      <p>За три дні до цього українці в товариському матчі в Запоріжжі зустрінуться з Естонією.</p>
      <p>Раніше повідомлялося про те, що <b><a href="https://dt.ua/SPORT/napadnik-dinamo-besyedin-doviklikaniy-u-zbirnu-ukrayini-329025_.html">нападник "Динамо" Бесєдін довикликаний у збірну України</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>