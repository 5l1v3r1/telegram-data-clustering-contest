<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/vomva-gia-to-thanato-toy-nikoy-sergianopoyloy-nees-apokalypseis-sok/"/>
    <meta property="og:site_name" content="europost.gr"/>
    <meta property="article:published_time" content="2019-11-10T09:45:35+00:00"/>
    <meta property="og:title" content="«Βόμβα» για το θάνατο του Νίκου Σεργιανόπουλου – Νέες αποκαλύψεις σοκ"/>
    <meta property="og:description" content="Συνέντευξη στον τηλεοπτικό σταθμό Alpha έδωσε η γνωστή ηθοποιός Τιτίκα Στασινοπούλου και μίλησε για όλους και για όλα. Μεταξύ αυτών η ηθοποιός που έπαιζε και στην τηλεοπτική επιτυχία «Δύο Ξένοι» αναφέρθηκε και στο θέμα του"/>
  </head>
  <body>
    <article>
      <h1>«Βόμβα» για το θάνατο του Νίκου Σεργιανόπουλου – Νέες αποκαλύψεις σοκ</h1>
      <address>
        <time datetime="2019-11-10T09:45:35+00:00">10 Nov 2019, 09:45</time>
      </address>
      <p>Συνέντευξη στον τηλεοπτικό σταθμό Alpha έδωσε η γνωστή ηθοποιός Τιτίκα Στασινοπούλου και μίλησε για όλους και για όλα. Μεταξύ αυτών η ηθοποιός που έπαιζε και στην τηλεοπτική επιτυχία «Δύο Ξένοι» αναφέρθηκε και στο θέμα του θανάτου του συναδέλφου της Νίκου Σεργιανόπουλου.</p>
      <p>Επιπλέον είπε στην εκπομπή «Καλύτερα δε γίνεται» αποκάλυψε για πρώτη φορά ότι στον τρίτο κύκλο θα έπαιζε ο Θανάσης Βέγγος, που θα έκανε τον πατέρα της Μαρίνας Κουντουράτου. «Αν με πείτε Ζωίτσα ούτε θα χαρώ ούτε θα λυπηθώ, ήταν ένας σημαντικός ρόλος στο δικό μου το χώρο. Τον ρόλο τον είχαν γράψει για τη Μίρκα Παπακωνσταντίνου, δεν μπορούσε να τον παίξει και τον έφεραν σε μένα. Το σενάριο των Δύο Ξένων τελείωσε σε στιλ αναγκαστικά να τελειώνουμε. Στη συνέχεια που ήθελε να κάνει το συγγραφικό δίδυμο, στο οποίο θα έμπαιναν μέσα και ο Θανάσης Βέγγος, αλλά και άλλοι άνθρωποι, δεν δέχτηκαν όλοι οι συμμετέχοντες. Ναι, ήταν να μπει ο Βέγγος και θα έκανε τον άντρα μου και πατέρα της Μαρίνας. Δεν ήθελε ο Ρήγας να αλλάξει πρόσωπα», τόνισε.</p>
      <p>Προχώρησε επίσης και σε μια πρωτοφανή εξομολόγηση για τον Νίκο Σεργιανόπουλο.</p>
      <p>Συγκεκριμένα είπε: «Στεναχωρήθηκα πάρα πολύ με τον Νίκο Σεργιανόπουλο, αλλά έχω την εντύπωση ότι πήγαινε γυρεύοντας. Είχα την αίσθηση και από αυτό που είπε στους ανθρώπους που τον έπιασαν στην Τροχαία “ψάξτε και το αυτοκίνητο”, σαν να τους έλεγε “ψάξε, κάτι θα βρεις”. Αυτό τι σου λέει; Πιάσε με! Έχω πράγματα που δεν πρέπει να έχω. Αυτό τι σου λέει; Ότι είμαι σε έναν φαύλο κύκλο από τον οποίο θέλω να βγω και δεν έχω βρει άλλον τρόπο εκτός από αυτόν.<br/>Εγώ δεν θεωρώ ότι οι λόγοι του θανάτου του ήταν σεξουαλικοί. Θεωρώ ότι οι έμποροι που προωθούσαν πράγματα, προώθησαν και τον ίδιο στον θάνατό του».</p>
    </article>
  </body>
</html>