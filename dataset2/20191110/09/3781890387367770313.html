<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740950"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T09:12:00+00:00"/>
    <meta property="og:title" content="&quot;ผวจ.อ่างทอง&quot;สั่งผอ.โรงพยาบาลแจ้งความจับ&quot;แก๊งโจ๋&quot;"/>
    <meta property="og:description" content="นั่งไม่ติด ผวจ.อ่างทองสั่งผอ.โรงพยาบาลแจ้งความจับแก๊งโจ๋ยกพวกตีกันในรพ. ให้ดำเนินคดีเด็ดขาด จี้ปลัดกวดขนร้านเหล้า"/>
  </head>
  <body>
    <article>
      <h1>"ผวจ.อ่างทอง"สั่งผอ.โรงพยาบาลแจ้งความจับ"แก๊งโจ๋"</h1>
      <address>
        <time datetime="2019-11-10T09:12:00+00:00">10 Nov 2019, 09:12</time>
      </address>
      <p>
        <b>นั่งไม่ติด ผวจ.อ่างทองสั่งผอ.โรงพยาบาลแจ้งความจับแก๊งโจ๋ยกพวกตีกันในรพ. ให้ดำเนินคดีเด็ดขาด จี้ปลัดกวดขนร้านเหล้า</b>
      </p>
      <p>จากกรณี ตำรวจสภ.เมืองอ่างทอง เข้าระงับเหตุกลุ่มวัยรุ่นกว่า 20 คนยกพวกตีกันในห้องฉุกเฉิน รพ.อ่างทอง หลังคู่กรณีทั้ง 2 ฝ่าย ก่อเหตุชกต่อยทะเลาะวิวาทกันมาก่อน บริเวณหน้าสถานบันเทิงแห่งหนึ่ง  จนมีผู้บาดเจ็บจึงถูกส่งตัวมารักษาต่อ แต่เพื่อนไม่ยอมตามมาด่าทอซ้ำ แล้วเปิดศึกรอบสองเข้าทำร้ายกันในห้องฉุกเฉิน ตามที่เสนอข่าวไปแล้วนั้น<br/> <br/>ความคืบหน้าเมื่อวันที่ 10 พ.ย. นายเรวัตประสงค์ ผวจ.อ่างทอง ได้ออกชี้แจงกรณีที่มีการตีกันในโรงพยาบาลอ่างทองเบื้องต้นได้มีคำสั่งให้ผู้อำนวยการโรงพยาบาลอ่างทองได้เข้าแจ้งความเอาผิดกับกลุ่มวัยรุ่นแล้วและเร่งให้เจ้าหน้าที่ตำรวจได้ตรวจสอบกล้องวงจรปิดให้เอาตัวมาลงโทษให้ได้ ซึ่งเรื่องที่เกิดขึ้นเป็นเรื่องที่อุกอาจก่อเหตุวิวาทในโรงพยาบาลซึ่งเป็นสถานที่รักษาผู้ป่วย จึงต้องดำเนินการอย่างเด็ดขาดและส่วนเรื่องร้านเหล้า ได้มีคำสั่งให้ปลัดจังหวัดอ่างทองลงพื้นที่ตรวจสอบ และกำชับและส่วนทางด้านกฎหมายจะเข้าปรึกษาอัยการเกี่ยวกับข้อกฎหมายและจะดำเนินคดีอย่างเข้มงวด<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/740877">โจ๋ห้าวเป้งไม่สนกฎหมาย ตะลุมบอลคาไอซียูรพ.อ่างทอง.</a><br/><a href="https://www.dailynews.co.th/crime/740925">แฉวินาที"หนีตาย"โจ๋ตีกันเละ ในห้องฉุกเฉินรพ.อ่างทอง</a><br/><a href="https://www.dailynews.co.th/crime/740930">ทนายซัด"แก๊งโจ๋"สุดห้าวบุกตีในรพ.อ่างทอง2เดือน2ครั้ง</a></p>
    </article>
  </body>
</html>