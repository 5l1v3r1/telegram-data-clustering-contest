<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/cafea-gratuita-oferita-de-o-patiserie-din-iasi-celor-care-au-votat-18562263"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T09:22:40+00:00"/>
    <meta property="og:title" content="Cafea gratuită oferită de o patiserie din Iaşi celor care au votat"/>
    <meta property="og:description" content="O patiserie din Iaşi oferă cafea gratuită celor care demonstrează că duminică s-au prezentat la urne. Reprezentanţii patiseriei au declarat că fac acest lucru pentru a încuraja spiritul civic."/>
  </head>
  <body>
    <article>
      <h1>Cafea gratuită oferită de o patiserie din Iaşi celor care au votat</h1>
      <address><time datetime="2019-11-10T09:22:40+00:00">10 Nov 2019, 09:22</time> by <a rel="author" href="https://www.zf.ro/autor/ilinca-nazarie" target="_blank">Ilinca Nazarie</a></address>
      <p>O patiserie din Iaşi oferă cafea gratuită celor care demonstrează că duminică s-au prezentat la urne. Reprezentanţii patiseriei au declarat că fac acest lucru pentru a încuraja spiritul civic.</p>
      <p>Ieşenii care au fost la vot pot primi o cafea gratuită de la o patiserie din Iaşi.</p>
      <p>„Votezi duminică, iar luni te trezim cu o cafea din partea noastră!", este anunţul unei patiserii din Iaşi.</p>
      <p>„Vrem să încurajăm spiritul civic, vrem să cunoaştem comunitatea, care se implică în viaţa societăţii şi ne-am gândit că ar fi o oportunitate bună să ne vedem la o cafea din partea casei. Noi nu solicităm să vedem buletinul în sine, ci doar ştampiluţa de pe spate, atât, practic sticker-ul care demonstrează într-adevăr că s-a votat", a declarat Elena Păsălău, reprezentant al cafenelei din Iaşi.</p>
      <p>O situaţie asemnănătoare există şi în Botoşani, unde o cafenea a anunţat că va oferi cafele celor care au votat: „Ieşi la vot! Dăm noi o cafea pentru asta”, au scris reprezentanţii unei cafenele din Botoşani pe Facebook.</p>
    </article>
  </body>
</html>