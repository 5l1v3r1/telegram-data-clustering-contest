<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/sports/mesi-o-koryfaios-ektelestis-faoul/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T09:56:21+00:00"/>
    <meta property="og:title" content="Μέσι : Ο κορυφαίος εκτελεστής φάουλ"/>
    <meta property="og:description" content="Εκεί που πιστεύεις ότι τα έχεις δει όλα μαζί του, έρχεται να σε διαψεύσει ξανά. Ο Λιονέλ Μέσι"/>
  </head>
  <body>
    <article>
      <h1>Μέσι : Ο κορυφαίος εκτελεστής φάουλ</h1>
      <h2>Εκεί που πιστεύεις ότι τα έχεις δει όλα μαζί του, έρχεται να σε διαψεύσει ξανά. Ο Λιονέλ Μέσι</h2>
      <address><time datetime="2019-11-10T09:56:21+00:00">10 Nov 2019, 09:56</time> by <a rel="author">ΤοΒΗΜΑ Team</a></address>
      <p>Τα κοσμητικά επίθετα που τον συνοδεύουν κοντεύουν να στερέψουν όχι όμως και τα κατορθώματά του που συνεχώς μας εκπλήσσουν.</p>
      <p>Ο Λιονέλ Μέσι είναι ασταμάτητος και το απέδειξε και στο χθεσινό ματς κόντρα στην Θέλτα όπου με χατ-τρικ, οδήγησε την Μπαρτσελόνα στην επιστροφή στις νίκες με 4-1.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <figure>
        <iframe data-src="https://twitter.com/2010MisterChip/status/1193275168824664064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το ματς των «μπλαουγκράνα» κόντρα στην ομάδα του Βίγκο, ήταν το υπ αριθμόν 124 στο φετινό πρωτάθλημα και ο Μέσι ο πρώτος παίκτης που έκανε χατ-τρικ γι’ αυτή τη σεζόν στην La Liga, φτάνοντας συνολικά τα 34 στην καριέρα του, όσα και ο Ρονάλντο.</p>
      <p>Το εντυπωσιακό είναι πως με τα δύο φάουλ που πέτυχε όμως, έφτασε τα 29 στα οκτώ τελευταία χρόνια και είναι πρώτος πάνω απ’ όλες τις ομάδες στα πέντε κορυφαία πρωταθλήματα.</p>
      <p>Νούμερο απίστευτο αν κάτσει και το σκεφτεί κανείς, για έναν άνθρωπο (ίσως και όχι) που έχει βάλει στόχο όπως φαίνεται να γίνει και ο κορυφαίος εκτελεστής φάουλ όλων των εποχών.</p>
      <figure>
        <iframe data-src="https://twitter.com/2010MisterChip/status/1193278651447558152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η Γιουβέντους είναι αυτή που… ακολουθεί τον Μέσι με 27 γκολ από απευθείας εκτελέσεις φάουλ , η Ρεάλ Μαδρίτης έχει 23, η Ρόμα και η Λιόν από 21 με την Παρί να έχει 20.</p>
      <p>Μάλιστα είναι και ο κορυφαίος στο ισπανικό πρωτάθλημα εδώ και 25 χρόνια, με 33 φάουλ συνολικά με τον δεύτερο Κριστιάνο να μετρά 19.</p>
      <p>Όσο για τα ποσοστά του στα φάουλ, αυτά φτάνουν στο 9,51% στην La Liga με τα 33 γκολ που έχει βάλει και συγκεκριμένα ενώ μέχρι τη σεζόν 2014-15 είχε 11 γκολ με ποσοστό περίπου 6,9% από την επόμενη σεζόν μέχρι και το ματς με την Θέλτα όπου έχει εκτελέσει ακόμη 174 φάουλ κι έχει σκοράρει σε 22, το ποσοστό του έχει εκτοξευθεί στο 12,6%.</p>
      <figure>
        <iframe data-src="https://twitter.com/2010MisterChip/status/1193271402788478980?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>