<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191110-kwallon-kafa-najeriya-ta-sha-kashi-wasan-neman-olympics"/>
    <meta property="og:site_name" content="RFI"/>
    <meta property="article:published_time" content="2019-11-10T09:47:03+00:00"/>
    <meta property="og:title" content="Kwallon kafa: Najeriya ta sha kashi a wasan neman Olympics"/>
    <meta property="og:description" content="Ivory coast ta doke Najeriya da ci daya mai ban haushi a gasar matasa ta ‘yan kasa da shekaru 23, inda ake fafutukar neman tikitin shiga gasar kwallon kafa ta Olamfik da zata gudana a birnin Tokyo na Japan, wasan farko na ruknuni na 2 da aka fafata..."/>
  </head>
  <body>
    <article>
      <h1>Kwallon kafa: Najeriya ta sha kashi a wasan neman Olympics</h1>
      <address><time datetime="2019-11-10T09:47:03+00:00">10 Nov 2019, 09:47</time> by <a rel="author">Michael Kuduson</a></address>
      <p>
        <b>Ivory coast ta doke Najeriya da ci daya mai ban haushi a gasar matasa ta ‘yan kasa da shekaru 23, inda ake fafutukar neman tikitin shiga gasar kwallon kafa ta Olamfik da zata gudana a birnin Tokyo na Japan, wasan farko na ruknuni na 2 da aka fafata a birnin Alkahira na kasar Masar.</b>
      </p>
      <p>Silas Gnaka ne ya saka kwallo a ragar Najeriya daga bugun – daga – kai – sai – mai- tsaron – raga, bayan wata rafka da dan wasan baya, Olisa Ndah ya yi, lamarin da ya kai ga ba shi jan kati saura minti 20 a tashi wasa.</p>
      <p>Bayan wannan wasa ne fa aka barje gumi tsakanin Afrika ta kudu da Zambia, inda aka yi canjaras 0-0, ba kare – bin damo a filin wasa na Al Salam.</p>
    </article>
  </body>
</html>