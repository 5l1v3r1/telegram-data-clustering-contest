<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-japan-companies-banned-women-employees-wearing-glasses-its-reason-is-very-shocking-2841560.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T09:42:00+00:00"/>
    <meta property="og:title" content="Viral : ऑफिस में महिला कर्मचारियों के चश्मा पहनने पर लगाई पाबंदी! मेकअप को किया अनिवार्य"/>
    <meta property="og:description" content="ज्यादातर ऑफिस में ड्रेस कोड नहीं होता, फिर भी हम अपनी समझ के अनुसार संतुलित कपड़े पहनकर ऑफिस जाते हैं लेकिन जरा सोचिए! अगर आपके लिंग के आधार पर मैनेजमेंट सिर्फ आपके लिए ड्रेस कोड लागू कर दे, तो आपको..."/>
  </head>
  <body>
    <article>
      <h1>Viral : ऑफिस में महिला कर्मचारियों के चश्मा पहनने पर लगाई पाबंदी! मेकअप को किया अनिवार्य</h1>
      <address><time datetime="2019-11-10T09:42:00+00:00">10 Nov 2019, 09:42</time> by <a rel="author">लाइव हिन्दुस्तान टीम ,नई दिल्ली</a></address>
      <p>ज्यादातर ऑफिस में ड्रेस कोड नहीं होता, फिर भी हम अपनी समझ के अनुसार संतुलित कपड़े पहनकर ऑफिस जाते हैं लेकिन जरा सोचिए! अगर आपके लिंग के आधार पर मैनेजमेंट सिर्फ आपके लिए ड्रेस कोड लागू कर दे, तो आपको कैसा लगेगा? इन दिनों जापान में एक ऐसी ही घटना वायरल हो रही है, जिसमें ऑफिस में गैर जरुरी नियम को लेकर आवाज उठाई जा रही है। </p>
      <p><b>वर्कप्लेस पर चश्मा न लगाने देनी के पीछे है यह वजह </b><br/>वर्कप्लेस पर महिलाओं के चश्मा लगाने पर रोक लगाने के साथ एक कंपनी ने तो महिला रिसेप्शनिस्ट को काम पर चश्मा पहनकर आने से ही मना कर दिया जबकि पुरुष कर्मचारियों के साथ ऐसा नहीं है, वहीं कुछ एयरलाइंस में भी महिला कर्मचारियों को चश्मा लगाने से मना कर दिया गया है। यहां तक कि कुछ रेस्टोरेंट्स में भी महिलाएं चश्मा पहनकर काम नहीं कर सकती। </p>
      <p><b>कंपनी के अनुसार इससे कम होती है सुंदरता </b><br/>प्राइवेट कंपनियों का मानना है कि इससे महिलाओं की सुंदरता पर प्रभाव पड़ता है। क्लाइंट्स पर गलत असर होता है, जिसके कारण उनका बिजनेस प्रभावित होता है। वहीं जापान की एक कंपनी ने तो महिलाओं के लिए मेकअप करना भी अनिवार्य  कर दिया है। इतना ही नहीं, कंपनी ने यह निर्देश भी दिया है कि महिलाएं अपना वजन कम करें ताकि वो आकर्षक बनी रहें।</p>
      <p>ऐसा पहली बार नहीं हुआ है, इससे पहले जापानी कंपनियों ने महिला कर्मचारियों के लिए ऊंची एड़ी की सैंडल पहनकर ऑफिस आना अनिवार्य कर दिया था। इसके खिलाफ महिलाएं सोशल मीडिया #kutoo के जरिए अपना विरोध पहले ही जता चुकी हैं। यहां तक कि मामला बढ़ता देख जापान के श्रम मंत्रालय ने एक नियम बनाया, जिससे कंपनियों की ऐसी मनमानी पर रोक लगाया जा सके।<br/> </p>
    </article>
  </body>
</html>