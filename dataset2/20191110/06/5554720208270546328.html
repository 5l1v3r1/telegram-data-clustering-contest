<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/shiv-sena-leader-sanjay-raut-says-congress-is-not-the-enemy-of-the-state-all-parties-have-differences-on-some-issues/271985/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-10T06:41:33+00:00"/>
    <meta property="og:title" content="महाराष्ट्र: संजय राउत का बड़ा बयान, बोले- अगर कोई सरकार बनाने को तैयार नहीं है तो शिवसेना ये जिम्मेदारी ले सकती है"/>
    <meta property="og:description" content="महाराष्ट्र में सियासी हलचल के बीच शिवसेना नेता संजय राउत ने रविवार को बड़ा बयान दिया है। संजय राउत के इस बयान के कई मतलब निकाले जा रहे हैं।"/>
  </head>
  <body>
    <article>
      <h1>महाराष्ट्र: संजय राउत का बड़ा बयान, बोले- अगर कोई सरकार बनाने को तैयार नहीं है तो शिवसेना ये जिम्मेदारी ले सकती है</h1>
      <address><time datetime="2019-11-10T06:41:33+00:00">10 Nov 2019, 06:41</time> by <a rel="author">JKR Staff</a></address>
      <p>महाराष्ट्र में सियासी हलचल के बीच शिवसेना नेता संजय राउत ने रविवार को बड़ा बयान दिया है। बता दे कि, मुख्यमंत्री पद को लेकर भाजपा और शिवसेना के बीच खींचतान जारी है। शिवसेना इस पद के लिए 50:50 का फार्मूला चाहती है, लेकिन भाजपा इस पर तैयार नहीं है।</p>
      <figure>
        <img src="http://www.jantakareporter.com/wp-content/uploads/2019/11/Screenshot_2.png"/>
        <figcaption>फोटो: ANI (शिवसेना के वरिष्ठ नेता संजय राउत)</figcaption>
      </figure>
      <p>समाचार एजेंसी ANI के मुताबिक, संजय राउत ने कहा है कि, “अगर कोई सरकार बनाने को तैयार नहीं है तो शिवसेना यह जिम्मेदारी ले सकती है।” संयज राउत ने यह भी कहा कि, “कांग्रेस राज्य की दुश्मन नहीं है। सभी दलों में कुछ मुद्दों पर मतभेद हैं।”</p>
      <p>संजय राउत के इस बयान से अटकलें फिर तेज हो गई हैं। संजय राउत के इस बयान के कई मतलब निकाले जा रहे हैं। सवाल यह कि क्या शिवसेना को दूसरे दलों का समर्थन मिल चुका है।</p>
      <figure>
        <iframe data-src="https://twitter.com/ANI/status/1193397008511332352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>गौरतलब है कि, महाराष्ट्र में 24 अक्टूबर को चुनाव नतीजे आ गए थे, लेकिन 15 दिन बीत जाने के बाद भी न तो किसी पार्टी या पार्टियों के गठबंधन ने सरकार बनाने का दावा किया है। इस गतिरोध ते चलते राज्यपाल ने खुद ही सरकार बनने की संभावनाओं को तलाशने की कोशिश की, जिसके बाद शनिवार को राज्यपाल ने सबसे बड़ी पार्टी, भाजपा को सरकार बनाने का न्यौता दिया है।</p>
      <p>बता दें कि, हालिया चुनाव में किसी भी दल को बहुमत नहीं मिल पाया है। महाराष्ट्र में 288 सदस्यीय विधानसभा के लिए हाल में हुए चुनाव में भाजपा ने 105 सीटों पर जीत हासिल की थी जबकि शिवसेना के खाते में 56 सीटें आई हैं। राकांपा ने 54 सीटें जीतीं और कांग्रेस के खाते में 44 सीटें आई हैं।</p>
    </article>
  </body>
</html>