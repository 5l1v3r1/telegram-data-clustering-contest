<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-build-ram-temple-in-ayodhya-soon-demand-by-congress-2841408.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T06:41:21+00:00"/>
    <meta property="og:title" content="कांग्रेस की मांग, जल्द हो अयोध्या में राम मंदिर का निर्माण"/>
    <meta property="og:description" content="अयोध्या मामले में सुप्रीम कोर्ट के फैसले के बाद कांग्रेस ने जल्द राम मंदिर निर्माण की मांग की है। पार्टी का कहना है कि वह राम मंदिर निर्माण की पक्षधर है। साथ ही कांग्रेस ने कहा कि वह अदालत के फैसले..."/>
  </head>
  <body>
    <article>
      <h1>कांग्रेस की मांग, जल्द हो अयोध्या में राम मंदिर का निर्माण</h1>
      <address><time datetime="2019-11-10T06:41:21+00:00">10 Nov 2019, 06:41</time> by <a rel="author">विशेष संवाददाता,नई दिल्ली</a></address>
      <p>अयोध्या मामले में सुप्रीम कोर्ट के फैसले के बाद कांग्रेस ने जल्द राम मंदिर निर्माण की मांग की है। पार्टी का कहना है कि वह राम मंदिर निर्माण की पक्षधर है। साथ ही कांग्रेस ने कहा कि वह अदालत के फैसले का सम्मान करती है। पार्टी ने देशवासियों से शांति और सौहार्द बनाए रखनी की भी अपील की है।</p>
      <p>पार्टी अध्यक्ष सोनिया गांधी की अध्यक्षता में शनिवार को हुई कांग्रेस कार्यसमिति की बैठक में राम मंदिर के मुद्दे पर चर्चा हुई। सीडब्ल्यूसी ने सर्वसम्मति से एक प्रस्ताव भी पारित किया। इस प्रस्ताव में अदालत के फैसले का सम्मान करते हुए सभी समुदायों से भाईचारा बनाए रखने की अपील की है।</p>
      <p>
        <a href="https://www.livehindustan.com/national/story-ayodhya-verdict-supreme-court-use-special-rights-article-142-2841359.html">
          <b>अयोध्या फैसला: मुस्लिमों को जमीन देने के लिए SC ने किया 'स्पेशल पावर' का इस्तेमाल</b>
        </a>
      </p>
      <p><b>फैसले का सम्मान हो : </b>अयोध्या मामले में सुप्रीम कोर्ट के फैसले के बाद राहुल गांधी ने कहा कि सभी को इस निर्णय का सम्मान करना चाहिए और परस्पर सद्भाव बनाए रखने चाहिए। राहुल ने कहा कि उच्चतम न्यायलय ने अयोध्या मुद्दे पर अपना फैसला सुना दिया है। कोर्ट के इस फैसले का सम्मान करते हुए निर्णय का सम्मान करना चाहिए।</p>
      <p>
        <a href="https://www.livehindustan.com/national/story-asi-report-strong-evidance-in-ayodhya-ram-temple-supreme-court-verdict-2841329.html">
          <b>अयोध्या फैसला: जानें क्या था ASI रिपोर्ट में, जिसका सुप्रीम कोर्ट ने बार-बार जिक्र किया</b>
        </a>
      </p>
      <p><b>भाईचारे को मजबूत करें : </b>कांग्रेस महासचिव प्रियंका गांधी वाड्रा ने कहा कि सभी समुदायों, पक्षों एवं लोगों को इसका सम्मान करना चाहिए और सौहार्द एवं भाईचारे को मजबूत करना चाहिए।</p>
    </article>
  </body>
</html>