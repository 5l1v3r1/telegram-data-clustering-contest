<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/alla-scoperta-degli-spazi-associativi-della-zona-sud.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T06:47:11+00:00"/>
    <meta property="og:title" content="Alla scoperta degli spazi associativi della zona Sud"/>
    <meta property="og:description" content="L’appuntamento con l’Associazione Ionio e la Pro Loco Messina Sud è per questa domenica pomeriggio a partire dalle 15:30."/>
  </head>
  <body>
    <article>
      <h1>Alla scoperta degli spazi associativi della zona Sud</h1>
      <address><time datetime="2019-11-10T06:47:11+00:00">10 Nov 2019, 06:47</time> by <a rel="author" href="https://www.tempostretto.it/author/francesca-cali" target="_blank">Francesca Cali</a></address>
      <p>
        <i>L’appuntamento con l’Associazione Ionio e la Pro Loco Messina Sud è per questa domenica pomeriggio a partire dalle 15:30.</i>
      </p>
      <p>Scoprire nuovi spazi associativi nella zona Sud della città. Nasce con quest’intento l’iniziativa organizzata per questo pomeriggio <b>dall’Associazione Ionio-Circolo Arci e la Pro Loco Messina Sud</b> ,che permetterà ai partecipanti di trascorrere un pomeriggio alla scoperta del quartiere di Larderia inferiore</p>
      <p>La passeggiata guidata prenderà avvio a partire dalle 15:30 e si sposterà partendo dagli spazi di un antico convento chiamato “Eremo” per tutto il quartiere per poi fare ritorno proprio all’interno dell’Eremo dove i partecipanti potranno guastare un aperitivo a tema autunnale e dal titolo “Aspettando San Martino” e offerto gratuitamente dalle due associazioni.</p>
      <p>Sia l’Associazione Ionio sia la Pro Loco Messina Sud da anni si impegnano in attività culturali, sociali e turistiche che hanno come protagonisti villaggi e quartieri della zona sud di Messina. Fin dalla sua fondazione, avvenuta nel 2010, l’Associazione Ionio si impegna nella creazione di nuovi spazi per la partecipazione e opportunità di aggregazione alternative nella periferia della città. Negli anni e grazie all’impegno dei soci, l’Associazione si è distinta per alcuni interventi antistante la Chiesa Normanna di Mili San Pietro, come l’organizzazione dell’evento annuale “Cultural Day Mili”, e la gestione del piazzale della Chiesa, che rappresenta uno dei principali beni culturali della città che risulta però non fruibile e abbandonato da anni. Con il periodo di gestione condivisa la Chiesa è stata oggetto di migliorie che potrebbero portare a un suo recupero definitivo, grazie ai contatti avviati dall’associazione con le autorità competenti.</p>
      <p>E proprio dall’Associazione Ionio nasce nel 2015 la Pro Loco Messina Sud che si impegna nella promozione e valorizzazione turistica del territorio visto che l’interesse cresciuto in questi anni per luoghi meno conosciuti. L’impegno delle due associazioni non si concentra solo nell’ambito dei territori della zona sud, ma sono state avviate collaborazioni con altre organizzazioni no profit e scuole per la realizzazione di progetti di eduzione al patrimonio culturale e progetti di rigenerazione urbana.</p>
      <p>L’appuntamento di domenica sarà anche l’occasione per le due organizzazioni di inaugurare una nuova stagione di impegno nel territorio, con base operativa all’interno del villaggio di Larderia.</p>
    </article>
  </body>
</html>