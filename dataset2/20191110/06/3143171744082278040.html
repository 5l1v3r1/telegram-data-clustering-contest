<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/mostra-fotografica-donbass-europa.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T06:54:12+00:00"/>
    <meta property="og:title" content="Mostra fotografica “Donbass, Europa”"/>
    <meta property="og:description" content="L’Ambasciata di Ucraina in Italia organizza la mostra fotografica “Donbass, Europa”, in programma dall’11 al 18 novembre 2019"/>
  </head>
  <body>
    <article>
      <h1>Mostra fotografica “Donbass, Europa”</h1>
      <address><time datetime="2019-11-10T06:54:12+00:00">10 Nov 2019, 06:54</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>L’Ambasciata di Ucraina in Italia, in collaborazione con la Città metropolitana di Messina, organizza la mostra fotografica “Donbass, Europa”, in programma dall’11 al 18 novembre 2019 ed allestita nel ballatoio del Palazzo de Leoni.</p>
      <p>All’inaugurazione, in programma a Palazzo dei Leoni alle ore 9.00, parteciperanno il Sindaco metropolitano Cateno De Luca e il Console Generale dell’Ucraina a Napoli Viktor Hamotskyi; successivamente il Console di Kiev incontrerà nel Salone degli Specchi di Palazzo dei Leoni gli studenti dei licei “Giuseppe Seguenza”, “Francesco Maurolico” e “Giuseppe Farina” per discutere sul tema “l’Ucraina a difesa dei valori europei”.<br/>La mostra è composta da dodici foto dell’italiano Roberto Travan (serie “Twelve shots from Donbass”) e da 30 foto dell’ucraino Oles Kromplias (serie “Promka”), entrambi fotografi professionisti, vincitori di vari premi internazionali.</p>
      <p>Le foto di Kromplias e di Travan intitolate, rispettivamente “La guerra dimenticata” e “Il confine della verità”, sono state scattate nelle zone di combattimento.</p>
    </article>
  </body>
</html>