<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-canto-del-mare-il-silenzio-delle-citta.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T06:46:05+00:00"/>
    <meta property="og:title" content="Il canto del mare, il silenzio delle città"/>
    <meta property="og:description" content="Martedì 12 novembre si terrà alla libreria Dedalus la staffetta di letture “Il canto del mare, il silenzio della città – Omaggio a Vitarelli”"/>
  </head>
  <body>
    <article>
      <h1>Il canto del mare, il silenzio delle città</h1>
      <address><time datetime="2019-11-10T06:46:05+00:00">10 Nov 2019, 06:46</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Martedì <b>12 novembre</b> si terrà alla <b>libreria Dedalus</b> di Roberto Cavallaro alle <b>ore 18:00</b> <b>la staffetta di letture “Il canto del mare, il silenzio della città – Omaggio a Vitarelli” </b>per celebrare i vent’anni di attività della casa editrice Mesogea e i venticinque anni della scomparsa dello scrittore messinese Eugenio Vitarelli: autore di romanzi, novelle e racconti come <i>Placida </i>(Mondadori 1983), <i>Acqualadrone</i> (Theoria 1988) e <i>Sireine </i>(Theoria 1990) e di cui la casa editrice messinese ha ripubblicato le opere.</p>
      <p>Nell’ambito dell’iniziativa di Mesogea che coinvolgerà diverse librerie messinesi dal 12 al 15 novembre, <b>il poeta Filippo Faillaci leggerà</b> alla libreria Dedalus <b>estratti dei racconti <i>La parola </i>e <i>La gara </i>tratti da <i>Sireine e altri racconti</i></b>, che si focalizzano sulla migrazione e la fine della colonizzazione italiana in Africa e il cui titolo del libro rinvia a una specie di delfini del Mar Rosso con “pinne lunghe come braccine monche e piccola testa nera di bambina”.</p>
      <p><b>Introduzione e saluti del titolare della libreria Roberto Cavallaro</b>.</p>
      <p>Scoperto da Leonardo Sciascia, Vitarelli ha lavorato a lungo come impiegato, venditore di commercio, dirigente d’azienda e pescatore.</p>
      <p>A partire dagli anni ’80 l’autore esordisce nella letteratura con il romanzo <i>Placida </i>con una prosa lineare e asciutta in cui si avverte l’influenza di Hemingway e Vittorini.</p>
      <p>Nelle sue opere lo scrittore messinese descrive principalmente la città dello Stretto e le ex colonie italiane del Corno d’Africa dove visse negli anni ’50 durante l’amministrazione provvisoria britannica ed emerge una sensibilità verso gli emarginati sociali come contadini, baraccati, prostitute, migranti e colonizzati.</p>
    </article>
  </body>
</html>