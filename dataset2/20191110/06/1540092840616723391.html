<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196852/37os-aythentikos-marathonios-tis-athinas-ekkinisi-gia-ti-spoydaia-diorganosi"/>
    <meta property="og:site_name" content="CNN.gr"/>
    <meta property="article:published_time" content="2019-11-10T06:43:29+00:00"/>
    <meta property="og:title" content="37ος Αυθεντικός Μαραθώνιος της Αθήνας: Εκκίνηση για τη σπουδαία διοργάνωση"/>
    <meta property="og:description" content="Σε νέα εποχή μπήκε από φέτος ο Αυθεντικός Μαραθώνιος της Αθήνας . Το αγωνιστικό πρόγραμμα της 37ης διοργάνωσης ξεκίνησε από χθες, Σάββατο, με τον αγώνα των 10..."/>
  </head>
  <body>
    <article>
      <h1>37ος Αυθεντικός Μαραθώνιος της Αθήνας: Εκκίνηση για τη σπουδαία διοργάνωση</h1>
      <h2>Σε νέα εποχή μπήκε από φέτος ο Αυθεντικός Μαραθώνιος της Αθήνας. Το αγωνιστικό πρόγραμμα της 37ης διοργάνωσης ξεκίνησε από χθες, Σάββατο, με τον αγώνα των 10 χιλιομέτρων και θα συνεχιστεί σήμερα. Οι συμμετοχές στους αγώνες της διοργάνωσης ξεπερνούν τις 60.000 - από τις 55.000 πέρυσι (105 χώρες).</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:43 , 10 November 2019 - 09:29</p>
      <p>Για πρώτη χρόνια ο αγώνας των 10 χιλιομέτρων, πραγματοποιήθηκε ξεχωριστά. Η εκκίνηση δόθηκε στις  5μμ και ολοκληρώθηκε στις 9μμ, με τους δρομείς να ξεκινούν από τη Λεωφόρο Βασιλίσσης Σοφίας και να τερματίζουν στο Παναθηναϊκό Στάδιο.</p>
      <p>Ο <b>Αυθεντικός Μαραθώνιος διεξάγεται σήμερα</b> με εκκίνηση στην ιστορική αφετηρία, στον Μαραθώνα, στις 09:00. Νωρίτερα, δόθηκε η εκκίνηση για τον Αγώνα Δρόμου 5 χιλιομέτρων, στην Λεωφόρο Αμαλίας, στο ύψος του Εθνικού Κήπου. Σήμερα διεξάγονται ο Αγώνας Δρόμου Special Olympic Hellas, ο Αγώνας Παιδιών και ο τελικός του Run Greece.</p>
      <p>Στον 37ο Αυθεντικό Μαραθώνιο της Αθήνας <b>πρωταγωνιστές είναι οι Μαραθωνοδρόμοι</b> και οι δρομείς των 5 και 10 χιλιομέτρων, τα μικρά παιδιά και οι αθλητές των Special Olympics. που  λαμβάνουν μέρος στους αγώνες.</p>
      <p>Η διοργάνωση που διοργανώνεται από τον ΣΕΓΑΣ και είναι <b>αφιερωμένη στη μνήμη του Βαλκανιονίκη</b> και αγωνιστή της ειρήνης, <b>Γρηγόρη Λαμπράκη</b>. Εκτός από ένα σημαντικό αθλητικό γεγονός είναι μια γιορτή για ολόκληρη την Αττική με πολύ μεγάλη επίδραση στην προβολή της χώρας διεθνώς.</p>
      <h3>Ιστορικό ρεκόρ</h3>
      <p><b>Περισσότερες από 20.000 συμμετοχές</b> στον Μαραθώνιο Δρόμο, 12.000 στον Αγώνα Δρόμου 10χλμ και άλλες 20.000 στον Αγώνα Δρόμου 5χλμ αποτελούν τον βασικό κορμό του αγώνα, ενώ περισσότεροι από 8.000 δρομείς, παιδιά και αθλητές Special Olympics συμμετέχουν στους μικρότερους αγώνες (9 Αγώνες Παιδιών σε όλη τη διαδρομή του μαραθωνίου, Αγώνας Special Olympics και ο Τελικός του Run Greece).</p>
      <p>Περισσότεροι από 60.000 δρομείς από 120 και πλέον χώρες δίνουν το «παρών» στη μοναδική γιορτή του αθλητισμού, του πολιτισμού και των αξιών, φέρνοντας την Αθήνα στο <b>επίκεντρο του παγκόσμιου ενδιαφέροντος</b>. <b>Μεγάλοι αθλητές</b> με <b>σπουδαίες επιδόσεις</b> σε διεθνές επίπεδο αλλά και πλήθος κόσμου, τρέχουν μαζί σε έναν αγώνα που τους ενώνει.</p>
      <figure>
        <img src="https://cdn.cnngreece.gr/images/news/2019/11/10/2750447.jpg"/>
        <figcaption>Πηγή: ΙΝΤΙΜΕ</figcaption>
      </figure>
      <h3>Η ιστορία του Μαραθωνίου</h3>
      <p>Ένα από τα σπουδαιότερα αγωνίσματα των σύγχρονων Ολυμπιακών Αγώνων είναι ο Μαραθώνιος δρόμος (42.195μ.) που <b>εισάγεται στο ολυμπιακό πρόγραμα το 1896</b> ύστερα από την εισήγηση και αθλοθέτηση του καθηγητή Michel Breal της Σορβόνης, φίλου του Πιέρ ντε Κουμπερτέν σε ανάμνηση του ηρωικού κατορθώματος του άγγελου-αγγελιοφόρου που έφερε το μήνυμα της νίκης (490 π.Χ) στους Αθηναίους. Υπενθυμίζουμε ότι το ταχυδρομικό σύστημα στην Αρχαία Ελλάδα δεν ήταν οργανωμένο και το οδικό δίκτυο προβληματικό, ορισμένοι δε δρόμοι περνούσαν μέσα από εχθρικά εδάφη. Για το λόγο αυτό, ειδικά εκπαιδευμένοι άγγελοι ή ημεροδρόμοι ή δρομοκήρυκες είχαν ορισθεί από την πολιτεία να μεταφέρουν γραπτώς ή προφορικώς μηνύματα που αφορούσαν τον πόλεμο ή την ειρήνη. Έτσι διέτρεχαν αποστάσεις σε δύσβατους δρόμους και σε <b>σχεδόν απίστευτο χρόνο.</b></p>
      <p>Όπως αναφέρει ο <b>Φιλόστρατος</b>, οι δρομοκήρυκες/ημεροδρόμοι ήταν επαγγελματίες δρομείς και απαντώνται σ΄όλη την Ελλάδα κυρίως ως αγγελιοφόροι πολεμικών ειδήσεων. Ήταν μάλιστα πρωταρχική ανάγκη κάθε στρατεύματος να έχει και ένα ημεροδρόμο για την επικοινωνία με τον έξω κόσμο.</p>
      <p>Κατά τον <b>Στράβωνα</b> οι ημεροδρόμοι αποκαλούνται και «<b>γραμματοφόροι</b>» γιατί μετέφεραν κυρίως επιστολές. Ανάλογο ρόλο προς τους ημεροδρόμους είχαν και οι «<b>ημεροσκόποι</b>», οι οποίοι είχαν ταχθεί να κατασκοπεύουν απο υψηλές θέσεις μια συγκεκριμένη τοποθεσία και όταν διαπίστωναν ύποπτες κινήσεις του εχθρού, έτρεχαν προς την πολιτεία και ανάγγελαν στους στρατηγούς ή τους άρχοντες τις χρήσιμες πληροφορίες. Είναι δεδομένο ότι οι ημεροδρόμοι-δρομοκήρυκες έτρεχαν οπλισμένοι στο χρόνο και στο χώρο της Ελληνικής ιστορίας. Ήδη από τον 7ον π.Χ. αιώνα παρουσιάζεται το φαινόμενο αυτό.</p>
      <p>Συγκεκριμένα κατά την 28η Ολυμπιάδα ή αλλιώς το 668π.Χ. παραβιάζεται η Ολυμπιακή εκεχειρία από τις εχθροπραξίες των Ηλειών και Δυμαίων. Μετά την ήττα των Δυμαίων (πόλη της Αχαίας), ένας Ηλείος οπλισμένος ημεροδρόμος έφυγε από το πεδίο της μάχης και τρέχοντος 80 χιλιόμετρα περίπου έφερε το μήνυμα της νίκης μέσα στο στάδιο της Ολυμπίας την ημέρα των «<b>άθλων</b>» (=βραβείων).</p>
      <p>Το φαινόμενο των οπλισμένων αγγελιοφόρων μετά από μάχες επανεμφανίζεται και κατά τον πρώτο ιερό πόλεμο των Δελφών (596-586π.Χ.) καθώς επίσης στο Άργος και την Κόρινθο.</p>
      <figure>
        <img src="https://cdn.cnngreece.gr/images/news/2019/11/10/2750383.jpg"/>
        <figcaption>Πηγή: ΙΝΤΙΜΕ</figcaption>
      </figure>
      <p>Αξιοθαύμαστο είναι το επίτευγμα του ημεροδρόμου <b>Ευχίδα</b>, ο οποίος μετά τη μάχη των Πλαταιών (479π.Χ.) και επειδή είχαν έσβησαν το ιερό πυρ στις Πλαταιές, γιατί είχε μιανθεί από τους Βαρβάρους, έτρεξε, κατόπιν εντολής των αρχόντων, προς το μαντείο των Δελφών, εξάγνισε το σώμα του και απολυμάνθηκε με ράντισμα νερού, φόρεσε δάφνινο στεφάνι, άναψε τη δάδα του από τη φωτιά του βωμού του Απόλλωνα (καθαρό πυρ) και επέστρεψε αυθημερόν στην πατρίδα του και «παραδούς το πυρ εξέπνευσε» διανύοντας απόσταση 1.000 σταδίων ή 200 χλμ περίπου. Κατά την 113η Ολυμπιάδα ή αλλιώς το 328 π.Χ., ο αθλητής Αργεύς από το Άργος κατέκτησε Ολυμπιακή νίκη στο δόλιχο. Αμέσως μετά τη στέψη του έτρεξε προς την πατρίδα του διανύοντας 100χλμ (Ολυμπία-Άργος) αναγγέλοντος τη νίκη του «αυθημερόν».</p>
      <h3>Κυκλοφοριακές ρυθμίσεις</h3>
      <p> </p>
      <p>Σε<a href="https://www.cnn.gr/eidhseis/tag/5962/kykloforiakes-rythmiseis"><b> κυκλοφοριακές ρυθμίσεις</b> </a>προχωρά η <a href="https://www.cnn.gr/eidhseis/tag/2/astynomia"><b>Αστυνομία</b></a>, λόγω του <a href="https://www.cnn.gr/eidhseis/tag/81927/37os-aythentikos-marathonios-athhnas"><b>37ου Αυθεντικού Μαραθωνίου</b></a> και <b>άλλων αγώνων δρόμου</b>.</p>
      <p>Να σημειωθεί πως σε ορισμένα σημεία εφαρμόζονται ρυθμίσεις από χθες, Σάββατο. </p>
      <p>Ειδικότερα, σύμφωνα πάντα με την Αστυνομία, στο <b>κέντρο της Αθήνας</b>  τίθενται σε ισχύ τα εξής μέτρα:</p>
      <p>Την <b>Κυριακή 10 Νοεμβρίου </b>θα διεξαχθεί ο <b>37ος Αυθεντικός Μαραθώνιος Αθηνών</b> τις ώρες <b>09.00-17.45</b>, κατά μήκος της διαδρομής:</p>
      <p>Λ. Μαραθώνος - Αγ. Παρασκευής (πρώην Μαραθωνομάχων) - Τύμβος Μαραθώνα - Αγ. Παρασκευής (πρώην Μαραθωνομάχων) - Λ. Μαραθώνος - Λ. Μεσογείων - Μιχαλακοπούλου - Φειδιππίδου - Λ. Βασ. Σοφίας - Ηρώδου Αττικού - Παναθηναϊκό Στάδιο.</p>
      <p>Παράλληλα, την ίδια ημέρα (10.11.2019) και κατά τις ώρες:</p>
      <ul>
        <li><b>08.00-10.00</b>, θα διεξαχθεί Αγώνας Δρόμου 5 χλμ. από Λ. Βασ. Σοφίας (Σύνταγμα) προς Παναθηναϊκό Στάδιο, κατά μήκος της διαδρομής:<br/>Λ. Βασ. Αμαλίας - Ελ. Βενιζέλου (Πανεπιστημίου) - Ρήγα Φεραίου - Ακαδημίας - Λ. Βασ. Σοφίας - αναστροφή Λ. Βασ. Σοφίας (ΝΙΜΙΤΣ) - Λ. Βασ. Σοφίας - Ηρ. Αττικού - Παναθηναϊκό Στάδιο.</li>
        <li><b>10.05-10.20</b>, θα διεξαχθεί Αγώνας Δρόμου SPECIAL OLYMPICS HELLAS (1200μ.) από Λ. Βασ. Σοφίας (Σύνταγμα) προς Παναθηναϊκό Στάδιο, κατά μήκος της διαδρομής:<br/>Λ. Βασ. Σοφίας - Ηρ. Αττικού - Παναθηναϊκό Στάδιο.</li>
        <li><b>10.20-10.40</b>, θα διεξαχθεί Αγώνας Παιδιών (1200μ.) από Λ. Βασ. Σοφίας (Σύνταγμα) προς Παναθηναϊκό Στάδιο, κατά μήκος της διαδρομής:<br/>Λ. Βασ. Σοφίας - Ηρ. Αττικού - Παναθηναϊκό Στάδιο.</li>
        <li><b>10.35-11.00</b>, θα διεξαχθεί Αγώνας Δρόμου 3 χλμ. από τη συμβολή Λ. Βασ. Σοφίας &amp; Ζαχάρωφ προς το Παναθηναϊκό Στάδιο, κατά μήκος της διαδρομής:<br/>   Λ. Βασ. Σοφίας &amp; Ζαχάρωφ - Ηρ. Αττικού - Παναθηναϊκό Στάδιο.</li>
      </ul>
      <p> Ακόμη, επί της Μαραθώνιας Διαδρομής, με μέριμνα των τοπικών Δήμων θα διεξαχθούν αγώνες μικρών παιδιών.</p>
      <h3>Κυκλοφοριακές ρυθμίσεις κατά μήκος της Μαραθώνιας διαδρομής</h3>
      <p>Λόγω των αγώνων θα πραγματοποιηθούν οι εξής προσωρινές  κυκλοφοριακές ρυθμίσεις κατά μήκος της Μαραθώνιας διαδρομής, περιοχής των Δήμων Μαραθώνα, Ραφήνας-Πικερμίου, Παλλήνης, Παιανίας, Αγίας Παρασκευής, Χολαργού - Λ. Βασ. Σοφίας - Ηρ. Αττικού - Παναθηναϊκό Στάδιο.</p>
      <p>Παπάγου, Χαλανδρίου, Φιλοθέης-Ψυχικού και Αθηναίων, ως εξής:</p>
      <ul>
        <li>Καθορισμός κατεύθυνσης κυκλοφορίας - ορίου ταχύτητας την Κυριακή 10 Νοεμβρίου</li>
        <li>Λ. Μαραθώνος, στο τμήμα της μεταξύ της οδού Αγ. Παρασκευής και της Λ. Κάτω Σουλίου, κατά τις ώρες 05:00΄ - 08:00΄:</li>
        <li>Καθορισμός της αριστερής λωρίδας κυκλοφορίας του ρεύματος προς Αθήνα, ως λωρίδας αντίθετης ροής (αντιδρόμηση), για τα λεωφορεία μεταφοράς των αθλητών,</li>
        <li>Καθορισμός της δεξιάς λωρίδας κυκλοφορίας του ρεύματος προς Αθήνα, ως λωρίδας αποκλειστικής κυκλοφορίας οχημάτων διοργανωτών, διαπιστευμένων οχημάτων και οχημάτων εκτάκτου ανάγκης.</li>
        <li>Καθορισμός ανωτάτου ορίου ταχύτητας 30 χλμ/ώρα και στις δύο κατευθύνσεις κυκλοφορίας.</li>
        <li>Καθορισμός και των δύο λωρίδων κυκλοφορίας του ρεύματος προς Λ. Μαραθώνος της Λ. Κάτω Σουλίου, ως αντιθέτου ροής με κατεύθυνση από Λ. Μαραθώνος προς και μέχρι την οδό Αγ. Μαρίνας, για τα λεωφορεία μεταφοράς των αθλητών, κατά τις ώρες 05:00΄ - 08:00΄.</li>
        <li>Καθορισμός της οδού Αγίας Παρασκευής στο τμήμα της μεταξύ των οδών Αρχίας και Αγ. Παντελεήμονα, ως αντιθέτου ροής με κατεύθυνση προς την οδό Αγ. Παντελεήμονα.</li>
      </ul>
      <p>Κατά τη διάρκεια των ανωτέρω κυκλοφοριακών ρυθμίσεων, η κίνηση των λεωφορείων και των Ι.Χ μεταφοράς των αθλητών, θα πραγματοποιείται μέσω των κάτωθι οδικών τμημάτων:</p>
      <p>
        <b>Λεωφορεία:</b>
      </p>
      <p>Λ. Μαραθώνος - είσοδος στην αριστερή λωρίδα κυκλοφορίας του ρεύματος προς Αθήνα της Λ. Μαραθώνος - δεξιά Λ. Κάτω Σουλίου στο ρεύμα κυκλοφορίας προς Λ. Μαραθώνος - ΑΠΟΒΙΒΑΣΗ - συνέχεια Λ. Κάτω Σουλίου (στο ρεύμα κυκλοφορίας προς Λ. Μαραθώνος) - δεξιά Αγ. Μαρίνας - δεξιά Αρχίας - αριστερά Αγ. Παρασκευής (αντίθετη κίνηση) - αριστερά Αγ. Παντελεήμονα - δεξιά Φειδιππίδου - αριστερά Λ. Μαραθώνος.</p>
      <p>
        <b>Ι.Χ:</b>
      </p>
      <p>Λ. Μαραθώνος - κίνηση στο ρεύμα κυκλοφορίας προς Μαραθώνα - δεξιά Λ. Κάτω Σουλίου - δεξιά είσοδος στον χώρο στάθμευσης οχημάτων (parking) - ΑΠΟΒΙΒΑΣΗ - δεξιά Αγ. Μαρίνας - δεξιά Αρχίας - αριστερά Αγ. Παρασκευής (αντίθετη κίνηση) - αριστερά Αγ. Παντελεήμονα - δεξιά Φειδιππίδου - αριστερά Λ. Μαραθώνος.</p>
      <h3>Διακοπή της κυκλοφορίας των οχημάτων την Κυριακή 10 Νοεμβρίου</h3>
      <ul>
        <li><b>Λ. Μαραθώνος</b>, στο τμήμα της μεταξύ της αφετηρίας και της Λ. Κάτω Σουλίου (Αγία Μαρίνα) και στα δύο ρεύματα κυκλοφορίας, κατά τις ώρες <b>05.00΄- 12.00΄</b>.</li>
        <li><b>Αγ. Παρασκευής (πρώην Μαραθωνομάχων)</b>, στο τμήμα της μεταξύ του Τύμβου Μαραθώνα και της Λ. Μαραθώνος και στα δύο ρεύματα κυκλοφορίας, κατά τις ώρες <b>05.00΄- 12.00</b>΄.</li>
        <li><b>Λ. Κάτω Σουλίου</b>, στο τμήμα της μεταξύ της οδού Αγ. Αθανασίου και της Λ. Μαραθώνος, κατά τις ώρες <b>05.00΄- 09.00΄</b>.</li>
        <li><b>Λ. Μαραθώνος</b>, στο τμήμα της μεταξύ των λεωφόρων Κάτω Σουλίου και Διονύσου και στα δύο ρεύματα κυκλοφορίας, κατά τις ώρες <b>07.30΄ - 13.30΄</b>.</li>
        <li><b>Λ. Μαραθώνος</b>, στο τμήμα της μεταξύ των λεωφόρων Διονύσου και Λαυρίου - Κλεισθένους (Σταυρός Αγίας Παρασκευής) και στα δύο ) ρεύματα κυκλοφορίας, κατά τις ώρες <b>08.00΄ - 15.15΄</b>.</li>
        <li><b>Λ. Μεσογείων</b>, στο τμήμα της μεταξύ των Λεωφόρων Λαυρίου - Κλεισθένους (Σταυρός Αγίας Παρασκευής) και Κατεχάκη και στα δύο ρεύματα κυκλοφορίας, κατά τις ώρες <b>08.30΄ - 17.05΄</b>.</li>
        <li><b>Κλάδος Εξόδου της Αττικής Οδού, προς Ραφήνα</b>, κατά τις ώρες <b>07.00΄- 13.30΄.</b></li>
        <li><b>Κλάδος Εξόδου της Αττικής Οδού, προς Παλλήνη</b>, κατά τις ώρες <b>07.00΄- 15.00΄.</b></li>
        <li><b>Λ. Συγγρού</b>, στο τμήμα της μεταξύ της οδού Καλλιρόης και της Λ. Βασ. Αμαλίας, ρεύμα κυκλοφορίας προς Αθήνα, κατά τις ώρες <b>05.00΄- 07.00΄.</b></li>
        <li><b>Αμβρ. Φραντζή,</b> στο τμήμα της μεταξύ της οδού Καλλιρρόης και της Λ. Συγγρού, ρεύμα κυκλοφορίας προς Λ. Συγγρού, κατά τις ώρες <b>05.00΄- 07.00΄.</b></li>
      </ul>
      <p>
        <b>Διακοπή της κυκλοφορίας από τις 06.00 του Σαββάτου 9 Νοεμβρίου <b>(χθες) </b> έως τις 20.30 της Κυριακής 10 Νοεμβρίου:</b>
      </p>
      <ul>
        <li>Ηρώδου Αττικού, σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Βασ. Γεωργίου Β΄, στο τμήμα της μεταξύ των οδών Ρηγίλλης και Ηρ. Αττικού και στις καθέτους αυτής έως την πρώτη παράλληλο οδό.</li>
        <li>Διακοπή της κυκλοφορίας των οχημάτων από την 08.00΄ ώρα του Σαββάτου 9 Νοεμβρίου έως την 21.00΄ ώρα της Κυριακής 10 Νοεμβρίου:</li>
        <li>Λ. Βασ. Κων/νου, στο τμήμα της μεταξύ της Λ. Βασ. Όλγας και της οδού Ερατοσθένους, στο ρεύμα κυκλοφορίας προς Ευαγγελισμό.</li>
        <li>Αρδηττού, στο τμήμα της μεταξύ των Λεωφόρων Βουλιαγμένης και Βασ. Όλγας, στο ρεύμα κυκλοφορίας προς Ευαγγελισμό.</li>
        <li>Μ. Μουσούρου, σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Διακοπή της κυκλοφορίας των οχημάτων από την 14.00΄ έως 21.00΄ ώρα του Σαββάτου 9 Νοεμβρίου και από 05.00΄ έως την 17.30΄ ώρα της Κυριακής 10 Νοεμβρίου:</li>
        <li>Λ. Βασ. Κων/νου, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Αρδηττού, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Λ. Βασ. Όλγας, σε όλο το μήκος της και στα δύο (2) ρεύματα κυκλοφορίας, από 06.00΄ ώρα του Σαββάτου 9 Νοεμβρίου έως 19.00΄ ώρα της Κυριακής 10 Νοεμβρίου.</li>
      </ul>
      <p>
        <b>Διακοπή της κυκλοφορίας των οχημάτων από 07.00΄ έως 17.30΄ ώρα της Κυριακής 10 Νοεμβρίου:</b>
      </p>
      <ul>
        <li>Λ. Μεσογείων, στο τμήμα της μεταξύ της Λ. Κατεχάκη και του Πύργου Αθηνών και στα δύο (2) ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Φειδιππίδου, στο τμήμα της μεταξύ της οδού Μιχαλακοπούλου και της Λ. Κηφισίας, καθώς και στις καθέτους αυτής έως την πρώτη παράλληλο οδό.</li>
        <li>Θηβών, στο τμήμα της μεταξύ των οδών Μ. Ασίας και Λεβαδείας, στο ρεύμα κυκλοφορίας προς Λ. Μεσογείων.</li>
        <li>Λ. Βασ. Σοφίας, στο τμήμα της μεταξύ των Λεωφόρων Κηφισίας και Βασ. Κων/νου και στα δύο (2) ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Μιχαλακοπούλου, στο τμήμα της μεταξύ της οδού Ιλισίων και της Λ. Μεσογείων.</li>
      </ul>
      <p>
        <b>Διακοπή της κυκλοφορίας των οχημάτων από 05.00΄ έως 13.30΄ ώρα της Κυριακής 10 <b>Νοεμβρίου</b>:</b>
      </p>
      <ul>
        <li>Λ. Βασ. Σοφίας, στο τμήμα της μεταξύ των Λεωφόρων Βασ. Κων/νου και Βασ. Αμαλίας και στα δύο (2) ρεύματα κυκλοφορίας και στις καθέτους αυτής έως την πρώτη παράλληλο οδό.</li>
        <li>Ριζάρη, στο τμήμα της μεταξύ των λεωφόρων Βασ. Σοφίας και Βασ. Κων/νου και στα δύο (2) ρεύματα κυκλοφορίας.</li>
        <li>Βασ. Γεωργίου Β΄, στο τμήμα της μεταξύ της Λ. Βασ. Κων/νου και της οδού Ρηγίλλης και στις καθέτους αυτής έως την πρώτη παράλληλο οδό.</li>
        <li>Μελεάγρου, στο τμήμα της μεταξύ της Λ. Βασ. Κων/νου και της οδού Ησιόδου.</li>
        <li>Ακαδημίας, στο τμήμα της μεταξύ της Λ. Βασ. Σοφίας και της οδού Κανάρη.</li>
        <li>Κλεάνθους, στο τμήμα της μεταξύ της Λ. Βασ. Κων/νου και της οδού Βασ. Γεωργίου Β΄.</li>
        <li>Λ. Βασ. Αμαλίας, σε όλο το μήκος της και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Λ. Συγγρού, στο τμήμα της μεταξύ της Λ. Βασ. Αμαλίας και της οδού Αμβρ. Φραντζή και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Αθ. Διάκου, σε όλο το μήκος της και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Ηλιουπόλεως, στο τμήμα της μεταξύ των οδών Υμηττού και Καρέα, καθώς και στις καθέτους αυτής έως την πρώτη παράλληλο οδό.</li>
        <li>Καρέα, σε όλο το μήκος της και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλο οδό.</li>
        <li>Φιλελλήνων, σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Σταδίου, σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Ελ. Βενιζέλου (Πανεπιστημίου), σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Ακαδημίας, σε όλο το μήκος της και στις καθέτους αυτής έως την πρώτη παράλληλο οδό.</li>
        <li>Χαρ. Τρικούπη, στο τμήμα της μεταξύ των οδών Ελ. Βενιζέλου (Πανεπιστημίου) και Ακαδημίας.</li>
        <li>Ρήγα Φεραίου, στο τμήμα της μεταξύ των οδών Ελ. Βενιζέλου (Πανεπιστημίου) και Ακαδημίας.</li>
      </ul>
      <p>Διακοπή της κυκλοφορίας των οχημάτων επί της Λ. Βασ. Γεωργίου Α΄, σε όλο το μήκος της, από 04.00΄ έως 13.00΄ ώρα της Κυριακής 10 Νοεμβρίου.</p>
      <p>Διακοπή της κυκλοφορίας των οχημάτων επί της οδού Αρχιμήδους, στο τμήμα της μεταξύ των οδών Π. Πλαστήρα έως Μουσούρου, από 05.00΄ έως 13.30΄ ώρα της Κυριακής 10 Νοεμβρίου.</p>
      <h3>Απαγόρευση της στάσης και στάθμευσης των οχημάτων:</h3>
      <ul>
        <li>Λ. Βασ. Όλγας, σε όλο το μήκος της, με εξαίρεση τα οχήματα της διοργάνωσης με ειδική σήμανση, από 06.00΄ ώρα του Σαββάτου (χθες) 9 Νοεμβρίου έως 19.00΄ της Κυριακής 10 Νοεμβρίου.</li>
        <li>Αρχιμήδους, στο τμήμα της μεταξύ της Πλ. Πλαστήρα και της οδού Μ. Μουσούρου, από 06.00΄ ώρα του Σαββάτου 9 Νοεμβρίου έως 19.30΄ της Κυριακής 10 Νοεμβρίου.</li>
        <li>Ηρ. Αττικού, σε όλο το μήκος της, σε όλο το μήκος της και τις καθέτους αυτής έως την πρώτη παράλληλο οδό από 06.00΄ ώρα του Σαββάτου 9 Νοεμβρίου έως 20.30΄ της Κυριακής 10 Νοεμβρίου.</li>
        <li>Πλ. Καραϊσκάκη ('Αγαλμα δισκοβόλου), από 06.00΄ ώρα του Σαββάτου 9 Νοεμβρίου έως 20.30΄ της Κυριακής 10 Νοεμβρίου.</li>
      </ul>
      <p>
        <b>Απαγόρευση της στάσης και στάθμευσης των οχημάτων από 09.00΄ ώρα του Σαββάτου 09 Νοεμβρίου έως 17.30΄ της Κυριακής 10 Νοεμβρίου:</b>
      </p>
      <ul>
        <li>Λ. Μεσογείων, Βασ.Σοφίας, Βασ.Κωνσταντίνου και Αρδηττού σε όλο το μήκος τους.</li>
        <li>Μιχαλακοπούλου, στο τμήμα της μεταξύ της Λ. Μεσογείων και της οδού Φειδιππίδου.</li>
        <li>Φειδιππίδου, στο τμήμα της από τη Λ. Βασ. Σοφίας έως την οδό Μιχαλακοπούλου.</li>
        <li>Πλ. Παναθηναϊκού Σταδίου.</li>
        <li>Ευφορίωνος, σε όλο το μήκος της.</li>
        <li>Ερατοσθένους, στο τμήμα της μεταξύ της Λ. Βασ. Κων/νου και της οδού Ευτυχίδου.</li>
        <li>Λ. Συγγρού, στο τμήμα της μεταξύ της Λ. Βασ. Αμαλίας και της οδού Αμβρ. Φραντζή.</li>
        <li>Αθανασίου Διάκου, σε όλο το μήκος της.</li>
        <li>Λ. Βασ. Σοφίας, στο τμήμα της μεταξύ των λεωφόρων Βασ. Κων/νου και Βασ.Αμαλίας.</li>
        <li>Ριζάρη, στο τμήμα της μεταξύ των λεωφόρων Βασ. Κων/νου και Βασ. Σοφίας.</li>
        <li>Λ. Βασ. Αμαλίας, σε όλο το μήκος της.</li>
        <li>Ελ. Βενιζέλου (Πανεπιστημίου), σε όλο το μήκος της.</li>
        <li>Ακαδημίας, σε όλο το μήκος της.</li>
        <li>Χαριλάου Τρικούπη, στο τμήμα της μεταξύ των οδών Ελ. Βενιζέλου (Πανεπιστημίου) και Ακαδημίας.</li>
        <li>Ρήγα Φεραίου, στο τμήμα της μεταξύ των οδών Ελ. Βενιζέλου (Πανεπιστημίου) και Ακαδημίας.+</li>
        <li>Λ. Δημοκρατίας, στο τμήμα της από τη Λ. Κάτω Σουλίου μέχρι το Μαραθώνα.</li>
        <li>Πανός, σε όλο το μήκος της.</li>
      </ul>
      <h3>Απαγόρευση της κάθετης διέλευσης των οχημάτων στη Μαραθώνια διαδρομή</h3>
      <p>Κατά τις ώρες, που τα τμήματα αυτής θα είναι αποκλεισμένα από την κυκλοφορία των οχημάτων εκτός των παρακάτω ελεγχόμενων κόμβων κάθετης διέλευσης:</p>
      <ul>
        <li>Λ. Μαραθώνος &amp; Διονύσου (Δήμος Μαραθώνος-Ν. Μάκρης).</li>
        <li>Λ. Μαραθώνος - Αρτέμιδος - Φειδιππίδου (Δήμος Μαραθώνος-Ν. Μάκρης).</li>
        <li>Λ. Μαραθώνος &amp; Αγ. Μαρίνας (Δήμος Μαραθώνος-Ν. Μάκρης).</li>
        <li>Λ. Μαραθώνος &amp; Φλέμινγκ (Δήμος Ραφήνας - Πικερμίου).</li>
        <li>Λ. Μαραθώνος &amp; Πατριάρχου Γρηγορίου - Εθνικής Αντιστάσεως (Δήμος Παλλήνης - Γέρακα).</li>
        <li>Λ. Μαραθώνος &amp; Έξοδος Αττικής Οδού (Δήμος Παλλήνης-Γέρακα).</li>
        <li>Λ. Μαραθώνος &amp; Λ. Λαυρίου - Κλεισθένους - Κυκλάδων (Σταυρός Αγ. Παρασκευής - Δήμος Αγ. Παρασκευής).</li>
        <li>Λ. Μεσογείων &amp; Αγ. Ιωάννου - Ελπίδος - Χαλανδρίου (Δήμου Αγ. Παρασκευής).</li>
        <li>Λ. Μεσογείων &amp; 17ης Νοέμβρη - Ζωοδόχου Πηγής (Δήμων Χολαργού-Παπάγου &amp; Χαλανδρίου).</li>
        <li>Λ. Μεσογείων &amp; Αγ. Ιωάννου Θεολόγου-Παρίτση (Δήμου Χολαργού -Παπάγου &amp; Ν. Ψυχικού).</li>
        <li>Λ. Μεσογείων &amp; Λ. Δημοκρατίας (Δήμου Ν. Ψυχικού).</li>
        <li>Λ. Μεσογείων &amp; Λ. Κατεχάκη (Αθήνα).</li>
        <li>Λ. Μεσογείων - Μιχαλακοπούλου - Φωκίδος (Αθήνα).</li>
        <li>Λ. Βασ. Σοφίας - Παπαδιαμαντοπούλου (Αθήνα).</li>
        <li>Λ. Βασ. Κων/νου &amp; Βασ. Γεωργίου Β΄ (Αθήνα), μόνο για τα οχήματα του Πυροσβεστικού Σώματος.</li>
      </ul>
      <p>Λόγω των περιορισμών στην κυκλοφορία οι οδηγοί μπορούν να ακολουθούν τα παρακάτω ενδεικτικά εναλλακτικά δρομολόγια :</p>
      <p>
        <b>Από Λιμάνι Ραφήνας προς Αθήνα, μέσω Αρτέμιδος (Λούτσας):</b>
      </p>
      <p>Λιμάνι Ραφήνας - αριστερά Χρ. Σμύρνης - δεξιά Λ. Καραμανλή - Λ. Σπάτων - δεξιά περιφερειακός Δημάρχου Χρ. Μπέκα - δεξιά Λ. Σπάτων - αριστερά Θεοτοκοπούλου (Ολυμπιονικών) και στη συνέχεια:</p>
      <p>
        <b>Προς Χαλάνδρι, Βριλήσσια κ.λπ.:</b>
      </p>
      <p>Κόμβο Λεονταρίου - δεξιά Λ. Λαυρίου - κάθετη διέλευση Σταυρού - Κλεισθένους κ.λπ.</p>
      <p>
        <b>Προς Αγ. Παρασκευή, Χολαργό, Παπάγου, Ηλιούπολη κ.λ.π:</b>
      </p>
      <p>Δεξιά Λ. Λαυρίου - αριστερά Τρικάλων (πριν Κόμβο Σταυρού) - δεξιά Γραβιάς - δεξιά Αγ. Ιωάννου - αριστερά Τασσοπούλου κ.λ.π.</p>
      <p>
        <b>Προς Νότια Προάστια:</b>
      </p>
      <p>Κόμβο Λεονταρίου - αριστερά Λ. Λαυρίου - δεξιά Λ. Κορωπίου / Βάρης</p>
      <p>
        <b>Από Μαραθώνα προς Βόρεια Προάστια - Λιμάνι Πειραιά και Παναθηναϊκό Στάδιο:</b>
      </p>
      <p>Μέσω οδού Δημοκρατίας - αριστερά Λ. Λίμνης Μαραθώνος - δεξιά Χελμού - αριστερά Κρυονερίου - αριστερά Ν.Ε.Ο.Α.Λ.- συνέχεια Λ. Κηφισού κ.λ.π.</p>
      <p>
        <b>Από Νέα Μάκρη προς Βόρεια Προάστια:</b>
      </p>
      <p>Μέσω Λ. Διονύσου - Αγίου Πέτρου.</p>
      <p>Σημειώνεται, τέλος, ότι <b>πεζοί και ποδηλάτες δεν επιτρέπεται να διασχίζουν ή να κινούνται στο οδόστρωμα κατά μήκος της Μαραθώνιας διαδρομής</b>, τις ώρες που διεξάγεται ο αγώνας.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196809/kykloforiakes-rythmiseis-stin-athina-poioi-dromoi-kleinoyn">Κυκλοφοριακές ρυθμίσεις στην Αθήνα - Ποιοι δρόμοι κλείνουν</a>
        </li>
        <li>
          <a href="https://www.cnn.gr/news/ellada/story/196808/aythentikos-marathonios-athinas-to-agonistiko-programma-tis-imeras">Αυθεντικός Μαραθώνιος Αθήνας: Το αγωνιστικό πρόγραμμα της ημέρας</a>
        </li>
        <li>
          <a href="https://www.cnn.gr/news/ellada/story/196821/mpotiliarisma-stoys-dromoys-tis-athinas-se-isxy-kykloforiakes-rythmiseis-gia-ton-marathonio">Μποτιλιάρισμα στους δρόμους της Αθήνας – Σε ισχύ κυκλοφοριακές ρυθμίσεις για τον Μαραθώνιο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/4935/marathonios">ΜΑΡΑΘΩΝΙΟΣ</a>
        </li>
        <li>
          <a href="https://www.cnn.gr/eidhseis/tag/81927/37os-aythentikos-marathonios-athhnas">37ΟΣ ΑΥΘΕΝΤΙΚΟΣ ΜΑΡΑΘΩΝΙΟΣ ΑΘΗΝΑΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/10/196859/snapshot/74936930_429694487737818_454724005992071168_n.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196833/snapshot/19-11-09_0056__DPC1303.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196852/snapshot/2750384.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196826/snapshot/74322774_2537530249666910_8406372272499064832_n.jpg"/>
      </figure>
    </article>
  </body>
</html>