<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/vivo-x30-z-nadvse-zmogljivim-procesorjem-samsung-exynos-980.html?RSS97ec729e89249d298a307593f01594af"/>
    <meta property="og:site_name" content="Računalniške novice"/>
    <meta property="article:published_time" content="2019-11-10T06:54:00+00:00"/>
    <meta property="og:title" content="Vivo X30 z nadvse zmogljivim procesorjem Samsung Exynos 980"/>
    <meta property="og:description" content="Podjetje Vivo ima s prihajajočim pametnim mobilnim telefonov X30 zelo velike načrte, saj bo kot prvi opremljen z nadvse zmogljivim procesorjem podjetja Samsung."/>
  </head>
  <body>
    <article>
      <h1>Vivo X30 z nadvse zmogljivim procesorjem Samsung Exynos 980</h1>
      <address>
        <time datetime="2019-11-10T06:54:00+00:00">10 Nov 2019, 06:54</time>
      </address>
      <p>Podjetje Vivo ima s prihajajočim pametnim mobilnim telefonov X30 zelo velike načrte, saj bo kot prvi opremljen z nadvse zmogljivim procesorjem podjetja Samsung. Tu gre za osemjedrni mobilni procesor Samsung Exynos 980, ki temelji na osnovi 8-nanometrske tehnologije in razpolaga z dvema procesorskima jedroma Cortex-A77 frekvence 2,2 gigahercev in šestimi procesorskimi sredicami Cortex-A55 frekvence 1,8  gigahercev. Za grafične vsebine pa skrbi zmogljiva vgrajena grafična sredica Mali-G76 MP5.</p>
      <p>Ker je mobilni procesor Samsung Exynos 980 opremljen z modemom 5G, to posledično pomeni, da bo novi pametni mobilni telefon Vivo X30 polno združljiv z mobilnim omrežjem 5G. Poleg tega bo novost na voljo v dveh različicah, pri čemer bo osnovni model opremljen z AMOLED zaslonom s 16,5-centimetrsko oziroma 6,5-palčno diagonalo, različica Pro pa bo opremljena s 17,5-centimetrskim oziroma 6,89-palčnim zaslonom. Oba zaslona slike prikazujeta s povprečno frekvenco 90 sličic na sekundo.</p>
      <p>Osnovna različica pametnega mobilnega telefona Vivo V30 bo na voljo s sistemskim pomnilnikom do kapacitete osem gigabajtov, različica Pro pa s pomnilnikom do kapacitete 12 gigabajtov. Za shranjevanje podatkov bo na voljo do 256 gigabajtov prostora, za zajem sebkov pa spletna kamera ločljivosti 32 milijonov slikovnih točk. Slikovna tipala digitalnih fotoaparatov se bodo med modeloma nekoliko razlikovala, saj bo osnovna različica razpolagala s tipali ločljivosti 64 milijonov, 13 milijonov, 8 milijonov in 2 milijonov slikovnih  točk, model Pro pa s tipali ločljivosti 64 milijonov, 12 milijonov in dvema ločljivosti 12 milijonov slikovnih točk za kakovostnejše fotografije.</p>
      <p>Tako pametni mobilni telefon Vivo X30 kot Vivo X30 Pro bosta opremljena z baterijo kapacitete 4.500 miliamper ur in bosta opremljena s tehnologijo hitrega polnjenja. Medtem ko bo mode Vivo X30 opremljen z 22,5 vatnim oziroma 30 vatnim sistemom polnjenja, bo model Pro imel na voljo kar 44 vatni polnilni sistem. Več informacij o novih pametnih mobilnih telefonov Vivo pa naj bi bilo znanega v prihodnjih nekaj tednih.</p>
      <figure>
        <iframe src="https://www.youtube.com/embed/n0ERZLlPF7w" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>