<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hazudniuk-kellett-a-tragikus-koncertrol-lehallgatas-miatt-lett-siker-a-karthago-dalabol/186196"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T06:00:00+00:00"/>
    <meta property="og:title" content="Hazudniuk kellett a tragikus koncertről – Lehallgatás miatt lett siker a Karthago dalából"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hazudniuk kellett a tragikus koncertről – Lehallgatás miatt lett siker a Karthago dalából</mark>
      </h1>
      <address><time datetime="2019-11-10T06:00:00+00:00">10 Nov 2019, 06:00</time> by <a rel="author">K. Sz.</a></address>
      <p>
        <b>Szigeti Ferencék szerint csupán egyszer akarták eljátszani a Requiem című dalukat, de egy titkos felvétel eljutott a Szabad Európa rádióba, így lett a lírai melódia a rockbanda legnagyobb slágere. </b>
        <b>Szigeti Ferencék szerint csupán egyszer akarták eljátszani a Requiem című dalukat, de egy titkos felvétel eljutott a Szabad Európa rádióba, így lett a lírai melódia a rockbanda legnagyobb slágere.</b>
      </p>
      <p>Közel 38 évvel a bemutatója után is újabb rejtélyek derültek ki a Kar­thago zenekar egyik leghíresebb daláról, a Requiemről. Az idén 40 éves csapat koncertjén tragikus körülmények között elhunyt fiatalemberről íródott dalt a zenekar frontembere, Szigeti Ferenc csupán egyszer akarta eljátszani az Ifjúsági Parkban, ám a szocializmust belengő lehallgatási hullám őket sem kímélte. Csodák csodájára azonban pont a spionkodás elszenvedése repítette a csúcsra a neves együttest.</p>
      <figure>
        <img src="http://media.borsonline.hu/cikk/20/191763/big-lead/650x360/2018051_karthago-szigeti-ferenc-mti.jpg"/>
        <figcaption>Szigeti Ferencék csak egyszer akarták eljátszani a Requiemet, de a sors közbeszólt © MTI</figcaption>
      </figure>
      <p>– A haláleset után másnap írtam meg a dalt, könnyen jött, ugyanis tudtam, mit szeretnék: megemlékezni egy olyan fiúról, aki bár nem miattunk, de a mi koncertünkön halt meg. Terveim szerint csak egyszer akartuk eljátszani az Ifjúsági Parkban a számot, ám a sors közbeszólt. Volt a színpadon egy rejtett magnó, ami mindent felvett, ami elhangzott a koncerten. Később kiderült, akkoriban mindenkit lehallgattak ott ifjúsági és államvédelmi érdekek miatt, hogy semmi se hangozzon el, ami uszító lehet. A mai napig nem tudjuk pontosan hogyan, de valahogy kikerült ez a magnófelvétel, és egészen a Szabad Európa rádióig jutott, ahol az egyik neves zenei szerkesztő le­játszotta a Requiemet, és onnantól nem volt megállás. Viccesen mondhatnánk, hogy ebből a lehallgatásból legalább sikerült hasznot húznunk – emlékezett vissza Szigeti az esetre. Ám más szempontból is mély nyomott hagyott a rocklegendában ez a dal.</p>
      <figure>
        <iframe src="https://www.youtube.com/embed/MKnAEeZBLtY" width="650" height="360" data-service="Youtube" scrolling="no"/>
      </figure>
      <p>– Behívtak a pártközpontba, hogy milyen dolog az, hogy egy fiatalember kábítószer hatása alatt meghalt a koncertünkön. Megijedtem, mi lesz ennek a vége. Akkoriban még nem voltak klasszikus értelemben vett drogok, úgy tudom, aki meghalt, olyan szerre fogyasztott nagy mennyiségű alkoholt, amivel akkoriban a Parkinson-kórt kezelték, és nem bírta a szíve a nagy megterhelést. A vezetők viszont azt mondták, olyan nincs ebben az országban, hogy egy rockzenekar koncertjén valaki így haljon meg, ezért sokáig azt kellett mondanunk, a tömeg sodorta el a fiatalt – mesélte Szigeti, aki társaival negyven éve változatlan felállásban koncertezik országszerte a Karthagóval.</p>
    </article>
  </body>
</html>