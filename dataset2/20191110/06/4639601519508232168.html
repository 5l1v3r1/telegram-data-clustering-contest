<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/society/kairos-allazei-to-skiniko-tin-tetarti/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T06:49:08+00:00"/>
    <meta property="og:title" content="Καιρός : Αλλάζει το σκηνικό την Κυριακή"/>
    <meta property="og:description" content="Μικρή πτώση της θερμοκρασίας και βροχές"/>
  </head>
  <body>
    <article>
      <h1>Καιρός : Αλλάζει το σκηνικό την Κυριακή</h1>
      <h2>Μικρή πτώση της θερμοκρασίας και βροχές</h2>
      <address><time datetime="2019-11-10T06:49:08+00:00">10 Nov 2019, 06:49</time> by <a rel="author">ΤοΒΗΜΑ Team</a></address>
      <p>Μικρή πτώση θα σημειώσει η θερμοκρασία σήμερα, Κυριακή, με τον καιρό να παρουσιάζεται βροχερός στις περισσότερες περιοχές της χώρας.</p>
      <p>Εξάλλου και η ΕΜΥ έχει εκδώσει έκτακτο δελτίο επιδείνωσης του καιρού από το Σάββατο.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>Συγκεκριμένα, στη δυτική Ελλάδα αναμένονται βροχές και καταιγίδες- αρχικά τοπικά ισχυρές- με βαθμιαία εξασθένηση από το πρωί και από τα βορειοδυτικά.</p>
      <p>Στην υπόλοιπη χώρα, βαθμιαία και από τα ανατολικά ηπειρωτικά θα εκδηλωθούν τοπικές βροχές και πρόσκαιρες καταιγίδες, που το βράδυ θα περιοριστούν στην ανατολική Μακεδονία, τη Θράκη και το ανατολικό Αιγαίο.</p>
      <p>Οι άνεμοι θα πνέουν από νότιες διευθύνσεις, 4-5 μποφόρ και στο Αιγαίο τοπικά θα φτάσουν τα 6 μποφόρ. Βαθμιαία και από τα δυτικά θα στραφούν σε δυτικούς μέχρι 5 μποφόρ.</p>
      <h3>Αναλυτικά η πρόγνωση καιρού από την ΕΜΥ</h3>
      <p><b>Αττική</b><br/>Καιρός: Λίγες νεφώσεις που γρήγορα θα αυξηθούν και θα σημειωθούν τοπικές βροχές και σποραδικές καταιγίδες. Από το βράδυ βελτίωση.<br/>Ανεμοι: Νότιοι 4 με 5 μποφόρ. Το βράδυ θα στραφούν σε δυτικούς και θα εξασθενήσουν.<br/>Θερμοκρασία: Από 13 έως 23 βαθμούς Κελσίου.</p>
      <p><b>Θεσσαλονίκη</b><br/>Καιρός: Αυξημένες νεφώσεις με βροχές και πιθανώς καταιγίδες από τις πρωινές ώρες με βελτίωση από τις μεσημβρινές ώρες.<br/>Ανεμοι: Μεταβλητοί 3 μποφόρ.<br/>Θερμοκρασία: Από 11 έως 20 βαθμούς Κελσίου.</p>
      <p><b>Μακεδονία, Θράκη</b><br/>Καιρός: Νεφώσεις με βροχές και σποραδικές καταιγίδες αρχικά στα δυτικά και βαθμιαία και στα υπόλοιπα. Από τις απογευματινές ώρες τα φαινόμενα στα δυτικά θα εξασθενήσουν ενώ στα ανατολικά θα ενταθούν.<br/>Ανεμοι: Από νότιες διευθύνσεις 3 με 5 μποφόρ.<br/>Θερμοκρασία: Από 11 έως 21 βαθμούς Κελσίου. Στη δυτική Μακεδονία 4 με 6 βαθμούς χαμηλότερη.</p>
      <p><b>Νησιά Ιονίου, Ηπειρος, δυτική Στερεά, δυτική Πελοπόννησος</b><br/>Καιρός: Νεφώσεις με βροχές και σποραδικές καταιγίδες τοπικά ισχυρές μέχρι τις πρωινές ώρες στο Ιόνιο και την Ήπειρο και πιθανόν τη δυτική Στερεά, και μέχρι τις προμεσημβρινές ώρες στη δυτική Πελοπόννησο. Από τις πρωινές ώρες και από τα βόρεια τα φαινόμενα θα εξασθενήσουν.<br/>Ανεμοι: Αρχικά από νότιες διευθύνσεις 4 με 5 μποφόρ και απο τις πρωινές ώρες απο δυτικές με την ίδια ένταση.<br/>Θερμοκρασία: Από 12 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Θεσσαλία, ανατολική Στερεά, Εύβοια, ανατολική Πελοπόννησος</b><br/>Καιρός: Λίγες νεφώσεις που γρήγορα θα αυξηθούν και θα σημειωθούν τοπικές βροχές και σποραδικές καταιγίδες. Από το βράδυ βελτίωση.<br/>Ανεμοι: Από νότιες διευθύνσεις 4 με 5 και πρόσκαιρα στα ανατολικά τοπικά 6 μποφόρ. Το βράδυ θα στραφούν σε δυτικούς και θα εξασθενήσουν.<br/>Θερμοκρασία: Από 09 έως 23 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</p>
      <p><b>Κυκλάδες, Κρήτη</b><br/>Καιρός: Λίγες νεφώσεις που βαθμιαία θα αυξηθούν και θα σημειωθούν πρόσκαιρες τοπικές βροχές και μεμονωμένες καταιγίδες.<br/>Ανεμοι: Από νότιες διευθύνσεις 3 με 5 μποφόρ.<br/>Θερμοκρασία: Από 17 έως 24 βαθμούς Κελσίου. Στη βόρεια Κρήτη η μέγιστη τοπικά 2 με 3 βαθμούς υψηλότερη.</p>
      <p><b>Νησιά ανατολικού Αιγαίου, Δωδεκάνησα</b><br/>Καιρός: Λίγες νεφώσεις που βαθμιαία θα αυξηθούν και θα σημειωθούν τοπικές βροχές και από το βράδυ σποραδικές καταιγίδες κυρίως στα βόρεια.<br/>Ανεμοι: Από νότιες διευθύνσεις 4 με 6 μποφόρ.<br/>Θερμοκρασία: Από 18 έως 25 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>