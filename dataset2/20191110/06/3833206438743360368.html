<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Cyal-Stamboliiski-nastruhna-ot-tozi-gnusen-i-vulgaren-akt-912529"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-10T06:40:00+00:00"/>
    <meta property="og:title" content="Цял Стамболийски настръхна от този гнусен и вулгарен акт"/>
    <meta property="og:description" content="Безработен мъж, който има само начално образование, обърна стомасите на жителите на град Стамболийск..."/>
  </head>
  <body>
    <article>
      <h1>Цял Стамболийски настръхна от този гнусен и вулгарен акт</h1>
      <address>
        <time datetime="2019-11-10T06:40:00+00:00">10 Nov 2019, 06:40</time>
      </address>
      <p>Безработен мъж, който има само начално образование, обърна стомасите на жителите на град Стамболийски с гнусна и вулгарна проява — направил демонстрация на мъжкото си достойнство на центъра.</p>
      <p>Неприятната случка се разиграла около 17:30 часа миналата неделя, предаде репортер на <b>Plovdiv24.bg</b>. Тогава мъжът бил до фонтаните, срещу читалището. Изведнъж си свалил панталоните и показвал половия си орган пред обществото.</p>
      <p>Тези му действия били забелязани както от случайно преминаващите от там граждани, така и от служители на частна охранителна фирма. Последните му направили забележка и го отвели в районното, където служители на МВР му съставили акт за констатиране на проява на дребно хулиганство.</p>
      <p>В понеделник мъжът бил изправен пред съда, където признал вината си и обяснил, че не е искал да показва половия си орган, а само да се изпикае.</p>
      <p>Магистратите не повярвали на оправданието му, но все пак го глобили само с 200 лева, тъй като нарушителят трябвало да се грижи за семейството си, а бил в затрудненото материално положение.</p>
      <p>Решението подлежи на обжалване пред окръжния съд.</p>
    </article>
  </body>
</html>