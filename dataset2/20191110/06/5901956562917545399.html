<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/v-nahrbtniku-profesorja-nasli-odrezani-roki-doma-obglavljeno-truplo-247278"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T06:00:00+00:00"/>
    <meta property="og:title" content="V nahrbtniku profesorja našli odrezani roki, doma obglavljeno truplo"/>
    <meta property="og:description" content="SANK PETERBURG – Rusijo je danes pretresla novica, da so policisti v nahrbtniku uglednega profesorja zgodovine našli odrezani roki, po preiskavi pa naj bi po navedbah medijev na njegovem domu v Sa..."/>
  </head>
  <body>
    <article>
      <h1>V nahrbtniku profesorja našli odrezani roki, doma obglavljeno truplo</h1>
      <h2>Gre za profesorja zgodovine. </h2>
      <address><time datetime="2019-11-10T06:00:00+00:00">10 Nov 2019, 06:00</time> by <a rel="author">STA, Ma. M.</a></address>
      <p>SANK PETERBURG – Rusijo je danes pretresla novica, da so policisti v nahrbtniku uglednega profesorja zgodovine našli odrezani roki, po preiskavi pa naj bi po navedbah medijev na njegovem domu v Sankt Peterburgu našli še obglavljeno truplo 24-letne študentke. Pristojne oblasti so potrdile, da je <b>Oleg Sokolov</b> osumljen umora.<br/><br/>»Iz reke Mojka v središču mesta je davi prišel 63-letni moški. V njegovem nahrbtniku smo odkrili dve ženski roki in strašilno pištolo. Osumljen je umora,« je sporočil ruski preiskovalni odbor.<br/><br/>Po navedbah ruske tiskovne agencije Tass Sokolova zaradi podhladitve zdravijo v bolnišnici, kjer ga tudi zaslišujejo. Po poročanju tamkajšnjih medijev naj bi padel v reko, ko se je poskušal znebiti dokazov v nahrbtniku.<br/><br/>Policija naj bi po odkritju grozljivega tovora preiskala profesorjev dom in tam našla obglavljeno truplo njegove študentke Anastazije Eščenko, s katero sta v preteklosti objavila več raziskav.<br/><br/>Sokolov je priznan strokovnjak za Napoleona in je bil leta 2003 odlikovan s francosko legijo časti, poroča francoska tiskovna agencija AFP.</p>
    </article>
  </body>
</html>