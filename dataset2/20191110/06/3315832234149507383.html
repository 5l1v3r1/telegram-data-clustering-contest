<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/fc9ed9cb0c08e912/alegeri-prezidentiale-in-romania-o-sectie-de-votare-din-chisinau-printre-cele-mai-active-din-diaspora.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T06:24:00+00:00"/>
    <meta property="og:title" content="Alegeri prezidențiale în România; O secție de votare din Chișinău, printre cele mai active din diasporă"/>
    <meta property="og:description" content="În România astăzi au loc alegeri prezidențiale. Votul în diaspora pentru alegerile de astăzi durează, în premieră, trei zile. Până la ora 8:00, peste 300 de mii de români din diasporă și-au dat votul. Secțiile cu cei mai mulți votanți se găsesc în Londra (trei secții), Chișinău (una) și Bruxelles (una)."/>
  </head>
  <body>
    <article>
      <h1>Alegeri prezidențiale în România; O secție de votare din Chișinău, printre cele mai active din diasporă</h1>
      <address><time datetime="2019-11-10T06:24:00+00:00">10 Nov 2019, 06:24</time> by <a rel="author">Jurnal.md</a></address>
      <p>
        <b>În România astăzi au loc alegeri prezidențiale. Votul în diaspora pentru alegerile de astăzi durează, în premieră, trei zile. Până la ora 8:00, peste 300 de mii de români din diasporă și-au dat votul. Secțiile cu cei mai mulți votanți se găsesc în Londra (trei secții), Chișinău (una) și Bruxelles (una).</b>
      </p>
      <p>Românii din afara ţării mai pot vota azi la alegerile prezidenţiale, între ora locală 07:00 şi ora locală 21:00, la acest scrutin ei având pentru prima dată la dispoziţie trei zile pentru a se prezenta la urne: 8, 9 şi 10 noiembrie. Alegătorii care la ora 21:00 se află la sediul secţiei de votare, precum şi cei aflaţi la rând în afara sediului secţiei pot să îşi exercite dreptul de vot până la ora locală 23:59.</p>
      <p>În străinătate au fost organizate 835 de secţii de votare, cele mai multe în Spania şi Italia.</p>
      <p>În Republica Moldova, au fost deschise 37 de secții de votare, dintre care 12 în Chișinău.</p>
      <p>Dreptul de vot poate fi exercitat la oricare din secţiile organizate în afara ţării, pe baza unui document de identitate valabil în ziua votării. Pot vota la alegerile prezidenţiale cetăţenii români care au vârsta de cel puţin 18 ani, dacă această vârstă a fost împlinită până în ziua alegerilor inclusiv.</p>
    </article>
  </body>
</html>