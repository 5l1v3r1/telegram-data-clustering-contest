<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/papiez-bog-chcac-wstrzasnac-tepota-ludzi-niekiedy-dziala-stanowczo,984308.html"/>
    <meta property="og:site_name" content="TVN24"/>
    <meta property="article:published_time" content="2019-11-10T06:49:00+00:00"/>
    <meta property="og:title" content="Franciszek: Bóg próbuje czasem wstrząsnąć tępotą ludzi"/>
    <meta property="og:description" content="Papież Franciszek powiedział w sobotę podczas mszy w bazylice św. Jana na Lateranie w Rzymie, że po to, aby wstrząsnąć tępotą ludzi i nakłonić ich do dokonania radykalnych zmian, Bóg postanawia nie..."/>
  </head>
  <body>
    <article>
      <h1>Franciszek: Bóg próbuje czasem wstrząsnąć tępotą ludzi</h1>
      <address><time datetime="2019-11-10T06:49:00+00:00">10 Nov 2019, 06:49</time> by <a rel="author">ToL/adso</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/d33cfac0-7abe-46b3-a8ac-26385b8b8ce6.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=77/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/6e0ad6d7-e129-455d-a7b5-6bfc0918a80b-480p.mp4"/>
          <figcaption>Papież podczas spotkania z wiernymi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/85e7e8d8-e60d-4df9-b331-38a0850c6db4-480p.mp4"/>
          <figcaption>Papież podjął decyzję o zmianie nazwy Tajnych Archiwów Watykanu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/3d26cdc8-bd67-4891-8b43-0933f28c505b-480p.mp4"/>
          <figcaption>Papież Franciszek zaapelował o dialog i pojednanie w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/7f987cde-6edf-40bd-a14c-13b89254d5d5-480p.mp4" autoplay="" loop=""/>
          <figcaption>Papież Franciszek odprawił mszę w rzymskich katakumbach</figcaption>
        </figure>
        <figcaption>Papież: Bóg chcąc wstrząsnąć tępotą ludzi niekiedy działa stanowczo<cite>Foto: EPA/GIUSEPPE LAMI | Video: Reuters</cite></figcaption>
      </slideshow>
      <h3>Papież Franciszek powiedział w sobotę podczas mszy w bazylice św. Jana na Lateranie w Rzymie, że po to, "aby wstrząsnąć tępotą ludzi i nakłonić ich do dokonania radykalnych zmian, Bóg postanawia niekiedy działać w sposób stanowczy, żeby dokonać przełomu".</h3>
      <p>- Jezus swoim działaniem chce doprowadzić do zmiany tempa, zwrotu kursu - mówił papież podczas mszy, odprawionej w dniu liturgicznego święta poświęcenia bazyliki, która jest katedrą biskupa Rzymu.</p>
      <h3>Przesłanie do wiernych</h3>
      <p>W homilii zwracając się do przedstawicieli diecezji Wiecznego Miasta Franciszek podkreślił, że mieszkający w nim chrześcijanie są jak "rzeka wypływająca ze świątyni" i "niosą słowo życia i nadziei, zdolne do uczynienia żyznymi pustynie serc".</p>
      <related>
        <a href="https://www.tvn24.pl/wiadomosci-ze-swiata,2/papiez-w-katakumbach-skrytykowal-tych-ktorzy-uwazaja-sie-za-chrzescijan-wysokiej-klasy,982496.html"/>
      </related>
      <p>- Miasto może tylko radować się, gdy widzi chrześcijan, którzy stają się radosnymi głosicielami, zdecydowanymi, by dzielić się z innymi skarbami Słowa Bożego i pracować na rzecz dobra wspólnego - dodał papież.</p>
      <p>Zaznaczył następnie: - Niech Pan raduje się widząc nas w drodze, gotowych wysłuchać sercem swoich ubogich, którzy wołają do niego.</p>
      <p>Papież mówił rzymianom o potrzebie spotykania się z innymi, nawiązywania z nimi dialogu, wysłuchania z pokorą i bezinteresownością.</p>
      <p>Kapłanów z Wiecznego Miasta prosił o to, by pomagali wspólnocie wierzących trzymając ją "z dala od wszelkiej światowości" i od "złych kompromisów", by strzegli "fundamentów i świętego korzenia duchowej budowli i bronili jej przed drapieżnymi wilkami".</p>
      <p>Franciszek mówił , że odkąd jest biskupem Rzymu, poznał wielu jego mieszkańców. Wyraził uznanie dla ich "hojności w opiece nad ubogimi".</p>
      <p>- Odłożyliście na bok spory ideologiczne i względy osobiste, aby uczynić miejsce dla tego, o co prosi was Bóg - dodał papież.</p>
      <related>
        <h4>Papież Franciszek</h4>
        <a href="https://www.tvn24.pl/wiadomosci-ze-swiata,2/albo-kosciol-wychodzi-do-ludzi-albo-nie-jest-to-kosciol,982908.html"/>
        <a href="https://www.tvn24.pl/wiadomosci-ze-swiata,2/papiez-w-katakumbach-skrytykowal-tych-ktorzy-uwazaja-sie-za-chrzescijan-wysokiej-klasy,982496.html"/>
        <a href="https://www.tvn24.pl/wiadomosci-ze-swiata,2/papiez-w-tych-dniach-kraza-takze-przekazy-negatywnej-kultury-na-temat-smierci,982183.html"/>
        <a href="https://www.tvn24.pl/wiadomosci-ze-swiata,2/smierc-to-policzek-dla-naszej-iluzji-wszechmocy,982130.html"/>
        <a href="https://www.tvn24.pl/wiadomosci-ze-swiata,2/tajne-archiwa-watykanu-przestana-byc-tajne,981475.html"/>
      </related>
    </article>
  </body>
</html>