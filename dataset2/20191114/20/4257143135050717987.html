<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/14/a-mob-is-kiall-a-budapesti-sportrendezvenyek-mellett"/>
    <meta property="og:site_name" content="infostart"/>
    <meta property="article:published_time" content="2019-11-14T20:20:00+00:00"/>
    <meta property="og:title" content="A MOB is kiáll a budapesti sportrendezvények mellett"/>
    <meta property="og:description" content="A Magyar Olimpiai Bizottság sportolói bizottsága és elnöksége támogatja a már elnyert fővárosi sportesemények megrendezését."/>
  </head>
  <body>
    <article>
      <h1>A MOB is kiáll a budapesti sportrendezvények mellett</h1>
      <address><time datetime="2019-11-14T20:20:00+00:00">14 Nov 2019, 20:20</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/13/vb-2023-megis-megegyezhet-karacsony-gergellyel-a-magyar-atletikai-szovetseg"/>
      </related>
      <h3>A Magyar Olimpiai Bizottság sportolói bizottsága és elnöksége támogatja a már elnyert fővárosi sportesemények megrendezését.</h3>
      <p>Csütörtöki közös nyilatkozatukban jelzik: "a már elnyert budapesti rendezésű nemzetközi sporteseményeket illetően a Magyar Olimpiai Bizottság szakmai, erkölcsi és sportdiplomáciai tekintetben támogatja az adott események rendezési jogával rendelkező magyar sportági szakszövetségeket a sikeres rendezéshez kapcsolódó céljaik elérésében."</p>
      <p>Arról hamarosan döntés születik, hogy a főváros új vezetése hozzájárul-e a 2023-as atlétikai világbajnoksághoz szükséges stadion megépítéséhez. Budapest tavaly kapta meg a rendezés jogát. Karácsony Gergely főpolgármester múlt szerdán, miután részt vett a kormányülésen, az atlétikai stadion építéséről és a vb-ről közölte: azt kérte a kormánytól, hogy a fővárosi önkormányzat részletesebben tudjon tájékozódni a beruházásokról és a kabinet várja meg a közgyűlés november végi ülését.</p>
      <p>
        <i>Nyitókép: MTI Fotó</i>
      </p>
    </article>
  </body>
</html>