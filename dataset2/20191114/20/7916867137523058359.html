<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134638-nkl-lyderiu-susidurime-veterano-traukiamos-suduvos-mantingos-triumfas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T20:02:00+00:00"/>
    <meta property="og:title" content="NKL lyderių susidūrime – veterano traukiamos „Sūduvos-Mantingos“ triumfas"/>
    <meta property="og:description" content="Marijampolės „Sūduva-Mantinga“ (10-2) VIKINGLOTTO-NKL pirmenybėse pasiekė svarbią pergalę. Povilo Šakinio auklėtiniai namuose 87:78 (30:18, 22:21, 17:18, 18:21) pranoko „Telšių“ (10-2) krepšininkus, su kuriais išsilygino pagal pasiektų pergalių skaičių. Prieš tai „Telšiai“ buvo laimėję aštuonis kartus iš eilės. „Telšiai“ vertėsi be vieno savo lyderių Mindaugo Stašio. Rungtynes kur kas sėkmingiau pradėjo ..."/>
  </head>
  <body>
    <article>
      <h1>NKL lyderių susidūrime – veterano traukiamos „Sūduvos-Mantingos“ triumfas</h1>
      <address>
        <time datetime="2019-11-14T20:02:00+00:00">14 Nov 2019, 20:02</time>
      </address>
      <p>Nuotr.: V. Kuralavičius</p>
      <figure>
        <a href="https://www.basketnews.lt/paveikslelis-206090-any1000x1000.jpg">
          <img src="https://www.basketnews.lt/paveikslelis-206090-any630x500.jpg"/>
        </a>
      </figure>
      <p>Nuotr. V. Kuralavičius</p>
      <p>Marijampolės „Sūduva-Mantinga“ (10-2) VIKINGLOTTO-NKL pirmenybėse pasiekė svarbią pergalę.</p>
      <p>Povilo Šakinio auklėtiniai namuose <b>87:78</b> (30:18, 22:21, 17:18, 18:21) pranoko „Telšių“ (10-2) krepšininkus, su kuriais išsilygino pagal pasiektų pergalių skaičių.</p>
      <p>Prieš tai „Telšiai“ buvo laimėję aštuonis kartus iš eilės. „Telšiai“ vertėsi be vieno savo lyderių Mindaugo Stašio.</p>
      <p>Rungtynes kur kas sėkmingiau pradėjo marijampoliečiai. Aurimas Kieža pataikė iš po krepšio, Jonas Zakas smeigė tritaškį, dar vieną metimą iš vidutinio nuotolio pridėjo Tomas Galeckas, o „Sūduva-Mantinga“ laimėjo atkarpą 10:4 bei įgijo dviženklį pranašumą – 21:11.</p>
      <p>Antrajame ketvirtyje marijampoliečiai savo pranašumą sugebėjo padidinti dar labiau. A. Kieža ir Šarūnas Beniušis pelnė po du taškus, T. Galeckas atseikėjo tritaškį ir šeimininkų persvara ūgtelėjo iki 17 taškų (47:30).</p>
      <p>Tiesa, telšiškiai kėlinio pabaigą sužaidė kiek sėkmingiau ir prieš prasidedant ilgajai pertraukai sugebėjo sumažinti atsilikimą iki 13 taškų (39:52).</p>
      <p>Po ilgosios pertraukos „Sūduva-Mantinga“ pelnė greitus 4 taškus ir įgavo užtikrintą 18 taškų persvarą (57:39). Vis tik įpusėjus trečiajam kėliniui iniciatyvą perėmė „Telšiai“.</p>
      <p>Ignas Razutis pataikė dvitaškį, Tomas Rimša taip pat pridėjo du taškus, o Antanas Bertašius užbaigė ataką greitajame puolime ir „Telšiai“, iki 3 kėlinio pabaigos likus 3 minutėms, atsilikimą sumažino iki 6 taškų – 57:63.</p>
      <p>Vis tik J. Zakas pataikė tritaškį bei realizavo abu baudų metimus, dar vieną baudą pridėjo Justinas Jogminas ir marijampoliečiai ketvirtąjį kėlinį pasitiko turėdami 12 taškų pranašumą (69:57).</p>
      <p>Ketvirtajame kėlinyje „Telšiai“ kilo į lemiamą šturmą. Laurynas Kaveckis pataikė dvitaškį, o visai netrukus –  tritaškį ir iki kėlinio pabaigos likus kiek mažiau nei 4 minutėms, „Telšiai“ nurėžė deficitą iki 4 taškų (71:75).</p>
      <p>Telšiškiai po taiklių Ovidijaus Kaminskio baudų priartėjo iki 2 taškų, tačiau J. Zakas bei A. Kieža smeigė po tritaškį, o kitoje aikštelės pusėje apsigynusi „Sūduva-Mantinga“ pridėjo dar du taškus ir iki mačo pabaigos likus kiek mažiau nei 2 minutėms, pirmavo 83:75.</p>
      <p>Nugalėtojų gretose rezultatyviausiai žaidęs Tomas Galeckas įmetė 19 taškų (3/5 dvit., 3/6 trit., 4/4 baudos) bei pridėjo 5 rezultatyvius perdavimus.</p>
      <p>Tuo metu Aurimas Kieža buvo ir taiklus, ir universalus. Aukštaūgis per 31 minutę įmetė 18 taškų (6/6 dvit., 2/3 trit.), atkovojo 7 kamuolius, atliko 6 rezultatyvius perdavimus, perėmė 1 kamuolį ir surinko 28 naudingumo balus.</p>
      <p>
        <i>„Sūduva-Mantinga“:Tomas Galeckas 19 (5 rez. perd.), Aurimas Kieža 18 (6/6 dvit., 2/3 trit., 7 atk. kam., 6 rez. perd.), Jonas Zakas 14, Edvinas Jezukevičius 11, Gintautas Matulis 9.</i>
      </p>
      <p>
        <i>„Telšiai“: Ovidijus Kaminskis 18 (7/8 dvit.), Gytis Sirutavičius 12 (3/5 trit.), Mindaugas Norkus 11, Laurynas Kaveckis 8.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200240-crop100x150.jpg"/>
      </figure>
      <p><a href="https://www.basketnews.lt/zaidejai/1981-aurimas-kieza.html">Aurimas Kieža</a> Taškai: 18 Naudingumas: 28 Dvitaškiai: 100% 6/6 Rezultatyvūs perdavimai: 6</p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-148563-any100x100.jpg"/>
      </figure>
      <p>16% 4,5</p>
      <figure>
        <img src="https://www.basketnews.lt/paveikslelis-117632-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/91-karaliaus-mindaugo-taure/statistika.html">4,5</a></li>
        <li>Taiklumas: <a href="https://www.basketnews.lt/lygos/91-karaliaus-mindaugo-taure/statistika.html">16,4%</a></li>
        <li>Vieta lygoje: <a href="https://www.basketnews.lt/lygos/91-karaliaus-mindaugo-taure/statistika.html">12</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82978-pasvalio-pieno-zvaigzdes-telsiu-telsiai.html">5</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82972-telsiu-telsiai-pasvalio-pieno-zvaigzdes.html">4</a></li>
        <li>Daugiausia pataiko: <a href="https://www.basketnews.lt/zaidejai/5585-ignas-razutis.html">Ignas Razutis</a></li>
      </ul>
    </article>
  </body>
</html>