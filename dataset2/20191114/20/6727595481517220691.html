<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jimmy-ee-veedinte-aiswaryam-wedding-song-mithun-ramesh-movie445.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T20:38:00+00:00"/>
    <meta property="og:title" content="വെള്ളിത്തിരയില്‍ നായകനായി മിഥുന്‍ രമേശ്; ജിമ്മി ഈ വീടിന്റെ ഐശ്വര്യത്തിലെ കല്ല്യാണപ്പാട്ട് പുറത്തിറങ്ങി"/>
    <meta property="og:description" content="Jimmy Ee Veedinte Aiswaryam Malayalam Cinema Mithun Ramesh Malayalam Cinema കൊച്ചി: നടനും അവതാരകനുമായ മിഥുന്‍ രമേശ് അദ്യമായി നായകനാവുന്ന 'ജിമ്മി ഈ വീടിന്റെ ഐശ്വര്യം'' എന്"/>
  </head>
  <body>
    <article>
      <h1>വെള്ളിത്തിരയില്‍ നായകനായി മിഥുന്‍ രമേശ്; ജിമ്മി ഈ വീടിന്റെ ഐശ്വര്യത്തിലെ കല്ല്യാണപ്പാട്ട് പുറത്തിറങ്ങി</h1>
      <address><time datetime="2019-11-14T20:38:00+00:00">14 Nov 2019, 20:38</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: നടനും അവതാരകനുമായ മിഥുന്‍ രമേശ് അദ്യമായി നായകനാവുന്ന ‘ജിമ്മി ഈ വീടിന്റെ ഐശ്വര്യം” എന്ന ചിത്രത്തിലെ കല്ല്യാണപ്പാട്ട് പുറത്തിറങ്ങി. ഗോള്‍ഡന്‍ എസ് പിക്‌ചേഴ്സ് ബാനറില്‍ ശ്യാംകുമാര്‍,സിനോ ജോണ്‍ തോമസ് എന്നിവര്‍ നിര്‍മ്മിച്ച രാജു ചന്ദ്ര തിരക്കഥയെഴുതി സംവിധാനം ചെയ്യുന്ന ചിത്രത്തിലെ ഗാനം പുറത്തുവിട്ടത് മമ്ത മോഹന്‍ദാസ്, നൈല ഉഷ, ഐശ്വര്യ ലക്ഷ്മി എന്നിവരാണ്.</p>
      <p>വിജയ് യേശുദാസ് ആലപിച്ചിരിക്കുന്ന ഗാനത്തിന് സംഗീതം പകര്‍ന്നിരിക്കുന്നത് എം.ജയചന്ദ്രനാണ്. സന്തോഷ് വര്‍മയുടെതാണ് വരികള്‍. പൂര്‍ണമായും ദുബായില്‍ ചിത്രീകരിച്ച ചിത്രമാണ് ജിമ്മി ഈ വീടിന്റെ ഐശ്വര്യം.</p>
      <related>
        <a href="https://www.doolnews.com/report-says-mark-zuckerberg-has-a-secret-account-on-tik-tok123.html?utm_source=doolnews&amp;utm_medium=related"/>
      </related>
      <p>സംവിധായകനും,നിര്‍മാതാക്കളും നായകനും നായികയും ഛായാഗ്രാഹകനും എല്ലാം പ്രവാസി മലയായികളാണെന്ന പ്രത്യേകതയും ചിത്രത്തിനുണ്ട്. ഹോളിവുഡ് സിനിമയില്‍ പ്രധാന താരമായി അഭിനയിച്ച സൂപ്പര്‍ ഡോഗ് ആദ്യമായി അഭിനയിക്കുന്ന ഇന്ത്യന്‍ സിനിമയാണിത്.</p>
      <p>ദിവ്യ പിള്ളയാണ് ചിത്രത്തിലെ നായിക. ഇവര്‍ക്ക് പുറമേ സുരാജ് വെഞ്ഞാറമൂട് , ഹരീഷ് കണാരന്‍ , ജോയ് മാത്യു , ഇടവേള ബാബു, ജോണി ആന്റണി ,നിര്‍മല്‍ പാലാഴി , സുനില്‍ സുഗത, ശശി കലിംഗ , സുബീഷ് സുധി , നിസാം കാലിക്കറ്റ്, ശ്രീജ രവി , വീണ നായര്‍ , അഷ്റഫ് പിലാക്കല്‍, നിഷ മാത്യു, എന്നിവരും പ്രധാനവേഷത്തില്‍ എത്തുന്നുണ്ട്.</p>
      <figure>
        <iframe src="https://www.youtube.com/embed/hhHSbNfrls0" width="553" height="380" data-service="Youtube" scrolling="no"/>
      </figure>
      <p>ഛായാഗ്രഹണം -അനില്‍ ഈശ്വര്‍, കഥ -അനൂപ് മോഹന്‍, ചിത്ര സംയോജനം -സുനില്‍ എസ് പിള്ള, പശ്ചാത്തല സംഗീതം -അരുണ്‍ മുരളീധരന്‍, പി ആര്‍ ഒ -വാഴൂര്‍ ജോസ്, അതിര ദില്‍ജിത്ത്.</p>
      <figure>
        <iframe src="https://www.youtube.com/embed/ABOIUa8k3TY" width="553" height="310" data-service="Youtube" scrolling="no"/>
      </figure>
    </article>
  </body>
</html>