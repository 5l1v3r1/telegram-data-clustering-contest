<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76607-Karlos-Terminator-Vemola-po-operacii-utiekol-z-nemocnice-a-uz-tvrdo-maka-v-posilnovni"/>
    <meta property="og:site_name" content="REFRESHER"/>
    <meta property="article:published_time" content="2019-11-14T20:39:00+00:00"/>
    <meta property="og:title" content="Karlos „Terminátor“ Vémola po operácii utiekol z nemocnice a už tvrdo maká v posilňovni"/>
    <meta property="og:description" content="Slávny český bojovník nelení."/>
  </head>
  <body>
    <article>
      <h1>Karlos „Terminátor“ Vémola po operácii utiekol z nemocnice a už tvrdo maká v posilňovni</h1>
      <address><time datetime="2019-11-14T20:39:00+00:00">14 Nov 2019, 20:39</time> by <a rel="author">Ondřej Jarůšek</a></address>
      <p>
        <b>Slávny český bojovník nelení.</b>
      </p>
      <p><b>Karlos „Terminátor“ Vémola</b> má teprve dva dny po operaci ramene, ale místo toho, aby ležel a odpočíval doma nebo na nemocničním lůžku, už<b> tvrdě dře v posilovně</b>. Jak slavný český bijec před pár hodinami uvedl v příbězích na svém <a href="https://www.instagram.com/karlos_terminator_vemola/">Instagramu</a>, včera z nemocnice utekl, protože <i>„nemá čas ztrácet čas“</i> a taky věří, že <i>„tvrdá dřina se vyplácí“</i>.</p>
      <p>34letý bojovník v sobotu neuspěl v zápase století proti slovenskému velikánovi <b>Attilu Véghovi</b>, který dokázal něco, co ještě nikdo předtím – knockoutovat Vémolu. Pár dní nato si poražený zápasník zrušil Instagram, kde jej sleduje skoro 200 tisíc fanoušků, brzy nato se však na sociální síť vrátil. A jak slibuje, <b>v plné síle se</b> <b>vrátí i do klece</b>.</p>
      <related>
        <a href="https://refresher.cz/76413-Oktagon-15-se-zapsal-do-dejin-Knockoutovany-Vemola-20-000-divaku-a-neuveritelna-show"/>
      </related>
      <p>Jak je tedy vidět, český „Terminátor“ je <b>nesmírně odhodlaný</b> dostat se zpět na vítěznou vlnu, kterou mu „Pumukli“ po úctyhodných jedenácti výhrách v řadě nekompromisně utnul po dvou minutách prvního kola.</p>
      <p>Kdy však Vémolu uvidíme znovu zápasit, je v tuto chvíli nejasné. Přestože z nemocnice zamířil rovnou do posilovny, potrvá ještě <b>několik měsíců</b>, než bude v plné formě. Nejdříve bychom jej dle jeho vlastních slov měli vidět v létě příštího roku, a to pravděpodobně na turnaji již tradičně pořádaném na pražské Štvanici.</p>
      <p>
        <i>Screenshoty z Instagram Stories Karlose Vémoly</i>
      </p>
      <figure>
        <img src="https://i.refresher.sk/public/ondra/2019-11/Untitled_collage_37.jpg"/>
        <figcaption>
          <cite>https://www.instagram.com/karlos_terminator_vemola/</cite>
        </figcaption>
      </figure>
      <p>Jedním z možných soupeřů, jehož jméno se v této souvislosti poslední dny skloňuje, je<b> Viktor Pešta</b>. Ten si stejně jako Vémola prošel nejslavnější MMA ligou světa UFC a mnoho diváků by si jejich vzájemný střet jistě přálo vidět. Pešta si však z posledního turnaje odnesl zlomenou čelist, takže je momentálně z plného tréninku na pár měsíců vyřazen i on.</p>
      <p>Hledat soupeře je tedy v tuto chvíli ještě velmi předběžné a na to, proti komu Karlos v oktagonu nastoupí příště, si budeme muset počkat. Prozatím bojovníkovi<b> přejeme brzké uzdravení</b>.</p>
      <related>
        <a href="https://refresher.cz/76568-Instagram-Karlose-Vemoly-uz-opet-funguje-Sdilel-na-nem-fotku-z-operacniho-salu"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76265-Ceskoslovensky-MMA-zapas-storocia-stal-desiatky-milionov-Ako-sa-rodil-suboj-Vemolu-s-Veghom-a-co-divakov-caka-Rozhovor"/>
        <a href="https://refresher.sk/62462-Tieto-zapasy-by-na-slovenskej-MMA-scene-rozputali-peklo-Kedy-sa-pobiju-Vegh-s-Vemolom"/>
        <a href="https://refresher.sk/62949-Karlos-Vemola-sa-pobije-s-Attilom-Veghom-Bojovat-bude-pre-Oktagon"/>
        <a href="https://refresher.sk/52679-Attila-Vegh-sa-upisal-Oktagonu-Karlos-Vemola-tvrdi-ze-tym-zabil-zapas-storocia"/>
        <a href="https://refresher.sk/51077-Karlos-Vemola-necakane-vyzval-na-suboj-Attilu-Vegha-Pirat-Kristofic-reaguje-ze-Vemola-cely-cas-iba-zavadzal-ludi"/>
        <a href="https://refresher.sk/60505-Vysnivany-zapas-Vemola-vs-Vegh-sa-neuskutocni-Slovensky-sampion-vraj-nema-zaujem"/>
        <a href="https://refresher.sk/62041-Marpo-sa-vrati-do-ringu-Rozhodol-sa-prijat-Vemolovu-vyzvu"/>
        <a href="https://refresher.sk/62689-Hviezda-MMA-Patrik-Kincl-Odveta-s-Vemolom-je-pre-mna-osobna-na-Prochazkovi-obdivujem-jeho-srdce-Rozhovor"/>
      </related>
    </article>
  </body>
</html>