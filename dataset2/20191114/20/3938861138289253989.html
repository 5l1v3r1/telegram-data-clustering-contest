<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_spochatku-skazhit-kudi-vi-pidete-poroshenko-prokomentuvav-zayavu-pristajka-pro-vihid-z-minskih-ugod/938257"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T20:10:00+00:00"/>
    <meta property="og:title" content="&quot;Спочатку скажіть, куди ви підете&quot; - Порошенко прокоментував заяву Пристайка про вихід з Мінських угод"/>
    <meta property="og:description" content="П'ятий президент України та лідер партії &quot;Європейська солідарність&quot; Петро Порошенко прокоментував заяви очільника МЗС Вадима Пристайка, що Україна може вийти з Мінських угод, якщо зустріч у &quot;нормандському форматі&quot; не дасть результату. &quot;Моя думка щодо заяви пана Пристайка: перед оголошенням ..."/>
  </head>
  <body>
    <article>
      <h1>"Спочатку скажіть, куди ви підете" - Порошенко прокоментував заяву Пристайка про вихід з Мінських угод</h1>
      <address><time datetime="2019-11-14T20:10:00+00:00">14 Nov 2019, 20:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938257_w_300.jpg?v=0"/>
        <figcaption>Фото: "5 канал"</figcaption>
      </figure>
      <p>П'ятий президент України та лідер партії "Європейська солідарність" Петро Порошенко прокоментував заяви очільника МЗС Вадима Пристайка, що Україна може вийти з Мінських угод, якщо зустріч у "нормандському форматі" не дасть результату.</p>
      <p>"Моя думка щодо заяви пана Пристайка: перед оголошенням про вихід з Мінських домовленостей спочатку скажіть, куди ви підете. Єдина можлива угода, куди треба заходити – це не Будапештський меморандум, не Бухарестський і навіть не Мінський. Це є Вашингтонський договір про заснування НАТО. Північноатлантична рада на сьогодні є найефективнішим елементом захисту, забезпечення безпеки держави-члена", – наголосив Порошенко, повідомляє "<a href="https://www.5.ua/ru/polytyka/snachala-skazhyte-kuda-vi-poidete-poroshenko-prokommentyroval-zaiavlenye-prystaiko-o-vikhode-yz-mynskykh-sohlashenyi-202848.html">5 канал</a>".</p>
      <p>Тому "ЄС" наголошує на необхідності підписання Плану дій щодо членства – що "відкриває єдині можливі перспективи щодо постійного членства України в НАТО".</p>
      <p>П'ятий президент акцентував: "Це, і тільки це є механізмом захисту національних інтересів і національної безпеки держави".</p>
      <figure>
        <iframe src="https://www.youtube.com/embed/iSxZlXKLjbo" width="590" height="332" data-service="Youtube" scrolling="no"/>
      </figure>
    </article>
  </body>
</html>