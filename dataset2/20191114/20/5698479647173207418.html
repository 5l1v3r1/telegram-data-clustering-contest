<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/14/global-conversation-interview-with-the-president-of-the-european-parliament"/>
    <meta property="og:site_name" content="euronews"/>
    <meta property="article:published_time" content="2019-11-14T20:17:18+00:00"/>
    <meta property="og:title" content="رئیس پارلمان اروپا: برای مهاجران به اردوغان پول نداده‌ایم"/>
    <meta property="og:description" content="رئیس جدید پارلمان اروپا می‌گوید: «کمک مالی اروپا به مهاجران برخلاف پروپاگاندای ملی‌گرایان به اردوغان پرداخت نشده است بلکه پول به نهادهایی داده شده که آن کمپ‌ها را مدیریت می‌کنند.»"/>
  </head>
  <body>
    <article>
      <h1>رئیس پارلمان اروپا: برای مهاجران به اردوغان پول نداده‌ایم</h1>
      <address><time datetime="2019-11-14T20:17:18+00:00">14 Nov 2019, 20:17</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/29/97/80/773x435_cmsv2_75572dce-2f7a-5490-b8f6-720bb56857a0-4299780.jpg"/>
      </figure>
      <p>دیوید ساسولی، رئیس جدید پارلمان اروپا درباره مساله مهاجرت و به ویژه کمک مالی اروپا از ترکیه به منظور حمایت از مهاجران سوری با بخش گفت‌وگوی جهانی یورونیوز مصاحبه‌ای داشته است.</p>
      <p>او درباره مساله مهاجرت گفته «فکر می‌کنم در موضوع مهاجرت باید به اجماع برسیم، متاسفانه سیاست تنها هنر تصور راه‌حل ها نیست بلکه توانایی دستیابی به اجماع است برای رسیدن به نتیجه.»</p>
      <p>آقای ساسولی افزود: «در موضوع مهاجرت ما همچنان نیازمند پیشرفت هستیم.»</p>
      <blockquote>اروپا باید به درستی در قبال افرادی که از جنگ گریخته‌اند، ایفای نقش کند</blockquote>
      <p>او درباره حمایت مالی از کمپ‌های مهاجران که در مرز سوریه هستند نیز تاکید کرد: «فکر می‌کنم که اروپا نقشش را ایفا کرده است. این پول بر خلاف پروپاگاندای ملی‌گرایان به اردوغان پرداخت نشده است بلکه پول به نهادهایی داده شده که آن کمپ‌ها را مدیریت می‌کنند.»</p>
      <p>آقای ساسولی ادامه داد: «آن منابع مالی دیگر در حال اتمام است. اردوغان هم می‌گوید من می‌خواهم به این‌ها پول تزریق کنم، اگر اروپا پول را بپزدازد آن کمپ‌ها به حمایت از افراد ادامه خواهند داد.»</p>
      <p>به گفته رئیس پارلمان اروپا «اروپا باید به درستی در قبال افرادی که از جنگ گریخته‌اند، ایفای نقش کند و آنها که می‌خواهند به خانه بازگردند.»</p>
      <p>
        <a href="https://twitter.com/euronews_pe">به توییتر یورونیوز بپیوندید</a>
      </p>
    </article>
  </body>
</html>