<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152273-na-volyni-poproschalysia-z-uchasnykom-ato-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T20:51:00+00:00"/>
    <meta property="og:title" content="На Волині попрощалися з учасником АТО. ФОТО"/>
    <meta property="og:description" content="В Ківерцях поховали учасника АТО Володимира Данилюка, який проходив службу на сході України під час першої хвилі мобілізації, де був поранений."/>
  </head>
  <body>
    <article>
      <h1>На Волині попрощалися з учасником АТО. ФОТО</h1>
      <address>
        <time datetime="2019-11-14T20:51:00+00:00">14 Nov 2019, 20:51</time>
      </address>
      <p>В Ківерцях поховали учасника АТО <b>Володимира Данилюка</b>, який проходив службу на сході України під час першої хвилі мобілізації, де був поранений.<br/><br/>Похорон відбувся сьогодні, 14 листопада, в місті Ківерці, - пише Правда.Волинь.<br/><br/>Володимир Данилюк народився 26 серпня 1987 року в м. Ківерці. У квітні 2014 року був мобілізований до ЗСУ. Військовослужбовець 14 бригади м. Володимир-Волинського, в/ч В0259, безпосередньо брав участь у бойових діях в період з 19 травня 2014 року по 25 липня 2014 року на території Луганської та Донецької областей.<br/><br/>25 липня 2014 року отримав вогнепальне поранення під серце. Лікарі казали «народився в сорочці». Після довготривалого лікування був комісований та отримав ІІ групу інвалідності, але раптова смерть обірвала життя 32-річного чоловіка.<br/><br/>Громадянську панахиду у Свято-Покровському соборі відслужив настоятель Ківерцівського благочиння ПЦУ протоієрей Іван Семенюк.<br/><br/>Щирі співчуття родині покійного висловили перший заступник голови РДА Юліан Таранчук, голова районної ради Олександр Гурський, військовий комісар Олег Алєксєєв, представники районного військового комісаріату, бойові побратими, жителі міста і району.</p>
    </article>
  </body>
</html>