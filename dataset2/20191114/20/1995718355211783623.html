<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152265-na-volyni-cerkva-sudytsia-z-miskradoyu-za-ponad-piv-miljona-gryven"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T20:21:00+00:00"/>
    <meta property="og:title" content="На Волині церква судиться з міськрадою за понад пів мільйона гривень"/>
    <meta property="og:description" content="Релігійна організація «Релігійна громада Мучениць Віри , Надії, Любові та матері їх Софії Української Православної Церкви (Православної церкви України"/>
  </head>
  <body>
    <article>
      <h1>На Волині церква судиться з міськрадою за понад пів мільйона гривень</h1>
      <address>
        <time datetime="2019-11-14T20:21:00+00:00">14 Nov 2019, 20:21</time>
      </address>
      <p>У Володимирі-Волинському релігійна громада судиться з міськрадою та вимагає у мерії сплатити понад пів мільйона гривень.<br/><br/>Йдеться про релігійну організацію «Релігійна громада Мучениць Віри, Надії, Любові та матері їх Софії Української Православної Церкви (Православної церкви України) міста Володимир-Волинський», - пише Новолинськ.com.ua.<br/><br/>Представники церкви звернулися до суду на міську раду. Вони хочуть стягнути з Володимир-Волинської міської ради 616 тисяч 501 гривню. Ці кошти зі слів позивача є витратами, які організація понесла внаслідок поліпшення майна, проведеного згідно з договором безоплатного користування від 27 червня 2017 року.<br/><br/>Господарський суд Волинської області позовну заяву прийняв та відкрив провадження у справі. Підготовче засідання призначене на 3 грудня 2019 року.</p>
    </article>
  </body>
</html>