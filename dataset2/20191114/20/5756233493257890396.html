<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621550/%D8%AA%DB%8C%D9%85-%D9%88%DB%8C%D9%84%D9%85%D9%88%D8%AA%D8%B3-%D8%B9%D8%B1%D8%A7%D9%82-%D8%B1%D8%A7-%D8%A7%D8%B2-%D8%A8%D8%AD%D8%B1%D8%A7%D9%86-%D8%AE%D8%A7%D8%B1%D8%AC-%DA%A9%D8%B1%D8%AF-%D8%AC%D8%B4%D9%86-%D9%88-%D9%BE%D8%A7%DB%8C%DA%A9%D9%88%D8%A8%DB%8C-%D8%AF%D8%B1-%D8%AE%DB%8C%D8%A7%D8%A8%D8%A7%D9%86%E2%80%8C%D9%87%D8%A7%DB%8C-%D8%B9%D8%B1%D8%A7%D9%82"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T20:37:00+00:00"/>
    <meta property="og:title" content="تیم ویلموتس عراق را از بحران خارج کرد/ جشن و پایکوبی در خیابان‌های عراق"/>
    <meta property="og:description" content="بعد بازی تیم های ملی ایران و عراق، خیابانهای شهرهای مهم عراق که در هفته های گذشته در تسخیر تظاهرات کننده‌ها بود، غرق در شادی شد."/>
  </head>
  <body>
    <article>
      <h1>تیم ویلموتس عراق را از بحران خارج کرد/ جشن و پایکوبی در خیابان‌های عراق</h1>
      <address>
        <time datetime="2019-11-14T20:37:00+00:00">14 Nov 2019, 20:37</time>
      </address>
      <p>
        <i>بعد بازی تیم های ملی ایران و عراق، خیابانهای شهرهای مهم عراق که در هفته های گذشته در تسخیر تظاهرات کننده‌ها بود، غرق در شادی شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال عراق در انتخابی جام جهانی ۲۰۲۲ قطر توانست با نتیجه دو بر یک ایران را شکست دهد.</p>
      <p>به گزارش السومریه، پیروزی برابر ایران باعث شده است تا هواداران فوتبال در عراق با وجود آنکه این کشور در وضعیت بحرانی به سر می‌برد، غرق در شادی باشند.</p>
      <figure>
        <img src="https://aftabnews.ir/files/fa/news/1398/8/23/359354_725.jpg"/>
      </figure>
      <p>با توجه به اینکه عراق هنوز درگیر تظاهرات و اعتراضات خیابانی است و در بعضی از خیابان‌ها، مردم حضور دارند، دولت عراق تصمیم گرفت که امروز گیرنده‌های بزرگی را در خیابان‌ها نصب کند تا مردم معترض در بیرون هم بتواند بازی را نگاه کنند.</p>
      <p>رسانه‌های عراقی از شور و شوق زیادی مردم بعد از پیروزی برابر ایران نوشتند و به نظر می‌رسد که بازی ضعیف شاگردان ویلموتس باعث شد تا عراق بحران زده برای دقایق و لحظاتی شاد باشد.</p>
      <p>سایت السومریه عراق نوشت که صدای تیراندازی هوایی به خاطر پیروزی برابر ایران به شدت در بغداد شنیده می‌شود و همین باعث شده تا فرماندهی عملیات بغداد ضمن تبریک گفتن این پیروزی به مردم توصیه کند که از تیراندازی هوایی خوداری کنند.</p>
      <p>بعضی از منابع عراقی هم از تبریک‌های جداگانه رئیس جمهور، نخست وزیر و بعضی از شخصیت های سیاسی مهم مثل عمار الحکیم خبر دهند.</p>
      <p>تیم ملی فوتبال عراق با پیروزی که در این دیدار به دست آورد با ۱۰ امتیاز در صدر جدول رده بندی باقی ماند و این درحالی است که ایران با ۶ امتیاز دوم است.</p>
    </article>
  </body>
</html>