<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158397_1017.html"/>
    <meta property="og:site_name" content="Novsport"/>
    <meta property="article:published_time" content="2019-11-14T20:29:00+00:00"/>
    <meta property="og:title" content="Свърши &quot;ембаргото&quot; на австрийска скиорка"/>
    <meta property="og:description" content="Медиите в страната информират, че се очаква Лийснбергер да бъде на линия за първия слалом"/>
  </head>
  <body>
    <article>
      <h1>Свърши "ембаргото" на австрийска скиорка</h1>
      <address><time datetime="2019-11-14T20:29:00+00:00">14 Nov 2019, 20:29</time> by <a rel="author">Николай Георгиев</a></address>
      <p>Специалистката в техничните дисциплини Катарина Лийнсбергер вече е получила разрешение да вземе участие в тренировките на австрийския отбор по ски алпийски дисциплини. 22-годишната слаломистка е стигнала до споразумение за екипировка с гиганта в бранша “Росиньол” за новия сезон.</p>
      <p> <br/>Лийснбергер, която завърши седма и дванадесета в слалома и гигантския слалом през миналата кампания, не бе уредила договора си за спортна екипировка за началото на 2019/2020. Това доведе до забрана от Австрийската ски федерация тя да участва в откриващия кръг от Световната купа в Зьолден. <br/> <br/>Лийнсбергер преди също се състезаваше с екип на “Росиньол”, като успя навреме да сключи сделка за новия сезон за ските си, но не и за обувките. Нито една австрийска компания не пожела да й предоставя единствено ски обувки, което й създаде допълнителни трудности. Според медиите в Австрия тя още миналият месец е успяла да се договори с “Росиньол” за ски обувки, но не е внесла навреме документацията във федерацията и трябваше да пропусне стартовете по гигантски слалом в Зьолден.<br/> <br/>Медиите в страната информират, че се очаква Лийснбергер да бъде на линия за първия слалом през новия сезон във финландския зимен център Леви между 22 и 24 ноември.</p>
    </article>
  </body>
</html>