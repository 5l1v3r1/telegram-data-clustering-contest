<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/14/zakon-v-germaniia-zadyljitelno-vaksinirane-sreshtu-morbili.429656"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T20:17:00+00:00"/>
    <meta property="og:title" content="Закон в Германия: Задължително ваксиниране срещу морбили"/>
    <meta property="og:description" content="То ще е условие за прием в детските градини и училищата | Dnes.bg"/>
  </head>
  <body>
    <article>
      <h1>Закон в Германия: Задължително ваксиниране срещу морбили</h1>
      <h2>То ще е условие за прием в детските градини и училищата</h2>
      <address><time datetime="2019-11-14T20:17:00+00:00">14 Nov 2019, 20:17</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Долната камара на германския парламент прие закон, с който ваксинирането срещу морбили става задължително за прием в детски градини и училища от 1 март догодина, предаде ДПА, цитирана от БТА.<br/><br/>Бундестагът прие мярката с 459 гласа "за" срещу 89 "против" и 105 "въздържали се".<br/><br/>Законът ще задължи родителите да удостоверяват, че децата им са ваксинирани, за да бъдат приети в нова детска градина или училище. Ако не го направят, може да им бъдат наложени глоби до 2500 евро.<br/><br/>Децата, които вече са записани в детска градина или училище, ще трябва до 31 юли 2021 г. да удостоверят, че са ваксинирани.<br/><br/>"Защитата от морбили е защита на децата", каза здравният министър Йенс Шпан. Той добави, че законът ще важи и за всички служители на детски градини, училища, здравни заведения и центрове за настаняване на кандидати за убежище.<br/><br/> </p>
    </article>
  </body>
</html>