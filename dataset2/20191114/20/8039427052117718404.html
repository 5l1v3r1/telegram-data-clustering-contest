<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954880"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T20:08:01+00:00"/>
    <meta property="og:title" content="ఫుడ్ బాగోలేక రీఫండ్ అడిగితే.. బ్యాంక్ అకౌంట్‌లో 4 లక్షలు మాయం.."/>
    <meta property="og:description" content="ADVT"/>
  </head>
  <body>
    <article>
      <h1>ఫుడ్ బాగోలేక రీఫండ్ అడిగితే.. బ్యాంక్ అకౌంట్‌లో 4 లక్షలు మాయం..</h1>
      <address>
        <time datetime="2019-11-14T20:08:01+00:00">14 Nov 2019, 20:08</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>లక్నో: </b>ఆర్డర్ చేసిన ఫూడ్ బాగలేకపోవడంతో రీఫండ్ అడిగిన ఓ వ్యక్తికి ఊహించిన షాక్ ఎదురైంది. కస్టమర్ కేర్‌కు ఫోన్ చేసిన అనంతరం.. మొబైల్‌లో మెసేజీలు చూసుకుంటే అతడి బ్యాంక్ ఖాతా నుంచి రూ. 4 లక్షల బదిలీ అయినట్టు తేలింది. దీంతో షాకైన అతడు పోలీసులను ఆశ్రయించాడు. ఉత్తరప్రదేశ్‌లోని గొమతీనగర్‌లో బుధవారం ఈ ఘటన జరిగింది. ఆ రోజున బాధితుడు ఓ యాప్ ద్వారా ఆన్‌లైన్‌లో ఫుడ్ ఆర్డరిచ్చాడు. అయితే తను అనుకున్నట్టు ఫుడ్ లేకపోవడంతో కంపెనీ నుంచి రీఫండ్ అడిగేందుకు నిర్ణయించుకున్నాడు. ఈ విషయాన్ని కస్టమర్ కేర్‌తో చెప్పేందుకు ఆన్‌లైన్‌లో వారి నంబర్‌ కోసం వెతికాడు.</p>
      <p> సెర్చ్‌ రిజల్ట్స్‌ కనిపించిన ఓ నెంబర్‌కు కాల్ చేశాడు. ఈ క్రమంలో అతడి కాల్ ఎత్తిన ఓ వ్యక్తి..బాధితుడి ఫోన్‌కు ఓ లింక్ పంపించాడు. దాని సాయంతో మరో యాప్‌ను డౌన్‌లోడ్ చేసుకోవాలని సూచించాడు. అందులో బ్యాంక్ ఖాతా వివరాలు ఎంటర్ చేస్తే..రీఫండ్ డబ్బులు ఖాతా జమవుతాయని బాధితుడికి చెప్పాడు. బాధితుడు..అతడి సూచన ప్రకారమే చేశాడు. కాసేపటికి అతడి మొబైల్‌కు ఒక ఓటీపీ నెంబర్ వచ్చింది. కస్టమర్ కేర్ ఎగ్జిక్యూటివ్ సూచన ప్రకారం..ఆ ఓటీపీ నెంబర్‌ను కూడా యాప్‌లో ఎంటర్ చేశాడు. కొద్దిసేపటి తరువాత తన బ్యాంక్ ఎకౌంట్‌ నుంచి 4 లక్షల రూపాయల బదిలీ అయ్యాయంటూ వచ్చిన మెసేజీ చూసి షాకయ్యాడు. ఆ తరువాత అతడు పోలీసులకు ఫిర్యాదు చేయడంతో వారు దర్యాప్తు ప్రారంభించారు.</p>
    </article>
  </body>
</html>