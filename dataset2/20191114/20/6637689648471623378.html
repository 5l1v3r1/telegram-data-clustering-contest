<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sumchany-proyshly-bezkoshtovni-obstezhennya-do-vsesvitnogo-dnya-borotby-z-cukrovym-diabetom"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-14T20:00:00+00:00"/>
    <meta property="og:title" content="Сумчани пройшли безкоштовні обстеження до Всесвітнього дня боротьби з цукровим діабетом"/>
    <meta property="og:description" content="Сьогодні з нагоди Всесвітнього дня боротьби проти діабету сумчани пройшли безкоштовні обстеження у центральній міській клінічній лікарні №1. Пацієнтам визначали рівень цукру крові та обстежували у лікаря-ендокринолога. Про таке пише UA.Суми. "/>
  </head>
  <body>
    <article>
      <h1>Сумчани пройшли безкоштовні обстеження до Всесвітнього дня боротьби з цукровим діабетом</h1>
      <address>
        <time datetime="2019-11-14T20:00:00+00:00">14 Nov 2019, 20:00</time>
      </address>
      <p>Сьогодні з нагоди Всесвітнього дня боротьби проти діабету сумчани пройшли безкоштовні обстеження у центральній міській клінічній лікарні №1. Пацієнтам визначали рівень цукру крові та обстежували у лікаря-ендокринолога. Про таке <a href="https://sm.suspilne.media/news/47095">пише UA.Суми. </a></p>
      <p>«У мене є захворювання на цукровий діабет і буває дуже складно потрапити до лікаря за місцем проживання. Доводиться приходити о сьомій ранку до реєстратури, але талонів до ендокринолога не вистачає, а тут можна відразу здати аналізи беез направлення, без попереднього запису»,-  каже пацієнтка Людмила Очкаленко.</p>
      <p>За словами головного спеціаліста відділу охорони здоров`я Сумської міськради Наталії Кіпенко у Сумах на цукровий діабет хворіють близько півтори тисячі людей. Наразі інсуліну на всіх не вистачає.</p>
      <p>«Ті пацієнти, у яких закінчується термін, знають наш телефон і ми з`ясовуємо у яких аптеках є залишки  і скеровуємо туди пацієнтів. З держави, оскільки це делеговане повноваження, нам виділено чотири мільйони п’ятсот вісімдесят тисяч і три мільйони вісімсот тисяч було профінансовано на ці видатки з міського бюджету. Ми потребуємо додаткового фінансування на інсуліни і поки що вирішується питання виділення додаткових коштів», - каже Наталія Кіпенко,  головний спеціаліст відділу охорони здоров`я Сумської міськради.</p>
    </article>
  </body>
</html>