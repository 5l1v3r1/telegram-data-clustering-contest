<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/microsoft-flight-simulator-video-inside-xbox/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T20:34:00+00:00"/>
    <meta property="og:title" content="Microsoft Flight Simulator si mostra in un nuovo video durante l'Inside Xbox | Game Division"/>
    <meta property="og:description" content="Durante l'Inside Xbox all'X019 attualmente in corso a Londra c'è stato spazio anche per l'attesissimo Microsoft Flight Simulator."/>
  </head>
  <body>
    <article>
      <h1>Microsoft Flight Simulator si mostra in un nuovo video durante l'Inside Xbox | Game Division</h1>
      <address>
        <time datetime="2019-11-14T20:34:00+00:00">14 Nov 2019, 20:34</time>
      </address>
      <p>Un evento inarrestabile e dal ritmo forsennato, che sta inanellando una novità dietro l’altra: l’<b>Inside Xbox</b> dell’<b>X019</b> attualmente in corso a Londra è una vera e propria sorpresa per i numerosissimi fan di Xbox, che si stanno ritrovando sovrastati da una grande quantità di trailer e annunci vari. In questa grande carrellata c’è stato spazio anche per <b>Microsoft Flight Simulator,</b> che è tornato a mostrarsi in un lungo e bellissimo video in 4K.</p>
      <p>Il video in questione, che potete trovare comodamente qui sotto, mostra il possente progetto di <b>Microsoft</b> in azione e, soprattutto, ci permette di immergerci in diverse sezioni del gameplay dell’opera.</p>
      <p>Leggi anche: <a href="https://www.tomshw.it/videogioco/death-stranding-cameo-famitsu/">Death Stranding: anche i giocatori giapponesi sono infastiditi del cameo di Famitsu</a></p>
      <figure>
        <iframe src="https://www.youtube.com/embed/BCBgO6St9ug" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/microsoft-flight-simulator-58515.768x432.jpg"/>
        </figure>
        <figure>
          <img src="https://www.tomshw.it/images/images/2019/10/microsoft-flight-simulator-58514.768x432.jpg"/>
        </figure>
        <figure>
          <img src="https://www.tomshw.it/images/images/2019/10/microsoft-flight-simulator-58513.768x432.jpg"/>
        </figure>
      </slideshow>
      <p>Il futuro simulatore di <b>Microsoft</b> promette di spostare l’asticella del genere ancora più in alto. <b>Microsoft Flight Simulator</b> proporrà infatti una capacità di personalizzazione sempre maggiore, dati provenienti da satelliti e, soprattutto, farà uso del sistema cloud di <b>Azure</b> per gestire una lunga serie di caratteristiche tecniche come l’IA, texture e molto altro ancora. Un’esperienza che si promette a dir poco next gen.</p>
      <p><b>Microsoft Flight Simulator,</b> lo ricordiamo, uscirà nel corso del 2020 su PC e Xbox One e sarà ovviamente compreso, come del resto tutti gli altri giochi prodotti dagli <b>Xbox Game Studios</b>, fin dal lancio nel grande catalogo di <b>Xbox Game Pass.</b></p>
      <p>Che ne pensate di questa notizia e di <b>Microsoft Flight Simulator, </b>state attendendo con trepidazione questo simulatore o tale titolo non vi ispira particolarmente?</p>
      <p>Tra gli innumerevoli annunci fatti oggi durante l<b>‘Inside Xbox</b> all<b>‘X019</b> qual è il vostro preferito, quale ha acceso maggiormente il vostro interesse? Fateci sapere che ne pensate direttamente nei commenti qui sotto.</p>
      <blockquote>Per prepararvi al meglio per <b>Microsoft Flight Simulator </b>basterà possedere un Xbox One: potete recuperare la versatile console del colosso americano direttamente su Amazon <a href="https://toms.it/SpWsb">ad un prezzo davvero irrinunciabile.</a></blockquote>
    </article>
  </body>
</html>