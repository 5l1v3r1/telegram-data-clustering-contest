<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/hong-kong-morto-seconda-persona-proteste/"/>
    <meta property="og:site_name" content="Il Post"/>
    <meta property="article:published_time" content="2019-11-14T20:35:55+00:00"/>
    <meta property="og:title" content="A Hong Kong è morta la seconda persona a causa delle proteste: è un uomo di 70 anni"/>
    <meta property="og:description" content="A Hong Kong è morta una seconda persona a causa delle grandi proteste anti-governative che vanno avanti da giugno: è un uomo di 70 anni, le autorità ospedaliere hanno detto che era un pulitore che è stato colpito da un mattone durante gli scontri tra manifestanti pro-democratici e gli abitanti filo-governativi del"/>
  </head>
  <body>
    <article>
      <h1>A Hong Kong è morta la seconda persona a causa delle proteste: è un uomo di 70 anni</h1>
      <address>
        <time datetime="2019-11-14T20:35:55+00:00">14 Nov 2019, 20:35</time>
      </address>
      <p>A Hong Kong <a href="https://www.theguardian.com/world/2019/nov/14/second-death-in-hong-kong-protests-as-xi-demands-end-to-violence">è morta una seconda persona</a> a causa delle grandi proteste anti-governative che vanno avanti da giugno: è un uomo di 70 anni, le autorità ospedaliere hanno detto che era un pulitore che è stato colpito da un mattone durante gli scontri tra manifestanti pro-democratici e gli abitanti filo-governativi del quartiere. Venerdì scorso un ragazzo di 21 anni era precipitato da un edificio durante gli scontri tra polizia e manifestanti, ed era morto per le ferite.</p>
      <p>Sempre oggi il presidente cinese Xi Jinping, che sta partecipando a un incontro internazionale in Brasile, ha definito le proteste «crimini radicali e violenti» che «calpestano gravemente la legge e l’ordine sociale». Xi anche detto che «fermare la violenza e riportare l’ordine è al momento la cosa più urgente da fare». In risposta alcuni manifestanti hanno bruciato in strada bandiere cinesi, bloccato strade e lanciato molotov contro la polizia, che ha risposto con gas lacrimogeni per il quarto giorno consecutivo.</p>
    </article>
  </body>
</html>