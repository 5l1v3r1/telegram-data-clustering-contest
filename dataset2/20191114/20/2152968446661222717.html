<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/14/arestuvaha-streleca-v-gimnaziiata-v-kaliforniia.429686"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T20:35:00+00:00"/>
    <meta property="og:title" content="Арестуваха стрелеца в гимназията в Калифорния"/>
    <meta property="og:description" content="Нападателят е на 15 години и също е ученик | Dnes.bg"/>
  </head>
  <body>
    <article>
      <h1>Арестуваха стрелеца в гимназията в Калифорния</h1>
      <h2>Нападателят е на 15 години и също е ученик</h2>
      <address><time datetime="2019-11-14T20:35:00+00:00">14 Nov 2019, 20:35</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Предполагаемият стрелец в гимназия в Санта Кларита, северно от Лос Анджелис, в щата Калифорния, беше арестуван, предадоха световните агенции, като се позоваха на шерифа на Лос Анджелис Алекс Вилануева.</p>
      <related>
        <a href="https://www.dnes.bg/usa/2019/11/14/strelba-v-uchilishte-v-kaliforniia-ima-raneni.429684"/>
      </related>
      <p>В стрелбата бяха ранени най-малко четирима души.<br/><br/>Една от ранените ученички е починала от раните си в болницата.<br/><br/>Двама ранени са в критично състояние. Четвъртият ранен е в задоволително състояние, съобщава болницата "Хенри Мейо". <br/><br/>Вилануева поясни, че на стрелеца също се оказва лечение в местна болница. Той не навлезе в подробности нито за обстоятелствата на ареста му, нито за причините за прием на стрелеца в болница.<br/><br/>Според местни медии нападателят е на 15 години и също е ученик. Първоначално медиите твърдяха, че той се е самоубил след нападението, но после дойде съобщението на властите за ареста му. /БТА/</p>
      <p> </p>
    </article>
  </body>
</html>