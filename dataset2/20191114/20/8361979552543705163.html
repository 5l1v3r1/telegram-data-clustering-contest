<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/tramp-rozkriv-senatoram-zmist-pershoji-rozmovi-iz-zelenskim-50053635.html"/>
    <meta property="og:site_name" content="НВ"/>
    <meta property="article:published_time" content="2019-11-14T20:51:00+00:00"/>
    <meta property="og:title" content="Трамп показав сенаторам-республіканцям стенограму першої розмови із Зеленським"/>
    <meta property="og:description" content="Президент США Дональд Трамп показав групі сенаторів від Республіканської партії стенограму першої телефонної розмови з президентом Володимиром Зеленським."/>
  </head>
  <body>
    <article>
      <h1>Трамп показав сенаторам-республіканцям стенограму першої розмови із Зеленським</h1>
      <h2>Президент США Дональд Трамп показав групі сенаторів від Республіканської партії стенограму першої телефонної розмови з президентом Володимиром Зеленським.</h2>
      <address>
        <time datetime="2019-11-14T20:51:00+00:00">14 Nov 2019, 20:51</time>
      </address>
      <p>Про це в коментарі <a href="https://edition.cnn.com/politics/live-news/impeachment-inquiry-11-14-19/index.html">CNN</a> розповів сенатор-республіканець Кевін Крамер.</p>
      <p>За його словами, він разом з сенаторами Тедом Крузом, Майком Ензі, Стівом Дейнсом, Деб Фішер і Беном Сассом були на зустрічі з президентом в Білому домі.</p>
      <p>Під час розмови Трамп «кілька разів» вказав на квітневу розмову, а потім запитав сенаторів, чи не хочуть вони її побачити, сказав Крамер.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/stenogrami-rozmov-impichment-donald-tramp-nova-informaciya-novini-svitu-50053041.html">Три стенограми. Куди нові свідчення повернуть розслідування імпічменту Дональда Трампа</a>
        </li>
        <li>
          <a href="https://nv.ua/ukr/world/geopolitics/vistava-z-impichmentom-trampa-poslablyuye-poziciji-zelenskogo-oglyad-zmi-50053589.html">«Вистава з імпічментом» Трампа послаблює позиції Зеленського — огляд ЗМІ</a>
        </li>
      </ul>
      <p>Крамер зазначив, що розшифровка розмови була невеликою і складалася приблизно з однієї сторінки «реального тексту».</p>
      <p>Він описав зміст розмови:</p>
      <p><b><i>Трамп:</i></b> <i>«Вітаю, ви провели відмінну кампанію»</i></p>
      <p>
        <i><b>Зеленський:</b> «О, дякую, пане президенте, я з нетерпінням чекаю на співпрацю з вами».</i>
      </p>
      <p>За словами Крамера, в стенограмі не було згадок про військову допомогу Україні або підтримку України з боку США.</p>
      <p>Нагадаємо, сьогодні <a href="https://nv.ua/ukr/world/geopolitics/tramp-sogodni-opublikuye-stenogramu-rozmovi-z-zelenskim-novini-ukrajini-i-ssha-50053416.html">Трамп зобов’язався опублікувати стенограму першої бесіди із Зеленським,</a> яка відбулася після перемоги на президентських виборах.</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи з Палати представників апелювали до поняття quid pro quo (послуга за послугу) при описі ймовірного тиску команди Трампа на Україну з метою почати розслідування проти сім'ї Джо Байдена і втручання у вибори 2016 року.</p>
      <p>Після перших публічних слухань спікер Палати представників США Ненсі Пелосі <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">звинуватила Трампа в спробі підкупити Україну</a>. За її словами, очільник Білого дому сам розписався в цьому.</p>
    </article>
  </body>
</html>