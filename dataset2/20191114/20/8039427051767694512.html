<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954882"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T20:17:11+00:00"/>
    <meta property="og:title" content="పవన్‌ ప్రశ్నించాడని వ్యక్తిగతంగా విమర్శిస్తున్నారు: చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>పవన్‌ ప్రశ్నించాడని వ్యక్తిగతంగా విమర్శిస్తున్నారు: చంద్రబాబు</h1>
      <address>
        <time datetime="2019-11-14T20:17:11+00:00">14 Nov 2019, 20:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ: </b>జనసేన అధినేత పవన్‌కల్యాణ్ ప్రశ్నించాడని వ్యక్తిగతంగా విమర్శిస్తున్నారని వైసీపీ నేతలపై టీడీపీ అధినేత చంద్రబాబు మండిపడ్డారు. పవన్‌ను తన దత్తపుత్రుడని అంటున్నారని చెప్పారు. తాను ముఖ్యమంత్రి పదవి కోసం ఈ పోరాటం చేయడం లేదని, భవిష్యత్‌ కోసం, పేదల కోసం పోరాటం చేస్తున్నానని చెప్పారు. రాష్ట్రం ఎంత అతలాకుతలం అవుతుందని.. ఎన్నికల ముందే తాను చెప్పానని గుర్తుచేశారు.</p>
      <p> </p>
      <p>‘‘మేం తలచుకుంటే వ్యక్తిగత విమర్శలు చేయగలం. గంగానదిలో మునిగి దొంగనాటకాలు ఆడింది ఎవరు? అన్యమత ప్రచారం చేస్తుంది ఎవరు? అన్నవరంలాంటి చోట్ల కూడా అన్యమత ప్రచారం జరుగుతోంది. నా జీవితాన్ని కాపాడిన వెంకటేశ్వరస్వామి అంటే నాకు అపారమైన భక్తి. మనందరం ప్రాణంగా కొలిచే తిరుమలలో అన్యమత ప్రచారం చేస్తున్నారు. నాకు కులం అనేది ఎప్పుడూ లేదు. సామాజిక న్యాయమే నా కులం. కులం పేరుతో సమాజాన్ని విభజించాలనుకోవడం దుర్మార్గం. ఇలాంటి జఠిలమైన సమస్యపై మేం దీక్ష చేస్తుంటే.. మా పార్టీ వాళ్లని చేర్చుకుని నన్ను తిట్టిస్తున్నారు’’ అని చంద్రబాబు చెప్పారు.</p>
    </article>
  </body>
</html>