<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903777/chadli-kijkt-zijn-ogen-uit-bij-anderlecht-hij-is-een-ongelooflijk-talent-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T20:30:00+00:00"/>
    <meta property="og:title" content="Chadli kijkt zijn ogen uit bij Anderlecht: &quot;Hij is een ongelooflijk talent&quot;"/>
    <meta property="og:description" content="Nacer Chadli is bij Anderlecht dé man in vorm. Bondscoach Roberto Martinez selecteerde voor deze interlandbreak zelfs vier spelers van Anderlecht, en dat is volgens Chadli zeker geen toeval."/>
  </head>
  <body>
    <article>
      <h1>Chadli kijkt zijn ogen uit bij Anderlecht: "Hij is een ongelooflijk talent"</h1>
      <address>
        <time datetime="2019-11-14T20:30:00+00:00">14 Nov 2019, 20:30</time>
      </address>
      <p>
        <b>Nacer Chadli is bij Anderlecht dé man in vorm. Bondscoach Roberto Martinez selecteerde voor deze interlandbreak zelfs vier spelers van Anderlecht, en dat is volgens Chadli zeker geen toeval.</b>
      </p>
      <p>Chadli is vooral vol lof over zijn ploegmaats Verschaeren, Van Crombrugge en Cobbaut. "Yari is een ongelooflijk talent. Hendrik is een van de beste doelmannen van België en Elias deed het super de voorbije weken. Hij heeft ook een beetje het profiel van Jan (Vertonghen, die geblesseerd is, red)", vertelt hij bij <i><a href="https://sporza.be/nl/2019/11/14/chadli-spreekt-bij-de-rode-duivels-voor-match-in-rusland/">Sporza</a>.</i></p>
      <p>Chadli ziet in die vier Rode Duivels ook het bewijs dat Anderlecht genoeg talent in huis heeft. "Al hebben we soms wel wat meer ervaring nodig. Zo hebben we al matchen verloren dit seizoen. We moeten hard blijven werken om beter te doen."</p>
      <p>Volgens Chadli gaan de youngsters van Anderlecht meebouwen aan de toekomst van het Belgische voetbal. "Ze hebben er alvast het talent voor. En ook bij de Belgische U21 zitten heel goeie spelers van Anderlecht". Bij die beloften spelen onder meer Amuzu, Dewaele, Doku, Saelemaekers en Lokonga.</p>
      <aside>Lees meer<br/><a href="https://www.voetbalprimeur.be/nieuws/903763/chadli-praat-nog-niet-over-verlengd-verblijf-bij-anderlecht-nog-geen-akkoord-.html?itm_source=www.voetbalprimeur.be&amp;itm_medium=highlighted-content">Blijft Chadli dan toch niet bij Anderlecht? "Er is nog geen akkoord"</a></aside>
    </article>
  </body>
</html>