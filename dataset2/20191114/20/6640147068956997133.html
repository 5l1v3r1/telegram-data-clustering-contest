<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/age-of-empires-4-trailer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T20:54:00+00:00"/>
    <meta property="og:title" content="Age of Empires 4 è ufficiale! Primo reveal trailer durante Inside Xbox | Game Division"/>
    <meta property="og:description" content="Dopo tanti rumor e bisbigli mediatici Age of Empires 4 si è mostrato per la prima volta attraverso un launch trailer all'X019!"/>
  </head>
  <body>
    <article>
      <h1>Age of Empires 4 è ufficiale! Primo reveal trailer durante Inside Xbox | Game Division</h1>
      <address>
        <time datetime="2019-11-14T20:54:00+00:00">14 Nov 2019, 20:54</time>
      </address>
      <p>L’evento londinese organizzato dalla casa di Redmond sta continuando proprio in questi minuti ma i vari annunci non tendono a fermarsi. Dopo qualche World Reveal più che ben gradito, ecco che anche le primissime conferme a svariati rumor iniziano a prendere sempre più vita. Durante le scorse giornate svariati bisbigli mediatici avrebbero quasi dato per certa la presenza di<b> Age of Empires 4</b> durante l’Inside Xbox di stasera.</p>
      <figure>
        <iframe src="https://www.youtube.com/embed/7MLOS4QWDcs" width="500" height="281" data-service="Youtube" scrolling="no"/>
      </figure>
      <p>Ecco che dopo tanti rumor però, la conferma è arrivata e il quarto capitolo della saga RTS Microsoft si è mostrata in un breve <a href="https://www.youtube.com/watch?v=RYwZ6GZXWhA">trailer</a>. Ancora una volta non siamo venuti a sapere particolari dettagli sul titolo anche se Age of Empires 4 sembra rimanere<b> ben saldo sulle sue radici passate.</b></p>
      <p>Leggi anche: <a href="https://www.tomshw.it/videogioco/halo-reach-data-uscita-inside-xbox/">Halo Reach: data di uscita svelata all’Inside Xbox</a></p>
      <figure>
        <img src="https://www.tomshw.it/images/images/2019/11/age-of-empire-4-63063.jpg"/>
      </figure>
      <p>Stando alle poche conferme rilasciate subito dopo il reveal, siamo venuti a sapere che qualche nuova fazione si unirà alle unità in guerra e qualche piccola modifica aiuterà a <b>migliorare la formula già nota</b> del titolo!</p>
      <p>Non sappiamo ancora con certezza quando il titolo arriverà nei vari negozi digitali così come non sappiamo se sarà esclusiva Microsoft Store o se uscirà in contemporanea anche su Steam ed Epic Games Store. Per ulteriori dettagli su questo titolo e su tutte le novità presentate durante l’evento Xbox vi invitiamo a rimanere sintonizzati sul nostro sito! Inoltre, <b>fateci sapere cosa ne pensate</b> di questo particolare reveal!</p>
      <blockquote>Se non avete mai provato questa particolare saga di RTS, al seguente <a href="https://toms.it/iwiRs">link</a> trovere un’interessante offerta dedicata al primissimo titolo della serie!</blockquote>
    </article>
  </body>
</html>