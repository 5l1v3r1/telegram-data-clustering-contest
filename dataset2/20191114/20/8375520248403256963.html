<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/pomer-odin-iz-nayznamenitishih-velogonshchikiv-v-istoriji-640027.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T20:46:45+00:00"/>
    <meta property="og:title" content="Помер один із найзнаменитіших велогонщиків в історії"/>
    <meta property="og:description" content="Раймонові Пулідору було 83 роки"/>
  </head>
  <body>
    <article>
      <h1>Помер один із найзнаменитіших велогонщиків в історії</h1>
      <address>
        <time datetime="2019-11-14T20:46:45+00:00">14 Nov 2019, 20:46</time>
      </address>
      <h4>Раймонові Пулідору було 83 роки</h4>
      <p>Сьогодні, 14 листопада, вранці у французьких ЗМІ з'явилася інформація про смерть знаменитого велогонщика Раймона Пулідора.</p>
      <p>Інформація про погіршення здоров'я Пулідора з'явилася на початку жовтня, він був госпіталізований у зв'язку зі втомою після «Тур де Франс», на якому він в останні роки працював у статусі одного з амбасадорів.</p>
      <p>Пулідор був одним з найвідоміших і найпопулярніших гонщиків в історії велоспорту. Вісім разів він ставав призером загального заліку «Тур де Франс», але жодного разу його не виграв і ніколи не ставав володарем жовтої майки лідера. З цієї причини Пулідор отримав прізвисько «вічно другий».</p>
      <p>Кар'єра Пулідора затягнулася майже на два десятка років, в першій її половині він змагався з Жаком Анкетілем, а в другій з Едді Мерксом – двома п'ятиразовими переможцями «Великої Петлі». Останній раз призером французького ґранд-туру Пулідор став у 1976 році, коли йому вже було 40 років.</p>
      <p>В активі француза були і інші знаменні результати: перемога в загальному заліку «Вуельти», а також на класичних одноденках «Мілан - Сан-Ремо», «Флеш Валлон» і ряді інших престижних змагань.</p>
      <p>Нагадаємо, що Пулідор є дідусем чинного голландського велогонщика Матьє ван дер Пула.</p>
      <blockquote>
        <b>Читайте також: <a href="https://glavcom.ua/sport/news/vidstoroneniy-velosipedist-bashenko-ne-zmirivsya-z-vidstavkoyu-i-prodovzhuje-pogrozhuvati-619576.html">Відсторонений «велосипедист» Башенко не змирився з відставкою і продовжує погрожувати</a></b>
      </blockquote>
      <related>
        <a href="https://glavcom.ua/sport/publications/zavzhdi-netvereziy-i-nerukopozhatniy-velospilnota-povstala-proti-kerivnika-yakiy-nahamiv-chempionci-606885.html"/>
      </related>
    </article>
  </body>
</html>