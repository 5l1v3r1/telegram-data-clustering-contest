<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/halo-reach-data-uscita-inside-xbox/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T20:15:00+00:00"/>
    <meta property="og:title" content="Halo Reach: data di uscita svelata all'Inside Xbox | Game Division"/>
    <meta property="og:description" content="Dopo una lunghissima attesa anche l'apprezzatissimo Halo Reach ha finalmente una data di lancio nella sua versione migliorata."/>
  </head>
  <body>
    <article>
      <h1>Halo Reach: data di uscita svelata all'Inside Xbox | Game Division</h1>
      <address>
        <time datetime="2019-11-14T20:15:00+00:00">14 Nov 2019, 20:15</time>
      </address>
      <p>Grandissima serata quella attualmente in corso a Londra per tutti i fan di <b>Xbox</b>: l’attesissimo <b>Inside Xbox</b> dell’<b>X019</b> sta infatti regalando graditissimi annunci e sorprese ad una grande frangia di videogiocatori. In questo marasma di novità ha trovato il suo spazio anche <b>Halo Reach</b>, uno dei più apprezzati episodi della leggendaria saga. Uno sbarco attesissimo, soprattutto dai numerosissimi giocatori su PC.</p>
      <figure>
        <iframe src="https://www.youtube.com/embed/7MLOS4QWDcs" width="500" height="281" data-service="Youtube" scrolling="no"/>
      </figure>
      <p>Durante l’evento in questione è stato infatti rilasciato, insieme allo scoppiettante trailer che potete comodamente osservare qui sotto, anche la data di lancio di tale episodio. Fortunatamente non ci sarà da attendere troppo: <b>Halo Reach sbarcherà nella The Master Chief Collection il prossimo 3 dicembre 2019 sui nostri PC.</b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe src="https://www.youtube.com/embed/BPNkDfampKY" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/01/halo-the-master-chief-collection-15619.768x432.jpg"/>
        </figure>
        <figure>
          <img src="https://www.tomshw.it/images/images/2019/01/halo-the-master-chief-collection-15618.768x432.jpg"/>
        </figure>
      </slideshow>
      <p>Ovviamente l’opera in questione arriverà in una versione rifinita e migliorata per l’occasione e supporterà quindi anche una risoluzione in 4K. Un’ulteriore motivo, quindi, per recuperare il titolo su PC e, perché no, anche per regalarsi un altro giro su <b>Halo Reach.</b></p>
      <p>Prequel del primissimo <b>Halo: Combat Evolved</b>, <b>Halo Reach</b> è l’ultimo episodio della serie a cui ha lavorato <b>Bungie</b> prima di gettarsi su <b>Destiny</b> e racconta le drammatiche vicende del<b> Noble Team</b>. Un’esperienza colma di pathos e tensione, che è stata consegnata agli annali come un titolo a dir poco indimenticabile.</p>
      <p>Che ne pensate di questa notizia e di quanto svelato stasera all’<b>X019</b>? Quale annuncio ha catturato maggiormente la vostra attenzione, avete mai avuto l’occasione di provare con le vostre mani questo particolare episodio della leggendaria saga o aspettavate proprio questa occasione per recuperarlo? Fateci sapere che ne pensate direttamente nei commenti!</p>
      <blockquote>Volete farvi trovare pronti per il prossimo 3 dicembre? Recuperate fin da ora la <b>The Master Chief Collection </b>su Amazon comodamente<a href="https://toms.it/Ny11N"> a questo indirizzo</a>.</blockquote>
    </article>
  </body>
</html>