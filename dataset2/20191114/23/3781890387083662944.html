<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741552"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T23:00:00+00:00"/>
    <meta property="og:title" content="เช็กดวงประจำวันที่ 15 พฤศจิกายน 2562"/>
    <meta property="og:description" content="สุริยคติกาล วันที่ 15 พฤศจิกายน พ.ศ. 2562 ค.ศ. 2019 จันทรคติกาล ตรงกับวันศุกร์ แรม 4 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.17 น. เที่ยงจริง เวลา 12.03 น."/>
  </head>
  <body>
    <article>
      <h1>เช็กดวงประจำวันที่ 15 พฤศจิกายน 2562</h1>
      <address>
        <time datetime="2019-11-14T23:00:00+00:00">14 Nov 2019, 23:00</time>
      </address>
      <p>
        <b>สุริยคติกาล วันที่ 15 พฤศจิกายน พ.ศ. 2562 ค.ศ. 2019 จันทรคติกาล ตรงกับวันศุกร์ แรม 4 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.17 น. เที่ยงจริง เวลา 12.03 น.</b>
      </p>
      <p><i><b>สุริยคติกาล</b></i> วันที่ 15 พฤศจิกายน พ.ศ. 2562 ค.ศ. 2019 <i><b>จันทรคติกาล </b></i>ตรงกับวันศุกร์ แรม 4 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.17 น. <i><b>เที่ยง</b></i><i><b>จริง </b></i>เวลา 12.03 น. <i><b>อาทิตย์ตก</b></i> เวลา 17.48 น. <i><b>จันทร์ขึ้น </b></i>เวลา 20.44 น.<br/><br/><i><b>วันนี้ </b></i>เวลา 00.00-22.18 น. ดาวจันทร์เสวยมฤคศิระนักษัตรฤกษ์ที่ 5 เสวยเทศาตรีฤกษ์หรือเวสิโยฤกษ์ เทศาตรี แปลว่า ข้ามถิ่น หมายถึงฤกษ์พ่อค้าข้ามถิ่น เวลา 22.19-24.00 น. ดาวจันทร์เสวยอารทรานักษัตรฤกษ์ที่ 6 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง เป็นฤกษ์เพื่อให้เกิดความเจริญรุ่งเรือง เวลา 00.00-24.00 น.-ห้ามทำการมงคล ทิศที่เป็นมงคล-ตะวันออกเฉียงใต้ ทิศอัปมงคล-ตะวันตกเฉียงเหนือ สีประจำวัน-ฟ้า น้ำเงิน สีสิริมงคล-ชมพู สีอัปมงคล-ม่วง ดอกตะแบก ดำ ราศีที่ดาวศรีสถิต-ตุล ราศีที่ดาวกาลีสถิต-มิถุน<br/><br/><i><b>เกิดวันนี้ เด็กชาย</b></i> เจ้าชู้ ชอบสนุก ช่างพูดช่างคุย ซื่อสัตย์และใจบุญ มีสติปัญญาดี กระฉับกระเฉงว่องไว ชอบศิลปศาสตร์ ใฝ่สูง รู้จักเก็บออม มีหน้าที่การงานดี ชอบทำอะไรตามใจตน อายุมากขึ้นจะดีมีทรัพย์มาก <i><b>เด็กหญิง</b></i> รูปร่างหน้าตาดี เฉลียวฉลาด จิตใจอ่อนไหว อ่อนหวาน อ่อนโยน มีเสน่ห์ต่อเพศตรงข้าม รสนิยมแปลก ๆ สงบเสงี่ยม รักชีวิตสันโดษ ชอบศิลปศาสตร์ มีผู้ให้ความเมตตา ชอบทำงานอิสระ งานการเงินการธนาคาร บริษัทห้างร้านต่าง ๆ นักร้องนักแสดง งานวรรณกรรม ศิลปกรรม งานรื่นเริงบันเทิงใจ อนาคตมีความเจริญรุ่งเรืองดี</p>
      <figure>
        <img src="https://www.dailynews.co.th/admin/upload/20191114/news_PbOlGjnFmr104321_533.jpg?v=20191115077?v=4184"/>
      </figure>
      <p><i><b>เกิดวันอาทิตย์ </b></i>มีโอกาสได้ศึกษาอบรมเพิ่มเติม สิ่งที่ต้องการขายแต่ยังขายไม่ได้ก็จะขายได้ การบริหารจัดการทางการเงินและทรัพย์สินที่ดีทำให้มีเงินทอง ผู้ใหญ่ให้การสนับสนุนด้วยดี ศัตรูกลับกลายเป็นมิตร ระวังปัญหาสุขภาพคนรัก จะมีการเดินทางไปกับคู่ครองเพศตรงข้าม จะได้รับการยกย่องจากสังคม<br/><br/><i><b>เกิดวันจันทร์ </b></i>การงานจะมีการพัฒนาดีขึ้น มีการคบหาสมาคมกับผู้คนจำนวนมาก การติดต่อประสานงานประสบความสำเร็จ ผู้ใหญ่และเพื่อนร่วมงานให้การสนับสนุน จะมีเรื่องผิดใจกับคนใกล้ชิดจากเรื่องเล็กน้อย หากมีการเดินทางควรตรวจสภาพยวดยานพาหนะให้ดี มีคนต่างถิ่นเข้ามาคบหาสมาคมด้วย<br/><br/><i><b><mark>เกิดวันอังคาร </mark></b></i>จะได้รับการสนับสนุนจากผู้ใหญ่และเพื่อนฝูง จะประสบความสำเร็จเกี่ยวกับหน้าที่การงานที่รับผิดชอบ มีโอกาสได้ใช้วิชาความรู้ที่ร่ำเรียนมา จะได้พบคนรักที่ถูกใจพึ่งพาอาศัยกันได้ มีการริเริ่มโครงการใหม่ ๆ คนที่มีครอบครัวแล้วครองรักกันไว้ให้ดี มีการพาไปท่องเที่ยวพักผ่อนและมีการให้สิ่งของที่มีค่าแก่กัน<br/><br/><i><b>เกิดวันพุธ </b></i>จะได้รับการสนับสนุนจากมิตรสหาย มีความก้าวหน้าและมีชื่อเสียงเกียรติยศ เป็นที่เชื่อถือของบุคคลทั่วไป จะได้ผลประโยชน์จากผลงานเก่า ๆ ของเก่า ๆ พอมีเงินให้เหลือเก็บบ้าง มีโชคด้านอาหารการกิน มีคนมาแอบชอบพอติดพัน ปัญหาที่เกิดขึ้นสามารถแก้ไขได้ จะได้หุ้นส่วนร่วมลงทุน<br/><br/><i><b>เกิดวันพฤหัสบดี </b></i>จะมีการเดินทางไปร่วมกิจกรรมสำคัญ มีโอกาสได้รู้จักกับบุคคลต่างถิ่นต่างแดนหลายคน มีรายได้เข้ามาหลายทางเหนือความคาดหมาย มีโอกาสได้ร่วมงานสังคม เรื่องร้ายกลับกลายเป็นดี จะมีผู้มาให้การสนับสนุน ควรรักษาสุขภาพอนามัย เพราะอาจจะเจ็บป่วยได้ง่าย<br/><br/><i><b>เกิดวันศุกร์ </b></i>ควรยืนอยู่บนหลักการและเหตุผลรู้จักผ่อนสั้นผ่อนยาวตามความจำเป็น ควรมีความรอบคอบและระมัดระวังอารมณ์ให้ดี การผลีผลามทำให้เกิดการผิดพลาดได้ง่าย การงานมีการปรับปรุงแก้ไขให้เข้าที่เขาทาง การลงทุนและการสำรองจ่ายควรจะพิจารณาให้รอบคอบ จะได้รับฟังคำสอนที่ดี<br/><br/><i><b>เกิดวันเสาร์ </b></i>จะได้ทำงานสำคัญ มุ่งมั่นในการสร้างฐานะ การงานมีการพัฒนาดีขึ้น ควรระวังรักษาสุขภาพให้ดี ระวังจะมีเหตุเจ็บป่วย การเงินหมุนเวียนดี ได้ทำงานส่วนรวม มีโอกาสได้ช่วยเหลือสังคม ปัญหาที่เกิดขึ้นสามารถแก้ไขได้ เพื่อนฝูงให้เกียรติยกย่องให้เป็นผู้นำ การงานยุ่งมากจนมีเวลาน้อย.<br/><br/> </p>
    </article>
  </body>
</html>