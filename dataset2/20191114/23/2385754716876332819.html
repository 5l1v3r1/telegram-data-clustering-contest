<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597411/niki-me-anatropi-gia-ti-gallia-analytika-ola-ta-apotelesmata"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T23:58:00+00:00"/>
    <meta property="og:title" content="Νίκη με ανατροπή για τη Γαλλία - Αναλυτικά όλα τα αποτελέσματα"/>
    <meta property="og:description" content="Τα Λιοντάρια έγραψαν ιστορία με το 1.000ό ματς, διέλυσαν 7-0 το Μαυροβούνιο και πάνε EURO. Το ίδιο και η Γαλλία με το 2-1 επί της Μολδαβίας, αλλά και η..."/>
  </head>
  <body>
    <article>
      <h1>Νίκη με ανατροπή για τη Γαλλία - Αναλυτικά όλα τα αποτελέσματα</h1>
      <address><time datetime="2019-11-14T23:58:00+00:00">14 Nov 2019, 23:58</time> by <a rel="author">Sigmalivesports</a></address>
      <p>Τα Λιοντάρια έγραψαν ιστορία με το 1.000ό ματς, διέλυσαν 7-0 το Μαυροβούνιο και πάνε EURO. Το ίδιο και η Γαλλία με το 2-1 επί της Μολδαβίας, αλλά και η Τσεχία (2-1 το Κόσοβο). Χατ τρικ για Κέιν, Ρονάλντο.<br/> <br/>1ος ΟΜΙΛΟΣ<br/>Για την Αγγλία δεν θα μπορούσε να υπάρξει καλύτερη συγκυρία. Το ιστορικό επίτευγμα των 1.000 αγώνων σήμανε ταυτόχρονα και την πρόκριση στο EURO. Μάλιστα το 7-0 κόντρα στο Μαυροβούνιο είναι και η μεγαλύτερη σε διαφορά νίκη στο νέο “Γουέμπλεϊ”. Τα Λιοντάρια δεν είχαν αντίπαλο και ο Χάρι Κέιν έκανε χατ τρικ (18', 24' 37'), για να γίνει ο μοναδικός που το κάνει σε διαδοχικά ματς με το εθνόσημο και να φτάσει τα 31 γκολ με αυτό. Ξεπέρασε έτσι τον Αλαν Σίρερ και έγινε ο 6ος σκόρερ της Εθνικής (Ρούνεϊ 53, Τσάρλτον 49, Λίνεκερ 48, Γκριβς 44, Οουεν 40). Οξλειντ-Τσάμπερλεϊν (11'), Ράσφορντ (30'), το αυτογκόλ του Σόφρανατς (66') και το πρώτο με τους Αντρες για τον Αμπραχαμ (84') ολοκλήρωσαν τη φιέστα των Αγγλων. Γενικότερα όμως ο όμιλος ξεκαθάρισε, καθώς προκρίθηκε και η Τσεχία. Μάλιστα χρειάστηκε η ανατροπή για να φτάσουν στο 2-1 επί του Κοσόβου. Οι φιλοξενούμενοι άγγιξαν το δικό τους θαύμα (50' Ναΐου), αλλά οι Τσέχοι το γύρισαν σε οκτώ λεπτά (71' Κραλ, 79' Σελούστκα) και πήραν το δεύτερο εισιτήριο.<br/> <br/>ΒΑΘΜΟΛΟΓΙΑ<br/>1. Αγγλία 18 (33-6)<br/>2. Τσεχία 15 (13-10)<br/>3. Κόσοβο 11 (13-12)<br/>4. Μαυροβούνιο 3 (3-22)<br/>5. Βουλγαρία 3 (5-17)<br/>* Σε επτά αγώνες, 8 έχει το Μαυροβούνιο<br/> <br/>ΤΕΛΕΥΤΑΙΑ ΑΓΩΝΙΣΤΙΚΗ (17 Νοεμβρίου)<br/>Κόσοβο – Αγγλία<br/>Βουλγαρία - Τσεχία<br/> <br/>2ος ΟΜΙΛΟΣ<br/>Ενα βήμα πιο κοντά στην πρόκριση στο Euro 2020 βρίσκεται η Πορτογαλία μετά το 6-0 επί της Λιθουανίας, με μεγάλο πρωταγωνιστή τον Κριστιάνο Ρονάλντο. Λίγες μέρες μετά το θόρυβο που προκλήθηκε για την αντίδραση του όταν ο Μαουρίτσιο Σάρι τον αντικατέστησε στο ματς με τη Μίλαν, ο άσος της Γιουβέντους πέτυχε το 55ο χατ-τρικ της καριέρας του και έφτασε στα 98 γκολ με τη φανέλα της εθνικής ομάδας! Ο CR7 άνοιξε το σκορ στο 7' με πέναλτι και έκανε το 2-0 στο 22' με πολύ ωραίο πλασέ εκτός περιοχής, για να αναλάβουν στη συνέχεια οι υπόλοιποι: 3-0 στο 52' από τον Πίτσι, 4-0 στο 56' από τον Πασιέντσα, 5-0 στο 63' από τον Μπερνάρντο Σίλβα. Και κάπου εκεί, ο Ρονάλντο... πήρε ξανά το όπλο του και έγραψε από κοντά το τελικό 6-0. Ετσι, η Πορτογαλία παρέμεινε στη 2η θέση και στο +1 από τη Σερβία, η οποία την ίδια ώρα νικούσε το Λουξεμβούργο με 3-2. Με δύο γκολ του Μίτροβιτς (11', 43') οι Σέρβοι προηγήθηκαν με 2-0 στο ημίχρονο και δεν πανικοβλήθηκαν όταν οι φιλοξενούμενοι μείωσαν με τον Ροντρίγκες (54'), φτάνοντας στο 3-1 με τον Ράντονιτς στο 70'. Πέντε λεπτά μετά ο Τούρπελ μείωσε ξανά (3-2) αλλά οι φιλοξενούμενοι δεν μπορούσαν να κάνουν κάτι περισσότερο στη συνέχεια.<br/> <br/>ΒΑΘΜΟΛΟΓΙΑ<br/>1. Ουκρανία 19 (7) (15-2)<br/>2. Πορτογαλία 14 (7) (20-6)<br/>3. Σερβία 13 (7) (15-15)<br/>4. Λουξεμβούργο 4 (7) (7-14)<br/>5. Λιθουανία 1 (8) (5-25)<br/> <br/>ΕΠΟΜΕΝΗ ΑΓΩΝΙΣΤΙΚΗ (17/11)<br/>Λουξεμβούργο - Πορτογαλία<br/>Σερβία - Ουκρανία<br/> <br/>8ος ΟΜΙΛΟΣ<br/>Μπορεί η Γαλλία να δυσκολεύτηκε περισσότερο από όσο περίμενε απέναντι στην Μολδαβία, όμως έφτασε στη νίκη με 2-1 με ανατροπή και εξασφάλισε και μαθηματικά την πρόκριση στην τελική φάση της διοργάνωσης. Οι φιλοξενούμενοι προηγήθηκαν μόλις στο 9’ με τον Ράτσα, αλλά στο 35’ ο Βαράν έφερε το παιχνίδι στα ίσα για το 1-1. Η ανατροπή ολοκληρώθηκε με το πέναλτι του Ζιρού στο 79’, με τον επιθετικό της Τσέλσι να έχει μόλις 2 γκολ λιγότερα από τον Μισέλ Πλατινί για τους τρικολόρ. Στο άλλο παιχνίδι του ομίλου η Ανδόρα έκανε την έκπληξη και έφυγε με ισοπαλία 2-2 από την Αλβανία. Οι γηπεδούχοι προηγήθηκαν με τον Μπαλάι στο 6’, πριν ο Μαρτίνεθ με γκολ στο 18’ και στο 48’ κάνει την ανατροπή για τους φιλοξενούμενους. Το τελικό 2-2 διαμόρφωσε ο Μανάι στο 55’.<br/> <br/>Νωρίτερα, παρά την ισοπαλία της με την Ισλανδία και η Τουρκία εξασφάλισε την παρουσία της στα τελικά της διοργάνωσης.<br/> <br/>ΒΑΘΜΟΛΟΓΙΑ<br/>1. Γαλλία 22 (23-6)<br/>2. Τουρκία 20 (16-3)<br/>3. Ισλανδία 16 (12-10)<br/>4. Αλβανία 13 (16-12)<br/>5. Ανδόρα 4 (3-18)<br/>6. Μολδαβία 3 (3-24)<br/> <br/>ΕΠΟΜΕΝΗ ΑΓΩΝΙΣΤΙΚΗ (17/11)<br/>Μολδαβία – Ισλανδία<br/>Ανδόρα – Τουρκία<br/>Αλβανία - Γαλλία<br/> <br/>Πηγή: Gazzetta.gr</p>
    </article>
  </body>
</html>