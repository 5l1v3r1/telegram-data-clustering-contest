<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/kralev-useshta-se-stabilizirane-za-kachestva-e-rano-da-govorim.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T23:00:00+00:00"/>
    <meta property="og:title" content="Кралев: Усеща се стабилизиране, за качества е рано да говорим (ВИДЕО)"/>
    <meta property="og:description" content="&quot;Законът дава право на Лечков да внесе жалба. Когото клубовете изберат, той ще бъде президент.&quot;"/>
  </head>
  <body>
    <article>
      <h1>Кралев: Усеща се стабилизиране, за качества е рано да говорим (ВИДЕО)</h1>
      <h2>"Законът дава право на Лечков да внесе жалба. Когото клубовете изберат, той ще бъде президент."</h2>
      <address>
        <time datetime="2019-11-14T23:00:00+00:00">14 Nov 2019, 23:00</time>
      </address>
      <p>Спортният министър Красен Кралев коментира загубата на националния ни отбор по футбол от Парагвай с 0:1 в контролна среща. Според него тимът ни постепенно се стабилизира. Кралев говори и за ситуацията с президентския пост в Българския футболен съюз.</p>
      <p>"Да не използваме силни думи, приятелски мач. Момчетата се държаха прилично, не се получи финалният момент в нашите атаки, но можехме да излезем с по-позитивен резултат от този двубой. Усеща се едно стабилизиране, но за качества е рано да говорим", заяви Кралев.</p>
      <p>"Говорихме с Данчо Лечков, Михаил Касабов, Атанас Фурнаджиев, говорихме си. Законът дава право на Лечков да внесе жалба, коментирахме само мача. Когото клубовете изберат, той ще бъде президент"</p>
      <p>"Много пъти съм казал, че реалната програма трябва да започне от детските школи, когато това се случи, едва тогава може да очакваме нещо да се случи като промяна", сподели Кралев.</p>
      <figure>
        <video src="https://vid.btv.bg/btvnews/2019/11/14/kralev_sait_1573766431-1.mp4"/>
      </figure>
    </article>
  </body>
</html>