<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903798/bayat-over-beneliga-dan-is-het-onvermijdelijk-dat-charleroi-erbij-is-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T23:14:00+00:00"/>
    <meta property="og:title" content="Bayat over BeNeLiga: &quot;Dan is het onvermijdelijk dat Charleroi erbij is&quot;"/>
    <meta property="og:description" content="De laatste weken wordt er opnieuw veel gepraat over de mogelijke oprichting van een BeNeLiga. Mehdi Bayat, voorzitter van Sporting Charleroi én de Koninklijke Belgische Voetbalbond (KBVB), vindt alvast dat zijn ploeg daar zeker moet bij zijn."/>
  </head>
  <body>
    <article>
      <h1>Bayat over BeNeLiga: "Dan is het onvermijdelijk dat Charleroi erbij is"</h1>
      <address>
        <time datetime="2019-11-14T23:14:00+00:00">14 Nov 2019, 23:14</time>
      </address>
      <p>
        <b>De laatste weken wordt er opnieuw veel gepraat over de mogelijke oprichting van een BeNeLiga. Mehdi Bayat, voorzitter van Sporting Charleroi én de Koninklijke Belgische Voetbalbond (KBVB), vindt alvast dat zijn ploeg daar zeker moet bij zijn.</b>
      </p>
      <p>"De initiatiefnemers van deze hypothetische competitie kondigden aan dat er plaats zou zijn voor acht Belgische clubs. Dan is het onvermijdelijk dat wij erbij zijn. Maar heeft een club als Charleroi zin om mee te draaien in zo'n competitie?", vroeg Bayat zich af tijdens een gesprek met <a href="https://sportmagazine.knack.be/sport/magazine/bondsvoorzitter-mehdi-bayat-waarom-zou-ik-het-voorzitterschap-van-de-uefa-niet-mogen-nastreven/article-longread-1530925.html?utm_source=doorlink&amp;utm_medium=doorlink&amp;utm_campaign=doorlink"><i>Sport/Voetbalmagazine</i></a>. "Over een onderwerp praten dat nog niet verder is geraakt dan de theorie is tijdverlies. Laat het mij zo stellen: ik zal de BeNeLiga steunen op voorwaarde dat het geen enkele club verweesd achterlaat."</p>
      <p>Het feit dat Bart Verhaeghe een grote voorstanders is van een BeNeLiga, is voor Bayat geen verrassing. "Het heeft mij niet verrast want ik ken Verhaeghe zeer goed. Hij is het soort individu dat opkomt voor de ideeën waar hij in gelooft en zal knokken tot die ideeën geconcretiseerd worden. Hij en ik hebben een gemeenschappelijke kwaliteit die ik omgedoopt hebt tot 'de kracht van de verbeelding'. Als je in iets gelooft, moet je daar voor durven uitkomen. Gewoon zeggen: dit is het, het is haalbaar en we doen het. In het geval van Verhaeghe zijn er veel mensen die gedacht moeten hebben: omdat Bart Verhaeghe het gezegd heeft, ligt alles al vast", besloot Bayat.</p>
      <aside>Lees meer<br/><a href="https://www.voetbalprimeur.be/nieuws/903729/bayat-wil-bij-charleroi-blijven-budget-wordt-dan-opgetrokken-naar-45-miljoen-.html?itm_source=www.voetbalprimeur.be&amp;itm_medium=highlighted-content">Bayat wil bij Charleroi blijven: ‘Budget wordt dan opgetrokken naar 45 miljoen’</a></aside>
    </article>
  </body>
</html>