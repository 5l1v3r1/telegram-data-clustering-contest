<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/englezi-sedmicom-na-ep-turci-cesi-i-trikolori-zavrsili-posao/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T23:06:01+00:00"/>
    <meta property="og:title" content="Englezi “sedmicom“ na EP, Turci, Česi i “trikolori“ završili posao"/>
    <meta property="og:description" content="Saznali smo imena još četiri učesnika narednog Evropskog prvenstva u fudbalu. U A grupi je sve jasno, na kontinentalni šampionat će Češka i “Gordi Albion“. Engleska je sa sedam lopti u mreži ispratila Crnu Goru i tako obeležila hiljaditi meč svog nacionalnog tima. Tri gola dao je Hari Kejn, a već posle prvih 45 minuta […]"/>
  </head>
  <body>
    <article>
      <h1>Englezi “sedmicom“ na EP, Turci, Česi i “trikolori“ završili posao</h1>
      <address><time datetime="2019-11-14T23:06:01+00:00">14 Nov 2019, 23:06</time> by <a rel="author">Darko</a></address>
      <p>Saznali smo imena još četiri učesnika narednog Evropskog prvenstva u fudbalu.</p>
      <p>U A grupi je sve jasno, na kontinentalni šampionat će Češka i “Gordi Albion“. Engleska je sa sedam lopti u mreži ispratila Crnu Goru i tako obeležila hiljaditi meč svog nacionalnog tima. Tri gola dao je Hari Kejn, a već posle prvih 45 minuta na Vembliju bilo je 5:0.</p>
      <p>Ostrvljanima su se pridružili Česi, koji su imali mnogo muke sa selekcijom FS Kosova. Gosti su prvi poveli, a pobedom bi pretekli na tabeli svog direktnog rivala. Strelac je bio Nuhiju u 50. minutu. Sve do 71. minuta to je bio aktuelni razultat, a onda je Aleks Kral poravnao. Pobedu “knedličkama“ doneo je Ondrej Čelustka osam minuta kasnije.</p>
      <p>Nada da će Litvanija uraditi nešto protiv Portugalije, i tako nama omogućiti plasman na EP, kratko je trajala. Ronaldo je do 22. minuta već dva puta pogodio mrežu baltičke selekcije i dileme oko pobenika u ovom meču više nije bilo. Do kraja je najbolji fudbaler Portugala postigao još jedan gol, a u strelce su se upisali i Bernardo Silva, Pasijensija i Pici. Litvanci mogu da budu zadovoljni sa “samo“ šest primljenih golova. Aktuelni šampion Evrope u nedelju ide u Luksemburg, i ako pobedi ide na EP, bez obzira na ishod meča Srbije i Ukrajine.</p>
      <p>Sve je odlučeno i u H grupi. Turskoj je bilo dosta da ne izgubi od Islanda na svom terenu i oni su to ostvarili. Rezultat je bio 0:0, ali je i to domaće navijače silno obradovalo. Njima su se pridružili svetski šampioni Francuzi. Pobeda nad Moldavijom je bila očekivana, ali su do nje “trikolori“ došli uz dosta muke. Moldavci su rano poveli, strelac je bio Rata nakon greške Lenglea, a tek u 35. minutu izjednačio je Varan. Pobedu Francuskoj doneo je Olivije Žiru, golom sa bele tačke, desetak minuta pre poslednjeg sudijskog zvižduka. U meču bez značaja, Albanija i Andora su remizirale u Elbasanu.</p>
      <p>Grupa A:<br/><b>Engleska – Crna Gora 7:0</b>(5:0)<br/><i>Okseljd-Čemberlen 11′, Kejn 19′,24′,37′, Rašford 30′, Šofranac 66′(ag), Abraham 84′</i></p>
      <p><b>Češka – tkz Kosovo 2:1</b>(0:0)<br/><i>Kral 71′, Čeustka 79′ – Nuhiju 50′</i></p>
      <p>Grupa B:<br/><b>Portugalija – Litvanija 6:0</b>(2:0)<br/><i>Ronaldo 7′(p),22′,65′, Pici 52′, Pasijensija 56′, Silva 63′</i></p>
      <p><b>Srbija – Luksemburg 3:2</b>(2:0)<br/><i>Mitrović 11′,43′, Radonjić 70′ – Rodrigez 54′, Turpel 75′</i></p>
      <p>Grupa H:<br/><b>Francuska – Moldavija 2:1</b>(1:1)<br/><i>Varan 35′, Žiru 79′(p) – Rata 8′</i></p>
      <p><b>Albanija – Andora 2:2</b>(1:1)<br/><i>Balaj 6′, Manaj 55′ – Martinez 18′,48′</i></p>
      <p>
        <b>Turska – Island 0:0</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/21/uefa-bez-milosti-nova-kazna-za-srbiju/"/>
        <a href="https://www.sportskacentrala.com/2019/10/15/tenzije-u-bukurestu-rumuni-obaraju-partizanov-rekord-norvezani-prete-prekidom/"/>
        <a href="https://www.sportskacentrala.com/2019/10/14/tragedija-u-sofiji-navijac-engleske-preminuo-uoci-meca-sa-bugarskom/"/>
        <a href="https://www.sportskacentrala.com/2019/10/12/azuri-u-zelenom-do-plasmana-na-ep-norvezani-sve-blizi-okrsaju-sa-srbijom-video/"/>
        <a href="https://www.sportskacentrala.com/2019/10/12/pjanic-ubacio-bosance-u-poslednji-vagon-vredna-pobeda-danske-nad-sajdzijama-video/"/>
        <a href="https://www.sportskacentrala.com/2019/10/11/pobede-portugalije-i-ukrajine-srbiji-samo-teorija-englezi-pali-u-ceskoj-turci-ponovo-pred-fajront/"/>
        <a href="https://www.sportskacentrala.com/2019/09/23/uefa-kaznila-slovacku/"/>
        <a href="https://www.sportskacentrala.com/2019/09/11/milivojevic-mart-moramo-da-docekamo-maksimalno-spremni/"/>
        <a href="https://www.sportskacentrala.com/2019/09/10/ronaldov-sou-u-viljnusu-knedlicke-slavile-u-podgorici/"/>
      </related>
    </article>
  </body>
</html>