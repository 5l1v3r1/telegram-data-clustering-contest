<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640062/%D8%B1%D9%88%D8%B3%DB%8C%D9%87-%D9%87%D9%85%DA%86%D9%86%D8%A7%D9%86-%D8%AF%D8%B1-%D8%A7%D8%AF%D9%84%D8%A8-%DA%A9%D8%A7%D8%B1%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%A7%DB%8C%D8%AF-%D8%A7%D9%86%D8%AC%D8%A7%D9%85-%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T23:54:00+00:00"/>
    <meta property="og:title" content="روسیه همچنان در ادلب کار‌های زیادی باید انجام دهد"/>
    <meta property="og:description" content="ولادیمیر پوتین،​ رئیس جمهور روسیه،​ روز پنجشنبه گفت درباره تحویل سامانه دفاع موشکی اس-400 با نارندرا مودی،​ نخست وزیر هند،​ گفتگو کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640062/%D8%B1%D9%88%D8%B3%DB%8C%D9%87-%D9%87%D9%85%DA%86%D9%86%D8%A7%D9%86-%D8%AF%D8%B1-%D8%A7%D8%AF%D9%84%D8%A8-%DA%A9%D8%A7%D8%B1%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%A7%DB%8C%D8%AF-%D8%A7%D9%86%D8%AC%D8%A7%D9%85-%D8%AF%D9%87%D8%AF">روسیه همچنان در ادلب کار‌های زیادی باید انجام دهد</a>
      </h1>
      <h2>ولادیمیر پوتین،​ رئیس جمهور روسیه،​ روز پنجشنبه گفت درباره تحویل سامانه دفاع موشکی اس-400 با نارندرا مودی،​ نخست وزیر هند،​ گفتگو کرده است.</h2>
      <address><time datetime="2019-11-14T23:54:00+00:00">14 Nov 2019, 23:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پوتین همچنین گفت روسیه همچنان در ادلب سوریه کار‌های زیادی دارد که باید انجام دهد. امیداوریم فعالیت کمیته قانون اساسی سوریه در آرام کردن اوضاع این کشور موثر باشد و روابط دولت سوریه با مخالفان را بهبود بخشد.<br/>وی افزود حضور آمریکا در سوریه غیرقانونی است و واشنگتن آوارگان را در اردوگاه التنف به گروگان گرفته است. صدها تروریست که از روسیه به سوریه رفته بودند، اکنون در اردوگاه های بین مرزهای ترکیه و سوریه به سر می برند.<br/>رئیس جمهور روسیه همچنین در ادامه، تاکید کرد مداخله خارجی و​ مشکلات اجتماعی عامل اعتراض ها در آمریکای لاتین هستند.<br/>وی افزود بولیوی به دلیل خلأ قدرت حالتی از آشوب و هرج و مرج را تجربه می کند. ما برای همکاری با هر قدرت جدید در بولیوی که حمایت و تأیید مردم این کشور را جلب کند, آماده هستیم.<br/>پوتین اظهار داشت گروه بریکس (برزیل, روسیه, هند, چین و آفریقای جنوبی) از عوامل ایجاد ثبات در اقتصاد و سیاست جهانی به شمار می رود و نقش این گروه در تحولات جهانی در آینده افزایش خواهد یافت. کشورهای عضو گروه بریکس با سرعت بیشتری از اعضای گروه هفت به توسعه خود ادامه می دهند.</p>
    </article>
  </body>
</html>