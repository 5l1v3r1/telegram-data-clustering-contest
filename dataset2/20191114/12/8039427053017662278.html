<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954771"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T12:20:02+00:00"/>
    <meta property="og:title" content="‘మహా’ రాష్ట్రపతి పాలన వెనుక అసలు కథ ఇదే: కాంగ్రెస్"/>
    <meta property="og:description" content="ADVT"/>
  </head>
  <body>
    <article>
      <h1>‘మహా’ రాష్ట్రపతి పాలన వెనుక అసలు కథ ఇదే: కాంగ్రెస్</h1>
      <address>
        <time datetime="2019-11-14T12:20:02+00:00">14 Nov 2019, 12:20</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> మహరాష్ట్రలో రాష్ట్రపతి పాలన విధించడంపై కాంగ్రెస్ సీనియర్ నేత కపిల్ సిబల్ తీవ్ర స్థాయిలో విరుచుకుపడ్డారు. ఇతర పార్టీల ఎమ్మెల్యేలతో బేరసారాల కోసమే కేంద్రంలోని బీజేపీ ప్రభుత్వం మహారాష్ట్రలో రాష్ట్రపతి పాలన విధించిందన్న కాంగ్రెస్ ఆరోపణలపై ఆయన వివరణ ఇచ్చారు. ‘‘ప్రభుత్వాలను ముక్కలు చేయడంలో కేంద్ర హోంమంత్రి అమిత్ షాకి ఉన్నంత అనుభవం నాకు లేదు. ప్రభుత్వాలను పడగొట్టడంలో వాళ్లు ఎంత సిద్ధహస్తులో గోవా, కర్నాటక రాష్ట్రాల్లో చూశాం. ఎమ్మెల్యేల కోసం ఎక్కడ, ఎలా హోటల్ బుక్ చేయాలో అమిత్ షాకి బాగా తెలుసు. గతంలో వాళ్లు ఎలా వ్యవహరించారో మాకు తెలుసు కాబట్టి మా ఆందోళన బయటపెట్టాం...’’ అని సిబల్ పేర్కొన్నారు.</p>
      <p> ప్రభుత్వ ఏర్పాటు కోసం సమయం ఇవ్వడంలోనూ బీజేపీ, శివసేన, ఎన్సీపీ పార్టీల మధ్య పక్షపాతం చూపించారంటూ కపిల్ సిబల్ ధ్వజమెత్తారు. ‘‘ప్రభుత్వ ఏర్పాటు కోసం బీజేపీకి గవర్నర్ రెండు వారాల సమయం ఇచ్చారు. మెజారిటీ నిరూపించుకునేందుకు బీజేపీకి గవర్నర్ నాలుగు రోజుల గడువు ఇస్తే సరిపోయేది. కానీ రాష్ట్రపతి పాలన విధించే ఉద్దేశంతో మమ్మల్ని చాలా రోజుల పాటు నిరీక్షించేలా చేశారు. కేవలం 14 నుంచి 18 గంటలు మాత్రమే సమయం ఇవ్వడం సరికాదు...’’ అని సిబల్ పేర్కొన్నారు.</p>
    </article>
  </body>
</html>