<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/85f285ac594f482f/partidul-liberal-viteza-cu-care-a-fost-incropit-guvernul-chicu-arata-disperarea-mafiei-teleghidate-de-plahotniuc.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T12:27:36+00:00"/>
    <meta property="og:title" content="Partidul Liberal: „Viteza cu care a fost încropit Guvernul Chicu arată disperarea mafiei teleghidate de Plahotniuc”"/>
    <meta property="og:description" content="„Viteza cu care a fost încropit peste noapte Guvernul Chicu, arată disperarea mafiei PSRM, PD plus Șor, în frunte cu Dodon”, este reacția Partidului Liberal după investirea noului Guvern. Liberalii condamnă jocurile murdare „făcute pe sub masă, de exponenții regimului Dodon, PSRM, PD plus Șor, teleghidați de la distanță de Plahotniuc, aflat într-un exil formal”."/>
  </head>
  <body>
    <article>
      <h1>Partidul Liberal: „Viteza cu care a fost încropit Guvernul Chicu arată disperarea mafiei teleghidate de Plahotniuc”</h1>
      <address><time datetime="2019-11-14T12:27:36+00:00">14 Nov 2019, 12:27</time> by <a rel="author">Jurnal.md</a></address>
      <p>
        <b><i>„Viteza cu care a fost încropit peste noapte Guvernul Chicu, arată disperarea mafiei PSRM, PD plus Șor, în frunte cu Dodon”,</i> este reacția Partidului Liberal după investirea noului Guvern. Liberalii condamnă jocurile murdare <i>„făcute pe sub masă, de exponenții regimului Dodon, PSRM, PD plus Șor, teleghidați de la distanță de Plahotniuc, aflat într-un exil formal”.</i></b>
      </p>
      <p>
        <i>„Nu doar corpul diplomatic, comunitatea internațională, dar și oamenii de rând, neinteresați de politica, au înțeles că în fața lor este o grupare trădători, lași și fricoși, care prin toate aceste scamatorii și acrobații politice vor să ascundă crimele în care sunt implicați de 20 de ani cel puțin.</i>
      </p>
      <p>
        <i>Partidul Liberal condamnă jocurile murdare, făcute pe sub masă, de exponenții regimului Dodon, PSRM, PD plus Șor, teleghidați de la distanță de Plahotniuc, aflat într-un exil formal.</i>
      </p>
      <p>
        <i>Ținta lor este menținerea controlului asupra justiției, asupra întreprinderilor de stat, asupra monopolurilor, asupra economiei în ansamblu, asupra schemelor de corupție și a privatizărilor, crime care distrug și sugrumă Republica Moldova. Pe lângă aceasta, vom fi aruncați, din nou, în izolare internațională, inclusiv financiar.</i>
      </p>
      <p><i>Odată demascați în totalitate, toți cei menționați mai sus, trebuie înlăturați de la putere, iar PL va depune tot efortul în acest sens”,</i> se arată scris în comunicatul emis de Partidul Liberal.</p>
    </article>
  </body>
</html>