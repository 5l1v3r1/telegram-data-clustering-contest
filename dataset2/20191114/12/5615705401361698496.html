<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204449-vasil-hmelnickij-rozglyadae-vikup-ocean-plaza-za-250-mln"/>
    <meta property="og:site_name" content="Mind UA"/>
    <meta property="article:published_time" content="2019-11-14T12:20:00+00:00"/>
    <meta property="og:title" content="Василь Хмельницький розглядає викуп Ocean Plaza за $250 млн"/>
    <meta property="og:description" content="Також, бізнесмен розповів про свій проєкт Unit.City та аеропорт «Жуляни»"/>
  </head>
  <body>
    <article>
      <h1>Василь Хмельницький розглядає викуп Ocean Plaza за $250 млн</h1>
      <h2>Також, бізнесмен розповів про свій проєкт Unit.City та аеропорт «Жуляни»</h2>
      <address>
        <time datetime="2019-11-14T12:20:00+00:00">14 Nov 2019, 12:20</time>
      </address>
      <p>Бізнесмен Василь Хмельницький розглядає можливість викупу ТЦ Ocean Plaza. Про це він розповів у <a href="https://biz.liga.net/pervye-litsa/all/interview/vasiliy-hmelnitskiy-billu-geytsu-ya-by-dal-territoriyu-besplatno-i-daje-doplatil">інтерв'ю </a>Ліга.Бізнес. </p>
      <p>«Не можу сказати, на якому етапі, щоб не зірвати угоду. Ми продали її, припустимо, за $350 млн. Якщо теоретично можна викупити назад за $250 млн, то я на це готовий», – розповів він.</p>
      <p>Також, Хмельницький розповів про свій проєкт Unit.City та його сприяння бізнесу в Україні. За його словами, вони проінвестували біля 10 стартапів.</p>
      <p>«Комусь $50 000, комусь $70 000, комусь $100 000 дали, повезли їх на навчання до Америки. Комусь знайшли зв'язки, комусь ні», – відзначив бізнесмен.</p>
      <p>Окрім того, Хмельницький розповів й про плани щодо аеропорту « Жуляни». За його словами, смугу робити більш потужною не будуть, щоб літали великі літаки. </p>
      <p>«Ми розуміємо, що шум заважає жителям. Але той шум, який є – він допустимий. Смуга дозволяє працювати ще років 20-30», – пояснив Хмельницький.</p>
      <p>Він відмітив, що якщо аеропорт буде сильно розвиватися, то через 10-15 років доведеться думати, як зробити потужний аеропорт. </p>
      <p>«Але поки новий аеропорт немає сенсу будувати – Борисполя вистачає. Він може «перемолоти» 20 млн чоловік. А в нього літає до 15 млн», – відзначив бізнесмен.</p>
      <p>Однак він зауважив, що аеропорт «Жуляни» повинен існувати, в разі екстренної посадки через туман у «Борисполі», наприклад.</p>
      <p>Хмельницький також розповів, що його турбує не відкрита конкуренція з «Борисполем»</p>
      <p>«Держава проінвестувала гроші і списалв їх. А ми проінвестували гроші і платимо по кредитах відсотки. Відчуваєте, як підприємець і держава нерівні? Потім держава може придумати і сказати: так, ви будете літати ось тут за три копійки, а тут – за вісім. Це не правильно. При рівних умовах ми не боїмося конкуренції. Але, на жаль, якщо вони нерівні ... Для нашого аеропорту ставка на аеронавігаційне обслуговування майже на 50% вище, ніж для «Борисполя», – зауважив він.</p>
      <p>Раніше повідомлялося, що компанія UDP Renewables Василя Хмельницького <a href="https://mind.ua/news/20202860-kompaniya-biznesmena-hmelnickogo-zapustila-novu-sonyachnu-elektrostanciyu">ввела в промислову експлуатацію</a> сонячну електростанцію (СЕС) «Порт-Солар» потужністю 8,6 МВт (Ізмаїл Одеської обл.).</p>
      <p>Нагадаємо: на початку листопада Антимонопольний комітет <a href="https://mind.ua/news/20204054-amku-rozpochav-rozglyad-spravi-proti-ministerstva-infrastrukturi-cherez-borispil">розпочав розгляд</a> справи проти Міністерства інфраструктури.</p>
      <related>
        <h4>Також читайте</h4>
        <a href="https://mind.ua/news/20204490-ryanair-vidkrie-shche-odin-marshrut-polotiv-z-aeroportu-hersonu-v-evropu"/>
        <a href="https://mind.ua/news/20204435-derzhaviasluzhba-rozpovila-naskilki-punktualnimi-buli-aviakompaniyi-v-ukrayini-v-zhovtni"/>
        <a href="https://mind.ua/news/20204415-motor-sich-skasovue-pereloti-kiyiv-lviv-ta-kiyiv-odesa"/>
      </related>
    </article>
  </body>
</html>