<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639947/%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%BE%DB%8C%D9%85%D8%A7%D9%86-%D8%A2%D8%B3%D9%85%D8%A7%D9%86%E2%80%8C%D9%87%D8%A7%DB%8C-%D8%A8%D8%A7%D8%B2-%D9%87%D9%85-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:29:00+00:00"/>
    <meta property="og:title" content="آمریکا از پیمان «آسمان‌های باز» هم خارج می‌شود"/>
    <meta property="og:description" content="یک روزنامه آمریکایی از تصمیم دولت دونالد ترامپ برای خروج از پیمان موسوم به «آسمان های باز» سال ۱۹۹۲ با ادعای افزایش نگرانی نسبت به نقض توافقنامه ..."/>
  </head>
  <body>
    <article>
      <h1>
        <a href="https://www.bultannews.com/fa/news/639947/%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%BE%DB%8C%D9%85%D8%A7%D9%86-%D8%A2%D8%B3%D9%85%D8%A7%D9%86%E2%80%8C%D9%87%D8%A7%DB%8C-%D8%A8%D8%A7%D8%B2-%D9%87%D9%85-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%D8%AF">آمریکا از پیمان «آسمان‌های باز» هم خارج می‌شود</a>
      </h1>
      <h2>یک روزنامه آمریکایی از تصمیم دولت دونالد ترامپ برای خروج از پیمان موسوم به «آسمان های باز» سال ۱۹۹۲ با ادعای افزایش نگرانی نسبت به نقض توافقنامه ...</h2>
      <address><time datetime="2019-11-14T12:29:00+00:00">14 Nov 2019, 12:29</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> روزنامه واشنگتن تایم</b>ز نوشت: رئیس‌جمهوری آمریکا تصمیم خروج از پیمان <b><i>آسمان</i></b> های باز را امضاء کرده اما همچنان این تصمیم به صورت رسمی اعلام نشده است.</p>
      <p>یک مقام ارشد دولت ترامپ در همین زمینه گفت: "ما همچنان به اجرای این پیمان آسمانی ادامه می دهیم و مطابق با تعهدات خود در مورد پیمان عمل می کنیم، برخلاف روسیه، که همچنان با انکار پرواز و ماموریت های خویش به نقض این معاهده ادامه می دهد.</p>
      <p>معاهده آسمان‌های باز توافقنامه‌ای بین ۳۴ کشور جهان منعقد شده و در خصوص اجازه پرواز هواپیماهای جاسوسی و تجسسی بر فراز مناطق کشورهای عضو است.</p>
      <p>این معاهده جهت ایجاد درکی متقابل و اطمینان به کشورهای امضا کننده در خصوص کلیه تحرکات و فعالیت‌های نظامی که ممکن است باعث نگرانی آن‌ها شود، ایجاد شده‌است. معاهده آسمان‌های باز یکی از بزرگ‌ترین تلاش‌های بین‌المللی برای هرچه شفاف‌تر کردن فعالیت‌های نظامی است.</p>
    </article>
  </body>
</html>