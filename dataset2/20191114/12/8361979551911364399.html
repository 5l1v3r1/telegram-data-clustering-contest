<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/nova-poshta-poshtoviy-operator-planuye-vidkriti-tisyachu-viddilen-novini-ukrajini-50053514.html"/>
    <meta property="og:site_name" content="НВ"/>
    <meta property="article:published_time" content="2019-11-14T12:20:00+00:00"/>
    <meta property="og:title" content="Нова Пошта відкриє понад тисячу відділень у 2020 році"/>
    <meta property="og:description" content="Плани Нової Пошти на 2020 рік: нові автоматичні термінали в Харкові і Дніпрі, тисяча відділень, друга черга київського терміналу"/>
  </head>
  <body>
    <article>
      <h1>Нова Пошта відкриє понад тисячу відділень у 2020 році</h1>
      <h2>Плани Нової Пошти на 2020 рік: нові автоматичні термінали в Харкові і Дніпрі, тисяча відділень, друга черга київського терміналу</h2>
      <address>
        <time datetime="2019-11-14T12:20:00+00:00">14 Nov 2019, 12:20</time>
      </address>
      <p>Компанія <a href="https://nv.ua/ukr/tags/nova-poshta.html">Нова Пошта</a> в 2020 році планує відкрити термінали з функцією автоматичної обробки посилок у Харкові і Дніпрі. Про це заявив директор компанії Олександр Бульба, повідомляє кореспондент <a href="https://nv.ua/biz.html">НВ Бізнес</a>.</p>
      <p>«Сума інвестицій у кожен з таких об'єктів складає близько 10 млн євро», — розповів він.</p>
      <p>Компанія також планує відкрити другу чергу київського терміналу, яка дозволить збільшити його потужність в три-чотири рази. Зараз термінал обробляє до 14 тис. посилок на годину.</p>
      <p>Крім цього, компанія планує відкрити понад тисячу відділень. Суму інвестицій Бульба не озвучив, але повідомив, що відділення відкриватимуться в населених пунктах з кількістю жителів менше 2 тис. осіб.</p>
      <p>Зараз Нова Пошта управляє мережею з близько 5,7 тис. відділень.</p>
      <p>Раніше повідомлялося, що <a href="https://nv.ua/ukr/biz/markets/nova-poshta-rozetka-nova-poshta-stala-partnerom-rozetka-u-dostavkah-do-moldovi-novini-ukrajini-50053045.html">Нова Пошта стала партнером українського онлайн-рітейлера Rozetka для доставки в Молдову</a>.</p>
    </article>
  </body>
</html>