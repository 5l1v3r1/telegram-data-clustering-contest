<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639943/%D8%A8%D9%84%D8%A7%DB%8C%DB%8C-%DA%A9%D9%87-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%A8%D8%B1-%D9%85%D8%BA%D8%B2%D8%AA%D8%A7%D9%86-%D9%85%DB%8C%E2%80%8C%D8%A2%D9%88%D8%B1%D8%AF-%D9%84%DB%8C%D8%B3%D8%AA-%D8%BA%D8%B0%D8%A7%E2%80%8C%D9%87%D8%A7%DB%8C-%D8%AF%D8%B4%D9%85%D9%86-%D9%85%D8%BA%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:24:00+00:00"/>
    <meta property="og:title" content="بلایی که آلودگی هوا بر مغزتان می‌آورد +لیست غذا‌های دشمن مغز"/>
    <meta property="og:description" content="آلودگی هواف مصرف برخی موادغذایی و برخی بیماری‌ها موجب کوچک شدن مغز می‌شوند."/>
  </head>
  <body>
    <article>
      <h1>
        <a href="https://www.bultannews.com/fa/news/639943/%D8%A8%D9%84%D8%A7%DB%8C%DB%8C-%DA%A9%D9%87-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%A8%D8%B1-%D9%85%D8%BA%D8%B2%D8%AA%D8%A7%D9%86-%D9%85%DB%8C%E2%80%8C%D8%A2%D9%88%D8%B1%D8%AF-%D9%84%DB%8C%D8%B3%D8%AA-%D8%BA%D8%B0%D8%A7%E2%80%8C%D9%87%D8%A7%DB%8C-%D8%AF%D8%B4%D9%85%D9%86-%D9%85%D8%BA%D8%B2">بلایی که آلودگی هوا بر مغزتان می‌آورد +لیست غذا‌های دشمن مغز</a>
      </h1>
      <h2>آلودگی هواف مصرف برخی موادغذایی و برخی بیماری‌ها موجب کوچک شدن مغز می‌شوند.</h2>
      <address><time datetime="2019-11-14T12:24:00+00:00">14 Nov 2019, 12:24</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، کوچک شدن <b>مغز</b> یا آتروفی به دلیل از بین رفتن سلول‌های مغزی ایجاد می‌شود، کوچک شدن مغز به عوامل متعددی بستگی دارند که در ادامه این متن با برخی از این عوامل آشنا می‌شویم.<br/>تنفس در هوای آلوده<br/>یکی از مهمترین عوامل که باعث سکته و کوچک شدن مغز می‌شود<b> تنفس</b> ریزگردهاست پزشکان آمریکایی پس از تحقیقات و آزمایش‌های فراوان به این نتیجه رسیدند که افراد در معرض ریزگرد‌ها بیشتر از دیگران در خطر ابتلا به سکته مغزی و کوچک شدن مغز هستند.<br/>بی تحرکی<br/>از عوامل دیگر کوچک شدن مغز می‌توان به بی تحرکی اشاره کرد هنگامی که افراد بیشتر وقت خود را پای تلویزیون می‌گذرانند عملکرد شناختی مغز کاهش می‌یابد و همین امر موجب کوچک شدن مغز می‌شود.<br/>کم خوابی افراد پیر و میانسال<br/>پزشکان بر این باورند که کم خوابی در میانسالی و پیری از مهمترین عوامل کوچک شدن مغز انسان است، در هنگام کم خوابی بدن انسان مواد شیمیایی را ترشح می‌کند که این مواد باعث ضربه زدن به مغز می‌شود و این مسئله می‌تواند باعث کوچک شدن مغز شود.<br/>اختلالات مغزی<br/>عارضه آلزایمر برمغز انسان اثرات منفی دارد و موجب قطع ارتباط سلول‌های مغزی با یکدیگر و نابودی قدرت تفکر و حافظه خواهد شد. فراموشی، معمولا از سن ۶۰ سالگی آلزایمر شروع می شود و این عارضه یکی از مهمترین عوامل کوچک شدن مغز است.<br/>استرس و افسردگی<br/>استرس و افسردگی حاد از دیگر عواملی است که باعث کوچک شدن مغز انسان می‌شود، افراد مبتلا به استرس و افسردگی حاد می‌توانند با ورزش و تکنیک‌هایی از کوچک شدن مغز خود جلوگیری کنند.<br/>موادغذایی<br/>برخی از خوراکی‌ها و مواد غذایی باعث زودرسی و کوچک شدن مغز انسان می‌شوند، مصرف فست‌فود‌ها به خصوص انواع برگرها، نوشابه‌ها و سیب زمینی‌های سرخ کرده به دلیل وجود چربی باعث افزایش کالری بیش از اندازه بدن شده و این امر علاوه بر ایجاد بیماری دیابت موجب کاهش عملکرد شناختی مغز انسان و کوچک شدن آن می‌شود همچنین مصرف نوشیدنی‌های الکل دار نیز از علل و عوامل کوچک شدن مغز است.<br/>بوییدن آفت کش ها<br/>بوییدن انواع آفت کش‌ها و مواد شیمیایی باعث کوچک شدن مغز جنین و عملکرد ساختاری مغز جنین مادران باردار می‌شود. به همین علت مادران باردار از نزدیک شدن به مواد شیمیایی و آفت کش‌ها خودداری کنند.</p>
    </article>
  </body>
</html>