<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903723/anderlecht-club-brugge-en-genk-oefenen-achter-gesloten-deuren.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T12:30:00+00:00"/>
    <meta property="og:title" content="Anderlecht, Club Brugge en Genk oefenen achter gesloten deuren"/>
    <meta property="og:description" content="Heel wat spelers uit de Jupiler Pro League zitten in het buitenland voor interlands. Ondertussen willen de Belgische clubs het matchritme wel op peil houden. Zowel Anderlecht, Club Brugge als KRC Genk spelen deze week een oefenpartij."/>
  </head>
  <body>
    <article>
      <h1>Anderlecht, Club Brugge en Genk oefenen achter gesloten deuren</h1>
      <address>
        <time datetime="2019-11-14T12:30:00+00:00">14 Nov 2019, 12:30</time>
      </address>
      <p>
        <b>Heel wat spelers uit de Jupiler Pro League zitten in het buitenland voor interlands. Ondertussen willen de Belgische clubs het matchritme wel op peil houden. Zowel Anderlecht, Club Brugge als KRC Genk spelen deze week een oefenpartij.</b>
      </p>
      <p>Anderlecht neemt het donderdag bijvoorbeeld op tegen KV Oostende. Club Brugge neemt het op tegen Sporting Charleroi. Een opvallende tegenstander, want Club moet dit seizoen sowieso nog minstens twee keer spelen tegen die club. Het heeft nog een inhaalmatch te goed van enkele maanden geleden.</p>
      <p>KRC Genk speelt vrijdag dan weer tegen KV Mechelen. Genk wordt net nu gelinkt aan Wouter Vrancken, de coach van KV Mechelen. Zijn naam zou inmiddels echter geschrapt zijn van de shortlist. Genk speelt de match niet thuis, maar wel op het terrein van amateurclub ASV Geel.</p>
      <figure>
        <iframe data-src="https://twitter.com/SportCharleroi/status/1194905138978283520?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>