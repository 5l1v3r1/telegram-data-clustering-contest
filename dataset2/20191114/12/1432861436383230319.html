<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/botevpd/botev-(pd)-mozhe-da-ostane-bez-chuzhdestranni-igrachi-prez-zimata-1406087.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T12:12:00+00:00"/>
    <meta property="og:title" content="Ботев (Пд) може да остане без чуждестранни играчи през зимата"/>
    <meta property="og:description" content="Сериозна зимна чистка може да има в Ботев (Пловдив), твърди Тема спорт Клубът иска да освободи почти всички чужденци"/>
  </head>
  <body>
    <article>
      <h1>Ботев (Пд) може да остане без чуждестранни играчи през зимата</h1>
      <address><time datetime="2019-11-14T12:12:00+00:00">14 Nov 2019, 12:12</time> by <a rel="author">Sportlive.bg</a></address>
      <p>Сериозна зимна чистка може да има в <b><a href="https://www.sportlive.bg/bgfootball/botevpd">Ботев (Пловдив)</a></b>, твърди "Тема спорт". Клубът иска да освободи почти всички чужденци. От една страна, желанието на ръководството е да се налагат приоритетно кадри на школата. От друга, раздялата с легионерите ще доведе до съкращения в бюджета за заплати.</p>
      <p>Генерално "канарчетата" предпочитат да разчитат на повече български състезатели. Сред желаните през зимата е Николай Бодуров, но разжалваният капитан на ЦСКА е доста скъп за стандартите на Ботев. Бранителят се е заинтригувал от възможността да играе за "жълто-черните", но чисто финансово подобна договорка ще се случи трудно.</p>
      <p>Сред тези, които може да напуснат Ботев през зимата, е и десният бек Джонатан Перейра. Съображенията за евентуална раздяла с него обаче няма да са спортно-технически, а финансови. Бразилецът получава една от най-високите заплати и макар да се представя солидно, не е изключено Ботев да потърси начини да се раздели с него. Джонатан имаше здравословни проблеми и пропусна голяма част от есенния дял. Той е записал само 7 участия и 296 минути в елита.</p>
      <p>Джонатан не се ползваше с доверие при Желко Петрович, като започна само два пъти при него - 0:1 от Славия и 0:3 от Ботев (Враца). Ферарио Спасов обаче постепенно върна играча. Той се появи като резерва срещу Лудогорец и Арда, а срещу Дунав (2:1) вече записа 90 минути. През миналия сезон бразилецът имаше някои доста силни изяви.<b><i> Очаква се раздяла и с човек от ръководството. <a href="https://www.sportlive.bg/bgfootball/botevpd/Shte-ima-oshte-edin-osvoboden-rykovoditel-v-Botev-(Pd)-1404173.html">Вижте подробности в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Bivshiqt-kapitan-na-cSKA-trygva-kym-Plovdiv--1405747.html"/>
        <a href="https://www.sportlive.bg/bgfootball/levski/Fenove-na-Botev-(Pd)-atakuvaha-rasistki-Hali-Tiam-ot-Levski-1404868.html"/>
        <a href="https://www.sportlive.bg/bgfootball/botevpd/Fero-razkri-kak-Botev-(Pd)-nadvi-Levski-i-kak-uspq-da-vdigne-kanarchetata-1404864.html"/>
        <a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html"/>
        <a href="https://www.sportlive.bg/bgfootball/botevpd/Botev-Pd-se-razdeli-s-titulqr-1404074.html"/>
      </related>
    </article>
  </body>
</html>