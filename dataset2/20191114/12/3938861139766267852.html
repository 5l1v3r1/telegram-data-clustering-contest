<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_dubilet-znajshov-sposib-yak-poboroti-rejderstvo-dlya-notariusiv/938112"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:42:00+00:00"/>
    <meta property="og:title" content="Дубілет знайшов спосіб, як побороти рейдерство для нотаріусів"/>
    <meta property="og:description" content="Міністр Кабміну Дмитро Дубілет для нотаріусів запровадив додаткову аутентифікацію за допомогою Google Authentificator. Це дозволить знищити рейдерство у цій сфері. &quot;Одним зі способів рейдерства нерухомості є злам комп'ютерів реєстраторів. Наприклад, нотаріусів. Заразивши комп'ютер ..."/>
  </head>
  <body>
    <article>
      <h1>Дубілет знайшов спосіб, як побороти рейдерство для нотаріусів</h1>
      <address><time datetime="2019-11-14T12:42:00+00:00">14 Nov 2019, 12:42</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938112_w_300.jpg?v=0"/>
        <figcaption>Міністр Кабміну Дмитро Дубілет: "Для проведення будь-якої дії реєстратору потрібно буде скористатися не тільки своїм електронним підписом, а й ввести код зі свого смартфона". Фото: epravda.com.ua</figcaption>
      </figure>
      <p>Міністр Кабміну <b>Дмитро Дубілет</b> для нотаріусів запровадив додаткову аутентифікацію за допомогою Google Authentificator. Це дозволить знищити рейдерство у цій сфері.</p>
      <p>"Одним зі способів рейдерства нерухомості є злам комп'ютерів реєстраторів. Наприклад, нотаріусів. Заразивши комп'ютер реєстратора, зловмисник від його імені переписує майно жертви", - написав у <a href="https://www.facebook.com/dubilet?__tn__=%2CdC-R-R&amp;eid=ARCku7yHZj9uLnE6RfYqUHiHppUQAqDqhpSl9cC_MP6jKbkFAxQptmho-XEhwQkgrt3R6iwHSgckSMk-&amp;hc_ref=ARTHcrNNWuFnP5Wym2aOGpsXM9VCXkUmYCtNgD4sufJEZ6yZWpy7K4VErYIjkLpEeac&amp;fref=nf">Facebook</a> Дубілет.</p>
      <p>За його словами, раніше планували купити не дешевий програмно-апаратний комплекс і встановлювати його на кожен комп'ютер. Але є інший спосіб.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_treba-zakinchuvati-cej-sovok-dubilet-rozkritikuvav-protivnikiv-rinku-zemli/937943"/>
      </related>
      <p>"Мені ця ситуація нагадала Інтернет-банки 10-річної давнини. Тоді люди ставали жертвами вірусів і втрачали гроші, а банки постійно просили їх оновлювати антивіруси. Але потім відсоток шахрайств різко впав. Чому? Правильно, завдяки другому фактору авторизації, або, простіше, SMS-паролям. Приблизно з такими аргументами ми переконали колег згорнути дорогу програму захисту та замість цього зробити другий фактор авторизації. Хіба що замість витрат грошей на SMS-паролі я запропонував Google Authentificator. На щастя, він безкоштовний", – пояснює міністр.</p>
      <p>Наголошує, що для проведення будь-якої дії реєстратору потрібно буде скористатися не тільки своїм електронним підписом, а й ввести код зі свого смартфона.</p>
      <blockquote>Кабінет міністрів України зробив нововведення щодо <a href="https://gazeta.ua/articles/economics/_cinovniki-otrimuvatimut-zarplatu-bezgotivkovo/936426">зарплат працівників</a>. Згідно з новою постановою, всі виплати співробітники органів влади отримуватимуть безготівково. За його словами, 60 млн грн на рік витрачають центральні органи влади та обладміністрації на банківські комісії, тому що платять зарплату готівкою.</blockquote>
    </article>
  </body>
</html>