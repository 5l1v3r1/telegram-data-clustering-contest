<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/privatbank-oskarzhit-skasuvannya-borgu-kolomoyskogo-na-7-5-milyardiv-329635_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T12:51:00+00:00"/>
    <meta property="og:title" content="Приватбанк оскаржить скасування боргу Коломойського на 7,5 мільярдів"/>
    <meta property="og:description" content="Приватбанк вважає судове рішення безпідставним та необґрунтованим."/>
  </head>
  <body>
    <article>
      <h1>Приватбанк оскаржить скасування боргу Коломойського на 7,5 мільярдів</h1>
      <h2>Приватбанк вважає судове рішення безпідставним та необґрунтованим.</h2>
      <address>
        <time datetime="2019-11-14T12:51:00+00:00">14 Nov 2019, 12:51</time>
      </address>
      <p>Державний Приватбанк підготував касаційну скаргу на рішення суду, яким визнані недійсними деякі <b><a href="https://dt.ua/ECONOMICS/kompaniyi-kolomoyskogo-vigrali-u-privatbanka-spravu-na-7-5-mlrd-grn-329472_.html">умови кредитних договорів</a></b> з компаніями Коломойського. Про це повідомляє <a href="https://privatbank.ua/news/2019/11/14/1064">прес-служба</a> Приватбанку.</p>
      <p>Мова йде про касації на рішення Північного апеляційного господарського суду по справі №910/12787/17 за позовом ТОВ "Тех-Трейд-Інвест" до Приватбанку, яким визнані недійсними окремі умови кредитних договорів з низкою компаній, пов'язаних з колишніми власниками банку Коломойським і Боголюбовим.</p>
      <p>Як зазначається в заяві прес-служби банку, ще до націоналізації в Приватбанку грудня 2016 року банк надавав кредити пов'язаним з колишніми власниками компаніям під відсоткову ставку, яка була вдвічі нижче ринкової, і становила від 10 до 12% річних у гривні.</p>
      <p>Видачею таких "індексних кредитів" і були закладені майбутні юридичні ризики щодо стягнення з позичальників нарахованих відсотків, комісій та штрафних санкцій.</p>
      <p>"І саме зараз пов'язані з колишніми власниками банку недобросовісні позичальники використовують зазначені недоліки, заявляючи позови до банку про визнання недійсними окремих умов кредитних договорів", - йдеться в повідомленні.</p>
      <p>
        <b>Приватбанк вважає, що судове рішення безпідставним та необґрунтованим і оскаржить його у Верховному Суді.</b>
      </p>
      <p>Нагадаємо, що Північний апеляційний господарський суд задовольнив позов низки компаній до Приватбанку<a href="https://dt.ua/ECONOMICS/apelyaciyniy-sud-londona-zobov-yazav-kolomoyskogo-ta-bogolyubova-splatiti-vitrati-privatbanku-327106_.html"> </a>і визнав недійсними деякі положення кредитних договорів, які були укладені між банком і позивачами у 2006-2016 рр., згідно з яким компанії винні були Привату 7,5 млрд грн.</p>
      <p><b><a href="https://zn.ua/ECONOMICS/privatbank-vyigral-apellyaciyu-v-londonskom-sude-v-dele-protiv-eks-vladelcev-332701_.html">Апеляційний суд Англії та Уельсу став на бік Приватбанку</a></b> у справі проти колишніх власників Ігоря Коломойського і Геннадія Боголюбова. Таким чином, всесвітньої арешт, накладений на активи олігархів, збережеться.</p>
      <p>Госпсуд Києва 24 вересня <b><a href="https://dt.ua/ECONOMICS/sud-perenis-rozglyad-pozovu-kolomoyskogo-schodo-povernennya-privatbanku-324428_.html">почав розгляд по суті позову екс-акціонерів Приватбанку про визнання недійсним договору купівлі-продажу</a></b> цього банку між Мінфіном і особами, що були на той момент акціонерами банку, і оголосив перерву до 1 жовтня.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://dt.ua/ECONOMICS/v-sudah-znahoditsya-blizko-238-tisyach-sprav-po-privatbanku-finustanova-313782_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>