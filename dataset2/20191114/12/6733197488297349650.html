<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/novy-renault-zoe-ma-ceske-ceny-s-ekologickym-bonusem-jde-o-lakavou-nabidku"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-14T12:00:00+00:00"/>
    <meta property="og:title" content="Nový Renault Zoe má české ceny. S ekologickým bonusem jde o lákavou nabídku"/>
    <meta property="og:description" content="S dojezdem 395 kilometrů přijíždí na český trh nový Renault Zoe. Svou premiéru si odbude na výstavě e-Salon v Praze již dnes."/>
  </head>
  <body>
    <article>
      <h1>Nový Renault Zoe má české ceny. S ekologickým bonusem jde o lákavou nabídku</h1>
      <h2>S dojezdem 395 kilometrů přijíždí na český trh nový Renault Zoe. Svou premiéru si odbude na výstavě e-Salon v Praze již dnes.</h2>
      <address><time datetime="2019-11-14T12:00:00+00:00">14 Nov 2019, 12:00</time> by <a rel="author">Vladimír Kadera</a></address>
      <p>Renault chce držet krok s rostoucím trhem elektromobilů a přivedl tak k životu druhou generaci elektrického hatchbacku Zoe. Jeho konkurenty budou například <a href="https://www.autorevue.cz/novy-peugeot-208-2019-v-cesku-cena-vybava-motory-technicka-data">Peugeot e-208</a>, <a href="https://www.autorevue.cz/novy-opel-corsa-e-oficialne-dvojce-peugeotu-e-208-ma-136-koni-a-ujede-az-330-km">Opel Corsa-e</a> nebo nová <a href="https://www.autorevue.cz/autosalon-frankfurt-2019--honda-e-cena-jako-vw-id3">Honda e</a>. Zoe tak dostalo řádnou péči všech důležitých částí, aby i nadále zůstalo konkurenceschopné.</p>
      <related>
        <a href="https://www.autorevue.cz/novy-renault-zoe-oficialne-elektromobil-ted-ujede-390-km-ma-vykon-az-136-koni"/>
      </related>
      <p>Novinka je dostupná ve dvou verzích pohonu a třech výbavách. Slabší varianta minulé generace R90 se odporoučela a základem se tak stává silnější R110 s výkonem 80 kW (108 koní). Vrchol R135 dosahuje výkonu 100 kW (136 koní). Obě verze mají 52kWh baterii.</p>
      <p>Mezi známé výbavy Life a Intens se vměstnala ještě prostřední varianta Zen. Za základní variantu (R110, Life) dáte <b>835.000 Kč</b>. Renault však nabízí ekologický bonus <b>140 tisíc korun</b>, se kterým začne být částka už dost zajímavá.</p>
      <related>
        <a href="https://www.autorevue.cz/novy-renault-clio-uz-je-i-na-lpg-projdete-si-technicka-data-mela-by-vas-zajimat"/>
      </related>
      <p>V základu najdete tempomat, přední a boční airbagy, 15palcová kola, látkově čalouněná sedadla, Full LED přední světlomety, manuální klimatizaci, elektricky ovládaná přední okna, digitální přístrojový štít a 7palcový infotainment. </p>
      <p>Na druhé straně nabídky je výbava Intens s navigací, systémem rozpoznávání dopravních značek, sledováním slepého úhlu, 16palcovými koly, parkovací kamerou, bezdrátovým nabíjením telefonu a automatickou klimatizací. </p>
      <related>
        <a href="https://www.autorevue.cz/ctvrta-gigafactory-tesly-uz-zna-svuj-domov-musk-zvolil-sve-oblibene-misto-v-evrope"/>
      </related>
      <p>U všech verzí si pak můžete připlatit lákavý balíček Winter za 9 tisíc korun, který zahrnuje vyhřívaná přední sedadla a vyhřívaný volant. 17palcová kola stojí 14.500 Kč a lze si je dopřát pouze k nejvyšší výbavě Intens. Metalický lak je pro všechny výbavy za příplatek 24.500 Kč. Rychlonabíjení DC s adaptérem CCS Combo (50kW) vyjde na 25.000 Kč. Na 80 % kapacity baterie se takto Zoe nabije za hodinu a deset minut.</p>
      <table>
        <tr>
          <th colspan="3">Renault ZOE 2020 - technická data a české ceny</th>
        </tr>
        <tr>
          <td>
            <b>Model</b>
          </td>
          <td align="center">
            <b>R110</b>
          </td>
          <td align="center">
            <b>R135</b>
          </td>
        </tr>
        <tr>
          <td>
            <b>Výkon [kW]</b>
          </td>
          <td align="center">80</td>
          <td align="center">100</td>
        </tr>
        <tr>
          <td>
            <b>Točivý moment [N.m]</b>
          </td>
          <td align="center">225</td>
          <td align="center">245</td>
        </tr>
        <tr>
          <td>
            <b>Kapacita baterie [kWh]</b>
          </td>
          <td align="center">52</td>
          <td align="center">52</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center">11,4</td>
          <td align="center">9,5</td>
        </tr>
        <tr>
          <td>
            <b>Max. rychlost [km/h]</b>
          </td>
          <td align="center">135</td>
          <td align="center">140</td>
        </tr>
        <tr>
          <td>
            <b>Kombi. spotřeba [Wh/km]</b>
          </td>
          <td align="center">172</td>
          <td align="center">177</td>
        </tr>
        <tr>
          <td>
            <b>Maximální dojezd [km]</b>
          </td>
          <td align="center">395</td>
          <td align="center">386</td>
        </tr>
        <tr>
          <td>
            <b>Provozní hmotnost [kg]</b>
          </td>
          <td align="center">1577</td>
          <td align="center">1577</td>
        </tr>
        <tr>
          <td>
            <b>Doba nabíjení 2,3 kW [h]</b>
          </td>
          <td align="center">34,5</td>
          <td align="center">34,5</td>
        </tr>
        <tr>
          <td>
            <b>Doba nabíjení 11 kW [h]</b>
          </td>
          <td align="center">6</td>
          <td align="center">6</td>
        </tr>
        <tr>
          <td>
            <b>Doba nabíjení 22 kW [h]</b>
          </td>
          <td align="center">3</td>
          <td align="center">3</td>
        </tr>
        <tr>
          <td>
            <b>Objem zav. Prostoru [l]</b>
          </td>
          <td align="center">338</td>
          <td align="center">338</td>
        </tr>
        <tr>
          <td>
            <b>Cena Life [Kč]</b>
          </td>
          <td align="center">
            <b>695.000</b>
          </td>
          <td align="center">
            <b>-</b>
          </td>
        </tr>
        <tr>
          <td>
            <b>Cena Zen [Kč]</b>
          </td>
          <td align="center">
            <b>735.000</b>
          </td>
          <td align="center">
            <b>760.000</b>
          </td>
        </tr>
        <tr>
          <td>
            <b>Cena Intens [Kč]</b>
          </td>
          <td align="center">
            <b>-</b>
          </td>
          <td align="center">
            <b>785.000</b>
          </td>
        </tr>
        <tr>
          <td colspan="3">V ceně je započítané současné zvýhodnění 140.000 Kč</td>
        </tr>
      </table>
      <p>Při pohledu na cenu je zatím těžké si představit, jak si bude novinka stát proti konkurenci. Takový Peugeot e-208 či Opel Corsa-e na své české ceny totiž stále čekají.</p>
      <related>
        <h4>Určitě si přečtěte</h4>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://f1sport.auto.cz/clanek/gp-brazilie-2019-zavod"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
      </related>
    </article>
  </body>
</html>