<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33072/arrivano-le-esim-motorola-razr-sara-venduto-in-italia-senza-un-posto-per-la-sim-fisica"/>
    <meta property="og:site_name" content="DDay.it"/>
    <meta property="article:published_time" content="2019-11-14T12:41:00+00:00"/>
    <meta property="og:title" content="Arrivano le eSIM: Motorola RAZR sarà venduto in Italia senza un posto per la sim fisica"/>
    <meta property="og:description" content="Il Motorola RAZR non avrà la SIM fisica e sarà venduto in Italia solo con eSIM. Motorola ci assicura che sarà compatibile con tutti gli operatori. Ed è una grande notizia."/>
  </head>
  <body>
    <article>
      <h1>Arrivano le eSIM: Motorola RAZR sarà venduto in Italia senza un posto per la sim fisica</h1>
      <h2>Il Motorola RAZR non avrà la SIM fisica e sarà venduto in Italia solo con eSIM. Motorola ci assicura che sarà compatibile con tutti gli operatori. Ed è una grande notizia.</h2>
      <address><time datetime="2019-11-14T12:41:00+00:00">14 Nov 2019, 12:41</time> by <a rel="author">Roberto Pezzali</a></address>
      <p>La eSIM arriva finalmente in Italia e dovrebbe avere il supporto dei maggiori operatori. Motorola ci ha confermato che<b> il RAZR non avrà una SIM fisica</b>, neppure la versione che verrà venduta nel nostro paese: sarà solo eSIM, come scritto sul sito nella sezione della scheda tecnica.</p>
      <figure>
        <img src="https://cdn.dday.it/system/uploads/picture/image/58730/content_small_razz.jpg"/>
      </figure>
      <p>Ci troviamo davanti ad una “prima” assoluta: fino ad oggi l’eSIM era stata usata solo su alcuni dispositivi indossabili, ed era vincolata ad alcuni operatori, vedi Vodafone per Appe Watch. Motorola ci ha spiegato che nel caso del Razr <b>la eSIM sarà compatibile diversi operatori e non solo con Vodafone, e che ci sarà una procedura per assegnare il seriale della propria sim al singolo RAZR evitando così l’inserimento della scheda fisica</b>.</p>
      <p>Da quanto ne sappiamo in Italia non tutti gli operatori sono attrezzati per la registrazione di un dispositivo dotato di embedded SIM sulla rete, ma secondo Motorola quando arriverà il prodotto a dicembre non ci saranno problemi.</p>
      <p>Le eSIM esistono da anni ma la loro diffusione è sempre stata frenata dagli stessi operatori che non vedono di buon occhio una funzione che permetterebbe agli utenti di cambiare gestore con un click su una pagina web. Che le cose stiano cambiando?</p>
    </article>
  </body>
</html>