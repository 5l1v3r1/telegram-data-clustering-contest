<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/science/2019/11/14/otkriha-nova-kometa-v-slynchevata-sistema.429605"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T12:45:00+00:00"/>
    <meta property="og:title" content="Откриха нова комета в Слънчевата система"/>
    <meta property="og:description" content="Заслугата е на кримски астроном любител | Dnes.bg"/>
  </head>
  <body>
    <article>
      <h1>Откриха нова комета в Слънчевата система</h1>
      <h2>Заслугата е на кримски астроном любител</h2>
      <address><time datetime="2019-11-14T12:45:00+00:00">14 Nov 2019, 12:45</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Астрономът любител от кримското селище Научний Генадий Борисов - откривателят на първата междузвездна комета, откри нова комета в Слънчевата система, предаде ТАСС. Става въпрос за деветия открит от него звезден обект.<br/><br/>По-рано бе съобщено, че през август Борисов за пръв път в света откри междузвездна комета, която бе кръстена на него. Тя се намира на границата между съзвездията Рис и Рак и се движи със скорост около 30 км/сек.<br/>"Открих новата комета в началото на ноември - каза Борисов. - Тя получи названието C2019V1 (Borisov)."<br/><br/>По думите му кометата се намира на границата между съзвездията Орион и Близнаци и след няколко дни ще навлезе в съзвездие Близнаци. "Това е далечен обект, който лети сред много звезди в Млечния път", поясни Борисов.<br/><br/>Той за пръв път откри комета през 2013 г., припомня БТА.<br/> </p>
    </article>
  </body>
</html>