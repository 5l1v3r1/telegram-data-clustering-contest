<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103045/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T12:27:30+00:00"/>
    <meta property="og:title" content="Зеленський сподівається від нового уряду Австрії збереження санкцій проти РФ"/>
    <meta property="og:description" content="Президент України Володимир Зеленський сподівається, що новий уряд Австрії й надалі зберігатиме підтримку санкцій проти Росії."/>
  </head>
  <body>
    <article>
      <h1>Зеленський сподівається від нового уряду Австрії збереження санкцій проти РФ</h1>
      <address>
        <time datetime="2019-11-14T12:27:30+00:00">14 Nov 2019, 12:27</time>
      </address>
      <p>Президент України Володимир Зеленський сподівається, що новий уряд Австрії й надалі зберігатиме підтримку санкцій проти Росії.</p>
      <p>Як повідомили в офісі українського президента, про це Зеленський сказав главі МЗС Австрії під час зустрічі у Києві в четвер, пише "Європейська правда".</p>
      <p>На зустрічі з Александром Шалленбергом Зеленський висловив сподівання, що новий уряд Австрії "продовжуватиме підтримку України в питаннях протидії російській агресії та збереження режиму санкцій проти РФ", зазначили в пресслужбі президента.</p>
      <p>Зеленський подякував Австрії за <b><a href="https://www.eurointegration.com.ua/news/2019/11/6/7102686/">нещодавнє рішення</a></b> виділити 1 млн євро для покращення гуманітарної ситуації на Донбасі.</p>
      <p>Зараз у Австрії відбувається процес формування нового уряду після дострокових виборів 29 вересня. Його очолить лідер Народної партії Себастіан Курц, яка перемогла на виборах.</p>
      <p>Після невдачі попередньої коаліції з ультраправою Партією свободи днями Курц заявив про намір створити <b><a href="https://www.eurointegration.com.ua/news/2019/11/11/7102882/">коаліцію з "Зеленими".</a></b></p>
      <p>Як відомо, в грудні лідери Євросоюзу ухвалюватимуть рішення щодо продовження економічних санкцій проти Росії ще на пів року.</p>
      <related>
        <a href="https://www.eurointegration.com.ua/news/2019/11/13/7102969/"/>
      </related>
    </article>
  </body>
</html>