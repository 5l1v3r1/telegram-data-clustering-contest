<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/bucurestenii-vor-putea-intra-la-metrou-direct-cu-cardul-bancar-bcr-si-metrorex-au-dezvoltat-o-solutie-contactless-pentru-turnichete-18584001"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T12:22:17+00:00"/>
    <meta property="og:title" content="Bucureştenii vor putea intra la metrou direct cu cardul bancar. BCR şi Metrorex au dezvoltat o soluţie contactless pentru turnichete"/>
    <meta property="og:description" content="BCR şi Metrorex au lansat o nouă soluţie de plată contactless la turnichetele de la metroul din Bucureşti, care face parte dintr-un amplu program investiţional al BCR de câteva milioane de euro pentru aproape toate mijloacele de transport în comun din România, a declarat Dana Dima, vicepreşedinte Retail şi Private Banking BCR."/>
  </head>
  <body>
    <article>
      <h1>Bucureştenii vor putea intra la metrou direct cu cardul bancar. BCR şi Metrorex au dezvoltat o soluţie contactless pentru turnichete</h1>
      <address><time datetime="2019-11-14T12:22:17+00:00">14 Nov 2019, 12:22</time> by <a rel="author" href="https://www.zf.ro/autor/mircea-nica" target="_blank">Mircea Nica</a></address>
      <p>BCR şi Metrorex au lansat o nouă soluţie de plată contactless la turnichetele de la metroul din Bucureşti, care face parte dintr-un amplu program investiţional al BCR de câteva milioane de euro pentru aproape toate mijloacele de transport în comun din România, a declarat Dana Dima, vicepreşedinte Retail şi Private Banking BCR.</p>
      <p>“Noi am adaptat soluţia de plata NFC, care este la un grad de tehnologie ridicat şi respectă reglementările organizaţiilor de carduri . Am investit foarte mult în soluţie în general, nu numai în Bucureşti. Avem 11 oraşe în care soluţia de transport a fost implementată, printre care Cluj, Braşov, Iaşi şi Sibiu, care a fost primul oraş în care am implemntat soluţia, şi deja se observă o creştere a utilizărilor mijloacelor de transport în comun prin posibilitatea plăţii cu cardul contactless sau soluţiei NFC. “</p>
      <p>Pentru utilizarea plăţii cu cardul contactless sau a soluţiei NFC, călătorii trebuie să apropie de turnichet orice card bancar contactless Visa sau Mastercard, indiferent de banca emitentă, după care vor primi înştiinţarea de “Acces liber”.</p>
      <p>Costul unei călătorii rămâne acelaşi, 2,5 lei, şi nu există comisioane bancare. În cazul în care un călător doreşte să achite mai multe intrări cu acelaşi card trebuie să apese, începând cu a doua tranzacţie consecutivă, tasta „Ă” de pe ecranul turnichetului şi apoi să apropie cardul de semnul contactless.</p>
    </article>
  </body>
</html>