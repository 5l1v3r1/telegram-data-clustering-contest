<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/din-suflet-de-roman-ansamblul-crisana-concerteaza-de-1-decembrie-alaturi-de-ansamblul-joc-din-republica-moldova-152751.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-14T12:36:00+00:00"/>
    <meta property="og:title" content="&quot;Din suflet de român&quot;: Ansamblul Crişana concertează de 1 Decembrie, alături de Ansamblul „Joc” din Republica Moldova"/>
    <meta property="og:description" content="Ansamblul Artistic Profesionist 'Crişana' din subordinea Teatrului Regina Maria îi invită pe orădeni, de Ziua României, la Casa de Cultură a Sindicatelor la un concert extraordinar. Anul acesta, pe scenă vor urca şi membrii Ansamblului 'Joc' din Republica Moldova, aflaţi în premieră în Oradea."/>
  </head>
  <body>
    <article>
      <h1>"Din suflet de român": Ansamblul Crişana concertează de 1 Decembrie, alături de Ansamblul „Joc” din Republica Moldova</h1>
      <address><time datetime="2019-11-14T12:36:00+00:00">14 Nov 2019, 12:36</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <slideshow>
        <figure>
          <img src="https://www.ebihoreanul.ro/modules/news/files/ansamblul-crisana-spectacol-ziua-romaniei-121119-01.jpg"/>
        </figure>
        <figure>
          <img src="https://www.ebihoreanul.ro/modules/news/files/ansamblul-crisana-spectacol-ziua-romaniei-121119-02.JPG"/>
        </figure>
        <figure>
          <img src="https://www.ebihoreanul.ro/modules/news/files/ansamblul-crisana-spectacol-ziua-romaniei-121119-03.jpg"/>
        </figure>
        <figure>
          <img src="https://www.ebihoreanul.ro/modules/news/files/ansamblul-crisana-spectacol-ziua-romaniei-121119-04.jpg"/>
        </figure>
      </slideshow>
      <p>
        <b>Ansamblul Artistic Profesionist "Crişana" din subordinea Teatrului Regina Maria îi invită pe orădeni, de Ziua României, la Casa de Cultură a Sindicatelor la un concert extraordinar intitulat "Din suflet de român".</b>
      </p>
      <p>Anul acesta, pe scenă vor urca şi membrii Ansamblului "Joc" din Republica Moldova, aflaţi în premieră în Oradea.</p>
      <p>Potrivit unui comunicat de presă transmis de organizatori, în cadrul evenimentului, pe scenă vor urca invitatele speciale Mirela Mănescu şi Adriana şi Mariana Anghel, alături de artiştii bihoreni Cornel Borza, Simona Costin, Stângaciu, Felicia Costin, Petrică Popa, Cornelia Covaciu, Luminiţa Tomuţa şi Leontin Ciucur, cel din urmă fiind directorul Ansamblului.</p>
      <p>Pe lângă aceştia, ansamblul a mai pregătit o surpriză pentru orădeni, invitând în faţa publicului şi "vecini de peste Prut", şi anume Ansamblul Naţional Academic de Dansuri Populare "Joc" din Republica Moldova, care se va afla prima dată în Oradea. </p>
      <p>Artiştii vor fi acompaniaţi de orchestra Ansamblului "Crişana", sub bagheta dirijorului Adrian Miescu şi de orchestra Ansamblului "Joc" condusă de prim-dirijorul Vasile Goia.</p>
      <p>Evenimentul va avea loc duminică, în 1 Decembrie, de la ora 18, la Casa de Cultură a Sindicatelor.</p>
      <p>Biletele se pot achiziţiona de la Agenţia Teatrului Regina Maria (situată în incinta Teatrului Arcadia, în Pasajul Vulturul Negru) şi online pe bilete.ro. Preţul este de 25 de lei.</p>
      <p>
        <i>
          <b>Vezi mai jos cum dansează Ansamblul „Joc” din Republica Moldova!</b>
        </i>
      </p>
      <figure>
        <iframe src="https://www.youtube.com/embed/Nz6Tdk0ncpc" width="460" height="360" data-service="Youtube" scrolling="no"/>
      </figure>
    </article>
  </body>
</html>