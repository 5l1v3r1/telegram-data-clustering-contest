<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150521/"/>
    <meta property="og:site_name" content="AgroNews"/>
    <meta property="article:published_time" content="2019-11-14T12:15:00+00:00"/>
    <meta property="og:title" content="Українські фермери виготовляють найдорожчу ікру в світі"/>
    <meta property="og:description" content="Підприємці із селища Новотроїцьке Бердянського району Запорізької області вирощують равликів і розвивають екотуризм. Спробувати равликів за унікальною рецептурою і найдорожчу ікру в світі пропонує сім'я Мостових. Повідомляє Актуально. Унікальний сімейний бізнес Марина Мостова з чоловіком..."/>
  </head>
  <body>
    <article>
      <h1>Українські фермери виготовляють найдорожчу ікру в світі</h1>
      <address><time datetime="2019-11-14T12:15:00+00:00">14 Nov 2019, 12:15</time> by <a rel="author">agronews.uaode/author</a></address>
      <p>
        <b>Підприємці із селища Новотроїцьке Бердянського району Запорізької області вирощують равликів і розвивають екотуризм. Спробувати равликів за унікальною рецептурою і найдорожчу ікру в світі пропонує сім’я Мостових. Повідомляє <a href="https://actual.today/v-zaporozhskoj-oblasti-vyrashhivajut-ulitok-kotoryh-poljubili-italyancy-i-ispancy-foto/">Актуально</a>.</b>
      </p>
      <p>Унікальний сімейний бізнес Марина Мостова з чоловіком заснували в 2018 р. На равликовій фермі вони вирощують харчових равликів за класичним французьким, грецьким і польським методами.</p>
      <p>Експортують запорізьких равликів в країни Європи, найбільше — в Іспанію та Італію. Спробувати делікатеси з равликів можуть і українці — безпосередньо на фермі родини.</p>
      <p>«Ми виготовляємо равликів по-бургундські, які подаються з класичним бургундським, а також мексиканським соусом. У нас можна спробувати найдорожчу ікру в світі. А також печінкові паштети з печінки равликів», — розповіли фермери.</p>
      <p>На поживних равликів сім’я планує розвивати в регіоні екотуризм.</p>
      <p>«Ми розвиваємо бізнес екотуризму, запрошуємо всіх бажаючих до нас на екскурсію. На нашій фермі можна буде подивитися повний процес виведення равликів від ікри до зрілого молюска. І ми плануємо подаватися на грантову підтримку для отримання необхідного обладнання», — додала Марина Мостова.</p>
    </article>
  </body>
</html>