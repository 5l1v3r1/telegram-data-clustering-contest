<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/olanda-reduce-limita-de-viteza-pe-sosele-la-100-km-h-pentru-a-proteja-rezervatiile-naturale-18584142"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T12:36:44+00:00"/>
    <meta property="og:title" content="Olanda reduce limita de viteză pe şosele la 100 km/h pentru a proteja rezervaţiile naturale"/>
    <meta property="og:description" content="Premierul olandez Mark Rutte a anunţat că a decis să reducă viteza maximă pe şosele din Olanda la 100 km/h, după ce o instanţă a indicat că politicile guvernamentale încalcă reglementările UE privind protejarea rezervaţiilor naturale de poluarea cu amoniac şi oxid de azot, informează The Guardian."/>
  </head>
  <body>
    <article>
      <h1>Olanda reduce limita de viteză pe şosele la 100 km/h pentru a proteja rezervaţiile naturale</h1>
      <address><time datetime="2019-11-14T12:36:44+00:00">14 Nov 2019, 12:36</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Premierul olandez Mark Rutte a anunţat că a decis să reducă viteza maximă pe şosele din Olanda la 100 km/h, după ce o instanţă a indicat că politicile guvernamentale încalcă reglementările UE privind protejarea rezervaţiilor naturale de poluarea cu amoniac şi oxid de azot, informează The Guardian.</p>
      <p>Actuala limită de viteză, de 130 km/h, va fi înlocuită în anul 2020, Olanda devenind astfel a doua ţara europeană, după Cipru, care reduce viteza maximă la 100 km/h, cea mai mică din UE.</p>
      <p>O serie de proiecte majore de infrastructură au fost suspendate de Guvernul olandez în încercarea de a se conforma deciziei instanţei.</p>
      <p>Rutte a afirmat că fără reducerea limitei de viteză, Guvernul ar fi trebuit să blocheze proiecte de construcţii rezidenţiale, lucru ce ar fi sporit şomajul.</p>
      <p>"Sunt incredibil de supărat, este teribil, dar altfel, oamenii ar fi rămas fără slujbe de Crăciun", a afirmat Rutte.</p>
    </article>
  </body>
</html>