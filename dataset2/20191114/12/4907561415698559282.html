<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/mudurnuda-satoyu-andiran-villalar-2021de-bitecek-fotograflari-2219389"/>
    <meta property="og:site_name" content="Posta"/>
    <meta property="article:published_time" content="2019-11-14T12:18:38+00:00"/>
    <meta property="og:title" content="Mudurnu'da şatoyu andıran villalar 2021'de bitecek"/>
    <meta property="og:description" content="Bolunun Mudurnu ilçesinde yalnızca Arap müşterilere satışı yapılan ve şatoları andıran mimari yapısıyla gündeme gelen Burj Al Babas projesini yapan firma hakkında 2018 yılında verilen iflas kararı mahkeme tarafından kaldırıldı. Sarot Grup Yönetim Kurulu Başkanı Mezher Yerdelen mahkeme süresince borçlarının yüzde 50lik kısmını ödediklerini, projeyi 2021 yılında bitireceklerini söyledi."/>
  </head>
  <body>
    <article>
      <h1>Mudurnu'da şatoyu andıran villalar 2021'de bitecek</h1>
      <address>
        <time datetime="2019-11-14T12:18:38+00:00">14 Nov 2019, 12:18</time>
      </address>
      <h3><a href="https://www.posta.com.tr/haberler/bolu">Bolu</a>'nun <a href="https://www.posta.com.tr/haberler/mudurnu">Mudurnu </a>ilçesinde yalnızca Arap müşterilere satışı yapılan ve şatoları andıran mimari yapısıyla gündeme gelen Burj Al Babas projesini yapan firma hakkında 2018 yılında verilen iflas kararı mahkeme tarafından kaldırıldı. Sarot Grup Yönetim Kurulu Başkanı Mezher Yerdelen mahkeme süresince borçlarının yüzde 50'lik kısmını ödediklerini, projeyi 2021 yılında bitireceklerini söyledi.</h3>
      <figure>
        <img src="https://i.pstimaj.com/img/78/700x0/5dcd45aaae298b06aedd0c2f"/>
      </figure>
      <p>Bolu'nun Mudurnu ilçesinde yalnızca Arap müşterilere satışı yapılan ve şatoları andıran mimari yapısıyla gündeme gelen Burj Al Babas projesini yapan firma hakkında 2018 yılında verilen iflas kararı mahkeme tarafından kaldırıldı. Sarot Grup Yönetim Kurulu Başkanı Mezher Yerdelen mahkeme süresince borçlarının yüzde 50'lik kısmını ödediklerini, projeyi 2021 yılında bitireceklerini söyledi.</p>
      <figure>
        <img src="https://i.pstimaj.com/img/78/700x0/5dcd45bd66a97ca34a570ee2"/>
      </figure>
      <p>Bolu'nun Mudurnu ilçesinde yalnızca Arap müşterilere satışı yapılan ve şatoları andıran mimari yapısıyla gündeme gelen Burj Al Babas projesini yapan firma hakkında 2018 yılında verilen iflas kararı mahkeme tarafından kaldırıldı. Sarot Grup Yönetim Kurulu Başkanı Mezher Yerdelen mahkeme süresince borçlarının yüzde 50'lik kısmını ödediklerini, projeyi 2021 yılında bitireceklerini söyledi.</p>
      <figure>
        <img src="https://i.pstimaj.com/img/78/700x0/5dcd45bd66a97ca34a570ee3"/>
      </figure>
      <p>Arap müşterilerin taksitleri zamanında ödememesi ve şirketin ekonomik planlamada yaşadığı sorunlar nedeniyle Burj Al Babas adlı projenin sahibi Sarot Termal Grup, geçen yıl haziran ayında konkordato için başvurdu. Mahkeme, şirkete 3 ay süre verdi. Sürenin dolmasıyla İstanbul 3'üncü Ticaret Mahkemesi, eylül ayında Sarot Grup çatısı altındaki 3 şirket hakkında iflas kararı verdi. Şato tipi mimarisiyle tepkilere neden olan, ilçenin mimari ve tarihi dokusuna uymaması nedeniyle bölge sakinlerinin de tepki gösterdiği proje durmuş oldu.</p>
      <figure>
        <img src="https://i.pstimaj.com/img/78/700x0/5dcd45a9ae298b06ad103615"/>
      </figure>
      <h4>İflas kararı kaldırıldı</h4>
      <p>Şirketin itirazları üzerine 2019 yılının Ocak ayında, söz konusu proje hakkında satışa ve inşaata devam izni verildi. Projede inşaat ve satış çalışmaları sürerken, Sarot Grup bu arada mahkemenin verdiği iflas kararını temyize taşıdı. İstanbul Bölge Adliye Mahkemesi 17'nci Hukuk Dairesi Sarot Grup'a ait 3 şirket hakkında verilen iflas kararını kaldırdı. Şirketin konkordato başvurusu ise reddedildi.</p>
      <figure>
        <img src="https://i.pstimaj.com/img/78/700x0/5dcd45ac66a97ca34b17f728"/>
      </figure>
      <h4>2021 yılında tamamlanacak</h4>
      <p>DHA'nın telefonla ulaştığı Sarot Grup Yönetim Kurulu Başkanı Mezher Yerdelen, mahkemenin kararını olumlu karşıladıklarını söyledi. Mahkeme süresince borçlarının yüzde 50'lik kısmını ödediklerini belirten Yerdelen, projeyi 2021 yılında bitireceklerini belirtti.</p>
      <figure>
        <img src="https://i.pstimaj.com/img/78/700x0/5dcd45bbae298b06ad10361c"/>
      </figure>
      <h4>Tarihi doku endişesi</h4>
      <p>Mudurnu'da yaşayan bazı vatandaşlar, yapıların Cittaslow (Sakin Şehir) unvanı alan ve UNESCO Kültür Mirası listesine aday olan Mudurnu'nun tarihi dokusuna yakışmadığını ifade etti. Bölgede yaşayan bazı vatandaşlar ise projenin tamamlanmasının ilçede istihdam oluşturacağını ve ilçenin gelişimine katkıda bulunacağını belirtti.</p>
      <figure>
        <img src="https://i.pstimaj.com/img/78/700x0/5dcd45ddae298b07a75a3a76"/>
      </figure>
      <p>
        <b>DHA</b>
      </p>
      <figure>
        <img src="https://i.pstimaj.com/img/78/90x50/5dca60b1ae298b8bb33282f2"/>
      </figure>
      <p>SIRADAKİ HABER 335 TL taksitle ev fırsatı! İşte 22 ilde konut fiyatları</p>
    </article>
  </body>
</html>