<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547278.html/%D9%86%D9%88%D8%A8%D8%B1%D8%A7%D9%86%D9%87-%D8%A7%DB%8C-%DA%A9%D9%87-%D8%AE%D9%88%D8%B1%D8%A7%DA%A9-%D8%AF%D8%A7%D9%85-%D9%85%DB%8C-%D8%B4%D9%88%D8%AF--%DB%8C%DA%A9-%D9%85%D8%B3%D8%A6%D9%88%D9%84-%D8%A7%D8%B3%D8%AA%D8%A7%D9%86%DB%8C--%D8%AF%D9%88%D8%B1-%D8%B1%DB%8C%D8%AE%D8%AA%D9%86-%D8%A8%D8%A7%D8%AF%D9%85%D8%AC%D8%A7%D9%86-%D8%AA%D9%88%D8%B3%D8%B7-%DA%A9%D8%B4%D8%A7%D9%88%D8%B1%D8%B2%D8%A7%D9%86-%D8%B5%D8%AD%D8%AA-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:46:00+00:00"/>
    <meta property="og:title" content="نوبرانه‌ای که خوراک دام می‌شود/ یک مسئول استانی: دور ریختن بادمجان توسط کشاورزان صحت ندارد"/>
    <meta property="og:description" content="همزمانی برداشت محصول بادمجان در شهرستان رودان با چند استان کشور نیز بر قیمت محصولات تأثیر داشته است که در این چند روز  افت قیمت بادمجان را دربرداشته است."/>
  </head>
  <body>
    <article>
      <h1>نوبرانه‌ای که خوراک دام می‌شود/ یک مسئول استانی: دور ریختن بادمجان توسط کشاورزان صحت ندارد</h1>
      <h2>سناریوی تکراری افت قیمت بادمجان در فصل برداشت؛</h2>
      <address>
        <time datetime="2019-11-14T12:46:00+00:00">14 Nov 2019, 12:46</time>
      </address>
      <p>همزمانی برداشت محصول بادمجان در شهرستان رودان با چند استان کشور نیز بر قیمت محصولات تأثیر داشته است که در این چند روز افت قیمت بادمجان را دربرداشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ شهرستان رودان با دارا بودن بیش از ١٠ هزار هکتار سطح زیر کشت محصولات زراعی یکی از قطب های تولید محصولات خارج از فصل در جنوب کشور به شمار می رود؛  اما هرساله کشاورزان رودانی با مشکلاتی از جمله افت قیمت محصول روبرو هستند.</p>
      <p>عدم توجه به الگوی کشت و رعایت نکردن کشت چند محصولی باعث شده که با افزایش سطح زیر کشت و تولید محصول، بیش از نیاز بازار باشد که این موضوع نیز بر پایین بودن قیمت محصولات کشاورزی اثر داشته است.</p>
      <p>همزمانی برداشت محصول بادمجان در شهرستان رودان با چند استان کشور نیز بر قیمت محصولات تأثیر داشته که در این چند روز شاهد افت قیمت بادمجان هستیم و شایعاتی مبنی بر خوراک دام بدن این محصول در فضای مجازی پیچیده است.</p>
      <p>افضل خاشعی، سرپرست نظام  صنفی کشاورزی رودان در گفتگو با خبرنگار هرمز اظهار کرد: بادمجان و یا برخی از محصولات کشاورزی در شهرستان رودان همیشه خارج از فصل بدست می آید و کشاورزانی که زودتر کشت کردند زوتر از موعدبرداشت می کنند و با فصل برداشت دیگر شهرستان ها مثل دزفول خوزستان هم زمان شده و شاهد افت قیمت ها هستیم ولی با پیگیری هایی که با مسئولان شهرستان انجام دادیم قیمت بادمجان روبه افزایش است.</p>
      <figure>
        <img src="http://newsroom.dana.ir/content/upload/16e670a1-f819-4a74-9c08-88cfa394c140.jpg"/>
      </figure>
      <p>سرپرست صنف کشاورزی رودان با بیان اینکه برخی از خریداران، محصولات از جمله بادمجان را از دست کشاورز می خرند و در انبار بسته بندی و یکجا به کارخانه می فرستند افزود: یک عده ای که نمی خواهند محصول کشاورز زحمت کش ما با قیمت خوب به فروش نرسد از این انبار بادمجان عکس و فیلم گرفتند و در فضای مجازی پخش کردند که خریداری برای این بامجان ها نیست و محصولات دور ریخته شده است درصورتیکه خریداری شده و منتظر بارگیری و ارسال به کارخانه است.</p>
      <figure>
        <img src="http://newsroom.dana.ir/content/upload/8b53dfe5-a7b9-4e20-8d03-56af541910f8.jpg"/>
      </figure>
      <p>خاشعی با بیان اینکه انتشار افت قیمت محصولات در فضای مجازی و رسانه به ضرر کشاورزی است که چندین ماه برای فروش محصول خود زحمت کشیده است، ادامه داد: این کارهای به ضرر مسئولان تمام نمی شود وقتی خریداران محصولات این فضای رسانه ای قیمت پایین محصول را ببینند اگر قیمت هم خوب باشد خرید نمی کند و به ضرر کشاورز تمام می شود نباید به جامعه کشاورزان شهرستان ضربه بزنیم و آن دسته از کشاورزانی که در این فضا، موج سواری می کنند قطعا بدانند خودشان ضرر می کنند.</p>
      <figure>
        <img src="http://newsroom.dana.ir/content/upload/dcceb338-3e3f-435d-8eca-a697c9afa216.jpg"/>
      </figure>
      <p>وی اضافه کرد: من که خودم کشاورز هستم خدا را شکرامروز محصول بادمجان را کیلویی 500 تومان فروختم و تا بعدازظهر که از باسکول خرید و فروش پیگیر بودم تا کیلویی 800 تومان هم خرید و فروش شد و خودبه خود تا چندروز آینده که بار مناطق دیگر تمام می شود قیمت بادمجان این منطقه افزایش پیدا می کند.</p>
      <p>سرپرست صنف کشاورزی رودان با اشاره به اینکه تنها 20 روز از مسئولیت بنده در سرپرستی صنف کشاورزی رودان می گذرد، تصریح کرد: هماهنگی های  لازم با دادستان و دیگرمسئولان انجام شده تا کنترل ورود و خروج محصولات را در بدست بگیریم که در زمان های دیگر براساس تولیدات خودمان برنامه ریزی کنیم.</p>
      <p>خاشعی با بیان اینکه دیگر محصولات این منطقه با قیمت خوب به فروش می رسد خاطرنشان کرد:  الآن خیارسیز شهرستان با قیمت خوب بالای کیلویی 2هزارتومان از دست کشاورز خریداری می شود.</p>
      <p>
        <b>خبر دور ریختن محصول بادمجان توسط کشاورزان صحت ندارد</b>
      </p>
      <p>پخش شهروند خبرنگار باشگاه خبرنگاران جوان مرکز خلیج فارس با انتشار ویدئویی مدعی شده بود که کشاورزان رودانی محصول بادمجان و نوبرانه خود را بدلیل قیمت پایین این محصول دور ریخته اند.</p>
      <p>مصطفی غلامپور، فرماندار رودان در مصاحبه ای اظهار کرد:این ویدیو با بررسی های انجام شده در حالی تصویربرداری شده که کشاورزان محصول خود را که توسط یک کارخانه تولیدی خریداری شده بود و به منظور بسته بندی و بارگیری مجدد تخلیه می کردند.</p>
      <p>فرماندار رودان خاطرنشان کرد: همچنین این محصول علی رغم قیمت پایین آن در چند روز گذشته و بواسطه همزمانی با برداشت آن در مناطقی مانند دزفول و ... امروز با قیمت ۵۰۰ تومان از کشاورزان خریداری شد.</p>
      <p>شهرستان رودان با ۴۰ هزار هکتار زمین زراعی و باغی، قطب مهم کشاورزی هرمزگان است که در ۹۰ کیلومتری شرق استان واقع شده است.</p>
      <p>انتهای پیام/</p>
    </article>
  </body>
</html>