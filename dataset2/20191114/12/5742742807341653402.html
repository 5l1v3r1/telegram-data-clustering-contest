<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/htc-desire-19s-ma-62palcovy-displej-a-tri-zadni-fotoaparaty-39437"/>
    <meta property="og:site_name" content="mobilenet.cz"/>
    <meta property="article:published_time" content="2019-11-14T12:30:00+00:00"/>
    <meta property="og:title" content="HTC Desire 19s má 6,2palcový displej a tři zadní fotoaparáty"/>
    <meta property="og:description" content="S procesorem Helio P22 míří do nižší střední třídy Ve výbavě nechybí čtečka otisků prstů Nasazen je Android 9.0 Pie, USB-C a NFC"/>
  </head>
  <body>
    <article>
      <h1>HTC Desire 19s má 6,2palcový displej a tři zadní fotoaparáty</h1>
      <address><time datetime="2019-11-14T12:30:00+00:00">14 Nov 2019, 12:30</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  S procesorem Helio P22 míří do nižší střední třídy <br/>   •  Ve výbavě nechybí čtečka otisků prstů <br/>   •  Nasazen je Android 9.0 Pie, USB-C a NFC</b>
      </p>
      <p>HTC dnes <a href="https://www.htc.com/tw/smartphones/htc-desire-19s/">představilo</a> svůj nejnovější smartphone zvaný Desire 19s, který má přímo navazovat na loňský <a href="https://mobilenet.cz/katalog/htc-desire-12s">Desire 12s</a>. Půjde tak o zařízení nižší střední třídy. Na první pohled se HTC nesnaží nijak zvlášť odlišovat, snad jen vzhledem zadní části. Na čelní straně je 6,2palcový displej s HD+ rozlišením. Po hardwarové stránce je zařízení pouze průměrné. Procesor Helio P22 je doprovázen 3GB operační pamětí a 32GB interní pamětí. Jako systém je použit Android 9.0 Pie s mírnou nadstavbou Sense od HTC, který můžete zabezpečit například formou otisků prstů. Čtečku najdete na zadní straně.</p>
      <figure>
        <img src="https://cdn.24net.cz/1/obrazek/htc-desire-19s-308725/614w"/>
      </figure>
      <p>V dnešní době má levnější přístroj hned několik fotoaparátů. Desire 19s disponuje hlavním 13megapixelovým snímačem, který je doprovázen 5megapixelovým ultraširokoúhlým fotoaparátem. Nakonec je zde ještě další 5megapixelová kamerka pro portrétní režim. Za vypíchnutí stojí přítomnost USB-C nebo NFC.</p>
      <figure>
        <img src="https://cdn.24net.cz/1/obrazek/htc-desire-19s-308726/614w"/>
      </figure>
      <p>Baterie dostala do vínku kapacitu 3 850 mAh a podporu průměrně rychlého 10W nabíjení. Problém telefonu nečiní ani práce se dvěma nano SIM kartami. HTC Desire 19s je k dispozici na tchajwanském trhu v modré a černé za 195 dolarů, což je v přepočtu něco málo přes 5 tisíc korun s daní.</p>
      <h3>Technické parametry HTC Desire 19s</h3>
      <p>
        <a href="https://mobilenet.cz/katalog/htc-desire-19s/specifikace">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>156,2 × 74,8 × 8,5 mm, 170 g, konstrukce: klasická, odolnost: ne</td>
        </tr>
        <tr>
          <th>Displej</th>
          <td>TFT IPS, 6,2" (1 520 × 720 px)</td>
        </tr>
        <tr>
          <th>Fotoaparát</th>
          <td>13 Mpx, LED dioda, autofocus, video: 1 920 × 1 080 px, 30 FPS</td>
        </tr>
        <tr>
          <th>Chipset</th>
          <td>MediaTek helio P22, CPU: 8×2 GHz, GPU: ano</td>
        </tr>
        <tr>
          <th>Paměť</th>
          <td>RAM: 3 GB, vnitřní paměť: 32 GB, paměťové karty: microSD</td>
        </tr>
        <tr>
          <th>Datové funkce</th>
          <td>HSPA: ano, LTE: ano, Wi-Fi: 802.11a/b/g/n/ac, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 9.0</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy</td>
        </tr>
        <tr>
          <th>Akumulátor</th>
          <td>3 850 mAh, bezdrátové nabíjení: ne</td>
        </tr>
        <tr>
          <th>Dostupnost</th>
          <td>Q1 2020, <a href="https://mobilenet.cz/katalog/htc-desire-19s/kde-koupit">5 400 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/rijen-se-htc-nepovedl-prijmy-vyrobci-vyrazne-klesaji-39386"/>
        <a href="https://mobilenet.cz/clanky/elon-musk-meni-telefony-jako-na-bezicim-pase-ty-stare-nechava-znicit-39255"/>
        <a href="https://mobilenet.cz/clanky/htc-ma-dalsi-blockchainovy-telefon-exodus-1s-ale-vybavou-neoslni-39220"/>
        <a href="https://mobilenet.cz/clanky/cher-wang-konci-htc-ma-po-ctyrech-letech-noveho-ceo-38949"/>
        <a href="https://mobilenet.cz/clanky/prijmy-spolecnosti-htc-v-srpnu-vzrostly-o-67-duvodem-je-virtualni-realita-38885"/>
        <a href="https://mobilenet.cz/clanky/novinka-od-htc-a-budoucnost-galaxy-a-mnews-38681"/>
      </related>
    </article>
  </body>
</html>