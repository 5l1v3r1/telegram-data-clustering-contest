<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/gonki-s-kamili-i-edna-igra-na-polo-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T12:44:00+00:00"/>
    <meta property="og:title" content="Гонки с камили и една игра на поло (ВИДЕО)"/>
    <meta property="og:description" content="В Монголия се провежда Международен фестивал на културата и туризма на камилите"/>
  </head>
  <body>
    <article>
      <h1>Гонки с камили и една игра на поло (ВИДЕО)</h1>
      <h2>В Монголия се провежда Международен фестивал на културата и туризма на камилите</h2>
      <address>
        <time datetime="2019-11-14T12:44:00+00:00">14 Nov 2019, 12:44</time>
      </address>
      <figure>
        <video src="https://vid.btv.bg/btvnews/2019/11/14/kamili_bitka_1573727082-1.mp4"/>
      </figure>
      <p>В Монголия определено обичат камилите. Местните дори са направили специален фестивал в чест на тези животни, официално известен като Международен фестивал на културата и туризма на камилите. Той се провежда за четвърта година и ще продължи до събота.</p>
      <p>Като част от празника, камилите се състезават по 15-километровото трасе, натоварени с всичко, което е нужно, за да се изгради традиционна монголска юрта.</p>
      <p>Надпреварата се провежда в околностите на град Даланзадгад, разположен на 540 км южно от столицата Улан Батор в обширните степи на пустинята Гоби.</p>
      <p>Всички участници са облечени в традиционни носии. През целия фестивал се провеждат и други събития, включително поло мач с камили и изложби на монголски занаяти и картини.</p>
      <p>Камилите са играли изключително важна роля в живота на местните. Днес те са заменени от автомобила като средство за придвижване, но камилските гонки остават много популярни сред монголските пастири.</p>
      <p>Фестивалът на камилите има и икономическо значение за Монголия. Туризмът се повишава, а страната става още по-привлекателна и екзотична за посетителите.</p>
      <p> </p>
    </article>
  </body>
</html>