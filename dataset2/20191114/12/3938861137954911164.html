<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sokolova-kolomojskomu-zabirajtesya-do-putina-v-rosiyu/938100"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:03:00+00:00"/>
    <meta property="og:title" content="Соколова - Коломойському: &quot;Забирайтеся до Путіна в Росію&quot;"/>
    <meta property="og:description" content="Після своїх заяв олігарх Ігор Коломойський має забиратися з України в Росію до тамтешнього керівника Путіна. Про це заявила журналіст Яніна Сколова. &quot;Я би дуже-дуже хотіла зустрітися із Коломойським сам на сам і сказати йому наступне: Ігорю Валерійовичу, а чому ж ви тоді у 14-му році ..."/>
  </head>
  <body>
    <article>
      <h1>Соколова - Коломойському: "Забирайтеся до Путіна в Росію"</h1>
      <address><time datetime="2019-11-14T12:03:00+00:00">14 Nov 2019, 12:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938100_w_300.jpg?v=0"/>
        <figcaption>Янукович свого часу теж взяв гроші у Путіна, нагадує Соколова.</figcaption>
      </figure>
      <p>Після своїх заяв олігарх <b>Ігор Коломойський</b> має забиратися з України в Росію до тамтешнього керівника Путіна.</p>
      <p>Про це заявила журналіст <b>Яніна Сколова</b>.</p>
      <p>"Я би дуже-дуже хотіла зустрітися із Коломойським сам на сам і сказати йому наступне: Ігорю Валерійовичу, а чому ж ви тоді у 14-му році робили максимум для того, щоб Дніпро і країна не стали частиною російського анексованого світу, в які нині перетворилися квазіреспубліки "ЛДНР". Чому ви розповідали про свою українську позицію і називали Росію країною-агресором, а зараз ладні взяти у них гроші в обмін на що? В обмін на здачу цієї країни?", - запитала журналіст.</p>
      <figure>
        <iframe src="https://www.youtube.com/embed/EJ9d09fbjoA" width="590" height="332" data-service="Youtube" scrolling="no"/>
      </figure>
      <p>"Будувати стосунки із Росією слід лише в одному векторі: у як найбільшому віддалені. Путін має одну мету – оновлення формату Радянського Союзу, розпад якого він назвав найбільшою помилкою останнього століття. Його мета знищити країну із середини і побудувати пряму залежність України від Російської Федерації.</p>
      <p>Домовлятися з бойовиками – це домовлятися з Путіним. Брати гроші у Путіна – це знову перебувати у залежності від нього. У нас уже був один президент, якого звали Віктор Янукович. Свого часу він теж взяв гроші у Путіна, після чого ми офіційно відмовились від асоціації з ЄС у вигляді безвізового режиму і настав Майдан, за який виходили тисячі людей не тільки у Києві, але й по всій країні, і ми мали Революцію гідності.</p>
      <p>Пане Ігорю, можливо, краще вам взяти свій бізнес і, почаювавши з Путіним, переїхати в Росію? Тоді, думаю, всім стане на багато спокійніше", - сказала Соколова.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_merezha-pro-zayavi-kolomojskogo-cuvak-realno-nebezpechnij/938011"/>
      </related>
      <blockquote>Ігор Коломойський <a href="https://gazeta.ua/articles/politics/_vidvernutis-vid-zahodu-i-pozichiti-u-rosiyi-100-mlrd-kolomojskij-shokuvav-novoyu-zayavoyu/937970">заявив</a>, що Україні варто відвернутися від Заходу і налагодити відносини з Росією. Він запропонував взяти у росіян $100 млрд.</blockquote>
    </article>
  </body>
</html>