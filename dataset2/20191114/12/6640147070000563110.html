<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-mandalorian-alan-horn-vorrebbe-realizzarne-un-film/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T12:00:00+00:00"/>
    <meta property="og:title" content="The Mandalorian: Alan Horn vorrebbe realizzarne un film"/>
    <meta property="og:description" content="Dopo il grande successo del debutto di The Mandalorian, il direttore creativo e co-presidente della Walt Disney Studios Alan Horn pensa ad un film."/>
  </head>
  <body>
    <article>
      <h1>The Mandalorian: Alan Horn vorrebbe realizzarne un film</h1>
      <address><time datetime="2019-11-14T12:00:00+00:00">14 Nov 2019, 12:00</time> by <a rel="author">Giovanni Arestia</a></address>
      <p>In questi giorni, esattamente il <b>12 novembre</b>, sulla piattaforma <a href="https://www.tomshw.it/culturapop/disney-plus-come-funziona/"><b>Disney+</b></a> ha debuttato la prima serie TV live-action di <a href="http://www.tomshw.it/culturapop/star-wars-the-mandalorian-1x01-recensione-primo-episodio/">Star Wars: The Mandalorian</a>. Indubbiamente dai primi riscontri di critica e pubblico pare che il prodotto stia riscuotendo un grande successo, merito anche dell’ottima realizzazione tecnica e scenografica, elemento questo che ha portato ad intervenire sul tema lo stesso <b>direttore creativo e co-presidente della Walt Disney Studios</b> Alan Horn.</p>
      <figure>
        <img src="https://www.tomshw.it/images/images/2019/11/alan-horn-the-mandalorian-62879.768x432.jpg"/>
      </figure>
      <p>Horn, durante un’<b>intervista con Variety</b>, ha spiegato che se il successo dovesse mantenersi su questi ritmi, forse The Mandalorian <b>potrebbe diventare un film</b> approdando al cinema. Queste le sue parole:</p>
      <blockquote>
        <i>“The Mandalorian sta già dimostrando di essere una grande cosa, quindi se la serie si rivelerà così avvincente da richiedere una versione cinematografica, un film di due ore o altro, ok”</i>
      </blockquote>
      <p>Una <b>seconda stagione</b> è stata già <b>confermata</b> e annunciata, pertanto se il progetto cinematografico di The Mandalorian dovesse essere approvato, non vedremo il suo completamento in breve tempo. La prima stagione della serie TV, infatti, è appena uscita e la seconda stagione potrebbe arrivare sulla piattaforma digitale tra non meno di un anno.</p>
      <p>Il successo del progetto è molto probabile che sia assicurato dato ché l’universo di <a href="https://www.tomshw.it/culturapop/star-wars-storia-del-mito-della-galassia-lontana-lontana/">Star Wars </a> vanta milioni di fan in tutto il mondo e Disney si è esposta molto nella produzione di The Mandalorian a livello economico con un investimento di circa 100 milioni di dollari. La serie è composta da 8 episodi per quanto riguarda la prima stagione e vede la partecipazione di <b>Jon Favreau</b> come regista e produttore e Pedro Pascal, Carl Weathers, Werner Herzog, Omid Abtahi, Nick Nolte, Taika Waititi, Gina Carano e Giancarlo Esposito tra gli attori.</p>
      <blockquote>Se non conoscete l’universo di Star Wars o avete perso le pietre miliari del passato, potete sempre recuperare grazie al <a href="https://www.amazon.it/Star-Wars-Saga-Completa-Blu-Ray/dp/B013OTZSE6/ref=sr_1_1?__mk_it_IT=%C3%85M%C3%85%C5%BD%C3%95%C3%91&amp;keywords=primo+film+di+Star+Wars&amp;qid=1573662277&amp;sr=8-1&amp;tag=culturapop-21&amp;ascsubtag=12013">cofanetto completo su Amazon</a>!</blockquote>
    </article>
  </body>
</html>