<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kolishniy-pravoohoronec-vidsidit-13-rokiv-za-vbivstvo-lyudini-639870.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T12:49:05+00:00"/>
    <meta property="og:title" content="Колишній правоохоронець відсидить 13 років за вбивство людини"/>
    <meta property="og:description" content="Апеляційний суд не задовільнив скаргу захисту ексспівробітника СБУ"/>
  </head>
  <body>
    <article>
      <h1>Колишній правоохоронець відсидить 13 років за вбивство людини</h1>
      <address>
        <time datetime="2019-11-14T12:49:05+00:00">14 Nov 2019, 12:49</time>
      </address>
      <h4>Апеляційний суд не задовільнив скаргу захисту ексспівробітника СБУ</h4>
      <p>Рішенням Київського апеляційного суду залишено без задоволення апеляційну скаргу колишнього керівника одного з регіональних підрозділів управління Служби безпеки України у Києві та Київській області на вирок Подільського районного суду, яким останнього засуджено до 13 років позбавлення волі за вбивство людини.</p>
      <p>Про це <a href="https://www.facebook.com/kyiv.gp.gov.ua/">повідомляє</a> пресслужба прокуратури Києва.</p>
      <p>Злочин стався на початку 2015 року на вул. Андріївській у Подільському районі столиці.</p>
      <p>«Колишній співробітник СБУ, перебуваючи у квартирі 49-річного голови правління відомої страхової компанії, на ґрунті тривалих неприязних відносин наніс останньому численні травми, в результаті яких потерпілий помер на місці події», - повідомили в прокуратурі.</p>
      <p>Колегією суддів Подільського районного суду столиці підтримано позицію публічного обвинувача, вказану особу визнано виною за ч. 1 ст. 115 КК України (умисне вбивство) та призначено покарання у вигляді 13 років позбавлення волі.</p>
      <p>Київський апеляційний суд, розглянувши апеляційну скаргу сторони захисту, відмовив у її задоволенні та залишив вирок Подільського районного суду столиці без змін.</p>
      <p>До слова, 9 листопада <a href="https://glavcom.ua/country/criminal/na-veterana-ato-i-jogo-druzhinu-napali-v-kijevi-oboje-u-komi-639022.html">було скоєно напад на ветерана бойових дій на Донбасі Ігоря Панова з позивним «Хан» та його дружину Оксану</a>. Обидвоє перебувають у лікарні з травмами голови.</p>
      <p>Згодом поліція Києва <a href="https://glavcom.ua/news/policiya-zatrimala-pidozryuvanih-u-pobitti-veterana-ato-ta-yogo-druzhini-639039.html">затримала двох підозрюваних у побитті подружжя.</a></p>
      <p>Слідчими Святошинського управління поліції їм <a href="https://glavcom.ua/kyiv/news/molodik-shcho-zhorstoko-pobiv-svoyu-matir-i-veterana-ato-planuvav-ubivstvo--639305.html">повідомлено про підозру у замаху на умисне вбивство.</a></p>
      <related>
        <a href="https://glavcom.ua/kyiv/news/molodik-shcho-zhorstoko-pobiv-svoyu-matir-i-veterana-ato-planuvav-ubivstvo--639305.html"/>
        <a href="https://glavcom.ua/world/observe/u-rosiji-student-vlashtuvav-smertelnu-strilyaninu-u-koledzhi-639823.html"/>
        <a href="https://glavcom.ua/country/criminal/na-zhitomirshchini-zastrelili-advokata-odnogo-z-pidozrjuvanih-u-spravi-voronenkova-zmi-639014.html"/>
      </related>
    </article>
  </body>
</html>