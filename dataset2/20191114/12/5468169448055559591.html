<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277673/diverse-aanhoudingen-in-een-lopend-onderzoek-naar-drugs.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-14T12:43:14+00:00"/>
    <meta property="og:title" content="Diverse aanhoudingen in een lopend onderzoek naar drugs"/>
    <meta property="og:description" content="De politie heeft in een lopend onderzoek naar drugs meerdere aanhoudingen verricht en er zijn inmiddels twee woonhuizen door de gemeente gesloten. 30 oktober werd een woonhuis aan de Stadhoudersstraat in Arnhem al gesloten, en donderdag is er een woning aan de Tolsingel in Zevenaar gesloten. De aanleiding van dit onderzoek was een MMA (Meld Misdaad Anoniem) melding."/>
  </head>
  <body>
    <article>
      <h1>Diverse aanhoudingen in een lopend onderzoek naar drugs</h1>
      <address>
        <time datetime="2019-11-14T12:43:14+00:00">14 Nov 2019, 12:43</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zijkant-politieauto-met-logo.jpg?itok=QO084FGe"/>
        <figcaption>Foto: Politie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zijkant-politieauto-met-logo.jpg?itok=QO084FGe"/>
        <figcaption>Foto: Politie</figcaption>
      </figure>
      <p><b>Zevenaar - </b>De politie heeft in een lopend onderzoek naar drugs meerdere aanhoudingen verricht en er zijn inmiddels twee woonhuizen door de gemeente gesloten. 30 oktober werd een woonhuis aan de Stadhoudersstraat in Arnhem al gesloten, en donderdag is er een woning aan de Tolsingel in Zevenaar gesloten. De aanleiding van dit onderzoek was een MMA (Meld Misdaad Anoniem) melding.</p>
      <p><b>Zevenaar - </b>De politie heeft in een lopend onderzoek naar drugs meerdere aanhoudingen verricht en er zijn inmiddels twee woonhuizen door de gemeente gesloten. 30 oktober werd een woonhuis aan de Stadhoudersstraat in Arnhem al gesloten, en donderdag is er een woning aan de Tolsingel in Zevenaar gesloten. De aanleiding van dit onderzoek was een MMA (Meld Misdaad Anoniem) melding.</p>
      <p>Tijdens het onderzoek heeft de politie invallen gedaan in woonhuizen in  Zevenaar en Arnhem. Hierbij zijn in totaal vijf aanhoudingen verricht. Het gaat om drie mannen en twee vrouwen, afkomstig uit Zevenaar en Arnhem, in de leeftijd  32 tot 53 jaar. Van de vijf verdachten is er één persoon inmiddels heengezonden (maar nog wel verdachte),  de overige vier personen zitten in voorlopige hechtenis. </p>
      <p>Allen worden ervan verdacht betrokken te zijn bij grootschalige productie en handel in de XTC. </p>
      <h3>Resultaten doorzoeking</h3>
      <p>Bij de doorzoekingen in de woonhuizen zijn meerdere vuurwapens, diverse steekwapens, tientallen kilo’s amfetamine, tienduizenden pillen XTC en honderden kilo’s grondstoffen voor de productie van drugs aangetroffen. </p>
      <p>De politie sluit niet uit dat er nog meer aanhoudingen in dit onderzoek volgen.</p>
    </article>
  </body>
</html>