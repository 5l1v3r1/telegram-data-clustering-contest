<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103047/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T12:45:55+00:00"/>
    <meta property="og:title" content="Відставка проєвропейського уряду відкрила в Молдові небезпечний етап - ексглава МЗС"/>
    <meta property="og:description" content="Глава МЗС Молдови у проєвропейському уряді Майї Санду, відправленому у відставку, попередив, що країна вступає у новий небезпечний період, який загрожує політичною ізоляцією з боку ЄС."/>
  </head>
  <body>
    <article>
      <h1>Відставка проєвропейського уряду відкрила в Молдові небезпечний етап - ексглава МЗС</h1>
      <address>
        <time datetime="2019-11-14T12:45:55+00:00">14 Nov 2019, 12:45</time>
      </address>
      <p>Глава МЗС Молдови у проєвропейському уряді Майї Санду, відправленому у <b><a href="https://www.eurointegration.com.ua/news/2019/11/12/7102934/">відставку</a></b>, попередив, що країна вступає у новий небезпечний період, який загрожує політичною ізоляцією з боку ЄС.</p>
      <p>Про це повідомляє "Європейська правда".</p>
      <p>Попеску подякував колегам по міністерству за те, що за 5 місяців роботи їм вдалось перезавантажити зовнішню  політику Молдови і витягнути країну з ізоляції.</p>
      <p>Проте, на його думку, докладені зусилля нині під загрозою.</p>
      <p>"На жаль, сьогодні Республіка Молдова вступає у новий етап, непередбачуваний і навіть небезпечний. З безхребетною і незбалансованою політикою щодо Російської Федерації і заморожуванням у відносинах з європейськими партнерами, включаючи Румунію", - написав Попеску у своєму <a href="https://www.facebook.com/326900344874077/posts/432349544329156/">Facebook</a>.</p>
      <p>Ексглава МЗС застеріг, що відсторонення від влади проєвропейського уряду створює нові ризики політичної ізоляції з боку Європейського Союзу та інших партнерів, включно з меншою фінансовою підтримкою країни.</p>
      <p>Нагадаємо, парламент Молдови на засіданні 14 листопада проголосував за <b><a href="https://www.eurointegration.com.ua/news/2019/11/14/7103041/">затвердження</a></b> нового уряду на чолі з прем'єром Іоном Кіку, колишнім міністром фінансів і радником проросійського президента Ігоря Додона.</p>
      <p>Раніше проросійська Партія соціалістів Молдови (ПСРМ) вирішила сформувати <b><a href="https://www.eurointegration.com.ua/news/2019/11/13/7103000/">уряд меншості</a></b> після того, як проєвропейський уряд Санду було відправлено у відставку.</p>
      <p>Детальніше про ситуацію в Молдові читайте у статті: "<b><a href="https://www.eurointegration.com.ua/articles/2019/11/12/7102949/">Розворот Молдови: які наслідки матиме відставка проєвропейського уряду</a></b>".</p>
      <related>
        <a href="https://www.eurointegration.com.ua/news/2019/11/14/7103041/"/>
        <a href="https://www.eurointegration.com.ua/news/2019/11/14/7103024/"/>
      </related>
    </article>
  </body>
</html>