<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39710/%D8%B3%D8%A7%D8%AE%D8%AA-%D9%85%D8%B3%D9%88%D8%A7%DA%A9%DB%8C-%D8%A8%D8%B1%D9%82%DB%8C-%DB%B3-%D8%B3%D8%B1"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-14T12:50:00+00:00"/>
    <meta property="og:title" content="ساخت مسواکی برقی ۳ سر"/>
    <meta property="og:description" content="اخیرا ما شاهد تولید مسواک‌های برقی زیادی بوده‌ایم که تولیدکنندگان آن‌ها مدعی شده‌اند این مسواک‌ها می‌توانند دندان‌ها را در عرض ۳، ۱۰، ۲۰ یا ۳۰ ثانیه تمیز کنند."/>
  </head>
  <body>
    <article>
      <h1>ساخت مسواکی برقی ۳ سر</h1>
      <address><time datetime="2019-11-14T12:50:00+00:00">14 Nov 2019, 12:50</time> by <a rel="author">پایگاه خبری صنعت برق - برق نیوز BarghNews</a></address>
      <p><i>اخیرا ما شاهد تولید مسواک‌های برقی زیادی بوده‌ایم که تولیدکنندگان آن‌ها مدعی شده‌اند این مسواک‌ها می‌توانند دندان‌ها را در عرض ۳، ۱۰، ۲۰ یا ۳۰ ثانیه تمیز کنند. </i>به گزارش <a href="http://www.barghnews.com/">برق نیوز،</a> به تازگی یک مسواک ساخته شده که دارای سه سر است و می‌تواند در عرض ۵۰ ثانیه دندان‌ها را کاملا تمیز کند.<br/>مسواک سه سر "برابرا براش" (BruBruBrush) نسبت به دیگر مسواک‌های مدرن به زمان بیشتری نیاز دارد، ولی سازندگان آن مدعی شده‌اند که محصول ساخت آن‌ها نسبت به نمونه‌های دیگر عملکرد بهتری دارد.<br/><br/>در مسواک‌های برقی دیگر موتور مسواک باعث لرزش برس‌های مسواک می‌شود و تمام دندان‌ها را یکپارچه تمیز می‌کند.<br/><br/>ولی وجود یک سر در این مسواک‌ها به اندازه‌ای قدرتمند نیست که این کار را به طور کامل انجام دهد.<br/><br/>به این ترتیب مسواک "برا برا براش" دارای سه سر برقی است که هر کدام از آن‌ها می‌چرخند.<br/><br/><br/>البته هنوز هم کاربران به صورت دستی مسواک را در دهان خود حرکت می‌دهند، ولی نیازی نیست که حرکت دقیق مسواک زدن روی دندان‌ها را خودشان انجام دهند.<br/><br/>تنها کاری که کاربران باید انجام دهند این است که مسواک را روی دندان‌ها نگه دارند تا دستگاه خودش به صورت دورانی تمام قسمت دندان‌ها را تمیز کند.<br/><br/>برس‌های مسواک در لبه بیرونی بلندتر هستند تا بتوانند بین دندان‌ها قرار بگیرند.<br/><br/>برای مصرف این مسواک می‌توان از هر خمیردندانی استفاده کرد از طرف دیگر، برس‌های مسواک هم قابل تعویض هستند.<br/><br/>قیمت این محصول ۲۹۹ دلاربوده و سرویس سالیانه آن ۸۰ دلار اعلام شده است، ولی کاربران می‌توانند هر سه ماه سه مجموعه جدید از این مسواک را دریافت کنند.<br/><br/>برس مسواک هم کاملا نرم بوده و به لثه کاربران آسیب نمی‌زند. منبع: <a href="http://www.powernews.ir/">ایسنا</a></p>
    </article>
  </body>
</html>