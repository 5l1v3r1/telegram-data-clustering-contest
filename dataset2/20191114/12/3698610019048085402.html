<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pid-chas-normandsky-zustrichi-krim-obgovoryuvati-ne-budut-pristayko-329623_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T12:03:00+00:00"/>
    <meta property="og:title" content="Під час &quot;нормандскй зустрічі&quot; Крим обговорювати не будуть — Пристайко"/>
    <meta property="og:description" content="Пристайко також заявив, що дату зустрічі погодили з Францією і Німеччиною."/>
  </head>
  <body>
    <article>
      <h1>Під час "нормандскй зустрічі" Крим обговорювати не будуть — Пристайко</h1>
      <h2>Пристайко також заявив, що дату зустрічі погодили з Францією і Німеччиною.</h2>
      <address>
        <time datetime="2019-11-14T12:03:00+00:00">14 Nov 2019, 12:03</time>
      </address>
      <p>Під час <b><a href="https://dt.ua/UKRAINE/rozvedennya-u-petrivskomu-stalo-sche-odnim-krokom-do-normandskogo-samitu-laychak-329585_.html">зустрічі в нормандському форматі</a></b> запитання щодо анексованого Росією Криму обговорювати не будуть, заявив міністр закордонних справ України Вадим Пристайко в інтерв'ю <a href="https://www.bbc.com/russian/features-50413998">російській службі BBC</a>.</p>
      <p>"Нормандські переговори не стосуються Криму, Крим обговорюється в інших форматах", - заявив Пристайко, і уточнив, що одним з таких форматів служить трибуна Організації Об'єднаних Націй.</p>
      <p>Він також зазначив, що Україна, Німеччина і Франція узгодили дату проведення зустрічі і чекають відповідь від Москви. Однак, конкретне число і місяць глава МЗС не назвав.</p>
      <p>Раніше речниця глави української делегації в ТКГ в Мінську Дарка Оліфер повідомила про те, що після проведеного нещодавно засідання Тристоронньої контактної групи <a href="https://dt.ua/POLITICS/v-minsku-znyali-vsi-pereponi-dlya-zustrichi-v-normandskomu-formati-pressekretarka-kuchmi-329391_.html"><b>всі перешкоди для проведення "нормандського саміту" усунені</b></a>. У Кремлі у відповідь на це заявили про <a href="https://dt.ua/POLITICS/u-rf-prokomentuvali-zayavu-ukrayini-pro-usunennya-usih-pereshkod-dlya-normandskogo-samitu-329535_.html"><b>позитивну динаміку підготовки до "нормандскому саміту"</b></a> за підсумками розведення сил на сході України та засідання ТКГ.</p>
      <p>Нагадаємо, <b><a href="https://dt.ua/">DT.UA</a></b> з посиланням на джерело повідомило, що <b><a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">зустріч "Нормандської четвірки" може відбутися 24 або 26 листопада</a></b>. За словами поінформованого співрозмовника, якщо зустріч не відбудеться цими днями, то до кінця року вона не відбудеться взагалі.</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"Нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3d3dy5iYmMuY28udWsvcnVzc2lhbg==">Русская служба Би-би-си</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>