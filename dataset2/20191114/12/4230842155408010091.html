<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-u-kyyevi-zabuduyut-47-ga-na-troyeshhyni-ta-dobuduyut-kompleks-vojtsehovskogo/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T12:27:38+00:00"/>
    <meta property="og:title" content="У Києві забудують 47 га на Троєщині та добудують комплекс Войцеховського"/>
    <meta property="og:description" content="Київрада затвердила план забудови у Деснянському районі столиці площею 47 га."/>
  </head>
  <body>
    <article>
      <h1>У Києві забудують 47 га на Троєщині та добудують комплекс Войцеховського</h1>
      <address>
        <time datetime="2019-11-14T12:27:38+00:00">14 Nov 2019, 12:27</time>
      </address>
      <p>Київрада затвердила план забудови у Деснянському районі столиці площею 47 га.</p>
      <p>Київрада забудує території у межах вулиць Оноре де Бальзака, Градинської та Радунської у Деснянському районі столиці площею 47 га.</p>
      <p>Відповідний детальний план забудови затверджено 14 листопада. Згідно з ним, влада планує добудувати житловий комплекс Перспектива на вул. Драйзера, 40.</p>
      <p>Цей комплекс входить до числа так званих новобудов Войцеховського і будувався на самозахопленій землі, пояснили у сесійній залі Київради.</p>
      <p>Також розроблений ДПТ передбачає реконструкцію загальноосвітньої школи № 321 та будівництво нового дитячого садочку на 250 місць та спортивного стадіону.</p>
      <p><b>Читайте:</b> <a href="https://fakty.com.ua/ua/ukraine/20190730-postijnyj-gurkit-vid-budmajdanchyka-yak-borotysya-i-kudy-skarzhytysya/">Постійний гуркіт від будмайданчика: як боротися і куди скаржитися</a></p>
      <p>Згідно з документацією, середня щільність населення на території ДПТ після завершення забудови збільшиться з 350 до 380 осіб/га.</p>
      <p>Як повідомлялося, Міністерство регіонального розвитку планує ввести <a href="https://fakty.com.ua/ua/ukraine/20190806-v-ukrayini-mozhut-vvesty-moratorij-na-zabudovu/">мораторій на нову забудову в Україні</a>.</p>
    </article>
  </body>
</html>