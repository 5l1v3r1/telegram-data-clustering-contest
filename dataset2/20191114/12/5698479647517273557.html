<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/14/uk-wont-present-any-commissioner-to-eu"/>
    <meta property="og:site_name" content="euronews"/>
    <meta property="article:published_time" content="2019-11-14T12:03:09+00:00"/>
    <meta property="og:title" content="بریتانیا تا پیش از انتخابات دسامبر کمیسری به اتحادیه اروپا معرفی نخواهد کرد"/>
    <meta property="og:description" content="دولت بوریس جانسون با عدم معرفی کمیسر اروپایی از تصمیم قاطع خود مبنی برخروج از اتحادیه اروپا تاکید می کند."/>
  </head>
  <body>
    <article>
      <h1>بریتانیا تا پیش از انتخابات دسامبر کمیسری به اتحادیه اروپا معرفی نخواهد کرد</h1>
      <address><time datetime="2019-11-14T12:03:09+00:00">14 Nov 2019, 12:03</time> by <a rel="author">یورونیوز </a></address>
      <p>بریتانیا روز پنجشنبه اعلام کرد که تا پیش از انتخابات پارلمانی این کشور کمیسری را به اتحادیه اروپا معرفی نخواهد کرد. این در حالیست که اورسولا فون در لی ین، رئیس آینده کمیسیون اروپا در نامه‌های متعدد از دولت بوریس جانسون، نخست وزیر بریتانیا خواسته است تا کمیسری برای اتحادیه اروپا پیشنهاد دهد.</p>
      <p>دولت محافظه کار بریتانیا پس از مدت‌ها بی پاسخ گذاشتن درخواست‌های رئیس منتخب کمیسیون اروپا روز پنجشنبه انتصاب کمیسر این کشور را تا پیش از انتخابات دوازدهم دسامبر غیرممکن دانست.</p>
      <p>عدم اعلام نام کمیسر به کمیسیون اروپا دو راه را پیش پای مقامات بروکسل می‌گذارد. اتحادیه اروپا برای مقابله با این مشکل یا باید بریتانیا را از فهرست کشورهای عضو حدف کند، که این به خودی خود استقبال زودهنگام از برکسیت است، یا تا برگزاری انتخابات پارلمانی این کشور صبر کند.</p>
      <p>حزب محافظه کار به رهبری بوریس جانسون با ۱۰ درصد آرا بیشتر از حزب رقیب، کارگر، در نظرسنجی ها در صدر قرار دارد و امیدوار است با پیروزی قاطع در انتخابات ماه دسامبر و افزایش کرسی‌هایش تا پیش از پایان سال جاری میلادی، برکسیت را عملی کند.</p>
      <p>جرمی کوربین، رهبر حزب کارگر بارها اعلام کرده است مع درصورت پیروزی در انتخابات پیش رو برکسیت، جدایی بریتانیا از اتحادیه اروپا، را به همه پرسی مجدد می گذارد.</p>
      <p>در ماه ژوئن سال ۲۰۱۶ بریتانیایی‌ها در یک همه پرسی با دو درصد آرا اختلاف، خواستار جدایی از اتحادیه اروپا شدند. تاریخ نهایی شدن کامل برکسیت بدلیل عدم رای مجلس عوام، دوبار به طرح توافق ترزا می و بوریس جانسون و همچنین مخالفت مجلس عوام با برکسیت بدون توافق ت اکنون به تعویق افتاده است.</p>
    </article>
  </body>
</html>