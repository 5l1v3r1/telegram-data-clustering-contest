<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/puterea-unui-investitor-carl-icahn-care-detine-10-din-xerox-a-mai-cumparat-actiuni-de-1-2-miliarde-dolari-in-hp-pentru-a-forta-fuziunea-celor-doua-companii-18584341"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T12:55:41+00:00"/>
    <meta property="og:title" content="Puterea unui investitor: Carl Icahn, care deţine 10% din Xerox, a mai cumpărat acţiuni de 1,2 miliarde dolari în HP pentru a forţa fuziunea celor două companii"/>
    <meta property="og:description" content="Investitorul Carl Icahn a cumpărat o participaţie de 1,2 miliarde dolari în HP Inc într-o încercare de a forţa fuziunea dintre producătorul de computere şi producătorul de imprimante Xerox Corp, susţinând că o uniune între acestea două ar aduce profituri ridicate pentru investitori, potrivit Wall Street Journal."/>
  </head>
  <body>
    <article>
      <h1>Puterea unui investitor: Carl Icahn, care deţine 10% din Xerox, a mai cumpărat acţiuni de 1,2 miliarde dolari în HP pentru a forţa fuziunea celor două companii</h1>
      <address><time datetime="2019-11-14T12:55:41+00:00">14 Nov 2019, 12:55</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Investitorul Carl Icahn a cumpărat o participaţie de 1,2 miliarde dolari în HP Inc într-o încercare de a forţa fuziunea dintre producătorul de computere şi producătorul de imprimante Xerox Corp, susţinând că o uniune între acestea două ar aduce profituri ridicate pentru investitori, potrivit Wall Street Journal.</p>
      <p>Icahn, care deţinea o participaţie de 10,6% în Xerox, deţine acum şi o participaţie de 4,24% în compania HP.</p>
      <p>Un purtător de cuvânt al HP a declarat pentru Reuters că firma este conştientă de dorinţa lui Icahn, şi că este determinată să facă ce este mai bine pentru interesul acţionarilor HP.</p>
      <p>Xerox a făcut o ofertă de circa 33 miliarde dolari sub formă de cash şi acţiuni pentru HP, o companie de trei ori mai mare decât Xerox. HP a confirmat oferta dar nu a dezvăluit suma.</p>
      <p>„Cred că o combinaţie între cele două este cea mai logică variantă. Cred foarte mult în sinergii”, a spus Icahn, citat de WSJ.</p>
      <p>Xerox crede că poate salva cel puţin 2 miliarde de dolari în costuri anuale din sinergii prin crearea unei companii comune cu HP, potrivit unor surse citate de Reuters.</p>
    </article>
  </body>
</html>