<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/14/venezia-conte-oggi-il-decreto-per-lo-stato-di-emergenza-top10_20191114_133652/"/>
    <meta property="og:site_name" content="Askanews"/>
    <meta property="article:published_time" content="2019-11-14T12:36:52+00:00"/>
    <meta property="og:title" content="Venezia, Conte: oggi il decreto per lo stato di emergenza"/>
    <meta property="og:description" content="Roma, 14 nov. (askanews) – “Nel Consiglio dei ministri di oggi adotteremo il decreto che dichiara lo stato di emergenza come richiesto dal presidente della regione e questo ci consentirà di varare già le prime dotazioni finanziarie per quanto riguarda le spese di primo soccorso volte a ripristinare la funzionalità dei servizi”. Lo ha annunciato […]"/>
  </head>
  <body>
    <article>
      <h1>Venezia, Conte: oggi il decreto per lo stato di emergenza</h1>
      <h2>Nel pomeriggio si riunisce il Consiglio dei ministri</h2>
      <address>
        <time datetime="2019-11-14T12:36:52+00:00">14 Nov 2019, 12:36</time>
      </address>
      <figure>
        <img src="http://www.askanews.it/wp-content/uploads/2019/11/20191114_133645_1E08C9A8.jpg"/>
      </figure>
      <p>Roma, 14 nov. (askanews) – “Nel Consiglio dei ministri di oggi adotteremo il decreto che dichiara lo stato di emergenza come richiesto dal presidente della regione e questo ci consentirà di varare già le prime dotazioni finanziarie per quanto riguarda le spese di primo soccorso volte a ripristinare la funzionalità dei servizi”. Lo ha annunciato il premier Giuseppe Conte al termine di un vertice in prefettura, in diretta sui suoi canali social.</p>
      <p>“Per quanto riguarda il ristoro dei danni, ci sono due fasi. La prima fase ci consentirà di indennizzare privanti ed esercenti commerciali sino a un limite. Sino a 5 mila euro per i privati e gli esercenti fino ai 20 mila euro. Questi soldi potranno arrivare subito. Poi chi ha danni più consistenti, ovviamente, li quantificheremo con più calma e dietro l’istruttoria tecnica potranno esser liquidati anche danni maggiori”, ha spiegato Conte.</p>
      <p>Il Consiglio dei ministri è convocato oggi alle ore 16.30 a Palazzo Chigi.</p>
      <p>Int9</p>
    </article>
  </body>
</html>