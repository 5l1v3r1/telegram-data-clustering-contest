<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichna-vlada-zupinila-skandalne-budivnictvo-na-nebezpechnomu-shili-v-centri-kijeva-639922.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T12:02:16+00:00"/>
    <meta property="og:title" content="Столична влада зупинила скандальне будівництво на небезпечному схилі в центрі Києва"/>
    <meta property="og:description" content="Київрада розірвала договір оренди із забудовником"/>
  </head>
  <body>
    <article>
      <h1>Столична влада зупинила скандальне будівництво на небезпечному схилі в центрі Києва</h1>
      <address>
        <time datetime="2019-11-14T12:02:16+00:00">14 Nov 2019, 12:02</time>
      </address>
      <h4>Київрада розірвала договір оренди із забудовником</h4>
      <p>Скандальне будівництва на вулиці Мечникова 7-Б у Печерському районі Києва буде повністю зупинене. Про це заявив мер Києва Віталій Кличко, коментуючи рішення Київради про розірвання договору оренди землі із забудовником.</p>
      <p>«Багато років тому землю столиці роздавали бездумно і за великі гроші. Правами громади нехтували. А тепер нам доводиться розбиратися із цим «спадком». Я ще раз наголошую: у таких питаннях місто виступатиме на боці громади. І таких скандальних будівництв у столиці не буде!» - підкреслив мер, повідомляє пресслужба столичного голови. </p>
      <p>Депутати Київради 67 голосами розірвали договір оренди з товариством з обмеженою відповідальністю «Будінформ» ділянки площею 0,22 га на вул. Мечникова, 7-Б, де забудовник планував звести багатоповерхівку на 35 поверхів.</p>
      <p>За словами авторів рішення, договір оренди вже не діє з третього серпня цього року. Забудова є незаконною. Є рішення ДАБі про припинення робіт, і є всі законні підстави зупинити цю забудову.</p>
      <p>Як відомо, будівництво, яке здійснюється ТОВ «Будінформ», відбувається на дуже крутому і зсувонебезпечному схилі впритул до сусідніх будівель, які вже мають певні ознаки руйнування і аварійності через інші сусідні забудови.</p>
      <related>
        <a href="https://glavcom.ua/kyiv/news/ukrzaliznicya-virishila-dobuduvati-darnickiy-vokzal-i-vidkriti-v-nomu-torgovo-rozvazhalniy-centr-639885.html"/>
        <a href="https://glavcom.ua/kyiv/news/stolichna-vlada-zapevnyaje-konflikt-navkolo-nadbudovi-na-maydani-vicherpano-639721.html"/>
        <a href="https://glavcom.ua/kyiv/news/mikitasyu-i-ne-snilosya-vavrish-otrimav-dozvil-buduvati-visotku-na-zsuvonebezpechnomu-shili-639590.html"/>
      </related>
    </article>
  </body>
</html>