<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_ministr-oboroni-postaviv-kolomojskogo-na-misce/938119"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:58:00+00:00"/>
    <meta property="og:title" content="Міністр оборони поставив Коломойського на місце"/>
    <meta property="og:description" content="Міністр оборони України Андрій Загороднюк назвав Росію ворогом та додав, що з нею неможливі будь-які фінансово-економічні відносини. Про це він написав на своїй сторінці у Facebook. &quot;Без зайвих слів: ще з 2014 року я чітко розумів, що ім'я ворога складається з 5-тьох літер &amp;ndash; ..."/>
  </head>
  <body>
    <article>
      <h1>Міністр оборони поставив Коломойського на місце</h1>
      <address><time datetime="2019-11-14T12:58:00+00:00">14 Nov 2019, 12:58</time> by <a rel="author">Gazeta.ua</a></address>
      <p>Міністр оборони України <b>Андрій Загороднюк</b> назвав Росію ворогом та додав, що з нею неможливі будь-які фінансово-економічні відносини.</p>
      <p>Про це він написав на своїй сторінці у Facebook.</p>
      <p>"Без зайвих слів: ще з 2014 року я чітко розумів, що ім'я ворога складається з 5-тьох літер – Росія. Це не "ополчєнци" чи "місцева міліція", а кадрові військовики з РФ, що стало ще більш зрозумілим під час моторошних подій в Іловайську", - пише він.</p>
      <figure>
        <img src="https://static2.gazeta.ua/img2/cache/gallery/938/938119_1_w_1200_lq.jpg?v=0"/>
        <figcaption>Міністр оборони України назвав Росію ворогом<cite>Автор: Скріншот</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/donbas/_rossiya-tormozit-vstrechu-v-normandskom-formate-pristajko/938107"/>
      </related>
      <p>Загороднюк додав, що з ворогом можна розмовляти лише мовою зброї, чи досвідчених дипломатів.</p>
      <p>"Потрібно робити все, що від нас залежить, для повноцінної інтеграції з НАТО на всіх рівнях. Як Міністр оборони, я не просто тримаю це на контролі. Я цим живу", -написав він.</p>
      <blockquote>Олігарх Ігор Коломойський заявив, що <a href="https://gazeta.ua/articles/politics/_vidvernutis-vid-zahodu-i-pozichiti-u-rosiyi-100-mlrd-kolomojskij-shokuvav-novoyu-zayavoyu/937970">Україні варто відвернутися від Заходу і налагодити відносини з Росією</a>.<br/>Коломойський заявив, що фінансування з Росії може замінити кредити МВФ</blockquote>
    </article>
  </body>
</html>