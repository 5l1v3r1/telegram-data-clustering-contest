<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdivski-kmet-s-unikalna-iniciativa-913820"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T12:16:00+00:00"/>
    <meta property="og:title" content="Пловдивски кмет с уникална инициатива"/>
    <meta property="og:description" content="Единствена по рода си група, в която гражданите могат да подават сигнали и да предлагат идеи за разв..."/>
  </head>
  <body>
    <article>
      <h1>Пловдивски кмет с уникална инициатива</h1>
      <address>
        <time datetime="2019-11-14T12:16:00+00:00">14 Nov 2019, 12:16</time>
      </address>
      <p>Единствена по рода си група, в която гражданите могат да подават сигнали и да предлагат идеи за развитието на район "Тракия", вече е активна към фейсбук страницата "<a href="https://www.plovdiv24.bg/novini/persons/4501.html">Костадин Димитров</a> – кметът на Тракия".</p>
      <p>"Вярвам, че управлението трябва да се отваря все повече навън към хората. Убеден съм, че гражданите са най-дълбокият извор на добри идеи и конструктивни предложения за мен и екипа ми. Смятам, че всеки един гражданин на "Тракия" заслужава честта и отговорността да бъде пълноценна част от развитието на нашия квартал. Искам да ви изслушам. Искам да творим заедно", заявява кметът на най-младия пловдивски район.</p>
      <p>Гражданският форум е изпълнен от <a href="https://www.plovdiv24.bg/novini/persons/4501.html">Костадин Димитров</a> ангажимент за улесняване процеса за подаване на сигнали и споделяне на идеи.</p>
      <p>"Радвам се, че технологиите ми позволяват тази стъпка. Групата @Градивният диалог за Тракия е мястото, където можете да споделяте идеи и да подавате сигнали бързо, лесно и удобно", допълва кметът <a href="https://www.plovdiv24.bg/novini/persons/4501.html">Костадин Димитров</a> и призовава: "Аз и екипът ми поемаме ангажимент да ги разглеждаме и да работим по тях. Бъдете активни! Бъдете конструктивни! Ние оставаме отворени".</p>
      <p>Заповядайте в платформата на кмета на "Тракия“ <a href="https://www.plovdiv24.bg/novini/persons/4501.html">Костадин Димитров</a> за диалог с гражданите във Facebook: <a href="https://www.facebook.com/TrakiaMayor/">https://www.facebook.com/TrakiaMayor/</a>. Присъединете се и към групата за граждански сигнали и идеи и участвайте активно в развитието на квартала: https://www.facebook.com/groups/GradivnoZaTrakia/.</p>
    </article>
  </body>
</html>