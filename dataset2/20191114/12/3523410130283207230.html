<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639929/%D8%B3%D8%B1%D9%84%D8%B4%DA%A9%D8%B1-%D8%B3%D9%84%D8%A7%D9%85%DB%8C%E2%80%8C-%D8%AA%D9%88%D8%A7%D9%86%D9%85%D9%86%D8%AF%DB%8C%E2%80%8C%D9%87%D8%A7%DB%8C-%D8%AF%D9%81%D8%A7%D8%B9%DB%8C-%D9%85%D8%B0%D8%A7%DA%A9%D8%B1%D9%87-%D9%BE%D8%B0%DB%8C%D8%B1-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:04:00+00:00"/>
    <meta property="og:title" content="سرلشکر سلامی:‌ توانمندی‌های دفاعی مذاکره پذیر نیست"/>
    <meta property="og:description" content="فرمانده کل سپاه تاکید کرد: ما هرگز در حوزه افزایش توانمندی‌های دفاعی نه متوقف می‌شویم و نه عقب‌نشینی می‌کنیم زیرا این موضوع جزو خطوط قرمز ما است..."/>
  </head>
  <body>
    <article>
      <h1>
        <a href="https://www.bultannews.com/fa/news/639929/%D8%B3%D8%B1%D9%84%D8%B4%DA%A9%D8%B1-%D8%B3%D9%84%D8%A7%D9%85%DB%8C%E2%80%8C-%D8%AA%D9%88%D8%A7%D9%86%D9%85%D9%86%D8%AF%DB%8C%E2%80%8C%D9%87%D8%A7%DB%8C-%D8%AF%D9%81%D8%A7%D8%B9%DB%8C-%D9%85%D8%B0%D8%A7%DA%A9%D8%B1%D9%87-%D9%BE%D8%B0%DB%8C%D8%B1-%D9%86%DB%8C%D8%B3%D8%AA">سرلشکر سلامی:‌ توانمندی‌های دفاعی مذاکره پذیر نیست</a>
      </h1>
      <h2>فرمانده کل سپاه تاکید کرد: ما هرگز در حوزه افزایش توانمندی‌های دفاعی نه متوقف می‌شویم و نه عقب‌نشینی می‌کنیم زیرا این موضوع جزو خطوط قرمز ما است...</h2>
      <address><time datetime="2019-11-14T12:04:00+00:00">14 Nov 2019, 12:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سردار سرلشکر پاسدار حسین سلامی فرمانده کل <b>سپاه</b> صبح امروز در حاشیه مراسم گرامیداشت <b>شهید تهرانی مقدم</b> و شهدای هوافضای سپاه برگزار شد، درباره دستاوردهای جدید دفاعی کشور اظهار داشت: آنچه درباره دستاوردهای جدید نظامی در سپاه می‌توانم عنوان کنم این است که رشد توانمدی‌های دفاعی و صنایع نظامی تا حد زیادی پیشرفت داشته به همین جهت ورود تجهیزات پیشرفته به نیروهای ما نیز گسترش یافته که از رسانه‌ای کردن آن عاجز هستیم.</p>
      <p>وی افزود: ما به ملت ایران این اطمینان را می‌دهیم که استعداد و ظرفیت نیروهای مسلح کشور و سپاه در حدی است که با هر دشمنی هرچقدر هم بزرگ باشد، مقابله خواهد کرد لذا ملت این اطمینان خاطر را داشته باشند و با آسودگی زندگی کنند چراکه ما قادر هستیم هر دشمنی را درهم بشکنیم.</p>
      <p>سردار سلامی در پاسخ به سوالی در زمینه احتمال مذاکرات موشکی به دلیل تحریم‌ها علیه کشور نیز بیان داشت: هرگز چنین اتفاقی نمی‌افتد؛ ما هرگز در حوزه افزایش توانمندی‌های دفاعی نه متوقف می‌شویم و نه عقب‌نشینی می‌کنیم زیرا این موضوع جزو خطوط قرمز ما است پس موضوع توانمندی‌های دفاعی مذاکره پذیر، تعدیل پذیر، توقف پذیر و مهار پذیر نیست.</p>
      <p>وی‌در ادامه درباره شهادت فرماندهان مقاومت فلسطین توسط رژیم صهیونیستی و این که فرماندهان حماس و جهاد اسلامی حق دفاع از خود را دارند نیز اظهار داشت: حق دفاع مشروع برای ملت مظلوم فلسطین در مقابل جنایت‌های رژیم صهیونسیتی همیشه وجود داشته و خواهد داشت ولی باید نکته‌ای را اضافه کنم و آن اینکه رژیم صهیونیستی با این حرکات وحشیانه، خودش را گام به گام به پایان قطعی نزدیک می‌کند.</p>
      <p>فرمانده کل سپاه تاکید کرد: آستانه‌ تحمل جهان اسلام کم کم در حال تمام شدن بوده و با ادامه شرارت‌های رژیم صهیونسیتی، زمینه‌هایی سقوط آن توسط خودشان فراهم می‌شود.</p>
    </article>
  </body>
</html>