<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547292.html/%D9%88%D8%A7%DA%AF%D8%B0%D8%A7%D8%B1%DB%8C-396-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A7%D8%B3%D9%86%D8%A7%D8%AF-%D9%88-%D8%A7%D9%85%D9%84%D8%A7%DA%A9-%D8%B9%D9%84%D9%88%DB%8C-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:47:00+00:00"/>
    <meta property="og:title" content="واگذاری 396 میلیارد ریال اسناد و املاک علوی در مازندران"/>
    <meta property="og:description" content="رئیس بنیاد مستضعفان مازندران گفت: ۷۲ هزار متر مربع اسناد و املاک علوی به ارزش ۳۹۶ میلیارد ریال به مردم مازندران واگذار شده است."/>
  </head>
  <body>
    <article>
      <h1>واگذاری 396 میلیارد ریال اسناد و املاک علوی در مازندران</h1>
      <h2>رئیس بنیاد مستضعفان مازندران خبر داد</h2>
      <address>
        <time datetime="2019-11-14T12:47:00+00:00">14 Nov 2019, 12:47</time>
      </address>
      <p>رئیس بنیاد مستضعفان مازندران گفت: ۷۲ هزار متر مربع اسناد و املاک علوی به ارزش ۳۹۶ میلیارد ریال به مردم مازندران واگذار شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، محمد مومن آبادی عصر امروز در مراسم واگذاری اسناد و آزادسازی املاک بنیاد مستضعفان در شهر بهنمیر بابلسر اظهار کرد: این املاک به مساحت ۷۲ هزار متر مربع و به ارزش ۳۹۶ میلیارد ریال است.<br/><br/>وی خاطرنشان کرد: ۸ هزار و ۳۰۰ فقره سند مالکیت املاک اراضی به مساحت یک میلیون و ۱۴۴ هزار و ۸۶۲ مترمربع با ارزش ۲ میلیارد و ۶۸۲ ریال به قشر آسیب‌پذیر و نهادهای تحت حمایتی اهدا شد.<br/><br/>رئیس بنیاد مستضعفان مازندران تصریح کرد: هزار و ۳۹۳ فقره سند مالکیت املاک اراضی نیز به مساحت ۲۲۱ هزار و ۶۷۱ مترمربع با ارزش بالغ بر ۴۸۲ میلیارد ریال با لحاظ ۵۰ درصد تخفیف در قالب بند (ب) آیین نامه سازمان بنیاد مستضعفان به سایر امور اراضی واگذار شده است.<br/><br/>مومن آبادی ادامه داد: علاوه بر آن در راستای ارتقای سطح سلامت و معیشت مردم تعداد ۶۸ هزار و ۴۲۲ سبد کالا در ۱۱ شهر استان با هماهنگی شبکه بهداشت و درمان توزیع شد.<br/><br/>وی افزود: کمک بلاعوض جهت تامین مسکن به خانواده‌های دارای دو معلول و بیشتر و افراد تحت پوشش بهزیستی صورت گرفته که در این راستا تاکنون ۲۹۵ دستگاه ساختمان مشمول طرح گردیده است.<br/><br/> رییس بنیاد مستضعفان مازندران گفت: هدیه پوشاک از طرف مقام معظم رهبری برای ۴۲ هزار و ۵۷۰ دانش آموز دختر و پسر در سطح استان توزیع شده است.<br/><br/> مومن آبادی تاکید کرد: اجرای طرح ارتقای سطح علمی دانش‌آموزان مازندران برای ۴ هزار و ۴۸۴ نفر و همچنین پرداخت کمک هزینه ودیعه مسکن و تامین مایحتاج اولیه خانواده‌های دارای نوزادان چند قلو، تامین تجهیزات مورد نیاز برای ۶ آموزشگاه شبانه‌روزی، مهارت‌آموزی و اجرای طرح چمن مصنوعی برای ۶ روستای محروم از دیگر خدمات بنیاد مستضعفان استان بوده است.<br/><br/>وی یادآور شد: بنیاد مستضعفان دارای خدمات متعدد دیگری نیز در جهت محرومیت زدایی و توانمندسازی اقشار محروم، ایجاد اشتغال از جمله اعطای وام خود اشتغالی دانشجویی، اجرای طرح های مشارکتی و پرداخت هزینه درمان بیماران خاص را دارد.<br/><br/>انتهای پیام/</p>
    </article>
  </body>
</html>