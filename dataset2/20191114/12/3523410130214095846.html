<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639966/%D8%B3%D8%A7%D8%AE%D8%AA-%D8%A8%D8%A7%D8%B2%DB%8C-%D8%B1%D8%A7%DB%8C%D8%A7%D9%86%D9%87%E2%80%8C%D8%A7%DB%8C-%D8%AF%D8%B1-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%D8%B5%D9%86%D8%B9%D8%AA-%D9%BE%D8%AA%D8%B1%D9%88%D8%B4%DB%8C%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:52:00+00:00"/>
    <meta property="og:title" content="ساخت بازی رایانه‌ای در ارتباط با صنعت پتروشیمی"/>
    <meta property="og:description" content="در پی نشست مشترک بین بازی‌سازان و صنایع پتروشیمی خلیج فارس ۵ طرح اولیه از سوی پنج تیم و شرکت بازی‌سازی عضو همگرا برای ساخت بازی رایانه‌ای در حوزه..."/>
  </head>
  <body>
    <article>
      <h1>
        <a href="https://www.bultannews.com/fa/news/639966/%D8%B3%D8%A7%D8%AE%D8%AA-%D8%A8%D8%A7%D8%B2%DB%8C-%D8%B1%D8%A7%DB%8C%D8%A7%D9%86%D9%87%E2%80%8C%D8%A7%DB%8C-%D8%AF%D8%B1-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%D8%B5%D9%86%D8%B9%D8%AA-%D9%BE%D8%AA%D8%B1%D9%88%D8%B4%DB%8C%D9%85%DB%8C">ساخت بازی رایانه‌ای در ارتباط با صنعت پتروشیمی</a>
      </h1>
      <h2>در پی نشست مشترک بین بازی‌سازان و صنایع پتروشیمی خلیج فارس ۵ طرح اولیه از سوی پنج تیم و شرکت بازی‌سازی عضو همگرا برای ساخت بازی رایانه‌ای در حوزه...</h2>
      <address><time datetime="2019-11-14T12:52:00+00:00">14 Nov 2019, 12:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در نشست مشترک بین بازی‌سازان و صنایع پتروشیمی خلیج فارس که با همراهی مدیرعامل و جمعی از معاونان بنیاد ملی بازی‌های رایانه‌ای برگزار شد، ۵ طرح ساخت بازی از سوی پنج تیم و شرکت بازی‌ساز عضو همگرا ارائه شد. پس از تکمیل و بازبینی تمامی طرح‌های ارائه شده، در جلسات آتی بهترین طرح‌ها از سوی صنایع پتروشیمی خلیج فارس انتخاب و با حمایت مالی این مجموعه تولید می‌شود.</p>
      <p>جواد گلی مدیر روابط عمومی صنایع پتروشیمی خلیج فارس در این‌باره گفت: «با توجه به اینکه هدف از ساخت بازی رایانه‌ای در حوزه نفت و انرژی، آشنایی رده سنی نوجوانان با روند فعالیت کاری صنایع پتروشیمی است، باید در این بازی‌ها اطلاعات درست از این صنایع ارائه شود که این امر تنها با استفاده از دانش مشاوران فنی صنایع پتروشیمی خلیج فارس در پروژه بازی‌سازی محقق می‌شود.»</p>
      <p>در ادامه این نشست، سید صادق پژمان مدیر عامل بنیاد ملی بازی‌های رایانه‌ای ضمن تأکید بر تداوم برگزاری جلسات همفکری به صورت منظم، خواستار ارائه طرح‌های بنیادی و پایه‌گذار در حوزه بازی‌های رایانه‌ای شد.</p>
    </article>
  </body>
</html>