<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/economie/277671/export-groeit-bijna-2-procent-in-september.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-14T12:12:12+00:00"/>
    <meta property="og:title" content="Export groeit bijna 2 procent in september"/>
    <meta property="og:description" content="Het volume van de goederenexport was in september 1,8 procent groter dan in september 2018, meldt het CBS. De groei is lager dan in de voorgaande maand. In september 2019 groeide vooral de export van aardolieproducten en machines. Daarentegen kromp opnieuw de export van elektrotechnische apparatuur. Het volume van de import was in september 4,9 procent groter dan een jaar eerder."/>
  </head>
  <body>
    <article>
      <h1>Export groeit bijna 2 procent in september</h1>
      <address>
        <time datetime="2019-11-14T12:12:12+00:00">14 Nov 2019, 12:12</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/export.jpg?itok=GCfaSCdg"/>
        <figcaption>Foto: Archief FBF.nl</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/export.jpg?itok=GCfaSCdg"/>
        <figcaption>Foto: Archief FBF.nl</figcaption>
      </figure>
      <p><b>Den Haag - </b>Het volume van de goederenexport was in september 1,8 procent groter dan in september 2018, meldt het CBS. De groei is lager dan in de voorgaande maand. In september 2019 groeide vooral de export van aardolieproducten en machines. Daarentegen kromp opnieuw de export van elektrotechnische apparatuur. Het volume van de import was in september 4,9 procent groter dan een jaar eerder.</p>
      <p><b>Den Haag - </b>Het volume van de goederenexport was in september 1,8 procent groter dan in september 2018, meldt het CBS. De groei is lager dan in de voorgaande maand. In september 2019 groeide vooral de export van aardolieproducten en machines. Daarentegen kromp opnieuw de export van elektrotechnische apparatuur. Het volume van de import was in september 4,9 procent groter dan een jaar eerder.</p>
      <p>De groei van de import en de export wordt gedrukt door een bedrijf dat vanaf oktober 2018 een deel van zijn activiteiten heeft verplaatst naar een ander land. </p>
      <p>Volgens de CBS Exportradar zijn de omstandigheden voor de export in november 2019 ongunstiger dan in september.</p>
      <h3>Omstandigheden voor export in november minder gunstig dan in september</h3>
      <p>Het CBS publiceert elke maand ook over de omstandigheden voor de export in de exportradar. De condities worden in sterke mate bepaald door de ontwikkelingen op de belangrijkste afzetmarkten voor Nederlandse export en door de ontwikkeling van de Nederlandse concurrentiepositie. De indicatoren in de radar hangen goed samen met de export, maar een verbetering van de omstandigheden betekent niet per se een hogere groei van de export.</p>
      <p>Volgens de CBS Exportradar zijn de omstandigheden voor de export in november minder gunstig dan in september. Dat komt vooral doordat het producentenvertrouwen in Duitsland en de eurozone negatiever was. Ook het oordeel van Nederlandse en Europese producenten over de exportorders was negatiever.</p>
    </article>
  </body>
</html>