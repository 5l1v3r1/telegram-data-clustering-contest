<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/zversko-ubiystvo-na-mlada-zhena-potrese-yambol_news709253.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T12:25:00+00:00"/>
    <meta property="og:title" content="Зверско убийство на млада жена потресе Ямбол"/>
    <meta property="og:description" content="Потенциалният извършител е задържан"/>
  </head>
  <body>
    <article>
      <h1>Зверско убийство на млада жена потресе Ямбол</h1>
      <h2>Потенциалният извършител е задържан</h2>
      <address>
        <time datetime="2019-11-14T12:25:00+00:00">14 Nov 2019, 12:25</time>
      </address>
      <p>https://blitz.bg/kriminalni/prestplenie/zversko-ubiystvo-na-mlada-zhena-potrese-yambol_news709253.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1550485861-20190218115429-img-5709.jpg"/>
        <figcaption>Снимката е илюстративна, Източник: Георги КОЛЕВ, БЛИЦ</figcaption>
      </figure>
      <p>
        <b>Служители на ОДМВР-Ямбол са задържали извършител на тежко криминално престъпление. Това съобщиха от пресцентъра на МВР.</b>
      </p>
      <p>Разследването е започнало в нощта срещу 11 ноември след постъпил сигнал в полицията, че в къща в областния град е намерено тялото на 35-годишна жена, с видими следи от насилие. На адреса незабавно са насочени криминалисти и Бърза помощ.<br/><br/>Сформиран е разследващ екип за изясняване на всички факти и обстоятелства около случая. На местопроизшествието са извършени процесуално-следствени действия, образувано е досъдебно производство.</p>
      <p>Своевременно са предприети незабавни оперативно-издирвателни действия за установяване на извършителя. В резултат на извършената за кратко време голям обем работа е установена съпричастността към деянието на 61-годишен мъж от града. Той е задържан с полицейска мярка за срок до 24 часа.<br/><br/>На 11 ноември, в хода на досъдебното производство мъжът е привлечен в качеството му на обвиняем за извършено престъпление по чл. 116, ал. 1, т. 6 във вр. с чл. 115 от НК и с прокурорско постановление е задържан за срок от 72 часа. Процесуално-следствените действия продължават под ръководството на Окръжна прокуратура - Ямбол.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>