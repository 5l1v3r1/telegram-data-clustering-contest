<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/yillarca-cinsel-saldirida-bulunup-intihar-etmesine-neden-olan-adam-tutuklandi-aysenur-artik-rahat-uyuyacak-889540"/>
    <meta property="og:site_name" content="Onedio"/>
    <meta property="article:published_time" content="2019-11-14T12:28:42+00:00"/>
    <meta property="og:title" content="Yıllarca Cinsel Saldırıda Bulunup İntihar Etmesine Neden Olan Adam Tutuklandı: 'Ayşenur Artık Rahat Uyuyacak'"/>
    <meta property="og:description" content="Antalya'nın Alanya ilçesinde Ayşenur Güven'in bir mektup bırakıp intihar etmesinin ardından 14 yıl hapis cezasına çarptırılıp, Yargıtay kararıyla tahl..."/>
  </head>
  <body>
    <article>
      <h1>Yıllarca Cinsel Saldırıda Bulunup İntihar Etmesine Neden Olan Adam Tutuklandı: 'Ayşenur Artık Rahat Uyuyacak'</h1>
      <address><time datetime="2019-11-14T12:28:42+00:00">14 Nov 2019, 12:28</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/antalya/5020766acc161f8ec13422d9">Antalya</a>'nın Alanya ilçesinde Ayşenur Güven'in bir mektup bırakıp <a href="https://onedio.com/etiket/intihar/5078d58eb815ea38422581af">intihar</a> etmesinin ardından 14 yıl hapis cezasına çarptırılıp, <a href="https://onedio.com/etiket/yargitay/5040cbb462704586c6cbd5df">Yargıtay</a> kararıyla <a href="https://onedio.com/etiket/tahliye/57b46b9574ff9a2b2a02c233">tahliye</a> edilen amcasının oğlu Selahattin S.'nin yeniden yargılandığı davada yeniden tutuklama kararı çıktı.</h4>
      <figure>
        <img src="https://img-s2.onedio.com/id-5dcd430d5d838c7a5faaf2ed/rev-0/w-500/s-69e09541c8ac319495373d88168ef08d01bf0782.jpg"/>
      </figure>
      <p>İHA'da yer alan habere göre, 14 yıl hapis cezasına çarptırılıp, <a href="https://onedio.com/etiket/yargitay/5040cbb462704586c6cbd5df">Yargıtay</a> kararıyla <a href="https://onedio.com/etiket/tahliye/57b46b9574ff9a2b2a02c233">tahliye</a> edilen amcasının oğlu Selahattin S.'nin hakkındaki dava Alanya 1'inci Ağır Ceza Mahkemesi'ndeki yeniden görülmeye başlandı. Bugün yapılan karar duruşmasında tutuksuz sanık Selahattin S. katılmazken Ayşenur Güven'in annesi, babası, kardeşi, eşi, yakın akrabaları katıldı. Tarafların avukatları da hazır bulundu.</p>
      <h3>"Sanık, cezayı alınca kızımın ruhu ancak böyle huzur bulacaktır"</h3>
      <figure>
        <img src="https://img-s2.onedio.com/id-5dcd432777e3682b6633c987/rev-0/w-500/s-20b1e344a24783051b1678011e3bf8b8c55ace2b.jpg"/>
        <figcaption>Duruşmada Baba Mustafa S., bir aile düzeninin bozmasının bu kadar basit olmaması gerektiğini söyleyerek, "<a href="https://onedio.com/etiket/yargitay/5040cbb462704586c6cbd5df">Yargıtay</a>'ın verdiği karar sanığa ödüldür. Mahkemenizden sanığın hak ettiği cezayı almasını istiyorum. Kızımın ruhu ancak böyle huzur bulacaktır. Benim kızım karıncayı bile incitmezdi. Ben şimdi sokakta 20- 25 yaşındaki kadınları görünce gözüme kızım geliyor ve içim cız ediyor. Cezanın artırılarak, sanığın tutuklanmasını talep ediyorum" dedi.</figcaption>
      </figure>
      <h3>"Sanığın tutuklanması yönünde oy birliğiyle karar verilmiştir"</h3>
      <figure>
        <img src="https://img-s2.onedio.com/id-5d42e09dd4e7dfc0352e2e43/rev-0/w-500/s-472a52241f636d34f5857562d7c49371389b9644.jpg"/>
        <figcaption>Verilen aranın ardından kararını açıklayan Alanya 1'inci Ağır Ceza Mahkemesi heyeti, "Şu an aldığımız karar vicdani ve hukuki bir karardır. Sanığın eylemini gerçekleştirdiği yönündedir. Sanığın tutuklanması yönünde oy birliğiyle karar verilmiştir" dedi.</figcaption>
      </figure>
      <h3>"Yerel mahkemenin kararı yeniden Yargıtay'a gönderilecek"</h3>
      <figure>
        <img src="https://img-s1.onedio.com/id-5dcd431e1a97421319ee1c18/rev-0/w-500/s-285ff42f56651fab973d74cb5f9367934cb03e7e.jpg"/>
        <figcaption>Mahkeme heyeti sanık Selahattin S.'ye daha önce aldığı 14 yıl hapis cezası verilmesine ve sanığın tutuklanmasına hükmetti. Duruşmanın ardından sanık hakkında tutuklama kararı çıkarken, yerel mahkemenin kararı yeniden <a href="https://onedio.com/etiket/yargitay/5040cbb462704586c6cbd5df">Yargıtay</a>'a gönderilecek.</figcaption>
      </figure>
      <h3>"Şu anda orada çok rahat"</h3>
      <figure>
        <img src="https://img-s1.onedio.com/id-5dcd47f48ccf655060e764de/rev-0/w-500/s-fdaf65d6ae88c5e9ad7780e2ee85bc1af8eae06e.jpg"/>
        <figcaption>Zehra Sezer de ablası Ayşenur Güven'in 19 yaşında bir melek olarak uçtuğunu söyledi. Kardeş Sezer, şunları kaydetti:<br/>"Şu anda orada çok rahat. Alınan karardan dolayı daha da rahat, ben buna inanıyorum. Ablama vermiş olduğum bir söz vardı, ne olursa olsun hakkını savunacağımızı söyledim. Geride bir yeğenim var, bir tane daha kardeşim var. Kardeşim, ağabeyim, ailem, annem ve babam hepimiz birlikteyiz, hepimiz güçlüyüz. Her ne kadar yıkılmış olarak görenler olsa da ayaktayız ve ayakta durmaya devam edeceğiz. Ablamın hakkını susturmam, susmam da. Ayşenur'lar yok olmasın."</figcaption>
      </figure>
      <h3>Yaşanan süreci takip eden Haluk Levent de kararı sosyal medya hesabından duyurdu</h3>
      <figure>
        <iframe data-src="https://twitter.com/haluklevent/status/1194897772253777920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>