<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/mann-19-alvorlig-skadd-i-arbeidsulykke/71819214"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T12:20:59+00:00"/>
    <meta property="og:title" content="Mann (19) alvorlig skadd i arbeidsulykke"/>
    <meta property="og:description" content="Mannen falt sju meter fra en mast. Tilstanden hans er alvorlig, men stabil."/>
  </head>
  <body>
    <article>
      <h1>Mann (19) alvorlig skadd i arbeidsulykke</h1>
      <h2>Mannen falt sju meter fra en mast. Tilstanden hans er alvorlig, men stabil.</h2>
      <address><time datetime="2019-11-14T12:20:59+00:00">14 Nov 2019, 12:20</time> by <a rel="author">Marte Klausen</a></address>
      <p>En mann (19) er alvorlig skadd etter en arbeidsulykke på Nes i Akershus.</p>
      <p>Like etter klokka 13 melder Ahus overfor Dagbladet at tilstanden til mannen fremdeles er alvorlig, men stabil.</p>
      <p>
        <b>- En person har trolig falt ca sju meter og fått en fot i klem. Ambulanse og politi er på stedet. Personen er vurdert av ambulansen til å være alvorlig skada, opplyser politiet på Twitter.</b>
      </p>
      <figure>
        <iframe data-src="https://twitter.com/politietost/status/1194916616351485953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Det er en 19 år gammel mann som er skadd.</p>
      <p>- Han skal ha vært bevisst og er sendt til Ahus. Arbeidstilsynet er varslet, sier operasjonsleder Tom Sandberg i Øst politidistrikt til NTB.</p>
      <p>Mannen jobbet oppe i en mast og var sikret fast til denne, ifølge politiet. Han fikk dermed foten under masten da den falt ned. Det er usikkert hvorfor masten falt.</p>
      <p>Politiet fikk melding om hendelsen kl 10.12.</p>
    </article>
  </body>
</html>