<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ebc33a0f8be759a4/olga-bordeianu-a-fost-realeasa-in-functia-de-director-general-al-teleradio-moldova.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T12:55:55+00:00"/>
    <meta property="og:title" content="Olga Bordeianu a fost realeasă în funcția de director general al Teleradio Moldova"/>
    <meta property="og:description" content="Consiliul de Observatori (CO) al companiei Teleradio Moldova a reales-o astăzi, 14 noiembrie, pe Olga Bordeianu în funcția de director general al televiziunii și radioului publice. Pentru candidatura ei au votat șapte din cei opt mebri ai CO."/>
  </head>
  <body>
    <article>
      <h1>Olga Bordeianu a fost realeasă în funcția de director general al Teleradio Moldova</h1>
      <address><time datetime="2019-11-14T12:55:55+00:00">14 Nov 2019, 12:55</time> by <a rel="author">Jurnal.md</a></address>
      <p>
        <b>Consiliul de Observatori (CO) al companiei Teleradio Moldova a reales-o astăzi, 14 noiembrie, pe Olga Bordeianu în funcția de director general al televiziunii și radioului publice. Pentru candidatura ei au votat șapte din cei opt mebri ai CO.</b>
      </p>
      <p>La concursul pentru funcţia de director general al TRM au depus dosarele de participare jurnalistul și fostul vicepreședinte al PLDM Ion Terguţă, angajata TRM Cornelia Stefoglu și actuala directoare a companiei, Olga Bordeianu.</p>
      <p>Pentru candidatura Olgăi Bordeianu au votat: Spătaru Nicolae; Violeta Cojocaru; Marina Ţurcan; Daniela Miţelea; Veaceslav Vlad; Alexandru Vasilachi; Tatiana Munteanu, informează trm.md.</p>
      <p>Ion Terguţă a obținut un singur vot, din partea Larisei Călugărul, iar candidatura Corneliei Stefoglu nu a acumulat nici un vot.</p>
      <p>Conform Regulamentului, la concurs au putut participa doar cetăţenii care au studii superioare universitare, cunosc limba română și o limbă de circulație internațională, au minim 10 ani de activitate în mass-media și minim 5 ani de activitate în audiovizual.</p>
      <p>Potrivit Codului serviciilor media audiovizuale, directorul general al Teleradio Moldova este numit în funcție pentru un mandat de șapte ani.</p>
    </article>
  </body>
</html>