<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_rosiya-galmuye-zustrich-u-normandskomu-formati-pristajko/938107"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:03:00+00:00"/>
    <meta property="og:title" content="Росія гальмує зустріч у &quot;нормандському форматі&quot; - Пристайко"/>
    <meta property="og:description" content="Росія гальмує визначення дати зустрічі у нормандському форматі. &quot;Я думаю, що до кінця цього року зустріч відбудеться, адже всі погодилися. Німецькі та французькі колеги пропонують конкретну дату, яка їх влаштовує, ми заявили, що вона нас теж влаштовує, чекаємо відповіді від четвертої ..."/>
  </head>
  <body>
    <article>
      <h1>Росія гальмує зустріч у "нормандському форматі" - Пристайко</h1>
      <address><time datetime="2019-11-14T12:03:00+00:00">14 Nov 2019, 12:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938107_w_300.jpg?v=0"/>
        <figcaption>Вадим пристайко наголосив на тому, що заради зустрічі у "нормандському форматі" Україна виконала всі російські умови. Фото: Вести</figcaption>
      </figure>
      <p>Росія гальмує визначення дати зустрічі у нормандському форматі.</p>
      <p>"Я думаю, що до кінця цього року зустріч відбудеться, адже всі погодилися. Німецькі та французькі колеги пропонують конкретну дату, яка їх влаштовує, ми заявили, що вона нас теж влаштовує, чекаємо відповіді від четвертої сторони", - сказав міністр закордонних справ <b>Вадим Пристайко</b> в інтерв'ю для "<a href="https://www.bbc.com/ukrainian/features-50393138?fbclid=IwAR3ekUB-fbnRbOPX6sf91fXlGrKA0Pxn--GrVaS3JW_OTTsG_dSOrFiKS4Y">BBC News Україна</a>"</p>
      <p>За його словами лідери держав-учасниць шукають найбільш зручну дату для проведення переговорів.</p>
      <p>Пристайко наголосив на тому, що для цієї зустрічи Україна виконала всі російські умови.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/donbas/_snyato-vse-prepyatstviya-rasskazali-o-vstreche-tkg-v-minske/937874"/>
      </related>
      <p>Додав, що після перемовин буде підготовлений документ.</p>
      <p>"Це комюніке. Дуже простий документ. Якщо нам вдасться масовий обмін до зустрічі - там буде записано, що лідери вітають цей обмін і уповноважують свої органи завершити обмін "всіх на всіх". Там буде записано, що сторони вимагають відкрити доступ до територій так званих "ЛДНР" для гуманітарних міжнародних організацій, таких як "Червоний хрест". Адже близько 500 людей пропали безвісти, їхні родини не знають, що з ними сталося. Там може бути записано, що розведення в трьох ділянках відкриває шлях до наступних ділянок", - заявив Пристайко.</p>
      <p>Пристайко наголосив на тому, що зустріч гальмує Росія. Аргументує тим, "що треба добре підготуватися".</p>
      <blockquote>На нормандській зустрічі <a href="https://gazeta.ua/articles/donbas/_rosiya-vzhe-pidgotuvala-viborchi-spiski-dlya-donbasu-klimkin/937780">Україну будуть підштовхувати до проведення швидких виборів</a> на окупованому Донбасі.<br/>Питання в сфері безпеки враховувати не будуть, каже екс-голова Міністерства закордонних справ України Павло Клімкін</blockquote>
    </article>
  </body>
</html>