<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158363_1073.html"/>
    <meta property="og:site_name" content="Novsport"/>
    <meta property="article:published_time" content="2019-11-14T12:09:00+00:00"/>
    <meta property="og:title" content="В НОРВЕГИЯ: Солскяер иска Холанд на „Олд Трафорд“"/>
    <meta property="og:description" content="Манчестър Юнайтед готви лятна оферта за 19-годишния нападател на Залцбург"/>
  </head>
  <body>
    <article>
      <h1>В НОРВЕГИЯ: Солскяер иска Холанд на „Олд Трафорд“</h1>
      <address><time datetime="2019-11-14T12:09:00+00:00">14 Nov 2019, 12:09</time> by <a rel="author">Велизар Антов</a></address>
      <p>Мениджърът на Манчестър Юнайтед Оле Гунар Солскяер е изразил желанието си да привлече младия гоймайстор на австрийския Ред Бул Залцбург Ерлинг Холанд. <br/><br/>19-годишният Холанд има 26 гола в 18 мача от началото на сезона и 7 попадения в 4 срещи в Шампионската лига.<br/><br/>Според норвежкия вестник "Дагбладет" от Юнайтед ще направят всичко възможно, за да привлекат национала на скандинавската страна, а това, че Солскяер е приятел с бащата на футболиста би трябвало значително да спомогне за трансфера му на "Олд Трафорд". <br/><br/>Освен това Солскяер и Ерлинг Холанд работеха заедно в норвежкия Молде в тийнейджърските години на нападателя, преди той да премине в Залцбург.<br/><br/>Според "Дагбладет" Манчестър Юнайтед няма да прави опити да вземе нападателя през зимния трансферен прозорец, а ще пробва да го привлече след края на настоящия сезон.</p>
    </article>
  </body>
</html>