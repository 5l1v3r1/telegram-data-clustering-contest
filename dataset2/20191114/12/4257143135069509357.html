<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/14/hajmereszto-plakattal-uzen-a-rendorseg-a-kozlekedoknek"/>
    <meta property="og:site_name" content="infostart"/>
    <meta property="article:published_time" content="2019-11-14T12:16:10+00:00"/>
    <meta property="og:title" content="Hajmeresztő plakáttal üzen a rendőrség a közlekedőknek"/>
    <meta property="og:description" content="A Győr-Moson-Sopron Megyei Rendőr-főkapitányság az M1-es autópályán és az 1-es számú főúton kihelyezett plakátokkal figyelmeztet az úgynevezett „horrorkaravánok” által előidézett közlekedési veszélyhelyzetekre."/>
  </head>
  <body>
    <article>
      <h1>Hajmeresztő plakáttal üzen a rendőrség a közlekedőknek</h1>
      <address><time datetime="2019-11-14T12:16:10+00:00">14 Nov 2019, 12:16</time> by <a rel="author">Infostart</a></address>
      <h3>A Győr-Moson-Sopron Megyei Rendőr-főkapitányság az M1-es autópályán és az 1-es számú főúton kihelyezett plakátokkal figyelmeztet az úgynevezett „horrorkaravánok” által előidézett közlekedési veszélyhelyzetekre.</h3>
      <p>A Győr-Moson-Sopron Megyei Rendőr-főkapitányság Balesetmegelőzési Bizottsága az ORFK-Országos Balesetmegelőzési Bizottsággal közös kampány keretében, kétnyelvű közlekedésbiztonsági plakátokat helyezett ki az elmúlt napokban az autószállító trélerekből álló, úgynevezett „horrorkaravánok” közlekedésének visszaszorítása érdekében - olvasható a <a href="http://www.police.hu/hu/hirek-es-informaciok/baleset-megelozes/aktualis/igy-tilos">police.hu</a> oldalon.</p>
      <p>Az utóbbi években – kiemelten az M1-es autópálya és az 1-es számú főút megyei szakaszán – több olyan kelet európai országokba irányuló járműszerelvénnyel intézkedtek a rendőrök, ahol a gépkocsivezetők figyelmen kívül hagyták a vontatásra, illetve a járművek terhelésére vonatkozó hazai szabályokat.</p>
      <blockquote>Ezek a túlsúlyos és túlméretezett járművek az utakon kiemelt kockázati tényezők.</blockquote>
      <p>E gyakorlat visszaszorítása érdekében a Győr-Moson-Sopron Megyei Rendőr-főkapitányság rendszeres közlekedésbiztonsági ellenőrzéseket végez. A most indított kampány célja, hogy a tranzitútvonalakra kihelyezett kétnyelvű táblákkal a szállítást végzőket anyanyelvükön tájékoztassa a rendőrség arról, hogy a fenti cselekmény Magyarországon tilos.</p>
      <figure>
        <img src="https://infostart.hu/images/site/articles/inline/2019/11/1573730961-BVuas1U2x_md.jpg"/>
        <figcaption>Fotó: police.hu</figcaption>
      </figure>
      <p>
        <i>Nyitókép: police.hu</i>
      </p>
    </article>
  </body>
</html>