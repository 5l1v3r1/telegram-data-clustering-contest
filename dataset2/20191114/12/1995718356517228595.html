<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152242-na-rivnenschyni-cherez-smert-vijskovogo-volynskoi-brygady-ogolosyly-den-zhaloby"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T12:55:00+00:00"/>
    <meta property="og:title" content="На Рівненщині через смерть військового волинської бригади оголосили День жалоби"/>
    <meta property="og:description" content="У Корецькому районі на Рівненщині огосили День жалоби у зв’язку зі смертю військового"/>
  </head>
  <body>
    <article>
      <h1>На Рівненщині через смерть військового волинської бригади оголосили День жалоби</h1>
      <address>
        <time datetime="2019-11-14T12:55:00+00:00">14 Nov 2019, 12:55</time>
      </address>
      <p>Через хворобу <a href="http://www.volynpost.com/news/152192-peredchasno-pomer-vijskovyj-volynskoi-brygady">передчасно помер військовослужбовець 14-ої окремої механізованої бригади</a> імені князя Романа Великого Ігор Лойчук. Відтак, у Корецькому районі на Рівненщині огосили День жалоби. <br/><br/>Про це пише видання <a href="https://korets.rayon.in.ua/news/195331-na-korechchini-zhaloba-pomer-viiskovosluzhbovets-iz-krilova">Район.Корець.</a><br/><br/>«Із сумом повідомляємо, що через хворобу серця від нас пішов бойовий побратим, прапорщик Ігор Лойчук. Досвідчений, врівноважений, він любив людей і життя», – ідеться в дописі на сторінці бригади у Facebook.<br/><br/>Сьогодні, 14 листопада, на всій території Корецького району на будинках і спорудах органів виконавчої влади, органів місцевого самоврядування, державних підприємствах, установах, організаціях приспустили Державний прапор України. Скасовані усі розважальні культурно-масові заходи та спортивні змагання.<br/><br/>День жалоби у районі оголошено у зв’язку зі смертю військового.</p>
      <figure>
        <img src="http://www.volynpost.com/img/modules/news/7/b7/7156986335afdc58008bb4bbdc0e3b77/cb-1smert.png"/>
      </figure>
    </article>
  </body>
</html>