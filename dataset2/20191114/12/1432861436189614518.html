<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/yuventus-postavi-cena-na-emre-dzhan-1406159.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T12:41:00+00:00"/>
    <meta property="og:title" content="Ювентус постави цена на Емре Джан"/>
    <meta property="og:description" content="Италианският шампион Ювентус смята да се раздели с полузащитника Емре Джан Германският национал попада рядко в състава на Маурицио Сари, като през този сезон е изиграл едва 150 минути и дори бе изваден от отбора на „старата госпожа“ за Шампионска лига"/>
  </head>
  <body>
    <article>
      <h1>Ювентус постави цена на Емре Джан</h1>
      <address><time datetime="2019-11-14T12:41:00+00:00">14 Nov 2019, 12:41</time> by <a rel="author">Sportlive.bg</a></address>
      <p>Италианският шампион Ювентус смята да се раздели с полузащитника <a href="https://www.sportlive.bg/tags/49795">Емре Джан</a>. Германският национал попада рядко в състава на Маурицио Сари, като през този сезон е изиграл едва 150 минути и дори бе изваден от отбора на „старата госпожа“ за Шампионска лига.</p>
      <p>Тези причини са достатъчни да се спекулира с бъдещето на бившия играч на Ливърпул в отбора от Торино. Твърде вероятно е Емре Джан да напусне <a href="https://www.sportlive.bg/tags/1622">Ювентус</a> още през януари. Джан има освобождаваща клауза в договора си, която е 50 милиона евро, но тъй като той не играе често за „бианконерите“, се очаква те да го продадат за доста по-ниска сума. Според очакванията парите, които даден отбор трябва да плати, за да притежава в редиците си 25-годишния футболист, са около 30-40 милиона евро. Разбира се, съществува възможността Юве да оставят Джан да премине под наем в друг клуб през януари с опция за закупуване след това.</p>
      <p>През последните месеци интерес към халфа проявяват Манчестър Юнайтед, Барселона и Пари Сен Жермен. <i><a href="https://www.sportlive.bg/worldfootball/italy/Ronaldo-proiznesyl-gruba-obida-kym-Sari-pri-smqnata-si-1405852.html">А ето кой друг играч на Ювентус също не е в много добри отношение с Маурицио Сари.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Iznenada!-Emre-Dzhan-e-pred-zavryshtane-vyv-Visshata-liga-no-ne-v-Livyrpul-1386439.html"/>
      </related>
    </article>
  </body>
</html>