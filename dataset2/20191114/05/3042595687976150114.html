<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/udis-direktor-fraskriver-seg-eget-ansvar/71814932"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T05:00:00+00:00"/>
    <meta property="og:title" content="UDIs direktør fraskriver seg eget ansvar"/>
    <meta property="og:description" content="Stortinget må nå gi klar melding til Justisdepartementet, UDI og UNE om hva individuell utredning og vekting av barns beste betyr i utvisningssaker."/>
  </head>
  <body>
    <article>
      <h1>UDIs direktør fraskriver seg eget ansvar</h1>
      <h2>Stortinget må nå gi klar melding til Justisdepartementet, UDI og UNE om hva individuell utredning og vekting av barns beste betyr i utvisningssaker.</h2>
      <address><time datetime="2019-11-14T05:00:00+00:00">14 Nov 2019, 05:00</time> by <a rel="author">Ann-Magrit Austenå, generalsekretær i Norsk Organisasjon for Asylsøkere</a></address>
      <p>I flere rettsavgjørelser har lagmannsretten konkludert at utlendingsforvaltningens vedtak er ugyldige, og at utvisningen er en uforholdsmessig inngripen i barnets liv etter utlendingsloven § 70.</p>
      <p><b>Forvaltningens praksis</b> i utvisningssaker hvor barn blir berørt har lagt seg på en så restriktiv linje innenfor rammen av lovverket de skal anvende, at retten har sett seg nødt til å korrigere.</p>
      <p>Staten ved Utlendingsnemnda (UNE) har anket flere av de seneste beslutningene, men bare én av dem har sluppet inn i Høyesterett – og behandles der i går og i dag.</p>
      <p><b>NOAS mener Stortinget nå må</b> gi klar melding til Justisdepartementet, UDI og UNE om hva individuell utredning og vekting av barns beste betyr i utvisningssaker, slik Stortinget måtte på vegne av lengeværende barn i 2014 og enslige mindreårige asylsøkere i 2017.</p>
    </article>
  </body>
</html>