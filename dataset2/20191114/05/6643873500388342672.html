<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/rAO6bR/wenger-har-faatt-ny-jobb"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T05:22:53+00:00"/>
    <meta property="og:title" content="Wenger har fått ny jobb"/>
    <meta property="og:description" content="Tidligere Arsenal-manager Arsène Wenger skal jobbe med utviklingsarbeid for Det internasjonale fotballforbundet (FIFA)."/>
  </head>
  <body>
    <article>
      <h1>Wenger har fått ny jobb</h1>
      <h2>Tidligere Arsenal-manager Arsène Wenger skal jobbe med utviklingsarbeid for Det internasjonale fotballforbundet (FIFA).</h2>
      <address><time datetime="2019-11-14T05:22:53+00:00">14 Nov 2019, 05:22</time> by <a rel="author">NTB</a></address>
      <p>Wenger har vært koblet til den ledige managerjobben i Bayern München, men onsdag ble 70-åringen <a href="https://www.fifa.com/about-fifa/who-we-are/news/fifa-announces-arsene-wenger-as-chief-of-global-football-development">presentert </a>som FIFAs nye sjef for global fotballutvikling.</p>
      <p>Den tidligere Arsenal-manageren blir også en del av International Board (IFAB), som forvalter fotballens regelverk.</p>
      <p>
        <a href="https://www.bt.no/sport/i/6j3zwr/wenger-avsloerer-sin-stoerste-tabbe-i-karrieren">Les også<br/>Wenger avslører sin største tabbe i karrieren</a>
      </p>
      <p>– Jeg ser veldig frem til å ta denne viktige utfordringen, ikke bare fordi jeg alltid har vært interessert i å analysere fotball fra et bredere perspektiv, men også fordi FIFAs oppdrag som verdensfotballens styrende organ virkelig er globalt, sier Wenger om sin nye jobb.</p>
      <p>FIFA-president Gianni Infantino ønsker franskmannen velkommen på laget.</p>
      <p>– Arsène Wengers dype kunnskap og lidenskap for de forskjellige aspektene av spillet vårt skiller ham ut som en av de mest respekterte personlighetene i fotball. At han nå blir med på laget, er et eksempel på hvordan vi fortsetter å styrke vårt mål om å bringe FIFA tilbake til fotball og fotball tilbake til FIFA, sier Infantino.</p>
      <p>
        <a href="https://www.bt.no/sport/i/y3JOkr/moetet-som-ble-en-vekker-for-bendtner-jeg-begynte-aa-graate">Les også<br/>Møtet som ble en vekker for Bendtner: – Jeg begynte å gråte</a>
      </p>
      <p>Etter 22 år i jobben ga Wenger seg som Arsenal-manager etter sesongen 2017/18.</p>
      <p>På den tiden ledet han laget til tre Premier League-titler, sju FA Cup-titler og ble tapende finalist i både Champions League (2006) og UEFA-cupen (2000).</p>
      <related>
        <h4>Mest lest akkurat nå</h4>
        <a href="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/bolig/i/6jeGmW/laget-plantevegg-den-er-et-smykke-i-stua-et-levende-kunstverk-som"/>
        <a href="https://www.bt.no/kultur/i/70oz5W/konsertarenaen-i-vaagsbunnen-kan-bli-stoppet"/>
        <a href="https://www.bt.no/sport/i/OpX5v3/bjoernebye-ferdig-i-rosenborg"/>
      </related>
      <ol>
        <li>
          <a href="https://www.bt.no/tag/Ars%C3%A8ne_Wenger">Arsène Wenger</a>
        </li>
        <li>
          <a href="https://www.bt.no/tag/FIFA">FIFA</a>
        </li>
      </ol>
    </article>
  </body>
</html>