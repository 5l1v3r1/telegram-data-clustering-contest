<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/technoblogs/mileniali-yak-pokolinnya-y-zminyuye-internet-i-onlayn-servisi-50053418.html"/>
    <meta property="og:site_name" content="НВ"/>
    <meta property="article:published_time" content="2019-11-14T05:03:00+00:00"/>
    <meta property="og:title" content="Як міленіали впливають на інтернет і онлайн-сервіси"/>
    <meta property="og:description" content="Міленіали ризикують прожити менше інших і переживати багато хвороб. Попри це, вони є головною силою, яка формує соцмережі і онлайн-сервіси. Враховуючи сервіси для подорожей."/>
  </head>
  <body>
    <article>
      <h1>Як міленіали впливають на інтернет і онлайн-сервіси</h1>
      <h2>Міленіали ризикують прожити менше інших і переживати багато хвороб. Попри це, вони є головною силою, яка формує соцмережі і онлайн-сервіси. Враховуючи сервіси для подорожей.</h2>
      <address>
        <time datetime="2019-11-14T05:03:00+00:00">14 Nov 2019, 05:03</time>
      </address>
      <figure>
        <img src="https://images.weserv.nl/?url=https://techno.nv.ua/system/opinion_authors/avatars/000/014/848/original/a643f10c186d49b9a3a97b0d41e22dc7.png?stamp=1&amp;q=85"/>
      </figure>
      <p>Марина Шумаєва</p>
      <p>Співзасновниця сервісу з підбору морських подорожей CruiseBe</p>
      <p>У попередніх статтях ми підняли теми <a href="https://techno.nv.ua/ukr/technoblogs/seks-tur-v-amsterdam-abo-pokhid-na-everest-jak-virtualna-realnist-zminit-svit-podorozhej-bloh-marini-shumaevoj-2499863.html">віртуальної реальності</a>, <a href="https://techno.nv.ua/ukr/technoblogs/navishcho-potribni-chatbot-i-jak-jikh-pravilno-vikoristovuvati-bloh-marini-shumaevoj-2470008.html">чатботів</a>, <a href="https://techno.nv.ua/ukr/technoblogs/shtuchniy-intelekt-yak-nashi-podorozhi-zminyatsya-zavdyaki-tehnologiyam-50051090.html">штучного інтелекту</a> і сили <a href="https://techno.nv.ua/ukr/technoblogs/yak-onlayn-servisi-zminyuyut-industriyu-podorozhey-50049435.html">пошуковиків-агрегаторів</a> у сфері туризму. Саме це я регулярно обговорюю з лідерами різних тревел компаній на профільних технологічних конференціях у США, на яких я представляю свій стартап «CruiseBe».</p>
      <p>Перераховані теми дуже актуальні, і єдина їх проблема в тому, що багато перебувають на стадії розвитку і ми можемо лише прогнозувати, як ті чи інші технології вплинуть на світ. Сьогодні ж ми поговоримо про речі, які вже давно перейшли зі статусу тенденцій і трендів у статус статистичних даних.</p>
      <p>Ще якихось 15 років тому головними джерелами натхнення для туристів були передачі по телебаченню і періодична преса, а забронювати подорож можна було тільки через тревел-агента. Відгуки ж про готелі, про санаторій або ресторан було просто неможливо знайти, та що там, більшість з них не мали навіть власного сайту.</p>
      <p>Революція в індустрії почалася з появи пошукових мереж, але на тому етапі це була швидше революція для посередників (тревел-агентів, різних кас з продажу квитківтощо), бізнеси і курорти мали вкрай посередній доступ до видачі в пошукових системах, а туристи просто не могли знаходити необхідну або натхненну інформацію. Все змінилося з появою смартфонів і соціальних мереж, що практично співпало за хронологією з іншим, найбільш важливим фактором, дорослішанням одного з наймасовіших поколінь в історії людства — «міленіалів».</p>
      <h3>Хто такі міленіали?</h3>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/027/079/big/0f7c7f7e29fdd662e3dc0a8ecaa08414.png?stamp=20191114065805&amp;q=85&amp;output=jpg&amp;bg=white"/>
        <figcaption>Фото: hexagongeosystems.com</figcaption>
      </figure>
      <p>Міленіали — це покоління людей, які народилися, за різними оцінками, від 1986 до середині 1990-х років. Тільки у США налічують понад 92 млн міленіалів, що більше будь-якого іншого покоління в історії. Ця ж тенденція простежується і в усьому світі.</p>
      <p>Необхідно сказати, що новітнє покоління Z вже біля дверей. І згідно з усіма оцінками, це покоління буде ще більш масштабним. Буквально через кілька років тільки покоління Z становитиме до 40% світового туристичного ринку, плюс міленіали — левова частка світового ринку. Саме ці два покоління будуть грати головну роль в розвитку туристичного ринку (і не тільки), як мінімум, наступні десять років.</p>
      <p>Мілленіали і представники покоління Z не звикли дивитися телевізійні передачі і купувати пресу, вони поводяться зовсім інакше і їх поведінка буде основною для розвитку будь-якого бізнесу.</p>
      <h3>Звички міленіалів</h3>
      <p>Міленіали 24/7 знаходяться в інтернеті. Молоді покоління відрізняються здоровим голодом до знань, при цьому віддаючи перевагу практиці проти теорії. Вони швидше вирушать подорожувати в умовний Будапешт, ніж дивитимуться півторагодинну передачу про історію цього міста. Благо з появою «безвізу» і лоукостерів, це як ніколи просто в Україні. Більш того, ці покоління схильні до спонтанних і несподіваних поїздок, рішення щодо яких приймається в найкоротші терміни.</p>
      <p>Натхнення ж до подорожей молоді покоління черпають в соціальних мережах. Згідно з дослідженнями, понад 87% міленіалів використовуючи соцмережі, а саме Facebook, надихаються на подорожі, покоління Z віддає перевагу Instagram і Snapchat, частка таких соцмереж як Twitter і Pinterest значно нижча, але і вона коливається біля 15-25%.</p>
      <aside>Міленіали і покоління Z поважають і визнають думку друзів та інфлюенсерів</aside>
      <p>Тобто, простими словами, фотографія або сторіс запощена знайомим або блогером з подорожі по Європі або відпочинку на пляжі в Дубаї, збуджує інтерес на рівні інстинкту і пробуджує бажання побувати в цьому місці у представників молодих поколінь. Більш того, мілленіали і покоління Z поважають і визнають думку друзів і інфлюенсерів у соціальних мережах набагато більше, ніж рекламу і думку висловлену в тревел передачах або на сторінках колись популярних журналів.</p>
      <p>При цьому, серед активних туристів, частка охоплення Facebook ще вище — вона досягає захмарних 94%. І тут ми можемо повернутися до питання 15 річної давності, коли більшість тревел-агентств не мало навіть власного сайту. Якщо в 2019 році подібні агентства не мають сторінок в соціальних мережах (хоча б Facebook і Instagram), то їх молодий клієнт вже втрачений — можливо, вони ще можуть встигнути застрибнути «в останній вагон» цього стрімкого «експреса», але це не точно.</p>
      <p>Адже згідно з дослідженнями шанованої контори <a href="https://www.goldmansachs.com/insights/archive/millennials/">Goldman Sachs</a> більше третини міленіалів беруть до уваги факт присутності бренду в соціальних мережах при здійсненні покупки. І якщо бренд не представлений в соціальних мережах, то він моментально втрачає цих клієнтів і їх гроші, а це на секундочку більше 34% ринку сьогодні і, цілком ймовірно, більше 60% в умовне завтра. То чи вимерли динозаври?</p>
      <h3>Одними соцмережами ситий не будеш</h3>
      <p>Присутність в одних лише соцмережах не забезпечить успіху — це очевидно. Левова частка мілленіалов перевіряє кілька сайтів/застосунків конкурентів перед ухваленням рішення про покупку туру або бронювання готелю.</p>
      <aside>75% міленіалів мають встановлені тревел-застосунки на своєму телефоні</aside>
      <p>«Бізнес просто зобов'язаний бути присутнім на різноманітних агрегаторах, пошукових системах і форумах...» — ця фраза була актуальна років 10 тому, зараз бізнес зобов'язаний мати мобільну версію сайту і мобільний застосунок, адже три чверті представників молодих поколінь використовують мобільні пристрої для пошуку інформації (і найчастіше це смартфон). Збіг чи ні, але практично 75% міленіалів мають встановлені тревел-застосунки на своєму телефоні. Для порівняння попередні покоління навряд чи дотягують до 50%.</p>
      <p>Чому це важливо? Більше половини представників молодих поколінь використовує мобільні пристрої для бронювання подорожей. Швидше за все ця цифра зберігається і в інших індустріях. Тобто, бізнес, який ігнорує ці тенденції, вже втратив понад 50% своїх доходів.</p>
      <p>Більш того, для молодих поколінь стала важливою думка людей, яких вони не знають і ніколи не бачили. Ще якихось 15 років тому відгуки були абсолютно не важливі для бізнесу, максимум, що працювало — «сарафанне радіо». З появою пошукових систем і соцмереж — все змінилося. Тепер абсолютно будь-яка людина може залишити свій відгук про той чи інший бізнес на різних платформах, будь то пошуковики, агрегатори, соціальні мережі або магазини застосунків. Більше 80% мілленіалов вважають відгуки корисним і важливим фактором при виборі подорожі, більшість покладається саме на незалежний рейтинг, який залишають інші користувачі інтернету.</p>
      <p>Цей факт просто неможливо пропускати. Потрібно розуміти, що більшість клієнтів реальні і вони з радістю залишать відгук або поділяться враженням від подорожі, хай не на профільних сторінках бізнесу, а на своїх особистих.</p>
      <p>Адже згідно зі статистикою — 97% міленіалів обов'язково зроблять пост про свою подорож, а три чверті будуть постити звіти практично кожен день. Повертаючись до початку нашої статті — левова частка їхніх друзів і знайомих буде натхненна цими постами і відгуками, а це потенційні клієнти: воронка і «сарафанне радіо 21 століття» розпочало свою роботу.</p>
      <p>Що ж залишається робити бізнесу, щоб не залишитися біля розбитого корита і на узбіччі історії і прогресу?</p>
      <p>Формула досить проста: створюйте свою присутність в інтернеті (це включає соцмережі, агрегатори та застосунки), будьте активні і не давайте приводів для негативних відгуків. Ці прості дії можуть підняти ваш бізнес в топ і постійно генерувати дохід, адже «молоді покоління далі другої сторінки рейтингу не прокручують»!</p>
      <hr/>
    </article>
  </body>
</html>