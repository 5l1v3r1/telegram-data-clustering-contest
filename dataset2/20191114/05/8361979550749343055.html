<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/v-ukrajini-obmezhili-vikoristannya-plastikovih-paketiv-vsi-podrobici-50053366.html"/>
    <meta property="og:site_name" content="НВ"/>
    <meta property="article:published_time" content="2019-11-14T05:08:00+00:00"/>
    <meta property="og:title" content="Отямилися. В Україні обмежують використання пластикових пакетів — всі подробиці"/>
    <meta property="og:description" content="За законопроект Про обмеження обігу пластикових пакетів на території України у першому читанні проголосували 365 народних депутатів."/>
  </head>
  <body>
    <article>
      <h1>Отямилися. В Україні обмежують використання пластикових пакетів — всі подробиці</h1>
      <h2>За законопроект Про обмеження обігу пластикових пакетів на території України у першому читанні проголосували 365 народних депутатів.</h2>
      <address>
        <time datetime="2019-11-14T05:08:00+00:00">14 Nov 2019, 05:08</time>
      </address>
      <p>За порушення закону — штраф до 3,5 тисяч гривень. За повторне порушення протягом трьох років — до майже 9 тисяч гривень.</p>
      <p>Це стосується використання пластикових пакетів товщиною до 50 мікрометрів з 1 січня 2022 року. Також під заборону потрапили оксорозкладні пластикові пакети. На думку авторів, вони створюють мільйон мікроскопічних часток пластику, що не зникають. Основною альтернативою пакетам з пластику у світі є біорозкладні.</p>
      <p>Продукцію, що не відповідатиме вимогам і залишиться до 1 січня 2022 року, мають утилізовані за свої кошти власники магазинів чи торговельних мереж, вважають депутати.</p>
      <p>Згідно з документом, заборона не поширюється на пакети товщиною до 15 мікрометрів, шириною до 225 мм без бічних складок, глибиною до 345 мм з бічними складками і довжиною до 450 мм з ручками. Вони використовуються як первинна упаковка свіжої риби, м’яса, сипучих продуктів та льоду.</p>
      <p>Також законопроєкт передбачає введення штрафів за реалізацію пластикових пакетів або оксорозкладних під виглядом біорозкладних пакетів. У пояснювальній записці зазначають, що в Україні є потужності для вироблення біорозкладних пакетів, але на них поки що немає попиту.</p>
      <p>За порушення маркування біорозкладних пластикових пакетів передбачається штраф у розмірі до 13 тисяч гривень.</p>
      <h3>500 років за 20 хвилин</h3>
      <p>В середньому людина користується такими пакетом 20 хвилин, але він розкладається 500 років, зауважив один з ініціаторів документу, представник фракції Слуги народу Ігор Кривошеєв.</p>
      <p>За його словами, не рідко громадянам в магазинах пропонують придабти так званий біорозкладний пакет. Але всі такі пакети на понад 90% складаються з поліетилену, тож не мають нічого спільного с екологічністю.</p>
      <p>«Щороку кожен українець використовує близько 500 поліетиленових пакетів. У той час, як у ЄС цей показник у середньому наближається до 90, а до 2025 року вони планують зменшити цей показник вдвічі. Ми бачимо, що люди в Україні готові до якісних змін. Молодь ходить у супермаркет з еко-торбами. Дедалі більше винахідників пропонують технології виробництва справді екологічних одноразових пакетів і посуду», — зауважив Кривошеєв.</p>
      <h3>Відповідальність за порушення</h3>
      <p>Цю ідею підтримує не лише усе суспільство, але й усі фракції у парламенті. Однак наразі незрозуміло, як ця заборона притягуватиме до відповідальності недобросовісний магазин, зазначив в коментарі Радіо НВ заступник міністра енергетики та захисту довкілля Олексій Рябчин.</p>
      <p>«Ти прийшов у магазин та бачиш там пластиковий пакетик. Звідки ти знаєш, чи він пластиковий чи біорозкладний? Визначити це повинна лабораторія, суд повинен накласти штраф. Тобто повинен бути прописаний процес, щоб це було зручно для громадян і для бізнесу», — зазначив Рябчин.</p>
      <p>Тепер документ направлять на доопрацювання в профільний комітет й підготують до другого читання й ухвалення в цілому.</p>
      <p>Нагадаємо, 29 липня 2019 року настав Всесвітній день екологічного боргу, коли населення планети вже вичерпало воду, чисте повітря, ґрунт, та інші відновлювальні ресурси, що відведені природою на цей рік. Дата змістилася на три дні у порівнянні з минулим роком. І стала найбільш ранньою за останні 50 років. Минулого року відновлювальні ресурси вичерпались 1 серпня.</p>
      <p>За останні 20 років цикл відновлення змістився на 3 місяці. А ще на початку сімдесятих років планеті вдавалося відновлювати ресурси, призначені на рік. цього року людство використовувало природу у більш ніж півтора рази швидше, аніж екосистема планети може відновитися.</p>
    </article>
  </body>
</html>