<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-17-obstriliv-z-boku-boyovikiv-bez-vtrat-dlya-zsu-639822.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T05:42:05+00:00"/>
    <meta property="og:title" content="Доба на Донбасі: 17 обстрілів з боку бойовиків, без втрат для ЗСУ"/>
    <meta property="og:description" content="Противник обстрілював українські позиції з мінометів, гранатометів, великокаліберних кулеметів та іншої стрілецької зброї"/>
  </head>
  <body>
    <article>
      <h1>Доба на Донбасі: 17 обстрілів з боку бойовиків, без втрат для ЗСУ</h1>
      <address>
        <time datetime="2019-11-14T05:42:05+00:00">14 Nov 2019, 05:42</time>
      </address>
      <h4>Противник обстрілював українські позиції з мінометів, гранатометів, великокаліберних кулеметів та іншої стрілецької зброї</h4>
      <p>У середу, 13 листопада, бойовики на Донбасі 17 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, гранатометів різних систем, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» російські окупаційні війська здійснили шість обстрілів:</p>
      <ul>
        <li>біля Невельського – з автоматичних гранатометів;</li>
        <li>неподалік Славного – зі станкових протитанкових гранатометів та великокаліберних кулеметів;</li>
        <li>поблизу Лебединського і Новоселівки – з автоматичних гранатометів та стрілецької зброї;</li>
        <li>біля Новотроїцького – зі станкових протитанкових гранатометів;</li>
        <li>неподалік Пищевика – із великокаліберних кулеметів та іншої стрілецької зброї.</li>
      </ul>
      <p>В районі відповідальності оперативно-тактичного угруповання «Північ» зафіксовано 11 ворожих обстрілів:</p>
      <ul>
        <li>поблизу Хутора Вільного – з мінометів калібру 82 мм, автоматичних гранатометів і великокаліберних кулеметів;</li>
        <li>біля Луганського та двічі неподалік Новолуганського – з гранатометів різних систем, великокаліберних кулеметів та іншої стрілецької зброї;</li>
        <li>тричі у районі Зайцевого – з мінометів калібру 120 мм, СПГ, автоматичних гранатометів і великокаліберних кулеметів;</li>
        <li>біля Оріхового – зі стрілецької зброї та підствольних гранатометів;</li>
        <li>неподалік Новотошківського - з ручних протитанкових і автоматичних гранатометів та стрілецької зброї;</li>
        <li>біля Світлодарська – з ручних протитанкових гранатометів та великокаліберних кулеметів;</li>
        <li>поблизу Шумів – з гранатометів різних систем та стрілецької зброї.</li>
      </ul>
      <p>Вчора, 13 листопада, втрат внаслідок обстрілів серед особового складу Об'єднаних сил не зафіксовано.</p>
      <p>З початку цієї доби російські окупаційні війська один раз обстрілювали наші позиції. Неподалік Новотошківського ворог вів вогонь з гранатометів різних систем та великокаліберних кулеметів. Втрат немає.</p>
      <p>До слова, <a href="https://glavcom.ua/country/incidents/v-oon-nazvali-viynu-na-donbasi-naystarishim-konfliktom-u-sviti-639803.html">в ООН назвали війну на Донбасі «найстарішим» конфліктом у світі</a>, адже 30% з тих, хто потребують допомоги, — це літні люди.</p>
      <related>
        <a href="https://glavcom.ua/news/na-dilyanci-rozvedennya-bilya-petrivskogo-rozpochalosya-rozminuvannya-teritoriji-639775.html"/>
        <a href="https://glavcom.ua/news/amerikanci-vse-zipsuyut-kolomoyskiy-pohvalivsya-shcho-v-sekretnomu-rezhimi-sam-virishuje-problemu-donbasu-639685.html"/>
        <a href="https://glavcom.ua/news/boyoviki-na-donbasi-pidsilyuyut-provokaciyni-obstrili-rozvidka-minoboroni-639644.html"/>
      </related>
    </article>
  </body>
</html>