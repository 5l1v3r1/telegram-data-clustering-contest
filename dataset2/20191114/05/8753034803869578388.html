<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/8mVdzG/senterpartiet-tar-igjen-ap-og-hoeyre-paa-ny-maaling"/>
    <meta property="og:site_name" content="Aftenbladet"/>
    <meta property="article:published_time" content="2019-11-14T05:50:19+00:00"/>
    <meta property="og:title" content="Senterpartiet tar igjen Ap og Høyre på ny måling"/>
    <meta property="og:description" content="Senterpartiet får en oppslutning på 20,9 prosent på en ny måling og har tatt igjen Arbeiderpartiet og Høyre."/>
  </head>
  <body>
    <article>
      <h1>Senterpartiet tar igjen Ap og Høyre på ny måling</h1>
      <h2>Senterpartiet får en oppslutning på 20,9 prosent på en ny måling og har tatt igjen Arbeiderpartiet og Høyre.</h2>
      <address><time datetime="2019-11-14T05:50:19+00:00">14 Nov 2019, 05:50</time> by <a rel="author">NTB</a></address>
      <p>Dette er Sps høyeste oppslutning på Opinions målinger noensinne. Novembermålingen er utført for FriFagbevegelse, Dagsavisen og Avisenes Nyhetsbyrå (ANB).</p>
      <p>Høyre går tilbake 2,3 prosentpoeng og får en oppslutning på 20,6 prosent, mens Ap går ned til en oppslutning på 21,7 prosent (-0,5).</p>
      <p>Valgforsker Johannes Bergh ved Institutt for samfunnsforskning mener det bare er et tidsspørsmål før Senterpartiet kan være landets største parti.</p>
      <p>– Det er bare tilfeldigheter som skiller Senterpartiet, Arbeiderpartiet og Høyre. Avstanden er innenfor feilmarginen. Også på mandatfordelingen er det helt likt mellom Ap og Sp, sier han til FriFagbevegelse.</p>
      <p>Fremskrittspartiet faller for fjerde måling på rad og får en oppslutning på 8,9 prosent (-0,2). Dette er den laveste oppslutningen for partiet siden Opinion startet målingene sine i 2007.</p>
      <p>Opinions partibarometer er basert på 964 telefonintervjuer gjennomført mellom 5. og 11. november. Feilmarginen varierer mellom 0,8 og 3 prosentpoeng og er størst for de største partiene.</p>
      <p>
        <b>Partienes oppslutning er som følger (endring fra oktober i parentes):</b>
      </p>
      <p>Ap 21,7 (-0,5)</p>
      <p>Høyre 20,6 (-2,3)</p>
      <p>Frp 8,9 (-0,2)</p>
      <p>Sp 20,9 (+2,2)</p>
      <p>SV 8,4 (+0.2)</p>
      <p>Venstre 3,0 (-0,7)</p>
      <p>KrF 3,8 (+0,5)</p>
      <p>MDG 6,5 (+1,0)</p>
      <p>Rødt 4,4 (-0,2)</p>
      <p>Andre 1,8 (- 0,1)</p>
    </article>
  </body>
</html>