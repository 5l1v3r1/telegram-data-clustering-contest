<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684050/rapti-o-k-frouzis-katethese-endiaferonta-pragmata-kai-tha-pei-kai"/>
    <meta property="og:site_name" content="enikos.gr"/>
    <meta property="article:published_time" content="2019-11-14T05:15:00+00:00"/>
    <meta property="og:title" content="Ράπτη: Ο κ. Φρουζής κατέθεσε ενδιαφέροντα πράγματα και θα πει και περισσότερα"/>
    <meta property="og:description" content="Την εκτίμηση ότι ο κ. Φρουζής θα συνεισφέρει στην έρευνα της προανακριτικής επιτροπής εξέφρασε μέσω του Realfm 97,8 και της εκπομπής «τεντιμπόηδες»..."/>
  </head>
  <body>
    <article>
      <h1>Ράπτη: Ο κ. Φρουζής κατέθεσε ενδιαφέροντα πράγματα και θα πει και περισσότερα</h1>
      <address>
        <time datetime="2019-11-14T05:15:00+00:00">14 Nov 2019, 05:15</time>
      </address>
      <p>«Ο κ. Φρουζής δεν έχει εξεταστεί ακόμα, απλώς έχει τοποθετηθεί και η εξέτασή του θα γίνει αύριο. Ο κ. Φρουζής ξεκίνησε την εξέτασή του και τούτο γιατί ουσιαστικά (σ.σ Πολάκης και Τζανακόπουλος) έκαναν μία κυβίστηση γιατί εγκλωβίστηκαν στην δική τους αντικοινοβουλευτική συμπεριφορά», δήλωσε στον Realfm 97,8 και στην εκπομπή «τεντιμπόηδες» και τους Μάνο Νιφλή και Άκη Παυλόπουλο η γραμματέας της προανακριτικής επιτροπής για τον Δημήτρη Παπαγγελόπουλο, <a href="http://www.enikos.gr/politics/655132/debate-chatzigeorgiou-rapti-ston-realfm-978">Ζωή Ράπτη.</a></p>
      <p>«Μου έκανε εντύπωση ότι ενώ κανένας μέχρι τώρα δεν έχει καλέσει τον κ. Φρουζή για να καταθέσει όσα γνωρίζει για την υπόθεση του οικονομικού σκανδάλου της Novartis, οι εκπρόσωποι του ΣΥΡΙΖΑ, έκαναν μία ιδιότυπη αποχή ευρισκόμενοι στα γραφεία της κοινοβουλευτικής ομάδας αντί να είναι στην αίθουσα για να υποβάλλουν τα ερωτήματα στον κ. Φρουζή.</p>
      <p>Ο κ. Φρουζής είπε κάποια πράγματα που ήταν ενδιαφέροντα και πιστεύω ότι θα πει και περισσότερα. Ο ΣΥΡΙΖΑ μη θέλοντας να νομιμοποιήσει την εξέταση, απείχε και ήταν σε άλλη αίθουσα. Πιστεύω ότι την επόμενη φορά θα αναθεωρήσουν την χθεσινή τους στάση και θα παρίστανται για να κάνουν τις ερωτήσεις που εκείνοι θέλουν στον κ. Φρουζή», πρόσθεσε.</p>
      <p>Επίσης, η κ. Ράπτη εκτίμησε ότι «ο κ. Φρουζής είπε ότι πράγματι μέχρι σήμερα δεν έχει κληθεί από κανένα όργανο της πολιτείας να καταθέσει. Από τα χθεσινά του λεγόμενα προκύπτει ότι του ζητήθηκαν πράγματα τα οποία δεν ήταν μέσα σε μία λογική που θα έπρεπε να ζητηθούν από έναν μάρτυρα αυτού του βεληνεκούς. Ο κ. Φρουζής μπορεί να συνεισφέρει στο εάν υπήρχαν εκ μέρους της εισαγγελίας διαφθοράς αθέμιτες πρακτικές οι οποίες να καταδεικνύουν ότι γίνεται προσπάθεια αδίκως να κατηγορηθούν κάποιοι άνθρωποι, αν υπάρχουν τέτοιες επιλήψιμες πρακτικές στην υπόθεση της καταμαρτύρησης και της κατηγορίας των δέκα πολιτικών προσώπων».</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/684050_3ec0aaff4b-af98cd027afe0671.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/683841/kinal-i-touloupaki-prosthese-ena-akomi-kommati-sto-pazl-tis-skeyo%0A%20%20%20%20%0A"/>
        <a href="http://www.enikos.gr/politics/683846/polakis-edo-eimaste%0A%20%20%20%20%0A"/>
        <a href="http://www.enikos.gr/politics/683843/choris-polaki-kai-tzanakopoulo-xekina-i-proanakritiki-gia-ti-nova%0A%20%20%20%20%0A"/>
        <a href="http://www.enikos.gr/politics/683816/loverdos-ametanoitoi-skeyoroi-tha-timorithoun-gia-ta-kakourgimata%0A%20%20%20%20%0A"/>
        <a href="http://www.enikos.gr/politics/683788/ypothesi-novartis-tin-poiniki-dioxi-loverdou-zita-i-touloupaki%0A%20%20%20%20%0A"/>
        <a href="http://www.enikos.gr/politics/683705/tzanakopoulos-gia-proanakritiki-eimaste-meli-tis-epitropis-den-ec%0A%20%20%20%20%0A"/>
        <a href="http://www.enikos.gr/politics/683697/to-apogevma-i-synedriasi-tis-proanakritikis-epitropis-i-stasi-pol%0A%20%20%20%20%0A"/>
        <a href="http://www.enikos.gr/politics/683646/papangelopoulos-na-exairethoun-apo-tin-proanakritiki-vouleftes-ti%0A%20%20%20%20%0A"/>
        <a href="http://www.enikos.gr/politics/683540/syriza-gia-novartis-sto-archeio-to-skelos-gia-ton-samara-ochi-log%0A%20%20%20%20%0A"/>
      </related>
    </article>
  </body>
</html>