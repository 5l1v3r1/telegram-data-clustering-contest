<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-gala-zf-2019-21-noiembrie-30-de-ani-de-capitalism-30-de-ani-de-business-in-romania-3-generatii-de-antreprenori-cine-duce-romania-mai-departe-si-unde-18580187"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T05:50:00+00:00"/>
    <meta property="og:title" content="Urmează Gala ZF 2019, 21 noiembrie. 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?"/>
    <meta property="og:description" content="Galerie foto"/>
  </head>
  <body>
    <article>
      <h1>Urmează Gala ZF 2019, 21 noiembrie. 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?</h1>
      <address><time datetime="2019-11-14T05:50:00+00:00">14 Nov 2019, 05:50</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/32906/18580187/3/2-gala-zf-2013-1.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/32906/18580187/1/gala-zf-2013-4.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/32906/18580187/2/2-cifre-gala.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/32906/18580187/4/2-gala-zf-2013-5.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/32906/18580187/5/gala-zf-2013-3.jpg?width=620"/>
        </figure>
      </slideshow>
      <p>Galerie foto</p>
      <p>Michel Camdessus a fost invitatul special al galei ZF din 2013, care a marcat aniversarea a 15 ani de Ziarul Financiar.</p>
      <p>Fost director general şi preşedinte al consiliului executiv al Fondului Mo­netar Internaţional, Michel Cam­dessus s-a retras din această funcţie în februarie 2000, după ce a condus FMI vreme de 13 ani, începând din 1987, inclusiv în anii în care România începea tranziţia de la comunism la economia de piaţă.</p>
      <figure>
        <img src="https://storage0.dms.mpinteractiv.ro/media/1/1481/32906/18580187/2/2-cifre-gala.jpg"/>
      </figure>
      <p>„Sunt îndrăgostit de România, e o poveste veche de dragoste. Vreau să vorbim despre tranziţie şi să spun că, după ce am părăsit FMI, nu am părăsit România, ci mă uit la ce aţi realizat“, spunea Michel Camdessus la gala din 2013, punctând de asemenea princi­palele evenimente din istoria României aşa cum şi le amintea, „entuziasmul tinerilor lideri care doreau să promo­veze o schimbare rapidă“, intrarea în UE în 2007, dar şi modul de succes „în care românii s-au descurcat în criză“.</p>
      <p>Evenimentele ZF au prins atât perioade de creştere a economiei, cât şi perioadele de criză, astfel că discursu­rile invitaţilor speciali au fost presărate adesea cu sfaturi pentru oamenii de afaceri sau previziuni legate de evoluţia economiei.</p>
      <p>Invitat special al galei ZF din 2013 a fost şi Mugur Isărescu - şi atunci, şi acum guvernator al Băncii Naţionale a României. Printre participanţii la gală au fost şi Remus Borza (Hidroelectrica), Dan Şucu (Mobexpert), Steven van Groningen (Raiffeisen Bank), Gruia Stoica (Grampet) şi Mihai Marcu (MedLife). În total, circa 700 de lideri din business, bancheri, manageri, antreprenori şi consultanţi au participat la eveniment.</p>
      <p>La gala ZF din 2013 a fost lansată a opta ediţie a anuarului Cele mai va­loroase 100 de companii din România, realizat în colaborare cu Casa de investiţii Capital Partners. Primele trei companii premiate în 2013, după valoare, au fost OMV Petrom, Romgaz şi Orange România. Le-au urmat Fondul Proprietatea, Vodafone, BRD, Hidroelectrica, Dacia, Romtelecom şi RCS&amp;RDS.</p>
      <p>Cele mai valoroase 100 de companii din România au fost evaluate în 2013 la 50 de miliarde de euro, cu 2 miliarde de euro mai mult comparativ cu ediţia anterioară a catalogului.</p>
      <p>Spre compa­raţie, în 2018 - anul de când datează cea mai recentă ediţie a anuarului - cele mai valoroase 100 de companii din România au cumulat 78,8 de miliarde de euro. </p>
    </article>
  </body>
</html>