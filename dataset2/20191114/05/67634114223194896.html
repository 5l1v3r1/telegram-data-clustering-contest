<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150473/"/>
    <meta property="og:site_name" content="AgroNews"/>
    <meta property="article:published_time" content="2019-11-14T05:37:00+00:00"/>
    <meta property="og:title" content="Цього року виробництво молока вперше за роки незалежності буде менше 10 млн тонн"/>
    <meta property="og:description" content="У 2019 році виробництво молока в Україні вперше за роки незалежності опуститься нижче 10 млн тонн. Про це повідомила провідна наукова співробітниця відділу економіки аграрного виробництва та міжнародної інтеграції Національного наукового центру «Інститут аграрної економіки» Ольга Козак. За..."/>
  </head>
  <body>
    <article>
      <h1>Цього року виробництво молока вперше за роки незалежності буде менше 10 млн тонн</h1>
      <address><time datetime="2019-11-14T05:37:00+00:00">14 Nov 2019, 05:37</time> by <a rel="author">agronews.uaode/author</a></address>
      <p>
        <b>У 2019 році виробництво молока в Україні вперше за роки незалежності опуститься нижче 10 млн тонн. Про це повідомила провідна наукова співробітниця відділу економіки аграрного виробництва та міжнародної інтеграції Національного наукового центру «Інститут аграрної економіки» Ольга Козак.</b>
      </p>
      <p>За прогнозами науковців Інституту аграрної економіки, цього року обсяги виробництва молока можуть скоротитися порівняно з 2018 роком на 3,5% – до 9,71 млн тонн.</p>
      <p>При цьому на підприємствах виробництво цього виду продукції зменшиться з 2,76 млн тонн до 2,72 млн тонн (-1,3%).</p>
      <p>У господарствах населення виробництво молока скоротиться з 7,31 млн тонн до 6,99 млн тонн (-4,4%).</p>
      <p>За оцінками учених, поголів’я корів може зменшитися до 1,84 млн голів (-4,1%). Зокрема, на підприємствах – до 440 тис. голів (-5,9%), а в господарствах населення – до 1,4 млн голів (-3,6%).</p>
      <p>Найкритичніша ситуація – з поголів’ям корів у сільськогосподарських підприємствах. Адже у 2018 році вперше за часів незалежності України вони продемонстрували зростання на 1,2%. Натомість цього року вирізали майже 30 тис. корів, наголосила експертка.</p>
    </article>
  </body>
</html>