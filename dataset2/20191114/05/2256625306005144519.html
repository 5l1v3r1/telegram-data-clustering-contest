<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158333_1056.html"/>
    <meta property="og:site_name" content="Novsport"/>
    <meta property="article:published_time" content="2019-11-14T05:44:00+00:00"/>
    <meta property="og:title" content="Обидно малко публика на България – Парагвай"/>
    <meta property="og:description" content="Приятелският мач е от 19:00 часа на &quot;Васил Левски&quot;"/>
  </head>
  <body>
    <article>
      <h1>Обидно малко публика на България – Парагвай</h1>
      <address>
        <time datetime="2019-11-14T05:44:00+00:00">14 Nov 2019, 05:44</time>
      </address>
      <p>Обидно малко публика се очаква за днешния двубой между България и Парагвай. <br/><br/>Приятелският мач е от 19:00 часа на "Васил Левски". <br/><br/>С оглед последните катастрофални резултати и игри на трикольорите на стадиона се чакат не повече от 2000 души. <br/><br/>Възможно е те да са и по-малко. Интересът към трикольорите клони към нула.<br/><br/>Отделно цените на билетите също не са евтини - 15 (сектор В) и 25 лева (сектор А), което не е маловажно, пише "Тема спорт". <br/><br/>Сумите не са по джоба на доста хора и едва ли феновете искат да дадат въпросните пари, за да гледат поредната излагация на лъвовете.<br/><br/>Защото, ако при 0:6 от Англия на трибуните имаше доста запалянковци, дошли и заради Трите лъва, то сега съперникът не е никак атрактивен.<br/><br/>Това ще е последният мач на трикольорите с публика. В неделя от 19:00 часа заради наказание от УЕФА за расизъм евроквалификацията с Чехия е при закрити врати.<br/><br/>Времето в периода на двубоя с Парагвай ще е от 13 до 11 градуса при променлива облачност. <br/><br/>Валежи не се очакват, категорични са синоптиците.</p>
    </article>
  </body>
</html>