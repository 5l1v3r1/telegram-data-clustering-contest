<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/0nq6Og/sexolog-norske-barn-laerer-om-sex-fra-porno"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T05:54:49+00:00"/>
    <meta property="og:title" content="Sexolog: – Norske barn lærer om sex fra porno"/>
    <meta property="og:description" content="For mange barn brukes porno som hovedkilde til seksualopplæring. Norske barn er på Europa-toppen når det kommer til porno-titting, ifølge sexolog Beate Alstad."/>
  </head>
  <body>
    <article>
      <h1>Sexolog: – Norske barn lærer om sex fra porno</h1>
      <h2>For mange barn brukes porno som hovedkilde til seksualopplæring. Norske barn er på Europa-toppen når det kommer til porno-titting, ifølge sexolog Beate Alstad.</h2>
      <address><time datetime="2019-11-14T05:54:49+00:00">14 Nov 2019, 05:54</time> by <a rel="author">NTB</a></address>
      <p>Til Adresseavisen forteller hun at norske barn helt nede i åtteårsalderen ser porno, og at de på den måten får et uriktig bilde av sex.</p>
      <p>– Gutter har spurt hvor de kan få tak i Viagra fordi de har sett på porno at de skal holde ut i evigheter. Helsesøstre i ungdomsskoler og videregående har fortalt meg at jenter kommer med vondt i rumpen fordi de tror det er normalt å ha analsex, forteller Alstad.</p>
      <p>Hun tilføyer at hun ikke er mot porno, men at det blir feil når det er barn og ungdoms hovedkilde til seksuell opplæring.</p>
      <p>– Porno er fantasi, slår hun fast.</p>
      <p>Sexologen tror norske barn er på porno-toppen fordi de får nettbrett og mobiltelefon tidlig. Hun mener foreldrene må komme mer på banen, ha dialog med barna og gi dem kunnskap.</p>
      <p>– Hvis foreldre snakker med barna om pornografi på nett, er det lettere for dem å fortelle når de har opplevd det som ubehagelig eller skremmende, sier sexologen.</p>
      <p>Hun anbefaler blant annet foreldre å se NRK-serien «Nudes» sammen med barna sine.</p>
      <related>
        <h4>Mest lest akkurat nå</h4>
        <a href="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
        <a href="https://www.bt.no/bolig/i/6jeGmW/laget-plantevegg-den-er-et-smykke-i-stua-et-levende-kunstverk-som"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/sport/i/OpX5v3/bjoernebye-ferdig-i-rosenborg"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
      </related>
      <ol>
        <li>
          <a href="https://www.bt.no/tag/Pornografi">Pornografi</a>
        </li>
        <li>
          <a href="https://www.bt.no/tag/Sex">Sex</a>
        </li>
        <li>
          <a href="https://www.bt.no/tag/Barn">Barn</a>
        </li>
      </ol>
    </article>
  </body>
</html>