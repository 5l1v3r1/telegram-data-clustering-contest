<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/japon-uzay-araci-asteroitten-dunyaya-ilk-ornekleri-getirmek-uzere-yola-cikti"/>
    <meta property="og:site_name" content="euronews"/>
    <meta property="article:published_time" content="2019-11-14T05:30:03+00:00"/>
    <meta property="og:title" content="Japon uzay aracı Hayabusa2 Dünya'ya asteroit parçacıkları ile dönüyor"/>
    <meta property="og:description" content="Japon uzay aracı Hayabusa2 bir asteroitten aldığı örneklerle birlikte Dünyaya dönüyor."/>
  </head>
  <body>
    <article>
      <h1>Japon uzay aracı Hayabusa2 Dünya'ya asteroit parçacıkları ile dönüyor</h1>
      <address><time datetime="2019-11-14T05:30:03+00:00">14 Nov 2019, 05:30</time> by <a rel="author">Sertaç Aktan</a></address>
      <p>Japon uzay aracı Hayabusa2 bir asteroitten aldığı örneklerle birlikte Dünya'ya dönüyor. Bunu başaracak olan ilk uzay misyonu olan Hayabusa2, 2014 yılında Dünya'nın yakınındaki bir asteroide gönderilmek üzere uzaya fırlatılmıştı.</p>
      <p>Son bir yıldır Ryugu isimli asteroidi inceleyen araç hem yüzey resimlerini çekti hem de asteroidin yüzeyine ufak bir mermi fırlatarak meydana getirdiği kraterden yükselen partikülleri topladı.</p>
      <figure>
        <img src="https://static.euronews.com/articles/stories/04/29/88/66/606x324_cmsv2_314bdeee-678e-5fc3-9077-bfb0d9ca9d4d-4298866.jpg"/>
      </figure>
      <p>250 milyon km yolculuğun ardından Hayabusa2 Dünya'ya dönüşe geçti ve bir yıl sonra topladığı değerli bilgiler ve materyal ile yeryüzüne inmiş olacak.</p>
      <ul>
        <li>
          <b>
            <a href="https://tr.euronews.com/2019/10/03/hayabusa2-ryugu-asteroidine-ucuncu-gezginci-araci-gonderdi">Hayabusa2, Ryugu asteroidine üçüncü gezginci aracı gönderdi</a>
          </b>
        </li>
        <li>
          <b>
            <a href="https://tr.euronews.com/2019/07/11/japon-hayabusa2-300-milyon-km-uzakliktaki-asteroide-ikinci-kez-indi">Japon Hayabusa2 300 milyon km uzaklıktaki asteroide ikinci kez indi</a>
          </b>
        </li>
        <li>
          <b>
            <a href="https://tr.euronews.com/2019/07/10/hayabusa2-inise-gecti-uzay-araci-ryugu-asteroitinden-ornekler-toplayacak">Hayabusa2 inişe geçti: Uzay aracı Ryugu asteroidinden örnekler toplayacak</a>
          </b>
        </li>
      </ul>
      <h3>Güneş sisteminin erken dönemine ışık tutabilir</h3>
      <p>Japon Uzay ve Havacılık Ajansı Hayabusa2'nın getireceği materyale bakarak Güneş sistemindeki gezegenlerin doğumları ve Dünya'daki okyanusların kaynağı hakkında yeni keşifler yapmayı umuyor.</p>
      <p>Şu günlerde asteroitten uzaklaşmakta olan Hayabusa2 18 Kasım tarihine kadar asteroitin uzaktan fotoğraflarını çekmeye ve göndermeye devam edecek.</p>
      <h3>Bir asteroitten getirilen ilk örnekler olacak</h3>
      <p>Ryugu elmas şeklinde ve yaklaşık 1 km çapında bir cisim. Hayabusa2 başarılı şekilde görevini tamamlayıp Dünya'ya inebilirse bir C-tipi bir asteroitten örnek getiren ilk araç olmuş olacak.</p>
      <p>NASA'nın da devam etmekte olan benzer uzay görevleri mevcut ve OSIRIS-Rex adlı Amerikan uzay aracı aynı şekilde bir asteroitten dünyaya 2023 yılında örneklerle dönecek.</p>
    </article>
  </body>
</html>