<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/14/bchk-shte-se-razdavat-donorski-karti-v-stolicata-i-v-stranata.429660"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T21:56:00+00:00"/>
    <meta property="og:title" content="БЧК: Ще се раздават донорски карти в столицата и в страната"/>
    <meta property="og:description" content="Документът няма юридическа стойност и не е задължителен за попълване | Dnes.bg"/>
  </head>
  <body>
    <article>
      <h1>БЧК: Ще се раздават донорски карти в столицата и в страната</h1>
      <h2>Документът няма юридическа стойност и не е задължителен за попълване</h2>
      <address><time datetime="2019-11-14T21:56:00+00:00">14 Nov 2019, 21:56</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Донорски карти ще бъдат раздавани в столицата и в страната. От Министерството на здравеопазването и от Българския Червен кръст са предоставили информация за местата в страната, където ще бъдат раздавани картите.</p>
      <p>В София донорски карти ежедневно могат да бъдат получени в централата на БЧК, в Центъра за обучение по първа долекарска помощ на кандидат-шофьори на бул. "Дондуков" 61, както и в центрове на Столичната организация на БЧК, намиращи се в кв. "Стрелбище" / ул."Златни врата" 15/; в кв "Люлин", бл. 711, вх. Б; в кв."Надежда" /ул. "Болярска" 63/; в кв. "Редута" /ул. "Едисон" 46/; в кв. "Бели брези" бл. 3, посочиха от БЧК.</p>
      <p>Доброволци на Българския младежки Червен кръст ще раздават донорски карти на 19 ноември в НСА; на 26 ноември в Нов Български университет; на 28 ноември в Биологически факултет и на 3 декември във Факултета по математика и информатика на СУ.</p>
      <p>Обособени пунктове ще има и пред Народния театър "Иван Вазов" и НДК, където на 20 и 27 ноември, от 14.00 до 18.00 ч. желаещите могат да станат част от Националната кампания "Да! За живот!".</p>
      <p>В Деня на християнското семейство - 21 ноември, донорски карти ще бъдат предоставяни сутринта пред храмовете "Св.Александър Невски", "Св.София" и "Св.Неделя", а на 28 ноември от 11.30 до 13.00 ч. и в Медицинския колеж "Йорданка Филаретова".</p>
      <p>От институциите напомниха, че Донорската карта няма юридическа стойност и не е задължителна за попълване.</p>
    </article>
  </body>
</html>