<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/son-53-yilin-en-buyuk-su-baskini-venedik-te-ohal-ilan-edildi-889590"/>
    <meta property="og:site_name" content="Onedio"/>
    <meta property="article:published_time" content="2019-11-14T21:28:24+00:00"/>
    <meta property="og:title" content="Son 53 Yılın En Büyük Su Baskını: Venedik'te OHAL İlan Edildi"/>
    <meta property="og:description" content="İtalya'nın Venedik kentinde 1966 yılından bu yana görülen en büyük su baskını sonrası hükümet, kentin de içinde yer aldığı Veneto bölgesinde OHAL ilan..."/>
  </head>
  <body>
    <article>
      <h1>Son 53 Yılın En Büyük Su Baskını: Venedik'te OHAL İlan Edildi</h1>
      <address><time datetime="2019-11-14T21:28:24+00:00">14 Nov 2019, 21:28</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/italya/503cd65fcc161f8ec1342437">İtalya</a>'nın Venedik kentinde 1966 yılından bu yana görülen en büyük su baskını sonrası hükümet, kentin de içinde yer aldığı Veneto bölgesinde <a href="https://onedio.com/etiket/olaganustu-hal/5790bdb50aa3ced35852603c">OHAL</a> ilan etti. Venedik kentine ve halkına yardım için ilk aşamada 20 milyon euro fon ayrıldı.</h4>
      <figure>
        <img src="https://img-s2.onedio.com/id-5dcdc32666ad08317c67717d/rev-0/w-500/s-86da862bff540b57f629e1018c2b0d508a473cf3.jpg"/>
      </figure>
      <p>Lagün üzerine kurulu ve kanallarla çevrili Venedik'in yüzde 80'inde, gelgitler, <a href="https://onedio.com/etiket/firtina/503f637acc161f8ec1342459">fırtına</a> ve yağışların etkisiyle salı akşamı deniz seviyesi 187 santimetre yükseldi. Su seviyesi 187 santimetreye yükselen turistik kentte tarihi yapılar ve iş yerleri selden etkilendi.</p>
      <h3>Su seviyesi 1966'daki su seviyesine yaklaştı</h3>
      <figure>
        <img src="https://img-s1.onedio.com/id-5dcdc3853e2b422238a0e130/rev-0/w-500/s-5c13c4fc595a92d6b4589640888f49f5839b5c1c.jpg"/>
      </figure>
      <p>Salı günündeki yağışlarda 187 santimetreye ulaşan su seviyesi 1966'da meydana gelen selde ulaşılan rekor su seviyesinden sadece yedi santimetre daha az. </p>
      <p>Bugün ise su seviyesi azalsa da deniz seviyesi bir ara 113 santimetre yükseldi. Venedik yönetimi, yarın kentte suların yeniden yükseleceği ve öğlene doğru 145 santimetreye ulaşacağı uyarısı yaptı.</p>
      <h3>Bakanlar Kurulu Venedik için toplandı</h3>
      <figure>
        <img src="https://img-s1.onedio.com/id-5dcdc4b079ceec2a778f4258/rev-0/w-500/s-5f8e210738b7ea3633ccdae8b89ea348522675f1.jpg"/>
      </figure>
      <p><a href="https://onedio.com/etiket/italya/503cd65fcc161f8ec1342437">İtalya</a>'da <a href="https://onedio.com/etiket/bakanlar-kurulu/57a1d5db19cb9e82150b5d2d">Bakanlar Kurulu</a> bugün, günlerdir tarihi yapıların, evlerin, iş yerlerinin deniz suyuyla dolması ve büyük hasara yol açan su baskınları üzerine Venedik'e yardım için özel gündemle toplandı. Toplantıda, Veneto bölgesinde hasara uğrayan yerler için <a href="https://onedio.com/etiket/olaganustu-hal/5790bdb50aa3ced35852603c">OHAL</a> ilan edilmesi kararlaştırıldı.</p>
      <h3>'Ülkemizin kalbine bir darbe'</h3>
      <figure>
        <img src="https://img-s1.onedio.com/id-5dcdc473792c02597c0a8fdc/rev-0/w-500/s-a9e70ce994f19b011b43e310fde2980df7dddc6a.jpg"/>
      </figure>
      <p>Kanalları ve tarihi yapıları ile ünlü Venedik'te sel hayatı felç ederken, <a href="https://onedio.com/etiket/italya/503cd65fcc161f8ec1342437">İtalya</a> Başbakanı Giuseppe Conte seli "ülkemizin kalbine bir <a href="https://onedio.com/etiket/darbe/578a1763f4bd3ead4663c094">darbe</a>" şeklinde tanımladı. Venedik Belediye Başkanı Luigi Brugnaro meydana gelen zararın "yüzlerce milyon euroyu" bulacağını söyledi.  Luigi Brugnaro Venedik gibi San Marko Basilikası'nın da ciddi hasar gördüğünü söyledi. Meydana gelen zarar nedeniyle yardım toplanmaya başlandı.</p>
      <h3>Rezervasyonlar iptal ediliyor</h3>
      <figure>
        <img src="https://img-s1.onedio.com/id-5dcdc4ea4a3a81f437e5f682/rev-0/w-500/s-e771234cb6eeee6b8aefe65c98808668a24c44c9.jpg"/>
      </figure>
      <p>Venedikteki otelciler birliğinden yapılan açıklamada sadece otel binalarının zarar görmediği, turistlerin gelecekteki rezervasyonlarını da iptal ettikleri ve bu nedenle zararın çok büyük boyutlarda olduğu vurgulandı.</p>
      <h4>Kaynak: <a href="https://www.bbc.com/turkce/haberler-dunya-50424786">BBC Türkçe</a>, <a href="https://www.dw.com/tr/venedikte-ohal-ilan-edildi/a-51257787">DW</a></h4>
    </article>
  </body>
</html>