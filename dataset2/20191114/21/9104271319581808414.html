<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/radioamatori-biella-inizia-il-corso-per-ottenere-lautorizzazione-ministeriale"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-14T21:56:39+00:00"/>
    <meta property="og:title" content="Radioamatori Biella inizia il corso per ottenere l’autorizzazione ministeriale"/>
    <meta property="og:description" content="Lezioni a partire dal gennaio 2020"/>
  </head>
  <body>
    <article>
      <h1>Radioamatori Biella inizia il corso per ottenere l’autorizzazione ministeriale</h1>
      <h2>Lezioni a partire dal gennaio 2020</h2>
      <address>
        <time datetime="2019-11-14T21:56:39+00:00">14 Nov 2019, 21:56</time>
      </address>
      <h3>Radioamatori Biella inizia il corso per ottenere l’autorizzazione</h3>
      <p>La sezione di Biella dell’Associazione radioamatori italiani, come consuetudine organizza il corso per l’ottenimento della Patente e della successiva Autorizzazione Ministeriale necessaria per svolgere l’attività di radioamatore. Il corso avrà inizio a gennaio 2020 e sarà effettuato con incontri settimanali presso la sede di via Renghi 10 a Occhieppo Inferiore.</p>
      <p>Gli incontri termineranno alla fine di maggio in tempo utile perchè i candidati possano effettuare l’esame di idoneità presso la sede del MISE, Ispettorato Piemonte Valle d’Aosta del Ministero dello Sviluppo Economico, a Torino. Saranno seguiti durante tutto il corso da un insegnante, e le materie trattate in forma molto semplice saranno elettrotecnica, elettronica e radiotecnica.<br/>A chi frequenterà il corso saranno date anche tutte le informazioni relative alla presentazione della domanda di ammissione all’esame ed al successivo ottenimento della autorizzazione a trasmettere.</p>
      <p>“La Radio è alla base di infinite attività formative ed umanitarie”. Per informazioni e iscrizione al corso si invita a contattare segretario@aribiella.it Eventuali altre informazioni si potranno avere in sede tutti i venerdì dalle ore 21.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/corso-diventare-cacciatori"/>
        <a href="https://laprovinciadibiella.it/attualita/sci-alpinismo-la-presentazione-del-corso-2019"/>
        <a href="https://laprovinciadibiella.it/attualita/ecografie-nei-neonati-allasl-di-biella"/>
      </related>
    </article>
  </body>
</html>