<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_komunalni-sluzhbi-kiyeva-budut-vivoziti-pokinuti-avtomobili/938267"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T21:50:00+00:00"/>
    <meta property="og:title" content="Комунальні служби Києва будуть вивозити покинуті автомобілі"/>
    <meta property="og:description" content="Комунальні служби Києва отримали право евакуювати зі столичних вулиць кинуті автомобілі. Таких по всій столиці нарахували понад 600. Відповідне рішення ухвалила Київська міська рада, передає УНІАН. &quot;Дозволити виконавчому органу Київради переміщати безгоспні транспортні засоби для ..."/>
  </head>
  <body>
    <article>
      <h1>Комунальні служби Києва будуть вивозити покинуті автомобілі</h1>
      <address><time datetime="2019-11-14T21:50:00+00:00">14 Nov 2019, 21:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938267_w_300.jpg?v=0"/>
        <figcaption>Автомобілі будуть передавати поліції. Фото: YouTube</figcaption>
      </figure>
      <p>Комунальні служби Києва отримали право евакуювати зі столичних вулиць кинуті автомобілі.</p>
      <p>Таких по всій столиці нарахували понад 600. Відповідне рішення ухвалила Київська міська рада, передає <a href="https://www.unian.net/economics/transport/10755606-kommunalnym-sluzhbam-kieva-razreshili-ubirat-s-ulic-broshennye-avto.html?_ga=2.224888089.228283387.1573739485-1230848483.1405682242">УНІАН</a>.</p>
      <p>"Дозволити виконавчому органу Київради переміщати безгоспні транспортні засоби для тимчасового зберігання і передачі відповідним підрозділам Нацполіції відповідно до порядку", - йдеться в рішенні.</p>
      <p>Депутат Київради <b>Олександр Пабат</b> зазначив, що зараз у КМДА немає повноважень вивозити кинуті транспортні засоби. Національна поліція через відсутність матеріально-технічної бази не здатна їх вивозити.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_hruschovki-inventarizuyut/937926"/>
      </related>
      <p>Згідно з рішенням, КМДА протягом трьох місяців має розробити порядок переміщення, тимчасового зберігання та передачі безгоспних транспортних засобів відповідним підрозділам поліції.</p>
      <blockquote>У центрі Києва <a href="https://gazeta.ua/articles/kiev-life/_na-dahu-visotki-v-centri-kiyeva-znovu-ris-samobud/937910">перевіряють хід робіт</a> з відновлення даху на вулиці Софіївській 1/2, після спроби власника звести незаконну надбудову.</blockquote>
    </article>
  </body>
</html>