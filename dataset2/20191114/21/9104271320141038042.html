<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/fulmini-e-tuoni-su-biella-e-il-rarissimo-temporale-di-neve"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-14T21:19:46+00:00"/>
    <meta property="og:title" content="Fulmini e tuoni su Biella, è il rarissimo temporale di neve"/>
    <meta property="og:description" content="Non accadeva da anni"/>
  </head>
  <body>
    <article>
      <h1>Fulmini e tuoni su Biella, è il rarissimo temporale di neve</h1>
      <h2>Non accadeva da anni</h2>
      <address>
        <time datetime="2019-11-14T21:19:46+00:00">14 Nov 2019, 21:19</time>
      </address>
      <p>Questa notte, giovedì 14 novembre, verso le ore 22.10, fulmini e tuoni hanno squarciato il cielo di Biella. Si tratta di un fenomeno rarissimo denominato “temporale di neve”. L’evento è estremamente inconsueto in quanto può avvenire con una combinazione di fattori che difficilmente si verificano contemporaneamente. Il temporale di neve è infatti rarissimo in Europa meridionale, dove la stagione dei temporali solitamente è l’estate, mentre è più probabile negli Stati Uniti.</p>
      <p>Il temporale di neve si verifica dal contrasto fra le correnti di aria fredda dell’atmosfera con quelle miti-umide del suolo, o più in generale fra diversi strati dell’atmosfera caratterizzati da temperature diverse, dove almeno in uno di questi la temperatura è sufficientemente bassa da produrre precipitazioni nevose. L’effetto dello scontro è una forte precipitazione al suolo in breve tempo. All’interno delle nubi si sviluppano forti correnti convettive che possono produrre tuoni e fulmini caratterizzando quindi il fenomeno temporalesco in atto.</p>
      <p>I temporali di neve, corredati da lampi e tuoni, sono più frequenti nei paesi del Nord Europa.  È difficile assistervi; non solo perché sono rari, ma anche perché la neve attutisce i tuoni, che quindi non si sentono a grandi distanze dal punto in cui scaturisce il fulmine.</p>
      <p>
        <i>Foto di repertorio</i>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/pioggia-e-temporali-stanno-arrivando"/>
        <a href="https://laprovinciadibiella.it/attualita/necrologi-ricordiamo-nostri-cari-defunti-3-2-3-2-2-2-2-2-2-2-2-2-2-2-2-2-3-3-3-3-2-2-2-3-2-2-2-3-2-2-2-2-2-2-2-2-2"/>
        <a href="https://laprovinciadibiella.it/attualita/necrologi-ricordiamo-nostri-cari-defunti-3-2-3-2-2-2-2-2-2-2-2-2-2-2-2-2-3-3-3-3-2-2-2-3-2-2-2-3-2-2-2-2-2-2-2-2-2-2-2"/>
      </related>
    </article>
  </body>
</html>