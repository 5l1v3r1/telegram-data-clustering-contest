<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954888"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T21:09:05+00:00"/>
    <meta property="og:title" content="రోహిత్ చారిత్రక ఇన్నింగ్స్‌పై ఐసీసీ ట్వీట్.. మండిపడుతున్న నెటిజన్లు"/>
    <meta property="og:description" content="ADVT"/>
  </head>
  <body>
    <article>
      <h1>రోహిత్ చారిత్రక ఇన్నింగ్స్‌పై ఐసీసీ ట్వీట్.. మండిపడుతున్న నెటిజన్లు</h1>
      <address>
        <time datetime="2019-11-14T21:09:05+00:00">14 Nov 2019, 21:09</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: ఐదు సంవత్సరాల క్రితం శ్రీలంకతో జరిగిన వన్డే మ్యాచ్‌లో టీమిండియా ‘హిట్‌మ్యాన్’ రోహిత్ శర్మ ఆకాశమే హద్దుగా చెలరేగిపోయాడు. 173 బంతుల్లో 33 ఫోర్లు, 9 సిక్సర్లతో విధ్వంసం సృష్టించాడు. 264 పరుగులు చేసి చరిత్ర సృష్టించాడు. బుధవారంతో రోహిత్ చారిత్రక ఇన్నింగ్స్‌కు ఐదేళ్లు పూర్తయ్యాయి. ఈ నేపథ్యంలో ఆ అద్భుత ఇన్నింగ్స్‌ను గుర్తు చేస్తూ ఐసీసీ ట్వీట్ చేసి విమర్శల పాలైంది.</p>
      <p> </p>
      <p>2014లో ఇదే రోజున రోహిత్ చెలరేగిపోయాడని ఆ ట్వీట్‌లో పేర్కొన్న ఐసీసీ.. 264 పరుగులతో విధ్వంసం సృష్టించాడని కొనియాడింది. అంత వరకు బాగానే ఉన్నా.. ఆ తర్వాత వాడిన పదాలు రోహిత్‌ను అవమానించేలా ఉన్నాయి. ‘‘ఇంకో చెత్త విషయం ఏమిటంటే.. రోహిత్ నాలుగు పరుగుల వద్ద ఉన్నప్పుడు అతడిచ్చిన క్యాచ్‌ను శ్రీలంక వదిలిపెట్టింది’’ అని పేర్కొంటూ తలపట్టుకున్న ఎమోజీని దానికి జతచేసింది.</p>
      <p> </p>
      <p>ఇది చూసిన అభిమానులు ఐసీసీపై విమర్శలు గుప్పిస్తున్నారు. ఈ ట్వీట్ రోహిత్‌ను ప్రశంసించినట్టు కాక, ఎగతాళి చేసినట్టు ఉందని ఉందని ఆగ్రహం వ్యక్తం చేస్తున్నారు. కాగా, ఆ మ్యాచ్‌లో భారత్ నిర్ణీత 50 ఓవర్లలో ఐదు వికెట్ల నష్టానికి 404 పరుగులు చేసింది. లక్ష్య ఛేదనలో శ్రీలంక 251 పరుగులకు ఆలౌటై భారీ ఓటమిని మూటగట్టుకుంది.</p>
    </article>
  </body>
</html>