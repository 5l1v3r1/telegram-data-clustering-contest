<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134643-chimki-nutrauke-milano-ekipos-dominavima.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T21:04:00+00:00"/>
    <meta property="og:title" content="„Chimki“ nutraukė Milano ekipos dominavimą"/>
    <meta property="og:description" content="Maskvos srities „Chimki“ (6-2) ekipa iškovojo šeštąją pergalę Eurolygoje. Rimo Kurtinaičio auklėtiniai namuose 87:79 (22:25, 25:26, 18:14, 22:14) įveikė Milano „AX Armani Exchange“ (6-2) komandą ir nutraukė jos 6 pergalių seriją. Milano krepšininkai po taiklaus Sergio Rodriguezo tritaškio ir Vladimiro Micovo dvitaškio trečiajame kėlinyje susikrovė 9 taškų persvarą (56:47), tačiau maskviečiai į šį svečių spurtą atsakė laimėta atkarpa 16:0. ..."/>
  </head>
  <body>
    <article>
      <h1>„Chimki“ nutraukė Milano ekipos dominavimą</h1>
      <address>
        <time datetime="2019-11-14T21:04:00+00:00">14 Nov 2019, 21:04</time>
      </address>
      <p>Nuotr.: Sputnik – Scanpix</p>
      <figure>
        <a href="https://www.basketnews.lt/paveikslelis-202450-any1000x1000.jpg">
          <img src="https://www.basketnews.lt/paveikslelis-202450-any630x500.jpg"/>
        </a>
      </figure>
      <p>Nuotr. Sputnik – Scanpix</p>
      <p>Maskvos srities „Chimki“ (6-2) ekipa iškovojo šeštąją pergalę Eurolygoje. Rimo Kurtinaičio auklėtiniai namuose <a href="https://www.basketnews.lt/rungtynes/ziureti/84579-maskvos-srities-chimki-milano-ax-armani-exchange.html"><b>87:79</b> (22:25, 25:26, 18:14, 22:14)</a> įveikė Milano „AX Armani Exchange“ (6-2) komandą ir nutraukė jos 6 pergalių seriją.</p>
      <p>Milano krepšininkai po taiklaus Sergio Rodriguezo tritaškio ir Vladimiro Micovo dvitaškio trečiajame kėlinyje susikrovė 9 taškų persvarą (56:47), tačiau maskviečiai į šį svečių spurtą atsakė laimėta atkarpa 16:0.</p>
      <p>Stefanas Jovičius smeigė tritaškį, Devinas Bookeris taip pat pataikė tritaškį, pridėjo dvi taiklias baudas, o po Dairio Bertanio ir Jovičiaus tolimų metimų bei Švedo dvitaškio Kurtinaičio auklėtiniai jau pirmavo 63:56.</p>
      <p>Ketvirtąjį kėlinį sėkmingiau pradėjo Maskvos ekipa. Jonas Jerebko ir Anthony Gillas pelnė po dvitaškį, 5 taškus be atsako pridėjo Švedas, o du baudų metimus realizavęs J. Jerebko „Chimki“ ekipai sukrovė 10 taškų pranašumą (78:68). </p>
      <p>Nors svečiai ir buvo sumažinę savo atsilikimą iki 6 taškų, Maskvos klubas atsakė spurtu ir šventė pergalę prieš vienus šio sezonų lyderių.</p>
      <p>Naudingiausiai nugalėtojų gretose rungtyniavo Aleksejus Švedas, kuris per 36 žaistas minutes pelnė 24 taškus (4/16 dvit., 5/14 trit., 1/1 baud.), atkovojo 5 kamuolius, atliko 7 rezultatyvius perdavimus, vieną perėmė, 4 kartus suklydo ir iš viso surinko 23 naudingumo balus.</p>
      <p>
        <i>„Chimki“: Aleksejus Švedas 24 (5 atk. kam., 7 rez. perd.), Jonas Jerebko 19, Devinas Bookeris 11 (6 atk. kam.), Stefanas Jovičius 10 (3 per. kam.), Anthony Gillas ir Chrisas Krameris po 9.</i>
      </p>
      <p>
        <i>„AX Armani Exchange“: Luisas Scola 16 (8 atk. kam.), Michaelas Rollas 14, Sergio Rodriguezas (5 rez. perd., 4 per. kam., 4 kld.) ir Nemanja Nedovičius (7 rez. perd.) po 13, Vladimiras Micovas 11.</i>
      </p>
      <figure>
        <iframe src="https://www.youtube.com/embed/yNXz1dO_KeE" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200852-crop100x150.jpg"/>
      </figure>
      <p><a href="https://www.basketnews.lt/zaidejai/5779-alexey-shved.html">Alexey Shved</a> Taškai: 24 Naudingumas: 23 Tritaškiai: 36% 5/14 Rezultatyvūs perdavimai: 7</p>
    </article>
  </body>
</html>