<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/14/finalmente-possibile-suggerire-nuovi-pokestop-pokemon-go-solo-migliori-giocatori-242101/"/>
    <meta property="og:site_name" content="MobileWorld"/>
    <meta property="article:published_time" content="2019-11-14T21:19:11+00:00"/>
    <meta property="og:title" content="Finalmente è possibile suggerire nuovi PokéStop su Pokémon GO, ma è solo per i migliori giocatori"/>
    <meta property="og:description" content="Ingress, il gioco &quot;base&quot; di Pokémon GO, permetteva l'aggiunta di punti di interesse da parte dei giocatori (o, almeno, del suo suggerimento). Oggi, molti a"/>
  </head>
  <body>
    <article>
      <h1>Finalmente è possibile suggerire nuovi PokéStop su Pokémon GO, ma è solo per i migliori giocatori</h1>
      <address><time datetime="2019-11-14T21:19:11+00:00">14 Nov 2019, 21:19</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p><b>Ingress</b>, il gioco “base” di <a href="https://www.mobileworld.it/tag/pokemon-go/">Pokémon GO</a>, permetteva l’aggiunta di punti di interesse da parte dei giocatori (o, almeno, del suo suggerimento). Oggi, molti anni dopo, la stessa funzione <b>è arrivata anche su Pokémon GO tramite la funzione Niantic Wayfarer</b>.</p>
      <p>Niantic Wayfarer permette ai giocatori di <b>suggerire a Niantic dei punti di interesse</b>, i quali potrebbero, in seguito, <b>diventare PokéStop o Palestre</b>. Questa funzione è però <b>limitata ai giocatori di livello 40 o superiore</b> e i singoli giocatori, prima di poter condividere queste posizioni, devono superare un piccolo quiz.</p>
      <p>La funzione è disponibile da subito per tutti. Per maggiori informazioni, vi rimandiamo al <a href="https://wayfarer.nianticlabs.com/">sito ufficiale di Niantic Wayfarer</a>. Questa potrebbe diventare una buona opportunità per iniziare a popolare le zone “rurali” del mondo, le quali, si sa, hanno molti meno punti di interesse.</p>
      <p>Via: <a href="https://www.engadget.com/2019/11/14/pokemon-go-niantic-wayfarer/">Engadget</a></p>
      <p>Fonte: <a href="https://pokemongolive.com/en/post/communitynote-niantic-wayfarer-launch/">Niantic</a></p>
    </article>
  </body>
</html>