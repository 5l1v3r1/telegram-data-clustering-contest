<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/14/udar-v-italiia-spipaha-nad-ton-kokain-v-konteiner-s-banani.429690"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T21:54:00+00:00"/>
    <meta property="og:title" content="Удар в Италия: Спипаха над тон кокаин в контейнер с банани"/>
    <meta property="og:description" content="Дрогата пътувала към Германия, цената &amp;#1117; - €250 милиона | Dnes.bg"/>
  </head>
  <body>
    <article>
      <h1>Удар в Италия: Спипаха над тон кокаин в контейнер с банани</h1>
      <h2>Дрогата пътувала към Германия, цената ѝ - €250 милиона</h2>
      <address><time datetime="2019-11-14T21:54:00+00:00">14 Nov 2019, 21:54</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Повече от един тон кокаин бе конфискуван от контейнер с банани на пристанището Джоя Тауро в южната италианска област Калабрия. Това съобщиха днес италианските карабинери и финансовата полиция, цитирани от Франс прес.<br/><br/>Контейнерът е пътувал от Южна Америка и е трябвало да стигне до Германия. Намерената в него дрога, общо 1,2 тона, е можела да бъде продадена за поне 250 милиона евро. Тя е била разпределена в 144 кашона с банани в хладилен контейнер.<br/><br/>Министърката на вътрешните работи Лучана Ламорджезе поздрави регионалната дирекция за борба с мафията, калабрийските карабинери и местните агенти на финансовата полиция за акцията. По думите й това е едно от най-големите количества кокаин, залавяни в Италия.<br/><br/>Джоя Тауро е най-голямото товарно пристанище в Италия и десето по големина в Европа. Трафикът на кокаин в региона е контролиран от калабрийската мафия ндрангета, отбеляза АФП./БТА/<br/> </p>
    </article>
  </body>
</html>