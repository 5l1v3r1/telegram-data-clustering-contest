<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/krib-podkrepya-iztsyalo-predlozhenieto-prviyat-den-ot-bolnichniya-da-ne-se-plashcha_news709359.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T21:07:00+00:00"/>
    <meta property="og:title" content="КРИБ подкрепя изцяло предложението първият ден от болничния да не се плаща"/>
    <meta property="og:description" content="Конфедерацията на работодателите и индустриалците в България (КРИБ) подкрепя напълно предложението първият ден от болничните да не се заплаща, което е наше иска"/>
  </head>
  <body>
    <article>
      <h1>КРИБ подкрепя изцяло предложението първият ден от болничния да не се плаща</h1>
      <address>
        <time datetime="2019-11-14T21:07:00+00:00">14 Nov 2019, 21:07</time>
      </address>
      <p>https://blitz.bg/ikonomika/krib-podkrepya-iztsyalo-predlozhenieto-prviyat-den-ot-bolnichniya-da-ne-se-plashcha_news709359.html Blitz.bg</p>
      <figure>
        <img src="https://static.blitz.bg/documents/thumbnails/730/201607/1468218447-shutterstock-295184639.jpg"/>
        <figcaption>Снимка: Shutterstock</figcaption>
      </figure>
      <p><b>Конфедерацията на работодателите и индустриалците в България (КРИБ) подкрепя напълно предложението първият ден от болничните да не се заплаща, което е наше искане, направено много отдавна – веднага след приключването на световната финансова и икономическа криза, тъй като плащането на първите три дни болнични от работодателя беше включено само като временна антикризисна мярка. Това съобщиха от КРИБ.</b><br/><br/>Предложението първият ден от болничните да не се заплаща е мярка срещу злоупотребите с болнични, която съществува в много европейски страни.<br/><br/>Как да плащаме, когато цял свят видя злоупотребите в пазарджишката болница и системата на ТЕЛК като цяло, мотивират се от Конфедерацията на работодателите и индустриалците в България.<br/><br/>Като работодателска и бизнес организация считаме, че това е първа стъпка към цялостното решение на проблема с болничните, казват още от КРИБ. </p>
    </article>
  </body>
</html>