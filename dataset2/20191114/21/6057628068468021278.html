<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/nijar/20191114-jagoran-yan-adawar-nijar-ya-koma-gida-bayan-gudun-hijirar-shekaru-3"/>
    <meta property="og:site_name" content="RFI"/>
    <meta property="article:published_time" content="2019-11-14T21:00:41+00:00"/>
    <meta property="og:title" content="Jagoran 'yan adawar Nijar ya koma gida bayan gudun hijirar shekaru 3"/>
    <meta property="og:description" content="Jagoran ‘yan adawar Jamhuriyar Nijar Hama Amadou ya koma gida bayan kwashe shekaru 3 yana gudun hijirar kashin kansa, sakamakon tuhumar da aka masa kan aikata laifin safarar jarirai."/>
  </head>
  <body>
    <article>
      <h1>Jagoran 'yan adawar Nijar ya koma gida bayan gudun hijirar shekaru 3</h1>
      <address><time datetime="2019-11-14T21:00:41+00:00">14 Nov 2019, 21:00</time> by <a rel="author">Nura Ado Suleiman, Bashir Ibrahim Idris</a></address>
      <p>
        <b>Jagoran ‘yan adawar Jamhuriyar Nijar Hama Amadou ya koma gida bayan kwashe shekaru 3 yana gudun hijirar kashin kansa, sakamakon tuhumar da aka masa kan aikata laifin safarar jarirai.</b>
      </p>
      <p>Kotun da ta saurari karar da aka kai shugaban Yan adawan Hama Amadou kan safarar jarirai ta yanke masa hukuncin daurin shekara guda a bayan idan sa, bayan ya fice daga kasar.</p>
      <p>A shekarar 2016 shugaban yan adawar ya fice daga Jamhuriyar Nijar zuwa kasar Faransa, inda aka kamala shari’ar da aka masa ba tare da ya gurfana a kotu ba.</p>
      <p>Bayan shekaru 3, Hmaa Amadou ya koma gida a cikin wani jirgin saman kasar Cote d’Ivoire da ake kira Air Ivoire, inda ya samu tarba daga Yan uwa da tarin magoya bayan sa.</p>
      <p>Tsohon shugaban majalisar dokokin ya ziyarci kabarin mahaifiyar sa da ta rasu a watan jiya, kafin ya isa gidan sa.</p>
      <p>Masu sa ido na cewa, ganin irin tarbar da ya samu, akwai alamun cewar Hama zai sake komawa cikin harkokin siyasa kamar yadda ya bayyana wajen wani taro watanni 6 da suak gabata a kasar Ghana da Turkiya.</p>
    </article>
  </body>
</html>