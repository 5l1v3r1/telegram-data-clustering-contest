<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158411_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-14T21:50:00+00:00"/>
    <meta property="og:title" content="Нови победи за тенисистите на &quot;Авеню&quot; на европейската сцена"/>
    <meta property="og:description" content="При двойките Драганов вече е на полуфинал със своя съотборник Мориц Щойгер"/>
  </head>
  <body>
    <article>
      <h1>Нови победи за тенисистите на "Авеню" на европейската сцена</h1>
      <address><time datetime="2019-11-14T21:50:00+00:00">14 Nov 2019, 21:50</time> by <a rel="author">Николай Георгиев</a></address>
      <p>Симеон Костов и Веселин Киселков продължават успешно своето представяне при юношите в международния турнир по тенис "Барокко Къп 2019" , който е от пета категория на ITF.</p>
      <p> </p>
      <p>Във втория кръг Костов победи Бор Артнак от Словения със 7-6 6-3, а съотборникът му в тенис клуб "Авеню" Веселин Киселков се справи бързо с Александър Темов с 6-0 6-2. Поставеният под номер 2 Марсел Камровски от Полша спря участието в сингъла на Драгомир Драганов с 2-0 сета.</p>
      <p> <br/>При двойките Драганов вече е на полуфинал със своя съотборник Мориц Щойгер. При девойките възпитаничката на ТК "Авеню" Стела Пеева отстрани Лилия Димова с 6-2 6-2 и в третия кръг - в спор за място на полуфиналите, ще излезе на корта срещу румънката Йоана Думитреску. Пеева вече е на полуфинал при двойките заедно със северномакедонката Александра Симева. Двете елиминираха със 7-5 6-3 турско-молдовския тандем Арлъ/Гае.</p>
    </article>
  </body>
</html>