<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158391_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T21:00:00+00:00"/>
    <meta property="og:title" content="Клубовете във Висшата лига си стиснаха ръцете за промени във ВАР"/>
    <meta property="og:description" content="Феновете ще получават допълнителна комуникация относно проверките по стадионите"/>
  </head>
  <body>
    <article>
      <h1>Клубовете във Висшата лига си стиснаха ръцете за промени във ВАР</h1>
      <address>
        <time datetime="2019-11-14T21:00:00+00:00">14 Nov 2019, 21:00</time>
      </address>
      <p>Клубовете от Висшата лига и Борда на съдиите (PGMOL) се съгласиха да направят промени във ВАР, като феновете ще получат допълнителна комуникация относно проверките по стадионите.<br/><br/>ВАР бе основна тема на срещата на собствениците в четвъртък и след продължителни разговори, Висшата лига и PGMOL склониха да подобрят постоянството при решенията, ускорявайки процесите и увеличавайки комуникацията с привържениците. Шефът на съдиите Майк Райли адресира клубовете и прие, че системата се нуждае от подобрение.<br/><br/>Бе решено, че феновете по трибуните ще получат по-подробна информация относно проверките – включително и относно това какво точно проверява ВАР.<br/><br/>Например, според новите правила, съобщение ще се появява на големите екрани, което гласи „Проверка за дузпа – вероятна игра с ръка“, вместо само „Проверка за дузпа“. Мониторите на страничните линии ще продължат да бъдат използвани пестеливо във Висшата лига. /БГНЕС</p>
    </article>
  </body>
</html>