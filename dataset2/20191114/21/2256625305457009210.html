<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158409_1018.html"/>
    <meta property="og:site_name" content="Novsport"/>
    <meta property="article:published_time" content="2019-11-14T21:30:00+00:00"/>
    <meta property="og:title" content="Бронз за България от Световното по ММА"/>
    <meta property="og:description" content="Варненецът премина през опоненти от Италия, Мексико и Бахрейн"/>
  </head>
  <body>
    <article>
      <h1>Бронз за България от Световното по ММА</h1>
      <address><time datetime="2019-11-14T21:30:00+00:00">14 Nov 2019, 21:30</time> by <a rel="author">Николай Георгиев</a></address>
      <p>Третият ден от световното първенство по аматьорски ММА донесе първи медал за България при мъжете. В категория до 70 кг. Йордан Маринов завоюва отличието след четири тежки битки.</p>
      <p> <br/>Варненецът премина през опоненти от Италия, Мексико и Бахрейн, за да се добере до полуфинална среща в претъпканата дивизия (32-ма участници). За съжаление, на крачка от битката за златото той отстъпи пред представител на Русия с единодушно съдийско решение.<br/> <br/>В първата си среща българският талант отказа Хектор Гранадос от Мексико със задушаваща техника „гилотина“ във втория рунд. Във втория ден на надпреварата боецът боецът се затрудни с Емануеле Палумбо от Италия, но спечели със съдийско решение. В четвърт-финален сблъсък отново граплинг уменията на национала ни се оказаха решаващи. Този път в третия рунд Маринов отказа опонента си от Бахрейн Аббас Кан.<br/> <br/>Планетарният шампионат в Манама, Бахрейн продължава до 16 ноември.</p>
    </article>
  </body>
</html>