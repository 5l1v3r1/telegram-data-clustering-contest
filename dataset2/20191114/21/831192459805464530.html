<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tis-kakomoiras-sto-kanali-tis-voylis-oi-s3xoyalikes-emmones-ta-voithimata-ta-pathi-oi-ekviasmoi-kai-oi-apeiles-sto-tetragono-ton-orgion-kai-enas-pasignostos-dimosiografos-kai-o-rolos-toy-pr-ypoyrgoy-a/"/>
    <meta property="og:site_name" content="europost.gr"/>
    <meta property="article:published_time" content="2019-11-14T21:45:35+00:00"/>
    <meta property="og:title" content="Της κακομοίρας στο κανάλι της Βουλής: Οι σ3ξουαλικές εμμονές, τα βοηθήματα, τα πάθη, οι εκβιασμοί και οι απειλές! – Στο τετράγωνο των οργίων και ένας πασίγνωστος δημοσιογράφος και ο ρόλος του πρ. υπουργού – Αποκαλύψεις-σοκ από τους «πρωταγωνιστές»!"/>
    <meta property="og:description" content="Διαστάσεις ψυχιατρικού δράματος προσλαμβάνει η υπόθεση του ξυλοδαρμού σκηνοθέτιδος-floor manager της δημόσιας τηλεόρασης από παρουσιάστρια του τηλεοπτικού σταθμού της Βουλής των Ελλήνων. Ο ξυλοδαρμός αυτός ήρθε ως επιστέγασμα ενός ερωτικού τριγώνου, ενδεχομένως και τετραγώνου όπου"/>
  </head>
  <body>
    <article>
      <h1>Της κακομοίρας στο κανάλι της Βουλής: Οι σ3ξουαλικές εμμονές, τα βοηθήματα, τα πάθη, οι εκβιασμοί και οι απειλές! – Στο τετράγωνο των οργίων και ένας πασίγνωστος δημοσιογράφος και ο ρόλος του πρ. υπουργού – Αποκαλύψεις-σοκ από τους «πρωταγωνιστές»!</h1>
      <address>
        <time datetime="2019-11-14T21:45:35+00:00">14 Nov 2019, 21:45</time>
      </address>
      <p>Διαστάσεις ψυχιατρικού δράματος προσλαμβάνει η υπόθεση του ξυλοδαρμού σκηνοθέτιδος-floor manager της δημόσιας τηλεόρασης από παρουσιάστρια του τηλεοπτικού σταθμού της Βουλής των Ελλήνων.</p>
      <p>Ο ξυλοδαρμός αυτός ήρθε ως επιστέγασμα ενός ερωτικού τριγώνου, ενδεχομένως και τετραγώνου όπου ενεπλάκησαν ένας οπερατέρ, ένας πολύ γνωστός δημοσιογράφος της ιδιωτικής τηλεόρασης, η τηλεπαρουσιάστρια, και, ως σκιώδης πρωταγωνίστρια, η απατημένη σύζυγος.</p>
      <p>Όμως, σύμφωνα με τις μαρτυρίες των ίδιων των πρωταγωνιστών της υπόθεσης οι οποίοι μίλησαν επί μακρόν και λεπτομερώς στο zougla.gr, στην υπόθεση εμπλέκεται και ένας πρώην υπουργός. Η ιστορία τα έχει όλα. Έρωτες, σεξουαλικές εμμονές, ερωτικά βοηθήματα, πάθη, εκβιασμούς, απειλές και συστηματικό bullying.</p>
      <p>Στην υπόθεση αυτή οικογένειες ολόκληρες κινδύνευσαν να χαθούν, ενώ επλήγη καίρια η επαγγελματική αξιοπρέπεια των πρωταγωνιστών οι οποίοι εργάζονται και στους ευαίσθητους χώρους των μέσων μαζικής ενημέρωσης. Η ιστορία εξελίσσεται από το 2018 όταν ο οπερατέρ Δημήτρης προσλαμβάνεται στο κανάλι της Βουλής. Εκεί γνωρίζει την παρουσιάστρια (…) στην εκπομπή της οποίας συμμετέχει. Η πρώτη επαφή εξελίσσεται σε σταδιακή σύσφιξη φιλικών σχέσεων, οι οποίες συν τω χρόνω αναβαθμίζονται σε ερωτικές σχέσεις για να καταλήξουν σε ερωτικές επαφές με ολέθρια αποτελέσματα.</p>
      <p>Η ολοκλήρωση του κύκλου αυτής της ολέθριας σχέσης κρατά περίπου έναν χρόνο. Όπως θα αντιληφθεί ο αναγνώστης του zougla.gr από το video-συνέντευξη της σκηνοθέτιδος και του οπερατέρ οι σχέσεις μεταξύ των πρωταγωνιστών του ερωτικού σκανδάλου ξεκίνησαν από μία απλή επαγγελματική συνεργασία για να καταλήξουν σε έναν βάναυσο εκβιασμό αλλά και στη διαμόρφωση ενός ψυχαναλυτικού πλαισίου όπου η δολοπλοκία, η ίντριγκα, η σεξουαλική υπερβολή που σε ορισμένες φάσεις φθάνει και τη διαστροφή προσβάλλουν ανθρώπινες υπάρξεις, θίγουν οικογενειακές δομές και απειλούν την ψυχική υγεία μικρών παιδιών. Επισημαίνεται πως και η παρουσιάστρια η οποία έχει δύο παιδιά από τον τρίτο γάμο της, όσο και ο οπερατέρ που έχει ένα παιδί διακινδύνευσαν για ένα μεγάλο χρονικό διάστημα την οικογενειακή σταθερότητα και γαλήνη συμμετέχοντας σε ένα παιχνίδι ερωτικής εξουσίας όπου τον κύριο ρόλο φέρεται σύμφωνα με τους ισχυρισμούς του ζευγαριού να έχει η γυναίκα-αράχνη, δηλαδή η παρουσιάστρια.</p>
      <p>Στο μενού υπάρχει ένας πολύ γνωστός δημοσιογράφος ο οποίος ανακαλύπτει την αλήθεια μετά την ολοκλήρωση του δράματος (πάντα ο θιγόμενος μαθαίνει την αλήθεια τελευταίος) και ένας υπουργός, γνωστός υπουργός, στον οποίο αναφέρεται το ζευγάρι ως πρώην εραστή της παρουσιάστριας. Μάλιστα, κατά τους ισχυρισμούς του ζευγαριού, το οποίο παραπέμπει σε αποκαλυπτικές κουβέντες με την παρουσιάστρια, ο υπουργός αυτός συμμετείχε, και μάλιστα με έντονο και δραστήριο τρόπο, σε ερωτικά παίγνια συνοδεία ερωτικών βοηθημάτων.</p>
      <p>Επισημαίνεται πως αν και διάφορα ΜΜΕ όλων των κατηγοριών προσπάθησαν με επαγγελματική ευσυνειδησία να παρουσιάσουν την υπόθεση ως ένα ακόμη πικάντικο ροζ σκάνδαλο σε αυτή την «σκανδαλιάρα» ελληνική κοινωνία, απώλεσαν για άλλη μια φορά την ουσία. Δεν πρόκειται για μία ροζ ιστορία που θα μπορούσε ενδεχομένως να ενταχθεί στις 50 αποχρώσεις του γκρι. Αν κανείς επιχειρήσει να παρακολουθήσει τις λεπτομέρειες αυτής της υπόθεσης και τον βαθμό εμπλοκής των πρωταγωνιστών θα αντιληφθεί πως έχουμε να κάνουμε με ένα κλασσικό θέμα άσκησης εξουσίας μέσω της υποταγής του στις απαιτήσεις ενός αρρωστημένου και ενδεχομένως πολύ επικίνδυνου ερωτισμού. Ως φαίνεται το σενάριο αυτό είχε πολλά επεισόδια στο παρελθόν και πολλά θύματα. Και στο σημείο αυτό με πολύ μεγάλη δυσκολία θα μπορούσε κανείς να απαντήσει στο ερώτημα αν υπάρχουν μόνο θύτες και μόνο θύματα, διότι σε τέτοιες περιπτώσεις είναι πολύ δύσκολο να χαρακτούν τα σύνορα σε μία μάλιστα υπόθεση όπου όλοι οι εμπλεκόμενοι μπορεί να είναι ταυτόχρονα και θύτες και θύματα.</p>
      <p>Η συνέντευξη είναι ποταμός και πρόκειται να προκαλέσει αίσθηση.</p>
      <p>*Σύμφωνα με τις νέες διατάξεις που ισχύουν ως προς την καταλληλότητα δημοσιευμάτων, αναρτήσεων και κινηματογραφικών παραγωγών το περιεχόμενο του video που ακολουθεί είναι κατάλληλο μόνο για άτομα άνω των 18 ετών.</p>
      <figure>
        <iframe src="https://www.youtube.com/embed/ZZUYeF-qep0" width="696" height="392" data-service="Youtube" scrolling="no"/>
      </figure>
      <p>Πηγή: zougla.gr</p>
    </article>
  </body>
</html>