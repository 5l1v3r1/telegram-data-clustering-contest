<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b9409f29efbf6977/vaci-luate-de-ape-in-timpul-uraganului-dorian-au-fost-gasite-in-viata-dupa-mai-multe-luni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T21:51:15+00:00"/>
    <meta property="og:title" content="Vaci luate de ape în timpul uraganului Dorian au fost găsite în viață după mai multe luni"/>
    <meta property="og:description" content="Trei vaci luate de ape de pe o insulă din Carolina de Nord în timpul Uraganului Dorian au fost găsite în viață la mai mulți kilometri distanță, scrie BBC News."/>
  </head>
  <body>
    <article>
      <h1>Vaci luate de ape în timpul uraganului Dorian au fost găsite în viață după mai multe luni</h1>
      <address><time datetime="2019-11-14T21:51:15+00:00">14 Nov 2019, 21:51</time> by <a rel="author">Jurnal.md</a></address>
      <p>
        <b>Trei vaci luate de ape de pe o insulă din Carolina de Nord în timpul Uraganului Dorian au fost găsite în viață la mai mulți kilometri distanță, scrie BBC News.</b>
      </p>
      <p>Vacile aparțin unei turme de pe insula Cedar au fost luate de apele în urma unui „mini tsunami” generat de Dorian. Mai mult timp s-a crezut că animalele au murit, dar ulterior au fost găsite în parcul național Seashore Cape Lookout de pe lanțul de insule Outer Banks.</p>
      <p>Oficialii parcului spun că cele trei vaci ajunse în apele oceanului au înotat în jur de 8 kilometri pentru a ajunge pe insulele barierei Outer Banks. Prima vacă a fost găsită pe insula North Core la aproximativ o lună după furtună, în timp ce celelalte două au fost descoperite în ultimele două săptămâni.</p>
      <p>Autoritățile spune că animalele au avut norocul că nu au fost luate de curenții oceanului Atlantic, așa cum s-a întâmplat cu alte animale aflate în situația lor. Uraganul Dorian, care a atins prima dată uscatul pe 1 septembrie, a lăsat în urmă 13.000 de locuinţe distruse sau deteriorate, potrivit Crucii Roşii.</p>
      <p>Circa 2.500 de persoane sunt în continuare date dispărute în Bahamas, în timp ce bilanţul oficial al trecerii uraganului este de 50 de morţi.</p>
      <p>Insulele Grand Bahama şi Abaco au fost cel mai grav afectate. Uraganul, transformat în furtună de categoria 5 – cea mai puternică – când a atins uscatul în insulele Abaco, s-a îndreptat apoi spre Statele Unite, atingând uscatul pentru a doua oară ca furtună de categoria 1 în Carolina de Nord, înainte de a lovi Canada.</p>
    </article>
  </body>
</html>