<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/ronaldo-trippel-bidro-til-em-sluttspill-for-portugal/71821607"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T21:47:02+00:00"/>
    <meta property="og:title" content="Ronaldo-trippel bidro til EM-sluttspill for Portugal"/>
    <meta property="og:description" content="Cristiano Ronaldo var som vanlig skummel og farlig og scoret tre mål da Portugal slo Litauen 6-0 og tok seg til EM-sluttspillet i fotball neste sommer."/>
  </head>
  <body>
    <article>
      <h1>Ronaldo-trippel bidro til EM-sluttspill for Portugal</h1>
      <h2>Cristiano Ronaldo var som vanlig skummel og farlig og scoret tre mål da Portugal slo Litauen 6-0 og tok seg til EM-sluttspillet i fotball neste sommer.</h2>
      <address><time datetime="2019-11-14T21:47:02+00:00">14 Nov 2019, 21:47</time> by <a rel="author">NTB I</a></address>
      <p>Bare sju minutter var spilt av torsdagens EM-kvalifiseringskamp da Ronaldo scoret sitt første, og det kom på straffespark etter at han selv ble felt.</p>
      <p>15 minutter senere la veteranen på 34 år på til 2-0 etter et utsøkt skudd.</p>
      <p>
        <b>De to målene gjør at Ronaldo er oppe i hele 97 landslagsmål for Portugal.</b>
      </p>
      <p>Sju minutter ut i 2. omgang la Pizzi på til 3-0, Goncalo Paciencia ordnet 4-0 og Bernardo Silva fikset det femte. Cristiano Ronaldo gjorde deretter 6-0, og ennå var det ikke gått mer enn 20 minutter av 2. omgang.</p>
      <p>Det kom ikke flere, men for Portugal var det mer enn nok.</p>
    </article>
  </body>
</html>