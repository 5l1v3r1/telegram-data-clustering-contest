<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/torna-una-storia-per-emergency.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-14T21:35:00+00:00"/>
    <meta property="og:title" content="Torna &quot;Una storia per Emergency&quot;"/>
    <meta property="og:description" content="Bando per sceneggiature di cortometraggi rivolto agli under 25 sul tema dei diritti, della solidarietà e dell’accoglienza in collaborazione con Groenlandia e Rai Cinema"/>
  </head>
  <body>
    <article>
      <h1>Torna "Una storia per Emergency"</h1>
      <h2>Bando per sceneggiature di cortometraggi rivolto agli under 25 sul tema dei diritti, della solidarietà e dell’accoglienza in collaborazione con Groenlandia e Rai Cinema</h2>
      <address><time datetime="2019-11-14T21:35:00+00:00">14 Nov 2019, 21:35</time> by <a rel="author" href="http://www.avellinotoday.it/user/profile/costanza/33079148611205/" target="_blank">Costanza</a></address>
      <p><b>Nota</b> - Questo comunicato è stato pubblicato integralmente come contributo esterno. Questo contenuto non è pertanto un articolo prodotto dalla redazione di AvellinoToday</p>
      <p>Dopo il successo della prima di edizione di “Una storia per EMERGENCY”, con oltre 50 sceneggiature ricevute e il cortometraggio Ape regina di Nicola Sorcinelli selezionato in concorso ad Alice nella città 2019, si rinnova il legame di EMERGENCY con il mondo del cinema. È online il bando della seconda edizione del concorso per sceneggiature di cortometraggi sul tema dei diritti, della pace, della solidarietà e dell’accoglienza rivolto a ragazze e ragazzi tra i 16 e i 25 anni di età. Il bando nasce per promuovere presso i più giovani una riflessione sulle devastanti conseguenze sociali e sanitarie della guerra, sulla possibilità di lavorare per abolirla, sull’accoglienza e sulla tutela dei diritti umani come primo, indispensabile passo verso un percorso di pace. Grazie alla collaborazione con Groenlandia e Rai Cinema, EMERGENCY trasformerà la sceneggiatura vincitrice in un cortometraggio a cui poi offrirà la massima visibilità, di concerto con i partner. Le sceneggiature saranno valutate da una giuria composta da Jasmine Trinca (attrice), Laura Delli Colli (Sngci, Festa del Cinema di Roma), Carlo Brancaleoni (Rai Cinema), Costanza Quatriglio (regista), Michela Greco (EMERGENCY), Alessandra De Luca (giornalista) e Matteo Rovere (Groenlandia). La partecipazione al concorso è gratuita. Sarà possibile candidarsi compilando i moduli presenti sul sito https://www.emergency.it/blog/pace-e-diritti/una-storia-per-emergency/ entro le ore 24 del 15/01/2020. Le sceneggiature candidabili dovranno essere idonee per la realizzazione di un cortometraggio della durata minima di 3 minuti, originali e inedite. La giuria selezionerà la sceneggiatura di cortometraggio vincitrice in base ai criteri di qualità, originalità, attinenza al tema dato e fattibilità produttiva. La seconda edizione di “Una storia per Emergency” è realizzata con il contributo dell’Agenzia Italiana per la Cooperazione allo Sviluppo (AICS) nell’ambito del progetto “NO ALLA GUERRA, per una società pacifica e inclusiva rispettosa dei diritti umani e della diversità fra i popoli”, un’iniziativa di Educazione alla Cittadinanza Globale. EMERGENCY EMERGENCY è un’associazione italiana indipendente e neutrale, nata nel 1994 per offrire cure medico-chirurgiche gratuite e di elevata qualità alle vittime delle guerre, delle mine antiuomo e della povertà. Da allora EMERGENCY ha curato 10 milioni di persone, una ogni due minuti. EMERGENCY promuove una cultura di pace, solidarietà e rispetto dei diritti umani.</p>
    </article>
  </body>
</html>