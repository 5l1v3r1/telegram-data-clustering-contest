<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T21:40:00+00:00"/>
    <meta property="og:title" content="کشف سریع‌ترین جسم آسمانی؛ ستاره‌ای با سرعت ۳.۷ میلیون مایل در ساعت"/>
    <meta property="og:description" content="به گزارش تسنیم؛ ستاره‌شناسان ستاره‌ای را شناسایی کردند که با سرعت 3.7 میلیون مایل در ساعت حرکت می‌کند که این سرعت 10 برابر بیشتر از سرعت حرکت اجسام آسمانی است. نام این ستاره S5-HVS1 است که در فاصله 29 هزار سال نوری از زمین قرار دارد."/>
  </head>
  <body>
    <article>
      <h1>کشف سریع‌ترین جسم آسمانی؛ ستاره‌ای با سرعت ۳.۷ میلیون مایل در ساعت</h1>
      <address>
        <time datetime="2019-11-14T21:40:00+00:00">14 Nov 2019, 21:40</time>
      </address>
      <p>به تازگی‌ ستاره‌ای کشف شده‌است که با سرعتی بیشتر از هر جسم آسمانی در حال حرکت است.</p>
      <p>به گزارش تسنیم؛ ستاره‌شناسان ستاره‌ای را شناسایی کردند که با سرعت 3.7 میلیون مایل در ساعت حرکت می‌کند که این سرعت 10 برابر بیشتر از سرعت حرکت اجسام آسمانی است. نام این ستاره S5-HVS1 است که در فاصله 29 هزار سال نوری از زمین قرار دارد.</p>
      <p>طبق تحقیقات انجام شده این ستاره پنج میلیون سال پیش توسط یک سیاه چاله به سمت کهکشان راه شیری پرتاب شده‌است. این ستاره در صورت فلکی «درنا» ( Grus) کشف  شده‌است و از این جهت یافته «سرگئی کوپوسوف» از دانشگاه «کارنگی ملون»  اهمیت دارد که پرتاب ستاره‌ها توسط سیاه‌چاله‌ها همواره مورد سوال و بررسی ستاره‌شناسان بوده‌است.</p>
      <p>این ستاره با سرعت حرکتی که دارد کهکشان راه شیری را ترک خواهد کرد و به این مسیر باز نمی‌گردد. گمان دانشمندان این است که ستاره مذکور از سیاه‌چاله Sagittarius A* پرتاب شده‌است که اندازه‌ای  چهار میلیون برابر خورشید دارد.</p>
      <p>سن این ستاره چند صد میلیون سال تخمین زده می‌شود که با این احتساب جوان است در صورتی که خورشید عمری معادل  4.6 میلیارد میلیارد سال دارد. دمای سطح ستاره S5-HVS1 معادل 13 هزار تا حدود 18 هزار درجه فارنهایت است و در مقایسه با خورشید که ستاره کوتوله زرد رنگ است حرارت بالاتری دارد.</p>
    </article>
  </body>
</html>