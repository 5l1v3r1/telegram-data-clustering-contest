<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547400.html/%D9%BE%DB%8C%D8%B4%D9%86%D9%87%D8%A7%D8%AF-%D8%A7%D9%81%D8%B2%D8%A7%DB%8C%D8%B4-%D8%AF%D9%88%D8%A8%D8%B1%D8%A7%D8%A8%D8%B1%DB%8C-%D8%AA%D8%B9%D8%B1%D9%81%D9%87-%D9%87%D8%A7-%D8%A8%D8%B1%D8%A7%DB%8C-%D9%BE%D8%B2%D8%B4%DA%A9%D8%A7%D9%86-%D8%B9%D9%85%D9%88%D9%85%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T21:08:00+00:00"/>
    <meta property="og:title" content="پیشنهاد افزایش دوبرابری تعرفه‌ها برای پزشکان عمومی"/>
    <meta property="og:description" content="رئیس کمیسیون مشورتی تعرفه و بیمه شورای عالی نظام پزشکی گفت: بر اساس نظر کارشناسان تخصصی این کمیسیون، برآورد نهایی حداقل هزینه تمام شده یک ویزیت برای پزشکان عمومی در شهر تهران مبلغ 475927 ریال استخراج شده است."/>
  </head>
  <body>
    <article>
      <h1>پیشنهاد افزایش دوبرابری تعرفه‌ها برای پزشکان عمومی</h1>
      <address>
        <time datetime="2019-11-14T21:08:00+00:00">14 Nov 2019, 21:08</time>
      </address>
      <p>رئیس کمیسیون مشورتی تعرفه و بیمه شورای عالی نظام پزشکی گفت: بر اساس نظر کارشناسان تخصصی این کمیسیون، برآورد نهایی حداقل هزینه تمام شده یک ویزیت برای پزشکان عمومی در شهر تهران مبلغ 475927 ریال استخراج شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی مطهری رئیس کمیسیون مشورتی تعرفه و بیمه شورای عالی نظام پزشکی برآورد نهایی این کمیسیون درباره افزایش تعرفه پزشکان عمومی را اعلام کرد.</p>
      <p>وی گفت: بر اساس نظر کارشناسان تخصصی این کمیسیون، برآورد نهایی حداقل هزینه تمام شده یک ویزیت برای پزشکان عمومی در شهر تهران مبلغ 475927 ریال استخراج شده است.</p>
      <p>مطهری افزود: برای تعیین این مبلغ، هزینه‌هایی از قبیل هزینه ساختمان، افزایش قیمت تجهیزات پزشکی، تورم و هزینه پرسنل یا اجاره مطب و حقوق و دستمزد در نظر گرفته شده است.</p>
      <p>رئیس کمیسیون مشورتی تعرفه و بیمه شورای عالی نظام پزشکی ادامه داد: این عدد بر مبنای عدد کارشناسی دقیق انجام شده است که محاسبه کنندگان آن جامعه پزشکی نیستند و توسط کارگروه اقتصاد سلامت تعیین شده است.</p>
      <p>وی تاکید کرد: جامعه پزشکی جدای از مردم نیست و افزایش هزینه‌ها بر پزشکان نیز اثر خواهد داشت؛‌ ما نمی‌خواهیم به مردم از نظر اقتصادی فشار وارد شود و این تعرفه به عنوان تعرفه پایه پزشک عمومی به شورای عالی نظام پزشکی پیشنهاد می‌شود و نظر کلی از سوی نظام پزشکی به شورای عالی بیمه و وزارت بهداشت اعلام خواهد شد.</p>
      <p>مطهری گفت: در حال حا تعرفه پزشکی عمومی 27500 تومان است؛ که پزشکان در حال سوبسیت دادن هستند؛ تعرفه مصوب نهایی مبلغی است که در نهایت پس از تصویب توسط نهادهای مرتبط اعلام خواهد شد.</p>
      <p>انتهای پیام/</p>
    </article>
  </body>
</html>