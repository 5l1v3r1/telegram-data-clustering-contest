<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rozmovu-trampa-i-sondlenda-mogli-sluhati-rosiyski-rozvidniki-novini-ssha-50053640.html"/>
    <meta property="og:site_name" content="НВ"/>
    <meta property="article:published_time" content="2019-11-14T21:59:00+00:00"/>
    <meta property="og:title" content="Розмову Трампа і Сондленда про «розслідування» могли слухати російські розвідники"/>
    <meta property="og:description" content="Розмову між президентом Дональдом Трампом і послом США в ЄС, в якій порушили питання необхідності проведення Україною «розслідувань» могли слухати російські розвідники."/>
  </head>
  <body>
    <article>
      <h1>Розмову Трампа і Сондленда про «розслідування» могли слухати російські розвідники</h1>
      <h2>Розмову між президентом Дональдом Трампом і послом США в ЄС, в якій порушили питання необхідності проведення Україною «розслідувань» могли слухати російські розвідники.</h2>
      <address>
        <time datetime="2019-11-14T21:59:00+00:00">14 Nov 2019, 21:59</time>
      </address>
      <p>Про це розповів в інтерв'ю <a href="https://www.cnn.com/2019/11/14/politics/bill-taylor-gordon-sondland-call-trump-security-concerns/index.html">CNN </a>ексофіцер ЦРУ Марк Полімеропулос.</p>
      <p>«Якщо це все правда (заява Вільяма Тейлора — ред.), телефонна розмова між послом Сондлендом та президентом Трампом є грубим порушенням традиційних практик контррозвідки, про що всім представникам апарату національної безпеки — включаючи послів, які отримали політичне призначення, таким як Сондленд, постійно нагадується», — наголосив колишній співробітник Центрального розвідуправління США.</p>
      <p>Він підкреслив, що ця розмова могла прослуховуватися багатьма іноземними розвідками, в тому числі російською.</p>
      <p>«Я не можу пригадати за свою кар'єру, щоби посол у такому інтенсивному контррозвідувальному середовищі, як Київ, проводив би таку незахищену розмову з чинним президентом. Цього просто не повинно було статися», — заявив він.</p>
      <p>Телефонна розмова Трампа з Гордоном Сондлендом, яка відбулася 26 липня — наступного дня після дзвінка Трампа Зеленському, вперше спливла в свідченнях в.о. посла США в Україні Вільяма Тейлора.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/483/original/72e483c4f019a53603233bddd541e873.png?stamp=1&amp;q=85&amp;w=115"/>
      </figure>
      <p>Елізабет Дрю<br/>Великі проблеми Трампа</p>
      <p><a href="https://nv.ua/ukr/world/geopolitics/impichment-trampa-spivrobitnik-posolstva-v-kiyevi-chuv-rozmovu-pro-rozsliduvannyah-50053613.html">Тейлор розповів, що його помічник почув телефонну розмову</a>, в якій Трамп запитав Сондленда про «розслідування». На що отримав відповідь, що Україна готова «йтивперед».</p>
      <p>За даними джерела AP, другим дипломатом, який почув телефонну розмову, була Сурія Джаянті, співробітник американської дипломатичної місії в Києві.</p>
      <p>Трамп заявляє, що не пам’ятає телефонну розмову 26 липня. «Ні, зовсім ні, навіть трохи», — сказав Трамп.</p>
      <p>Читайте також:<br/><a href="https://nv.ua/ukr/opinion/14-listopada-strategiya-ukrajini-i-habar-dlya-trampa-50053626.html">&amp;nbsp14 листопада: Стратегія України і хабар для Трампа</a></p>
      <p>Показання дипломатів, які стали прямими свідками розмови Трампа з Сондлендом, можуть стати відсутньою ланкою для висунення Трампу звинувачень.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/vistava-z-impichmentom-trampa-poslablyuye-poziciji-zelenskogo-oglyad-zmi-50053589.html">«Вистава з імпічментом» Трампа послаблює позиції Зеленського — огляд ЗМІ</a>
        </li>
        <li>
          <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">Пелосі звинуватила Трампа в підкупі України</a>
        </li>
      </ul>
    </article>
  </body>
</html>