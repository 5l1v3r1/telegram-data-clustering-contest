<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/thyssenkrupp-corte-europea-fascicolo-vs-italia-e-germania-vertici-ancora-liberi/1949476/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T21:27:59+00:00"/>
    <meta property="og:title" content="ThyssenKrupp, Corte europea: fascicolo vs Italia e Germania/ “Vertici ancora liberi”"/>
    <meta property="og:description" content="ThyssenKrupp, Strasburgo apre procedimento contro Italia e Germania. Corte Europea: &quot;Manager condannati ma ancora liberi&quot;."/>
  </head>
  <body>
    <article>
      <h1>ThyssenKrupp, Corte europea: fascicolo vs Italia e Germania/ “Vertici ancora liberi”</h1>
      <h2>ThyssenKrupp, Strasburgo apre procedimento contro Italia e Germania. Corte Europea: “Manager condannati ma ancora liberi”.</h2>
      <address><time datetime="2019-11-14T21:27:59+00:00">14 Nov 2019, 21:27</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>La Corte Europea ha aperto un procedimento contro Italia e Germania a proposito del rogo alla ThyssenKrupp di Torino</b> datato 6 dicembre 2007: una strage in cui morirono 7 operai. Come riporta il Corriere della Sera, <b>Strasburgo</b> ha deciso di aprire un fascicolo in seguito all’esposto dei parenti delle vittime e di Antonio Boccuzzi, uno dei sopravvissuto: <i>«<a href="https://www.ilsussidiario.net/news/cinema-televisione-e-media/2019/2/19/thyssenkrupp-processo-archiviato-video-le-iene-due-manager-ancora-a-piede-libero/1849629/"><b>Perché i manager della Thyssen anche se condannati sono ancora in libertà?</b></a>»</i>. Nel mirino i due governi, rei di aver violato i loro diritti: nonostante la sentenza di condanna della Corte di Cassazione nei confronti dell’ad <b>Harald Espenhahn</b> (9 anni e 8 mesi) e del consigliere<b> Gerald Priegnitz</b> (6 anni e 10 mesi), i due manager dell’azienda non hanno scontato in carcere neanche un giorno. Come evidenziato da Il Fatto Quotidiano, i firmatari del ricorso, in tutto 26, hanno denunciato «le omissioni e i ritardi delle autorità italiane e tedesche nel dare esecuzione alla sentenza di condanna dei due manager».</p>
      <h4>THYSSENKRUPP, STRASBURGO APRE FASCICOLO CONTRO ITALIA E GERMANIA</h4>
      <p><i>«I governi italiano e tedesco sono pregati di fornire tutte le informazioni pertinenti sullo stato della procedura di esecuzione della condanna»</i>, ha fatto sapere la <b>Corte Europea</b>, anche se negli ultimi anni non sono mancati i casi diplomatici. Già nel 2017 il ministro della Giustizia <b>Andrea Orlando</b> aveva chiesto al collega Heiko Maas che la Germania desse esecuzione al verdetto, stessa mossa fatta dal suo successo <b>Alfonso Bonafede</b>. <b>Antonio Boccuzzi</b> ha spiegato: <i>«Siamo arrivati a questo punto è per la debolezza del nostro Governo nei confronti della Germania. I nostri appelli al Governo italiano hanno sempre ottenuto promesse di attenzione che non si sono mai concretizzate. E’ opportuno, quindi, che si attivi un organo superiore»</i>. <b>Graziella Rodinò</b>, mamma di Rosario, ha spiegato:<i> «Siamo sempre stati decisi ad andare avanti nella nostra battaglia. Se i due manager tedeschi sono ancora liberi, qualcosa non ha funzionato. C’è una sentenza definitiva, che non è stata rispettata. Voglio che vadano in galera, che vedano la cella almeno per un giorno», riporta Il Fatto.</i></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-14-novembre-i-numeri-vincenti/1949326/"/>
        <a href="https://www.ilsussidiario.net/news/allerta-meteo-rossa-in-veneto-bollettino-maltempo-temporali-su-liguria-e-toscana/1949401/"/>
        <a href="https://www.ilsussidiario.net/news/scuole-chiuse-domani-maltempo-15-novembre-elenco-venezia-belluno-e-grosseto/1949416/"/>
        <a href="https://www.ilsussidiario.net/news/stefano-cucchi-sentenza-oggi-imputati-carabinieri-e-medici-ilaria-siamo-stremati/1949298/"/>
        <a href="https://www.ilsussidiario.net/news/venezia-acqua-alta-quando-il-mose-oggi-cdm-tecnico-si-valuta-stato-di-emergenza/1949126/"/>
        <a href="https://www.ilsussidiario.net/news/cuoco-picchiato-e-strangolato-a-modica-autopsia-conferma-omicidio-pomeriggio-5/1949366/"/>
      </related>
    </article>
  </body>
</html>