<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/athlhtika/article/2037230/kidia-panathinaikou-sto-oaka-itta-106-105-apo-tin-almpa.html"/>
    <meta property="og:site_name" content="News.gr"/>
    <meta property="article:published_time" content="2019-11-14T21:23:15+00:00"/>
    <meta property="og:title" content="«Κηδεία» Παναθηναϊκού στο ΟΑΚΑ, ήττα 106-105 από την Άλμπα"/>
    <meta property="og:description" content="Αποδοκιμασίες των φίλων του «τριφυλλιού» για τη δεύτερη εντός έδρας ήττα στην Ευρωλίγκα"/>
  </head>
  <body>
    <article>
      <h1>«Κηδεία» Παναθηναϊκού στο ΟΑΚΑ, ήττα 106-105 από την Άλμπα</h1>
      <address>
        <time datetime="2019-11-14T21:23:15+00:00">14 Nov 2019, 21:23</time>
      </address>
      <h3>Αποδοκιμασίες των φίλων του «τριφυλλιού» για τη δεύτερη εντός έδρας ήττα στην Ευρωλίγκα</h3>
      <p>Στη δεύτερη παράταση κρίθηκε το «θρίλερ» του ΟΑΚΑ, με τον <a href="https://www.news.gr/tag/panathhnaikos"><b>Παναθηναϊκό</b></a> να γνωρίζει μία απροσδόκητη ήττα από την ελλιπή Άλμπα Βερολίνου με 106-105 που τον αφήνει πολύ πίσω στη βαθμολογία της <a href="https://www.news.gr/tag/euroleague"><b>Euroleague</b></a>.</p>
      <p>Από την ομάδα του Αργύρη Πεδουλάκη, «έμεινε» μόνο η διαστημική εμφάνιση του Ιωάννη Παπαπέτρου που σημείωσε ρεκόρ καριέρας με 39 πόντους (9/10δίπ., 6/12τρ., 3/4β., 5ριμπ., 3ασ., 2κλ., 1ταπ., 0 λάθη σε 48:53!!!).</p>
      <p>
        <b>Το ματς</b>
      </p>
      <p>Περισσότερο με παιχνίδι All Star Game έμοιαζε το παιχνίδι παρά με αναμέτρηση της EuroLeague. Οι άμυνες είχαν πάει... περίπατο, με τον Παναθηναϊκό να παίρνει άριστα στην επίθεση και «μηδέν» στην άμυνα. Το σκορ του δεκαλέπτου (31-31) αποτυπώνει του λόγου το αληθές, με το «τριφύλλι» να είχε 12/17 δίποντα και 2/4 τρίποντα, ενώ η Άλμπα το φοβερό 11/12 δίποντα και 3/6 τρίποντα! Ο Ιωάννης Παπαπέτρου ήταν ο καλύτερος παίκτης των «πρασίνων» σε εκείνο το διάστημα, ενώ ακολουθούσαν από κοντά οι Ουάιλι και Τόμας.</p>
      <p>Και αν οι περισσότεροι πίστευαν ότι στην δεύτερη περίοδο οι «πράσινοι» θα ανέβαζαν την έντασή τους στην άμυνα, συνέβη το... άκρως αντίθετο! Η Άλμπα συνέχισε να σκοράρει όπως ήθελε και όποτε ήθελε, ενώ παράλληλα ήταν η ομάδα που προσπάθησε να περιορίσει κάπως την δράση των γηπεδούχων. Από το 31-29 που είχε προηγηθεί ο Παναθηναϊκός ΟΠΑΠ, η γερμανική ομάδα πραγματοποίησε ένα επιμέρους 16-4 (!) και προηγήθηκε με 45-35 στο 16'! Ήταν το σημείο που δεν λειτουργούσε τίποτα για τους γηπεδούχους, οι οποίοι έβλεπαν την Άλμπα να έχει στο πρώτο μισό του ματς (49-58) 15/20 δίποντα (!!!) 7/13 τρίποντα!!</p>
      <p>Στο σύνολο 22/33 σουτ εντός παιδιάς σε ένα ημίχρονο! Δείγμα της ανύπαρκτης άμυνας των παικτών του Πεδουλάκη! Την ίδια στιγμή είχαν χαλάσει τα δικά τους ποσοστά (18/28 δίποντα, 3/11 τρίποντα) ενώ είχαν χάσει τις μάχες τόσο των ριμπάουντ (13-16) όσο και των ασίστ (13-16). ΟΙ Χέρμανσον (12π.), Τζίφεϊ (11π.), Γκεντράιτις (9π.) και Τίμαν (9π.) ήταν εκείνοι που είχαν κάνει την μεγαλύτερη ζημιά στην «πράσινη» άμυνα μετά από τα δύο πρώτα δεκάλεπτα.</p>
      <p>Στην 3η περίοδο η Άλμπα ξεκίνησε εξίδου δυνατά με αποτέλεσμα να στείλει τον δείκτη του σκορ και στους 13 πόντους (49-62) με ένα γρήγορο 4-0. Ο Παναθηναϊκός δεν είχε απαντήσεις στην άμυνα αλλά ο εκπληκτικός Ιωάννης Παπαπέτρου προσπάθησε ολομόναχος (σχεδόν) να κρατήσει τον Παναθηναϊκό μέσα στο ματς. Μάλιστα με δικούς του πόντους, οι «πράσινοι» μείωσαν σε 66-69 στο 27' για να κλείσει η περίοδος με την Άλμπα στο +5 (69-74).</p>
      <p>Ο Ιωάννης Παπαπέτρου συνέχισε το one man show και στο 4ο δεκάλεπτο με αποτέλεσμα ο Παναθηναϊκός να μειώσει στο καλάθι (74-76) στο 32'. Αν και είχε το momentum του ματς με τα τρίποντα του Παπαπέτρου δεν μπόρεσε να το εκμεταλλευτεί και αυτό διότι ο Ννόκο με συνεχόμενα καλάθια στο low post και δη με αντίπαλο τον (κατα τ' άλλα εξαιρετικό στην επίθεση) Τζέικομπ Ουάιλι έκοψαν... τον πράσινο βήχα! Με υπομονή στην επίθεση και στοχευμένα plays, κατάφεραν να φτάσουν ξανά στο +6 (76-82) τέσσερα λεπτά πριν από το τέλος και να ελέγχουν στον απόλυτο βαθμό το ματς.</p>
      <p>Ένα ακόμη τρίποντο του Παπαπέτρου μείωσε την διαφορά στους 3 πόντους (81-84) στο 36' και έκτοτε άρχισε να (ξανα)μπαίνει στην εξίωση του ματς και ο κόσμος! Με το σκορ στο 83-86 ο Ουάιλι έκανε κλέψιμο και με εντυπωσιακό κάρφωμα έφερε το ματς στον πόντο (85-86) και στη συνέχεια έγινε... ροντέο! Ο Ντεσόν Τόμας με δικό του δίποντο έδωσε για πρώτη φορά προβάδισμα στον Παναθηναϊκό με 87-86 μετά το... 31-29 ενώ ακολούθησαν ένα καλάθι του Χέρμανσον στα 47'' (87-88) και 1/2 βολές του Καλάθη για το 88-88. Ο ίδιος υπέπεσε σε λάθος στα 12'' αλλά η Άλμπα δεν μπόρεσε να σκοράρει και το ματς πήγε στην παράταση.</p>
      <p>Ένα τρίποντο του Νίκου Παππά στο ξεκίνημα του έξτρα πενταλέπτου έφερε τους πράσινους στο +3 (91-88) αλλα και πάλι η Άλμπα αντέδρασε και το ματς πήγαινε πόντο-πόντο (95-95 στο 42'). Στο 1:15 πριν από το τέλος ο Τόμας αστόχησε ανενόχλητος σε τρίποντο ενώ ο Πουκλ στην αμέσως επόμενη φάση έδωσε ένα αμφισβητούμενο φάουλ στον Παππά και ο Τζιφέι με 12 βολές έκανε το 95-96 στα 55''. Ο Παππάς με τρίποντα στα 37'' έδωσε προβάδισμα με 98-96 στον Παναθηναϊκό ενώ ο Χέρμανσον με προσωπική προσπάθεια έφερε εκ νέου το ματς στα ίσια (98-98) στα 20'' πριν από το τέλος του ματς. Η τελευταία επίθεση στον Παναθηναϊκό. Ο Καλάθης βρήκε την κατάλληλη στιγμή τον Ντεσόν Τόμας, αλλά το χουκ που επιχείρησε δεν βρήκε στόχο και κάπως έτσι το παιχνίδι οδηγήθηκε και σε δεύτερη παράταση.</p>
      <p>Στην δεύτερη παράταση οι παίκτες του Παναθηναϊκού έμοιαζαν να έχουν «αδειάσει» τελείως και η Άλμπα δεν έχασε την ευκαιρία να πάει χαμένη. 2:20 πριν από τέλος βρέθηκε στο +3 (101-98) ενώ ο Παναθηναϊκός σκόραρε για πρώτη φορά στο 48' (101-100) ύστερα από δύο βολές του Ντεσόν Τόμας. Ο Παπαπέτρου στο 1:38 έφερε εκ νέου το ματς στα ίσια με 1/2 βολές (101-101). Ο Τίμαν στο 1:17 έδωσε εκ νέου προβάδισμα στην Άλμπα με φόλοου ύστερα από άστοχο σουτ του Μέισον (101-103) ενω με προσωπική ενέργεια ο Παπαπέτρου ισοφάρισε σε 103-103 στα 50''. Ένα λάθος της Άλμπα έφερε τον Ουάιλι στην γραμμή των βολών στα 21'' πριν από το τέλος του αγώνα όπου ο Αμερικανός φόργουορντ/σέντερ έδωσε προβάδισμα με 105-103 στην ελληνική ομάδα. Όμως στα 8.9'' ο Λουκ Σίκμα με γκολ φάουλ έδωσε προβάδισμα με 106-105 και ο Ράις αστόχησε στο τελευταίο σουτ του αγώνα.</p>
      <p>Τα δεκάλεπτα: 31-31, 49-58, 69-74, 88-88 (κ.α.), 98-98 (α' παρ.), 105-106</p>
      <p>πηγή: <a href="http://www.gazzetta.gr/basketball/euroleague/article/1414727/panathinaikos-almpa-verolinoy-105-106-katafere-na-hasei-kai-apo-aytin-tin-almpa">gazzetta.gr</a></p>
      <p>.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2035781/euroleague-na-sinechisi-to-seri-nikon-theli-o-panathinaikos.html"/>
        <a href="https://www.news.gr/athlhtika/article/2030983/keravni-giannakopoulou-se-pektes-tha-sas-kopso-ta-simvolea.html"/>
        <a href="https://www.news.gr/athlhtika/article/2027543/epithetikos-plouralismos-ke-niki-tou-panathinaikou-me-91-80-epi-tis-valenthia.html"/>
      </related>
    </article>
  </body>
</html>