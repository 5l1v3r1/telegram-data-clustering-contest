<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597403/ena-mina-ektos-o-zaxint"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T21:40:00+00:00"/>
    <meta property="og:title" content="Ένα μήνα εκτός ο Ζαχίντ"/>
    <meta property="og:description" content="Ο Γκίας Ζαχίντ όπως αναφέρθηκε νωρίτερα είχε τραυματιστεί στην προπόνηση του Παναθηναϊκού σε μια ανύποπτη φάση.Η Αρχική διάγνωση έλεγε για ρήξη έσω πλαγίου..."/>
  </head>
  <body>
    <article>
      <h1>Ένα μήνα εκτός ο Ζαχίντ</h1>
      <address><time datetime="2019-11-14T21:40:00+00:00">14 Nov 2019, 21:40</time> by <a rel="author">Sigmalive.Sports</a></address>
      <p>Ο Γκίας Ζαχίντ όπως αναφέρθηκε νωρίτερα είχε τραυματιστεί στην προπόνηση του Παναθηναϊκού σε μια ανύποπτη φάση.Η Αρχική διάγνωση έλεγε για ρήξη έσω πλαγίου και η μαγνητική επιβεβαίωσε την διάγνωση.Το συγκεκριμένο πρόβλημα τραυματισμού θα τον κρατήσει εκτός δράσης για 1 μήνα.<br/> <br/>Ακολουθεί το ρεπορτάζ του sdna.gr:<br/> <br/>Επιβεβαιώθηκε η αρχική διάγνωση από τη μαγνητική του Ζαχίντ στο αριστερό γόνατο. Ρήξη έσω πλαγίου συνδέσμου η διάγνωση, χάνει τα ματς με Παναιτωλικό και Αστέρα Τρίπολης.<br/> <br/> <br/> <br/>Η εκτίμηση του ιατρικού τιμ του Παναθηναϊκού για τη ζημιά στον έσω πλάγιο που υπέστη στην προπόνηση της Πέμπτης στο Κορωπί επιβεβαιώθηκε από τη μαγνητική τομογραφία που έβγαλε λίγο αργότερα ο Νορβηγός μεσοεπιθετικός. <br/> <br/> <br/>Ο Ζαχίντ υπέστη ρήξη έσω πλαγίου συνδέσμου στο αριστερό γόνατο, θα ακολουθήσει συντηρητική αγωγή με ειδικό προστατευτικό νάρθηκα και θα μείνει εκτός δράσης για περίπου ένα μήνα. <br/> <br/>Ως εκ τούτου γλίτωσε τα χειρότερα καθώς το συγκεκριμένο χρονικό διάστημα αφορά σε ρήξη πρώτου βαθμού ενώ το σημαντικότερο όλων είναι ότι δεν πειράχτηκε ο χιαστός του.<br/> <br/>Με βάσει την επίσημη ενημέρωση του Παναθηναϊκού, ο Ζαχίντ θα απουσιάσει από τα δύο επόμενα ματς της ομάδας στο πρωτάθλημα, απέναντι στον Παναιτωλικό στο Αγρίνιο και τον Αστέρα Τρίπολης στο ΟΑΚΑ, καθώς και τη ρεβάνς του Κυπέλλου με την Παναχαϊκή, ενώ θεωρητικά θα είναι οριακά έτοιμος για το ματς στο Βόλο με την ομώνυμη ομάδα.</p>
    </article>
  </body>
</html>