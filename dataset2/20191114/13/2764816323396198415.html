<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/red-dead-redemption-2-ray-tracing-mod"/>
    <meta property="og:site_name" content="Cnews.cz"/>
    <meta property="article:published_time" content="2019-11-14T13:55:14+00:00"/>
    <meta property="og:title" content="Moddeři doplnili ray tracing do Red Dead Redemption 2. Hra vypadá skvěle"/>
    <meta property="og:description" content="Kovbojka Red Dead Redemption 2 je zřejmě nejlépe vypadají hrou pro současnou generaci konzolí. A vlastně i pro PC. Teď navíc i s ray tracingem."/>
  </head>
  <body>
    <article>
      <h1>Moddeři doplnili ray tracing do Red Dead Redemption 2. Hra vypadá skvěle</h1>
      <address><time datetime="2019-11-14T13:55:14+00:00">14 Nov 2019, 13:55</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-1">
            <img src="https://www.cnews.cz/wp-content/uploads/2019/10/red-dead-redemption-2-01.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-2">
            <img src="https://www.cnews.cz/wp-content/uploads/2019/10/red-dead-redemption-2-02.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-3">
            <img src="https://www.cnews.cz/wp-content/uploads/2019/10/red-dead-redemption-2-03.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-4">
            <img src="https://www.cnews.cz/wp-content/uploads/2019/10/red-dead-redemption-2-04.jpg"/>
          </a>
        </figure>
      </slideshow>
      <p>
        <a href="https://www.cnews.cz/red-dead-redemption-2-ray-tracing-mod/galerie-178908-1">VŠECHNY FOTOGRAFIE</a>
      </p>
      <p>Loni vydaná kovbojka Red Dead Redemption 2 je zřejmě nejlépe vypadají hrou pro současnou generaci konzolí. Dnes už to dokonce můžete zobecnit pro hry na libovolné platformě. Týden <a href="https://www.cnews.cz/red-dead-redemption-2-pc-rockstar-steam-epic">stará verze pro PC</a> totiž přinesla ještě další zlepšení jako podporu HDR, delší dohledové vzdálenosti, kvalitnější globální i ambientní osvětlení, detailnější stíny, vylepšené světelné odrazy, detailnější trávu, srst zvířat i stromy.</p>
      <p>Vydání se bohužel neobešlo bez problémů a Rockstar vydal už několik záplat (<a href="https://www.rockstargames.com/newswire/article/61225/Red-Dead-Redemption-2-For-PC-Update">naposledy dnes</a>) opravujících chyby. Reddit i Twitter jsou plné nářků, že hra padá, nejde spustit či se nedrží nastavení a vypadá ošklivě i s posuvníky vytaženými na high či ultra. (Osobně můžu potvrdit všechny tři problémy.) Hardwarové nároky uváděné tvůrci navíc byly hodně optimistické, protože by se u ní <a href="https://www.techpowerup.com/review/red-dead-redemption-2-benchmark-test-performance-analysis/4.html">zapotil i Titan RTX</a>.</p>
      <p>Pokud už ale RDR2 běží a hráči mají odpovídající mašinu, vypadá famózně. Takovou míru detailů fauny i flóry jinde neuvidíte. Animace postav a koní jsou špičkové, atmosféře pomáhají zatím asi nejlépe zpracované efekty počasí, volumetrická mlha i fyzikou ovlivněná voda, sníh i bláto. A těch drobných detailů jako dynamické zašpinění objektů, rozšiřování a stahování zornic postav v různém světle či postupný rozklad zdechlin…</p>
      <figure>
        <iframe src="https://www.youtube.com/embed/5BY-TAYTZi8" width="696" height="392" data-service="Youtube" scrolling="no"/>
      </figure>
      <p>A přesto hra může vypadat ještě lépe. Moddeři už dokázali upravit shadery hry a přidat ray tracing pro realistické vykreslování světel a stínů. Divoké počasí či noční procházka městem Saint Denis působí ještě uvěřitelněji než dřív. Ukázku možností s ultra detaily a rozlišením 4K vytvořil youtuber vystupující pod kanálem Digital Dreams. Ten se zkrášlování her specializuje a <a href="https://www.youtube.com/channel/UCugFS09zZmVIDKq4NxHJT-w">na dalších videích</a> uvidíte, co grafické mody a ray tracing udělají z GTA 5, Zaklínače 3, Skyrimu, Falloutu 4 nebo Half-Life 2. Vizuální pozlátko dostala i česká pecka <a href="https://www.cnews.cz/kingdom-come-deliverance-recenze/">Kingdom Come: Deliverance</a>.</p>
      <p>Doporučit musím i borce z Digital Foundry, kteří už PC verzi RDR2 věnovali dvě videa, v nichž ukazují, jak hru nastavit pro stabilních 60 fps a co všechno ovlivňují jednotlivé položky v grafickém nastavení.</p>
      <figure>
        <iframe src="https://www.youtube.com/embed/RUrbciPfX6k" width="696" height="392" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/D1iNSyvIPaY" width="696" height="392" data-service="Youtube" scrolling="no"/>
      </figure>
      <slideshow>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-1">
            <img src="https://www.cnews.cz/wp-content/uploads/2019/10/red-dead-redemption-2-01.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-2">
            <img src="https://www.cnews.cz/wp-content/uploads/2019/10/red-dead-redemption-2-02.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-3">
            <img src="https://www.cnews.cz/wp-content/uploads/2019/10/red-dead-redemption-2-03.jpg"/>
          </a>
        </figure>
        <figure>
          <a href="https://www.cnews.cz/red-dead-redemption-2-ray-tracing-mod/galerie-178908-4">
            <img src="https://www.cnews.cz/wp-content/uploads/2019/10/red-dead-redemption-2-04.jpg"/>
          </a>
        </figure>
      </slideshow>
      <p>
        <a href="https://www.cnews.cz/red-dead-redemption-2-ray-tracing-mod/galerie-178908-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/mcr-pocitacove-mobilni-hry-finale-2019/"/>
        <a href="https://www.cnews.cz/google-stadia-prvnich-12-her"/>
        <a href="https://www.cnews.cz/microsoft-xbox-one-wireless-controller-elite-series-2"/>
        <a href="https://www.cnews.cz/asus-mothership-v-cesku-cena-parametry/"/>
        <a href="https://www.cnews.cz/mistrovstvi-cr-v-pocitacovych-a-mobilnich-hrach-2019/"/>
      </related>
    </article>
  </body>
</html>