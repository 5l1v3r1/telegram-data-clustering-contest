<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/popscience/v-ssha-znayshli-cucenya-z-vtorinnim-hvostom-na-lobi-50053535.html"/>
    <meta property="og:site_name" content="НВ"/>
    <meta property="article:published_time" content="2019-11-14T13:38:00+00:00"/>
    <meta property="og:title" content="«Пухнастий єдиноріг»: в США знайшли щеня з хвостом на лобі"/>
    <meta property="og:description" content="Малюка назвали на честь виду кита, у якого у верхній щелепі є один великий бивень."/>
  </head>
  <body>
    <article>
      <h1>«Пухнастий єдиноріг»: в США знайшли щеня з хвостом на лобі</h1>
      <h2>Малюка назвали на честь виду кита, у якого у верхній щелепі є один великий бивень.</h2>
      <address>
        <time datetime="2019-11-14T13:38:00+00:00">14 Nov 2019, 13:38</time>
      </address>
      <p>В США, в штаті Міссурі, знайшли цуценя з вторинним хвостом на лобі.</p>
      <p>Малюк, якому приблизно 10 тижнів, знаходився на сільському смітнику.</p>
      <p>Його відвезли до центру порятунку тварин.</p>
      <p>«Пухнастий єдиноріг» — абсолютно здоровий: немає жодної необхідності видаляти зайвий хвостик на лобі, який, за словами рятувальників, додає йому шарму.</p>
      <p>Фото маленького знайди стало вірусним у Facebook, а працівники центру сподіваються, що це допоможе іншим тваринам в притулку.</p>
      <p>
        <a href="https://www.facebook.com/macthepitbull/photos/pcb.2572118142869139/2572118106202476/?type=3&amp;theater">https://www.facebook.com/macthepitbull/photos/pcb.2 572 118 142 869 139/2 572 118 106 202 476/?type=3&amp;theater</a>
      </p>
      <p>Керівник закладу Рошель Стеффен розповіла BBC News, що цуценя «почувається добре і грає годинами».</p>
      <p>Малюка назвали Нарвал — на честь виду кита, у якого у верхній щелепі є один великий бивень.</p>
      <p>Рентген показав, що вторинний хвіст Нарвала розміром 1/3 його фактичного хвоста не мав жодної мети, крім тої, щоб зробити його «найкрутішим щеням».</p>
      <p>Нарвал поки залишиться у притулку, оскільки рятувальники хочуть, щоб він «трохи підріс і переконався, що хвіст не стане перешкодою чи проблемою».</p>
      <ul>
        <li>
          <a href="https://www.bbc.com/ukrainian/features-49938883?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Дзьоби, лапи, камуфляж. Як тварини адаптуються до життя у містах</a>
        </li>
        <li>
          <a href="https://www.bbc.com/ukrainian/features-41327443?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">«Розмір має значення»: яким тваринам загрожує вимирання</a>
        </li>
      </ul>
      <p>Пані Стеффен розповіла, що Нарвал — один з сотень собак, яких покидають у сільській місцевості Міссурі.</p>
      <p>Їхній притулок допомагає тваринам з особливими потребами. «Ми даємо їм шанс», — каже Рошель Стеффен.</p>
      <p>Фото та відео Нарвала на сторінці центру у Facebook за 24 години набрали десятки тисяч «лайків».</p>
      <p>Там сподіваються, що це допоможе підвищити обізнаність про роботу рятувального центру.</p>
      <p><i>Хочете отримувати головне в месенджер? Підписуйтеся на наш </i><a href="https://t.me/bbcukrainian">Telegram</a> <i>або </i><a href="http://bit.ly/2PYRwJ9">Viber</a> <i>!</i></p>
    </article>
  </body>
</html>