<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621480/%D9%85%D9%88%D8%A7%D9%81%D9%82%D8%AA-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A8%D8%A7-%D8%B9%D9%81%D9%88-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2-%D9%85%D8%AD%DA%A9%D9%88%D9%85%D8%A7%D9%86%7C-%DB%B3%DB%B2-%D9%85%D8%AD%DA%A9%D9%88%D9%85-%D8%A7%D9%85%D9%86%DB%8C%D8%AA%DB%8C-%D9%87%D9%85-%D9%85%D8%B4%D9%85%D9%88%D9%84-%D8%B9%D9%81%D9%88-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T13:59:00+00:00"/>
    <meta property="og:title" content="موافقت رهبر انقلاب با عفو تعدادی از محکومان| ۳۲ محکوم امنیتی هم مشمول عفو شدند"/>
    <meta property="og:description" content="به مناسبت میلاد پیامبر(ص) و امام جعفر صادق (ع) رهبر انقلاب با پیشنهاد عفو و تخفیف مجازات ۳۵۵۲ نفر از محکومانِ محاکم عمومی و انقلاب، سازمان قضایی نیروهای مسلح و تعزیرات حکومتی موافقت کردند."/>
  </head>
  <body>
    <article>
      <h1>موافقت رهبر انقلاب با عفو تعدادی از محکومان| ۳۲ محکوم امنیتی هم مشمول عفو شدند</h1>
      <h2>به مناسبت میلاد پیامبراعظم (ص) و امام جعفر صادق (ع)؛</h2>
      <address>
        <time datetime="2019-11-14T13:59:00+00:00">14 Nov 2019, 13:59</time>
      </address>
      <p>
        <i>به مناسبت میلاد پیامبر(ص) و امام جعفر صادق (ع) رهبر انقلاب با پیشنهاد عفو و تخفیف مجازات ۳۵۵۲ نفر از محکومانِ محاکم عمومی و انقلاب، سازمان قضایی نیروهای مسلح و تعزیرات حکومتی موافقت کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به مناسبت حلول ماه ربیع الاول و فرا رسیدن میلاد با سعادت حضرت ختمی مرتبت محمد مصطفی (ص) و امام جعفر صادق (ع)، رهبر انقلاب اسلامی با پیشنهاد عفو و تخفیف مجازات ۳۵۵۲ نفر از محکومانِ محاکم عمومی و انقلاب، سازمان قضایی نیرو‌های مسلح و تعزیرات حکومتی موافقت کردند.</p>
      <p>حجت الاسلام و المسلمین رئیسی، رئیس قوه قضائیه به مناسبت میلاد پیامبر اعظم (ص) و امام جعفر صادق (ع) در نامه‌ای به رهبر انقلاب اسلامی پیشنهاد عفو و تخفیف مجازات ۳۵۵۲ نفر از محکومان را که در کمیسیون مربوط، واجدِ شرایط لازم تشخیص داده شده‌اند، ارائه کرد که این پیشنهاد مورد موافقت رهبر انقلاب اسلامی قرار گرفت.</p>
      <figure>
        <img src="https://aftabnews.ir/files/fa/news/1398/8/23/359186_158.jpg"/>
      </figure>
      <p>
        <b>۳۲ محکوم امنیتی مشمول عفو، تخفیف و تبدیل مجازات شدند</b>
      </p>
      <p>در میان عفوشدگان، ٣٢ نفر از افرادی که دارای محکومیت امنیتی (از جمله تعدادی از اهالی رسانه و دانشجویی) بودند، پس از طی فرایند قانونی در قوه قضاییه با پیشنهاد رییس دستگاه قضا، طی نامه‌ای مستقل به رهبر انقلاب و موافقت رهبری، مشمول این عفو تخفیف و تبدیل مجازات شدند.</p>
      <p>کمیت محکومین مورد عفو قرار گرفته با پیشنهاد رییس قوه قضاییه و موافقت رهبر انقلاب مورد توجه است. همچنین از دیگر ویژگی‌های نامه ارسال شده از سوی ابراهیم رییسی به رهبر انقلاب اسلامی درخواست عفو و بخشش تعدادی از محکومین امنیتی بوده است که برای نخستین بار رخ داده است و مورد موافقت رهبر انقلاب قرار گرفته است.</p>
    </article>
  </body>
</html>