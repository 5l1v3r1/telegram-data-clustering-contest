<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-skorohod-mogo-cholovika-areshtuvali-bo-golosuvala-chervonoyu-knopkoyu/938122"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:10:00+00:00"/>
    <meta property="og:title" content="&quot;Слуга народу&quot; Скороход: Мого чоловіка арештували, бо голосувала &quot;червоною кнопкою&quot;"/>
    <meta property="og:description" content="Народний депутат від &quot;Слуги народу&quot; Анна Скороход заявила про тиск фракції та правоохоронних органів. Із трибуни парламенту вона повідомила, що через відмінну від фракції позицію її чоловіка затримали. &quot;За дорученням... [заступника генпрокурора Віталія] Каська до [представника Офісу ..."/>
  </head>
  <body>
    <article>
      <h1>"Слуга народу" Скороход: Мого чоловіка арештували, бо голосувала "червоною кнопкою"</h1>
      <address><time datetime="2019-11-14T13:10:00+00:00">14 Nov 2019, 13:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938122_w_300.jpg?v=0"/>
        <figcaption>Чоловік Скороход заочно засуджений у Росії. Фото: kievvlast.com.ua</figcaption>
      </figure>
      <p>Народний депутат від "Слуги народу" <b>Анна Скороход </b>заявила про тиск фракції та правоохоронних органів.</p>
      <p>Із трибуни парламенту вона повідомила, що через відмінну від фракції позицію її чоловіка затримали.</p>
      <p>"За дорученням... [заступника генпрокурора Віталія] Каська до [представника Офісу президента Олександра] Клименка мого чоловіка незаконно затримали. Підставою стали мої голосування в залі - відстоювання державної власності ГТС та "червона кнопка" проти відкриття ринку землі. Рішення про затримання незаконне. Підстава - запит Російської Федерації від 2017 року. До цього ніяких питань не було. А після "червоної кнопки" іде затримання мого чоловіка", - сказала Скороход.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_sluga-narodu-potrapiv-u-skandal-z-cigarkami/938052"/>
      </related>
      <p>Вона звернулася до президента та правоохоронних органів із вимогою припинити тиск.</p>
      <p>"Коли ми йшли з командою і відстоювали президента на виборах, ніхто не думав, що потім нас будуть ламати через коліно і діяти такими методами", - заявила нардеп.</p>
      <blockquote>Чоловік Скороходової Олексій Алякін - раніше відомий у Росії банкір. Там його заочно засудили за "відмивання" понад 1 млрд рублів. У 2013 році він утік до України. У 2018 році був затриманий співробітниками СБУ, тоді його готували до депортації у РФ та анулювали громадянство. Згодом суд зобов'язав повернути паспорт Алякіну.</blockquote>
    </article>
  </body>
</html>