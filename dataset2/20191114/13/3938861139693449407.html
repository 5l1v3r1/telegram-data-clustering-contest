<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_nimechchina-stala-zbroyeyu-rosiyi-yaka-rujnuye-evrosoyuz-zseredini/938123"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:10:00+00:00"/>
    <meta property="og:title" content="Німеччина стала зброєю Росії, яка руйнує Євросоюз зсередини"/>
    <meta property="og:description" content="Німеччина свідомо поставила свої економічні цілі вище позиції Європейського Союзу. Про це Gazeta.ua говорить енергетичний експерт Михайло Гончар. &quot;Газова директива ЄС передбачала виключення. Берлін домігся, щоб його поширили на &quot;Північний потік-2&quot;. Це не дозволить використовувати ..."/>
  </head>
  <body>
    <article>
      <h1>Німеччина стала зброєю Росії, яка руйнує Євросоюз зсередини</h1>
      <address><time datetime="2019-11-14T13:10:00+00:00">14 Nov 2019, 13:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938123_w_300.jpg?v=0"/>
        <figcaption>Маємо на усіляких міжнародних майданчиках доносити до західних політиків, що російська газова голка небезпечна для Європи. Фото: Слово і Діло</figcaption>
      </figure>
      <p>Німеччина свідомо поставила свої економічні цілі вище позиції Європейського Союзу.</p>
      <p>Про це <a href="https://gazeta.ua/">Gazeta.ua</a> говорить енергетичний експерт <b>Михайло Гончар</b>.</p>
      <p>"Газова директива ЄС передбачала виключення. Берлін домігся, щоб його поширили на "Північний потік-2". Це не дозволить використовувати його на повну потужність з моменту збудування - РФ зможе користуватись газопроводом тільки на 50 відсотків. Але рішення Німеччини відкриває для росіян дорогу осткаржувати його у судах. Так само було і з першим Північним потоком, на дії якого поширювалось обмеження. За п'ять років Газпрому вдалось домогтись його скасування.</p>
      <p>Бачимо конфлікти у середині ЄС. Німеччина стала зброєю Росії, яка руйнує Союз зсередини. У Європейській комісії Берлін має домінуючу позицію, її очолює німкеня. Тож Кремль зможе протягти потрібні для себе рішення через цей орган", - пояснює експерт.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_so-zagrozhuye-ukrayini-bez-kontraktu-na-tranzit/938000"/>
      </related>
      <p>За його словами, Україна може слабко впливати на цю ситуацію - ми не члени ЄС.</p>
      <p>"Але маємо на усіляких міжнародних майданчиках доносити до західних політиків, що російська газова голка небезпечна для Європи. Також варто показати німцям, що вони перейшли червону межу. Зменшувати вплив німецького бізнесу в Україні - обережно його видавлювати, не давати ніяких преференцій. Усе, що імпортуємо звідти, можна замінити товарами з Південної Кореї. Берлін повинен зрозуміти, що його лицемірна політика має ціну. Вони створюють повіреного у справа транзиту через Україну, а потім допомагають росіянам обійти обмеження для "Північного потоку-2", - додає Михайло Гончар.</p>
      <blockquote>Німеччина <a href="https://gazeta.ua/articles/economics/_bundestag-pidtrimav-prorosijskij-zakonoproekt/938038">ухвалила енергетичне законодавство</a>, яке дозволяє вивести з-під дії європейських правил частину газопроводу "Північний потік-2". Прибрати останні перепони для завершення його будівництва.</blockquote>
    </article>
  </body>
</html>