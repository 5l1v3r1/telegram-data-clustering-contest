<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/fred-solskqer-mi-pomogna-da-podobrq-formata-si-1406183.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T13:41:00+00:00"/>
    <meta property="og:title" content="Фред: Солскяер ми помогна да подобря формата си"/>
    <meta property="og:description" content="Халфът на Манчестър Юнайтед Фред заяви, че доверието на мениджъра Оле Гунар Солскяер му е помогнало да си възвърне формата, заради която „червените дяволи“ го привлякоха от Шахтьор Донецк 26-годишният полузащитник пристигна в клуба през лятото на 2018г"/>
  </head>
  <body>
    <article>
      <h1>Фред: Солскяер ми помогна да подобря формата си</h1>
      <address><time datetime="2019-11-14T13:41:00+00:00">14 Nov 2019, 13:41</time> by <a rel="author">Sportlive.bg</a></address>
      <p>Халфът на <a href="https://www.sportlive.bg/tags/4689">Манчестър Юнайтед</a> Фред заяви, че доверието на мениджъра Оле Гунар Солскяер му е помогнало да си възвърне формата, заради която „червените дяволи“ го привлякоха от Шахтьор Донецк. 26-годишният полузащитник пристигна в клуба през лятото на 2018г. за сумата от 52 милиона паунда, но имаше разочароваща първа кампания с червената фланелка.</p>
      <p>След идването на <a href="https://www.sportlive.bg/tags/20644">Солскяер</a> бразилският национал отново имаше трудности, като записа едва 7 мача като титуляр във Висшата лига през втората половина на миналия сезон. През тази кампания обаче Фред се наложи като титуляр в сърцето на халфовата линия, като след мача срещу Астана в средата на септември бразилецът е започвал като титуляр 9 от 12-те срещи на клуба. В неделя той беше избран за играч на мача в двубоя срещу Брайтън.</p>
      <p><a href="https://www.sportlive.bg/tags/28628">Фред</a> сподели, че доверието на мениджъра му е помогнало да възвърне формата си. „Искам да продължа да правя това, което правя, но искам и да отбелязвам голове. Бях близо срещу Брайтън и уцелих гредата, но ще продължа да пробвам, докато топката не влезе. Много съм щастлив, защото спечелихме и започваме да влизаме в ритъм. Чувствам се по-добре, в сравнение с периода, в който дойдох в Англия. Винаги съм искал да играя редовно и се радвам, че имам възможност да го правя при Солскяер. Увереността ми се повиши“ сподели бразилският халф.</p>
      <p>Манчестър Юнайтед гостува на Шефилд Юнайтед след паузата за мачове на националните отбори. <i><a href="https://www.sportlive.bg/worldfootball/england/Solskqer-Fred-shte-zamesti-Pogba-1389631.html">А ето какво каза Солскяер по адрес на своя халф.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Yunajted-podgotvq-iznenadvashta-oferta-za-Ronaldo-1405212.html"/>
        <a href="https://www.sportlive.bg/worldfootball/england/Mourinxo-vzel-Fred-ot-strah-ne-go-e-iskal-v-Yunajted-1384512.html"/>
        <a href="https://www.sportlive.bg/worldfootball/england/Ole-Gunar-Solskqer-provede-razgovor-na-chetiri-ochi-s-edna-ot-zvezdite-na-Manchestyr-Yunajted-720374.html"/>
        <a href="https://www.sportlive.bg/worldfootball/england/Fred-Atmosferata-v-syblekalnqta-na-Yunajted-e-strahotna-691811.html"/>
      </related>
    </article>
  </body>
</html>