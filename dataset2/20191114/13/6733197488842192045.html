<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/elektricke-suv-od-fordu-se-bude-jmenovat-mustang-mach-e-ano-mustang"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-14T13:43:00+00:00"/>
    <meta property="og:title" content="Elektrické SUV od Fordu se bude jmenovat Mustang Mach-E. Ano, Mustang…"/>
    <meta property="og:description" content="S Mustangem bude mít společnou jen hrstku designových prvků, přesto má ale Ford o jménu svého nového elektrického SUV jasno."/>
  </head>
  <body>
    <article>
      <h1>Elektrické SUV od Fordu se bude jmenovat Mustang Mach-E. Ano, Mustang…</h1>
      <h2>S Mustangem bude mít společnou jen hrstku designových prvků, přesto má ale Ford o jménu svého nového elektrického SUV jasno.</h2>
      <address><time datetime="2019-11-14T13:43:00+00:00">14 Nov 2019, 13:43</time> by <a rel="author">Daniel Fuglevič</a></address>
      <p>Po řadě upoutávek a spekulací už máme jasno. Své elektrické SUV, které bude po designové stránce inspirované legendárním Mustangem, nenazve Ford pouze jménem Mach-E, ale plnohodnotně jej 18. listopadu odhalí jako Mustang Mach-E. O elektromobilu totiž automobilka mluví jako o „nejnovějším členovi rodiny Mustang“.</p>
      <related>
        <a href="https://www.autorevue.cz/novy-ford-kuga-ma-ceske-ceny-na-plug-in-hybrid-si-pripravte-alespon-milion-korun"/>
      </related>
      <p>Kromě jména a designu odkazujícím na Mustang obdrží elektrické SUV rovněž ikonické logo běžícího Mustanga. Britský Autocar v kroku a slovech Fordu vidí i potencionální založení nové rodiny modelů, která právě legendu sporťáku využije jako odrazový můstek. Tento plán ovšem zůstává spekulací.</p>
      <p>Premiéra Mustangu Mach-E tedy proběhne ještě před začátkem autosalonu v Los Angeles, který své brány otevře 22. listopadu. Hned po odhalení 18. listopadu Ford spustí předběžné objednávky na zaváděcí sérii First Edition pro trhy USA a Evropy. Cenu zálohy nicméně značka ještě nezveřejnila.</p>
      <related>
        <a href="https://www.autorevue.cz/mohli-bychom-ozivit-capri-rika-designer-fordu-musi-ale-reflektovat-dnesni-dobu"/>
      </related>
      <p>Do světa elektromobilů se nyní pouští čím dále více větších automobilek, které dosud s čistě elektrickými modely otálely. <a href="https://www.autorevue.cz/autosalon-tokio-2019-elektricky-crossover-mazda-mx-30-ma-dvere-jako-rx-8">Stejně jako u Mazdy</a> tak půjde v případě Fordu o jeho první od základu navržené elektrické auto určené pro masovou produkci. O samotné technice modelu však dosud nevíme vůbec nic.</p>
      <p>S recyklováním a využíváním svých známých a starých jmen tedy Ford nekončí. Po uvedení nové generace Pumy, jakožto <a href="https://www.autorevue.cz/ford-puma-crossover-oficialne-fotky-motory-rozmery-technicka-data">městského crossoveru</a>, nedávno od automobilky zaznělo, že určitý základ má rovněž myšlenka návratu <a href="https://www.autorevue.cz/mohli-bychom-ozivit-capri-rika-designer-fordu-musi-ale-reflektovat-dnesni-dobu">slavného jména Capri</a>.</p>
      <figure>
        <iframe src="https://www.youtube.com/embed/oAF0x6OPbi0" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/kde-se-ridicum-zije-a-jezdi-nejlepe-vede-calgary-praha-v-prumeru-132067"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/skoda-130-rs-typ-739-wiki-historie"/>
      </related>
    </article>
  </body>
</html>