<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/tu-so-prve-govorice-o-naslednikih-telefonov-iphone-11.html?RSS5f9e640037c15c3f1469b828e5f33e65"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T13:33:00+00:00"/>
    <meta property="og:title" content="Tu so prve govorice o naslednikih telefonov iPhone 11!"/>
    <meta property="og:description" content="Pri podjetju Apple so šele pred kratkim predstavili novo družine pametnih mobilnih telefonov iPhone 11, ki vključuje iPhone 11, iPhone 11 Pro in iPhone 11 Pro Max."/>
  </head>
  <body>
    <article>
      <h1>Tu so prve govorice o naslednikih telefonov iPhone 11!</h1>
      <address>
        <time datetime="2019-11-14T13:33:00+00:00">14 Nov 2019, 13:33</time>
      </address>
      <p>Pri podjetju Apple so šele pred kratkim predstavili novo družine pametnih mobilnih telefonov iPhone 11, ki vključuje iPhone 11, iPhone 11 Pro in iPhone 11 Pro Max. Kljub temu so se nedavno na svetovnem spletu pojavile govorice o njegovih naslednikih, ki naj bi bili na voljo že v prvi polovici naslednjega leta. Tu seveda govorilo o pametnih mobilnih telefonih družine iPhone 12, ki naj bi v primerjavi z obstoječimi modeli prinesli kar nekaj že dolgo časa pričakovanih novosti.</p>
      <p>Najbolj opazna sprememba naj bi bila v sami zasnovi ohišja telefona, saj novi iPhone naj ne bi imel več zaobljenih robov, ampak ohišje, kot smo ga bili vajeni pri modelih iPhone 4 in iPhone 5. Kljub temu naj bi bila novost še kompaktnejša v primerjavi z obstoječimi modeli. Podjetje Apple naj bi pripravil kar tri različice pametnih mobilnih telefonov družine iPhone 12, pri čemer bo najmanjša opremljena s 13,7 centimetrskim (5,4 palčnim) zaslonom, preostala dva zmogljivejša modela pa z zaslonom velikosti 15,5 centimetrov (6,1 palcev) in kar 17 centimetrov (6,7 palcev).</p>
      <p>Najcenejši in najmanjši pametni mobilni telefon iPhone 12 naj bi bil opremljen z zaslonom LCD, preostali dve različici pa s precej dražjim zaslonom vrste OLED. Cenejši zaslon bo slike izrisoval s povprečno frekvenco 60 sličic na sekundo, dražja pa s frekvenco 120 sličic na sekundo. Novi iPhone naj bi bil brez zareze na zaslonu, hkrati pa naj bi imel precej manjšo spletno kamero. Za zajem fotografij pa naj bi bili na voljo kar štiri digitalni fotoaparati, vključno z globinskim tipalom.</p>
      <p>Če gre verjeti spletnim govoricam, bodo novi Applovi pametni mobilni telefoni družine iPhone 12 brez Applovega lastniškega priključka Lightning. Tega naj bi zamenjal standardni vmesnik USB-C. Tu ne moremo niti mimo govoric, ki so povezane s podporo za hitro mobilno omrežje 5G. Na žalost pa naj bili novi telefoni iPhone še dražji v primerjavi z obstoječimi modeli.</p>
      <figure>
        <iframe src="https://www.youtube.com/embed/Rr9RvTHNmPY" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.apple.com/">Apple</a></footer>
    </article>
  </body>
</html>