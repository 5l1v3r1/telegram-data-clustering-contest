<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/vesti-proaste-pentru-soferi-cnair-anunta-13-noi-puncte-pentru-controlul-rovinietei-18584903"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T13:44:20+00:00"/>
    <meta property="og:title" content="Veşti proaste pentru şoferi: CNAIR anunţă 13 noi puncte pentru controlul rovinietei"/>
    <meta property="og:description" content="Începând de vineri vor funcţiona 13 noi puncte fixe de control al valabilităţii rovinietei, prin intermediul căroră vor fi înregistrate vehiculele care circulă fără achitarea corespunzatoare a tarifului de utilizare în vedere sancţionării acestora, potrivit unui comunicat al CNAIR, remis MEDIAFAX."/>
  </head>
  <body>
    <article>
      <h1>Veşti proaste pentru şoferi: CNAIR anunţă 13 noi puncte pentru controlul rovinietei</h1>
      <address><time datetime="2019-11-14T13:44:20+00:00">14 Nov 2019, 13:44</time> by <a rel="author" href="https://www.zf.ro/autor/laura-albu" target="_blank">Laura Albu</a></address>
      <p>Începând de vineri vor funcţiona 13 noi puncte fixe de control al valabilităţii rovinietei, prin intermediul căroră vor fi înregistrate vehiculele care circulă fără achitarea corespunzatoare a tarifului de utilizare în vedere sancţionării acestora, potrivit unui comunicat al CNAIR, remis MEDIAFAX.</p>
      <p>Punctele de control ce urmează a fi puse în funcţiune la data de 15.11.2019, sunt amplasate în zona punctelor de trecere a frontierei Vărşand, Salonta, Borş, Urziceni, Petea, Halmeu, Galaţi, Oancea, Albiţa, Sculeni, Stânca, Rădăuţi Prut şi Siret.</p>
      <p>Astfel, vor fi 106 puncte fixe de control al valabilităţii rovinietei pe întreaga reţea de drumuri naţionale şi autostrăzi.</p>
      <p>Punctele de control fac parte din SIEGMCR, sistemul informatic deţinut de CNAIR (Compania Naţională de Administrare a Infrastructurii Rutiere).</p>
    </article>
  </body>
</html>