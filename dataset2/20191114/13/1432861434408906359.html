<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/suares-razkri-ogromniq-natisk-da-si-titulqren-nomer-9-v-barselona-1406126.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T13:28:00+00:00"/>
    <meta property="og:title" content="Суарес разкри огромния натиск да си титулярен номер 9 в Барселона"/>
    <meta property="og:description" content="Нападателят на Барселона Луис Суарес заяви, че приема с разбиране това, че клубът търси нов централен нападател Уругвайската звезда посочи колко му е било трудно да бъде в ролята на титулярната деветка в голям клуб като Барселона"/>
  </head>
  <body>
    <article>
      <h1>Суарес разкри огромния натиск да си титулярен номер 9 в Барселона</h1>
      <address><time datetime="2019-11-14T13:28:00+00:00">14 Nov 2019, 13:28</time> by <a rel="author">Sportlive.bg</a></address>
      <p>Нападателят на Барселона <b><a href="https://www.sportlive.bg/tags/13368">Луис Суарес</a></b> заяви, че приема с разбиране това, че клубът търси нов централен нападател. Уругвайската звезда посочи колко му е било трудно да бъде в ролята на титулярната "деветка" в голям клуб като Барселона.</p>
      <p><i>"В Барселона има огромни изисквания. Взимаш изпит на всеки три дни, лошата игра никой не ти я прощава. Не е лесно да се адаптираш в такъв голям клуб и да запазиш мястото си в титулярния състав. Играя под такъв натиск вече 5 години и винаги се опитвам да се справя с това"</i>, коментира Суарес, цитиран от "Ovacion".</p>
      <p><i>"Не ме изненадва това, че Барса търси нов нападател, такива са реалностите във футбола. По-рано вече казах, че един ден ще дойде времето, когато възрастта ми няма да ми позволи да играя за каталунския клуб</i>", допълни звездата.</p>
      <p>Луис Суарес премина в Барселона след Мондиал 2014, по времето на най-тежкия период в кариерата си. Както е известно, заради ухапването на Джорджо Киелини на мача Уругвай-Италия нападателят бе наказан от ФИФА с 4-месечна забрана да се занимава с футбол. Оттогава досега Суарес записа 260 мача за каталунския гранд, в които вкара 185 гола и направи 97 асистенции. <b><i><a href="https://www.sportlive.bg/worldfootball/spain/Synarodnik-na-Suares-razkri-Toj-shte-prodylzhi-karierata-si-v-MLS-1404287.html">А къде най-вероятно уругваецът ще продължи кариерата си вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Razkriha-trite-prichini-zaradi-koito-Grizman-ne-blesti-v-Barselona-1405991.html"/>
        <a href="https://www.sportlive.bg/worldfootball/spain/Karvahal-Predpochitam-Barselona-da-otpadne-v-grupite-na-Shampionska-liga-1405919.html"/>
        <a href="https://www.sportlive.bg/worldfootball/spain/Suares-pritesni-Barselona-puskat-go-v-MLS-pri-edno-uslovie-1404678.html"/>
        <a href="https://www.sportlive.bg/worldfootball/spain/Suares-s-oshte-edna-travma-aut-e-za-blizo-mesec-1391369.html"/>
        <a href="https://www.sportlive.bg/worldfootball/spain/VIDEO-Suares-vkara-gol-krasavec-vyv-vratata-na-Sevilq-1382436.html"/>
      </related>
    </article>
  </body>
</html>