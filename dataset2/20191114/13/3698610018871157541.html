<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-rozpovili-pro-novu-nebezpeku-vzhivannya-solodoschiv-329644_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T13:50:00+00:00"/>
    <meta property="og:title" content="Вчені розповіли про нову небезпеку вживання солодощів"/>
    <meta property="og:description" content="Вживання великої кількості цукру за короткий час може викликати запалення кишечника."/>
  </head>
  <body>
    <article>
      <h1>Вчені розповіли про нову небезпеку вживання солодощів</h1>
      <h2>Вживання великої кількості цукру за короткий час може викликати запалення кишечника.</h2>
      <address>
        <time datetime="2019-11-14T13:50:00+00:00">14 Nov 2019, 13:50</time>
      </address>
      <p>Вчені з Університету Альберта заявили про те, що вживання великої кількості <a href="https://dt.ua/TECHNOLOGIES/vcheni-znayshli-prichinu-poyavi-tyagi-do-solodkogo-i-alkogolyu-328004_.html"><b>цукру</b></a> за короткий час підвищує ризик розвитку запалення кишечника і негативно впливає на здоров'я в цілому, повідомляє <a href="https://medicalxpress.com/news/2019-11-sugar-binges-inflammatory-bowel-disease.html">MedicalXpress.</a></p>
      <p>У ході дослідження на мишах вчені з'ясували, що всього два дні дієти з високим вмістом цукру робить тварин сприйнятливими до хімічних речовин, які викликають коліт. Ці спостереження відповідають скаргам пацієнтів з колітом, які зверталися до лікарів. На думку дослідників, невеликі зміни в раціоні можуть істотно поліпшити стан хворих.</p>
      <p>"Ми хотіли дізнатися, скільки часу потрібно на те, щоб зміни в раціоні вплинули на стан здоров'я. У випадку з цукром і колітом потрібно всього лише два дні, що нас дуже здивувало. Ми не думали, що це станеться так швидко", - заявила одна з учених Карен Мадсен.</p>
      <p>На думку дослідників, такий швидкий ефект досягається через те, що вживання продуктів з високим вмістом цукру і невеликою кількістю клітковини викликає розмноження бактерій, які провокують запалення і порушення в роботі імунітету. У мишей пошкодження кишечника вдалося зменшити за допомогою додавання в раціон коротколанцюгових жирних кислот, які виробляються корисною мікрофлорою. Для поліпшення роботи органів травлення вчені рекомендують їсти продукти з клітковиною.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше група вчених з Великої Британії та Китаю вперше змогла <a href="https://dt.ua/TECHNOLOGIES/vcheni-rozpovili-pro-zv-yazok-depresiyi-ta-bezsonnya-284176_.html"><b>показати нейронну основу зв'язку між депресією і безсонням,</b></a>виявивши ділянки мозку, які пов'язані з поганим сном, і з депресією. Серед цих ділянок області, пов'язані з прийняттям рішень, роботою пам'яті і свідомості.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>