<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_komunistu-ne-dali-upravlyati-derzhavoyu/938117"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:30:00+00:00"/>
    <meta property="og:title" content="Комуністу не дали управляти державою"/>
    <meta property="og:description" content="Президент України Леонід Кучма переміг у другому турі президентських виборів 14 листопада 1999-го. Політик очолив державу вдруге. Перший тур відбувся 31 жовтня. Активна підготовка до нього проходила задовго до передвиборчої кампанії. У боротьбу включились всі наявні політичні сили, й ..."/>
  </head>
  <body>
    <article>
      <h1>Комуністу не дали управляти державою</h1>
      <address><time datetime="2019-11-14T13:30:00+00:00">14 Nov 2019, 13:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938117_w_300.jpg?v=0"/>
        <figcaption>Леонід Кучма здобув рішучу перемогу над Василем Симоненком у другому турі виборів 1999 року Фото: focus.ua</figcaption>
      </figure>
      <p>Президент України <b>Леонід Кучма</b> переміг у другому турі президентських виборів <b>14 листопада 1999-го</b>. Політик очолив державу вдруге.</p>
      <p>Перший тур відбувся 31 жовтня. Активна підготовка до нього проходила задовго до передвиборчої кампанії. У боротьбу включились всі наявні політичні сили, й особливо представники комуністів та соціалістів. Вони тиснули на зростання безробіття та зниження добробуту, гальмування важливих реформ діючою владою. На фоні кампанії в суспільстві посилилась ностальгія за радянським минулим.</p>
      <p>За тодішньою соціологією реальний шанс на перемогу мали діючий президент - безпартійний Леонід Кучма, голова Народного Руху України <b>В'ячеслав Чорновіл</b>, депутати від комуністів та соціалістів <b>Олександр Мороз</b>, <b>Василь Симоненко</b> та <b>Наталія Вітренко</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_formula-stajnmayera-oznachaye-zdati-nas-iz-potrohami-kuchma/934892"/>
      </related>
      <p>25 березня 1999 року Вячеслав Чорновіл загинув за нез'ясованих обставин в автокатастрофі на шосе під Борисполем. А вже безпосередньо перед першим туром частина кандидатів зняла свої кандидатури на користь голови компартії Василя Симоненка, який й став головним претендентом на президентське крісло поряд із Леонідом Кучмою.</p>
      <p>Попри всі спроби комуністів, Кучма здобув перемогу у першому турі, однак не набрав 50% необхідних голосів. У другому турі 14 листопада за нього проголосувало 56% виборців, а за Петра Симоненка — близько 37,7%. Найбільше голосів Кучма отримав у західних областях.</p>
      <p>Політик очолював державу з 1994 - 2005 рік. Його президентство ввійшло в історію країни як неоднозначне.</p>
      <blockquote>Сесія великої ради Народного Руху України <a href="https://gazeta.ua/articles/history/_disident-stav-kandidatom-u-prezidenti-ukrayini/925043">висунула кандидатом у президенти України голову Львівської області В'ячеслава Чорновола</a> 1 вересня 1991 року.<br/>На виборах кандидатуру Чорновола підтримали Львівська, Івано-Франківська та Тернопільська області. Переміг Леонід Кравчук.</blockquote>
    </article>
  </body>
</html>