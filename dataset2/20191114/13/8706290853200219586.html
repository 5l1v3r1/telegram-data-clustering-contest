<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/684243/merominia-ti-kairo-tha-kanei-ta-christougenna-kai-tin-protochroni"/>
    <meta property="og:site_name" content="enikos.gr"/>
    <meta property="article:published_time" content="2019-11-14T13:33:00+00:00"/>
    <meta property="og:title" content="Μερομήνια: Τι καιρό θα κάνει τα Χριστούγεννα και την Πρωτοχρονιά"/>
    <meta property="og:description" content="Τα μερομήνια είναι μια πανάρχαια μέθοδος και έχουν αποδειχθεί διαχρονικά σημαντικό εργαλείο..."/>
  </head>
  <body>
    <article>
      <h1>Μερομήνια: Τι καιρό θα κάνει τα Χριστούγεννα και την Πρωτοχρονιά</h1>
      <address>
        <time datetime="2019-11-14T13:33:00+00:00">14 Nov 2019, 13:33</time>
      </address>
      <p>Τα <a href="http://www.enikos.gr/society/670854/ti-lene-ta-merominia-gia-ton-fetino-cheimona">μερομήνια</a> είναι μια πανάρχαια μέθοδος και έχουν αποδειχθεί διαχρονικά σημαντικό εργαλείο για την παρατήρηση του <a href="https://www.enikos.gr/society/670825/pou-tha-vrexei-simera-i-analytiki-prognosi-tou-kairou">καιρού</a>. Όσοι γνωρίζουν παρατηρούν τον καιρό του Αυγούστου για 12 ημέρες, εκ των οποίων κάθε μία αντιπροσωπεύει τον καιρό των επόμενων μηνών. Δηλαδή, η πρώτη ημέρα μας δείχνει τι καιρό θα κάνει τον ερχόμενο Αύγουστο, η δεύτερη για τον Σεπτέμβριο, η τρίτη για τον Οκτώβριο, κ.ο.κ.</p>
      <p>Σημειώνεται ότι τα Μερομήνια καταγράφουν τις «τάσεις του καιρού» για το συγκεκριμένο διάστημα και σε καμία περίπτωση δεν αποτελούν πρόβλεψη. </p>
      <p>Ο παρατηρητής καιρικών φαινομένων-Δημήτρης Τσούλης, παρατήρησε τον καιρό το διάστημα 14-25/8/2018, από τα Νέα Στύρα Ευβοίας και η τάση-πρόβλεψη του καιρού αφορά στις εξής περιοχές: κεντρική-ανατολική Στερεά, Βορειοανατολική Πελοπόννησο, Αττική, Εύβοια, Σποράδες, Κυκλάδες.</p>
      <p>Σύμφωνα με τον κ. Τσουλή, ο Δεκέμβρης ξεκινά με σχετικά χειμωνιάτικο καιρό το πρώτο πενθήμερο και με βροχές και χιόνια στα ορεινά. Βελτίωση του καιρού το δεύτερο πενθήμερο του μήνα και σχετική άνοδο της θερμοκρασίας. Σημαντική επιδείνωση του καιρού λίγο πριν από τα μέσα του μήνα (12/12) με πολύ ισχυρές βροχές, αρχικά στα πεδινά, και έντονες χιονοπτώσεις στα ορεινά. Εν συνεχεία, το διάστημα 15-17/12, τα χιόνια θα κάνουν την εμφάνισή τους και σε χαμηλά υψόμετρα της κέντρο-ανατολικής χώρας. Ο καιρός στη συνέχεια θα βελτιωθεί αλλά για σύντομο σχετικά διάστημα. Από τις παραμονές των Χριστουγέννων, προβλέπεται σταδιακή επιδείνωση του καιρού με βροχές και χιόνια στα ορεινά. Περαιτέρω ενίσχυση των φαινομένων με σημαντική πτώση της θερμοκρασίας μετά τα Χριστούγεννα, ενώ καθώς πλησιάζουμε προς το τέλος του χρόνου τα χιόνια αναμένεται να φθάσουν και σε πολλές πεδινές περιοχές της κέντρο-ανατολικής χώρας.</p>
      <p>Ο Ιανουάριος ξεκινά κατά την πρώτη βδομάδα του με πολύ κρύο καιρό και με χιόνια κατά διαστήματα ακόμη και σε πεδινές περιοχές της κέντρο-ανατολικής χώρας.</p>
      <p>Τις δικές του εκτιμήσεις ο κ. Νίκος Βογιατζής από τον Άγιο Γεώργιο Νηλείας, που ασχολείται με τα μερομήνια εδώ και 20 χρόνια. Σύμφωνα με τα όσα αναφέρει, το πρώτο δεκαήμερο του Δεκεμβρίου προβλέπεται κακοκαιρία με χιόνια, ενώ ο καιρός βελτιώνεται από 10 μέχρι 23 του μήνα. Από παραμονή Χριστουγέννων και μέχρι την Πρωτοχρονιά του 2020, προβλέπονται χιόνια, με πτώση θερμοκρασίας και χιονοπτώσεις σε όλη τη χώρα, κυρίως μεταξύ 27 και 31 Δεκεμβρίου.</p>
      <p>Και ο νέος χρόνος προβλέπεται να μπει με χιόνια, ωστόσο από τις 4 μέχρι τις 26 Ιανουαρίου θα είναι βελτιωμένος ο καιρός και θα έχουμε αλκυονίδες ημέρες.</p>
      <related>
        <h4>σχετικά άρθρα</h4>
        <a href="http://www.enikos.gr/society/684147/epimenoun-oi-vroches-kai-oi-kataigides-se-poies-perioches-tha-ein%0A%20%20%20%20%0A"/>
        <a href="http://www.enikos.gr/society/684091/saronei-i-viktoria-kykloforiako-chaos-stin-athina-apo-ti-vrochi-p%0A%20%20%20%20%0A"/>
        <a href="http://www.enikos.gr/society/684044/vroches-kai-kataigides-tin-pempti-se-poies-perioches-tha-einai-en%0A%20%20%20%20%0A"/>
        <a href="http://www.enikos.gr/society/683907/epelavnei-i-viktoria-ischyres-vroches-kai-kataigides-simera-pote-%0A%20%20%20%20%0A"/>
        <a href="http://www.enikos.gr/society/683795/pou-tha-chtypisei-i-kakokairia-viktoria-tis-epomenes-ores-photo%0A%20%20%20%20%0A"/>
        <a href="http://www.enikos.gr/society/683684/pro-ton-pylon-i-viktoria-ischyres-vroches-kataigides-kai-thyellod%0A%20%20%20%20%0A"/>
        <a href="http://www.enikos.gr/society/683385/olo-kai-pio-sychna-ta-akraia-kairika-fainomena-sti-dytiki-ellada%0A%20%20%20%20%0A"/>
        <a href="http://www.enikos.gr/society/683536/ektakto-deltio-epideinosis-tou-kairou-erchontai-kataigides-chalaz%0A%20%20%20%20%0A"/>
        <a href="http://www.enikos.gr/society/683451/ypochoroun-oi-vroches-simera-analytika-i-prognosi-tou-kairou%0A%20%20%20%20%0A"/>
      </related>
    </article>
  </body>
</html>