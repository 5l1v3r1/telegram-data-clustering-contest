<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617627,Mlody-labedz-Tomus-wrocil-na-wolnosc-ZDJECIA.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-14T13:57:48+00:00"/>
    <meta property="og:title" content="Młody łabędź Tomuś wrócił na wolność [ZDJĘCIA]"/>
    <meta property="og:description" content="Uratowany przez leśników młody łabędź o imieniu Tomuś wrócił na wolność. Przez kilkanaście tygodni nabierał sił w prowadzonym przez Lasy Państwowe ośrodku rehabilitacji ptaków w Dąbrówce koło Olsztyna."/>
  </head>
  <body>
    <article>
      <h1>Młody łabędź Tomuś wrócił na wolność [ZDJĘCIA]</h1>
      <address>
        <time datetime="2019-11-14T13:57:48+00:00">14 Nov 2019, 13:57</time>
      </address>
      <p>
        <b>Uratowany przez leśników młody łabędź o imieniu Tomuś wrócił na wolność. Przez kilkanaście tygodni nabierał sił w prowadzonym przez Lasy Państwowe ośrodku rehabilitacji ptaków w Dąbrówce koło Olsztyna.</b>
      </p>
      <p>Na początku lipca tego roku leśniczy Tomasz Pampuch z Nadleśnictwa Kudypy znalazł błąkające się wzdłuż drogi pisklę łabędzia. Nie wiadomo, co stało się z jego rodzicami. „Brzydkie kaczątko” trafiło do położonego po sąsiedzku Nadleśnictwa Olsztyn. <br/><br/>To właśnie tutaj leśnicy prowadzą od ponad dwudziestu lat ośrodek specjalizujący się w leczeniu ptaków. Tomuś, bo tak na cześć swojego wybawcy został nazwy łabędź, pod opieką pracowników Lasów Państwowych przez kilkanaście tygodni nabierał sił i rósł w imponującym tempie. Aż w końcu nadszedł czas na jego wypuszczenie. <br/><br/>— Z brzydkiego kaczątka zmienił się w pięknego ptaka — komentował wybawca łabędzia Tomasz Pampuch, który uczestniczył w akcji wypuszczania „Tomusia” na wolność.<br/><br/>Prowadzony przez Nadleśnictwo Olsztyn Ośrodek Rehabilitacji Ptaków Drapieżnych współpracuje z Powiatowym Inspektoratem Weterynarii w Olsztynie oraz Regionalną Dyrekcją Ochrony Środowiska w Olsztynie. Objęty jest nadzorem tych instytucji i posiada stałą specjalistyczną opiekę weterynaryjną.<br/><br/>Ośrodek się rozbudowuje – powstają nowe woliery ze specjalnym przeznaczeniem dla ptaków drapieżnych i zaplecze socjalno-zabiegowe. W ciągu roku olsztyńscy leśnicy przyjmują średnio 30 ptaków drapieżnych. Nie odmawiają również pomocy pozostałym gatunkom. Współpracują z innymi ośrodkami na terenie województwa.<br/><br/>Źródło: <i>RDLP Olsztyn</i></p>
      <figure>
        <img src="http://m.wm.pl/2019/11/n/2-591261.jpg"/>
        <figcaption>Fot. RDLP Olsztyn</figcaption>
      </figure>
      <figure>
        <img src="http://m.wm.pl/2019/11/n/4-591262.jpg"/>
        <figcaption>Fot. RDLP Olsztyn</figcaption>
      </figure>
      <figure>
        <img src="http://m.wm.pl/2019/11/n/1-591260.jpg"/>
        <figcaption>Fot. RDLP Olsztyn</figcaption>
      </figure>
      <figure>
        <img src="http://m.wm.pl/2019/11/n/7-591264.jpg"/>
        <figcaption>Fot. RDLP Olsztyn</figcaption>
      </figure>
      <p>
        <b>Czytaj e-wydanie</b>
      </p>
      <figure>
        <img src="http://m.wm.pl/gofiles/GOOL_01.jpg"/>
      </figure>
      <blockquote>Podziel się informacją: Pochwal się tym, co robisz. Pochwal innych. Napisz, co Cię denerwuje. Po prostu stwórz swoją stronę na naszym serwisie. To bardzo proste. Swoją stronę założysz klikając "<a href="http://wm.pl/user/register/back/olsztyn.wm.pl/redirect/profile"> Tutaj </a>". Szczegółowe informacje o tym czym jest profil i jak go stworzyć: <a href="http://gazetaolsztynska.pl/141978,Zostan-dziennikarzem-obywatelskim.html?preview=7d9e5c0a3fa72da1916c#axzz2OSaYmwEK%3C/blockquote%3E">kliknij</a></blockquote>
      <related>
        <h4>Zobacz także:</h4>
        <a href="http://gazetaolsztynska.pl/597075,Brzydkie-kaczatko-uratowane-przez-lesniczego-VIDEO.html"/>
      </related>
    </article>
  </body>
</html>