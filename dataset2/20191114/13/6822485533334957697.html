<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823052.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T13:46:00+00:00"/>
    <meta property="og:title" content="آیا همراه غذا «آب» بخوریم؟"/>
    <meta property="og:description" content="به گزارش فارس، آب به عنوان بهترین نوشیدنی، همواره در سلامت بدن نقش بسزایی دارد؛ به شکلی که 70 درصد وزن بدن را آب تشکیل می‌دهد و مصرف به اندازه آن در پیشگیری از بیماری‌های کلیوی و برخی از بیماری‌های گوارشی مؤثر است."/>
  </head>
  <body>
    <article>
      <h1>آیا همراه غذا «آب» بخوریم؟</h1>
      <address>
        <time datetime="2019-11-14T13:46:00+00:00">14 Nov 2019, 13:46</time>
      </address>
      <p>افرادی که دچار اضافه وزن هستند می‌توانند آب را قبل از غذا استفاده کنند تا حجم معده گرفته شود، اما مصرف آب همراه غذا مناسب نیست زیرا آنزیم‌های معده را رقیق کرده و هضم غذا را دشوار می‌کند.</p>
      <p>به گزارش فارس، آب به عنوان بهترین نوشیدنی، همواره در سلامت بدن نقش بسزایی دارد؛ به شکلی که 70 درصد وزن بدن را آب تشکیل می‌دهد و مصرف به اندازه آن در پیشگیری از بیماری‌های کلیوی و برخی از بیماری‌های گوارشی مؤثر است.</p>
      <p>مریم محمودی متخصص تغذیه و عضو هیأت علمی دانشگاه علوم پزشکی تهران در گفت‌وگو با خبرنگار سلامت خبرگزاری فارس،‌ در پاسخ به این پرسش که «آیا مصرف آب همراه با غذا مفید یا مضراست؟»، اظهار داشت: در افرادی که دچار اضافه وزن هستند می‌توانیم توصیه کنیم آب یا یک بشقاب سالاد را قبل از غذا استفاده کنند تا حجم معده گرفته شود، اما مصرف آب همراه غذا مناسب نیست؛ چراکه آنزیم‌های معده را رقیق کرده و هضم غذا را دشوار می‌کند. </p>
      <p>وی در پاسخ به این پرسش که «آیا مصرف آب در صبح و به صورت ناشتا مفید است؟»، بیان داشت: بله، مصرف آن مشکل خاصی ندارد؛ چراکه دریافت مایعات ما کم‌تر از نیاز بدن است؛ در نتیجه برای ما مهم است مایعات غیرمدر را به میزان کافی مصرف کنیم که آب از جمله آن است.</p>
    </article>
  </body>
</html>