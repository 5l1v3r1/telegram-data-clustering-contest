<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/dorozhniki-kapitalno-vidremontuyut-vtomleniy-mist-bilya-metro-chernigivska-639876.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T13:28:23+00:00"/>
    <meta property="og:title" content="Дорожники капітально відремонтують «втомлений» міст біля метро «Чернігівська»"/>
    <meta property="og:description" content="Ремонтні роботи на шляхопроводі мають відбутися у 2019-2021 роках"/>
  </head>
  <body>
    <article>
      <h1>Дорожники капітально відремонтують «втомлений» міст біля метро «Чернігівська»</h1>
      <address>
        <time datetime="2019-11-14T13:28:23+00:00">14 Nov 2019, 13:28</time>
      </address>
      <h4>Ремонтні роботи на шляхопроводі мають відбутися у 2019-2021 роках</h4>
      <p>Шляхопровід на перетині вул. Миропільської з Броварським проспектом і Святошинсько-Броварською лінією метрополітену біля станції «Чернігівська» капітально відремонтують. Відповідні роботи передбачено розпорядженням Київської міської держадміністрації № 1832.</p>
      <p>Капітальний ремонт дасть змогу збільшити пропускну спроможність дороги, забезпечити належний санітарно-технічний стан шляхопроводу, поліпшити якість обслуговування громадським транспортом і створити належні умови для автотранспортного та пішохідного руху в Дніпровському районі. Здійснити роботи мають у 2019-2021 роках, <a href="https://kyivcity.gov.ua/news/bilya_stantsi_metro_chernigivska_u_skladi_transportno_rozvyazki_kapitalno_vidremontuyut_shlyakhoprovid/">повідомляє</a> пресслужба КМДА.</p>
      <p>Комунальну корпорацію «Київавтодор» визначено замовником робіт. Вона має у 2019 та 2020 роках розробити і затвердити проектну документацію, розробити та погодити з Управлінням патрульної поліції в Києві Департаменту патрульної поліції та подати на затвердження до Департаменту транспортної інфраструктури схему організації дорожнього руху на період виконання робіт.</p>
      <p>Фінансування робіт здійснюватиметься за рахунок бюджетних коштів.</p>
      <p>КК «Київавтодор» також несе відповідальність за виконання робіт у встановлені терміни згідно із затвердженим графіком, раціональне і цільове використання бюджетних коштів.</p>
      <p>Як повідомляв <a href="https://glavcom.ua/">«Главком»</a>, у серпні цього року на шляхопроводі на перетині вул. Миропільської з Броварським проспектом і Святошинсько-Броварською лінією метрополітену біля станції «Чернігівська» <a href="https://glavcom.ua/kyiv/news/dorozhniki-pidrihtuvali-vtomleniy-mist-bilya-metro-chernigivska-foto-618938.html">дорожники провели «косметичний ремонт» споруди.</a></p>
      <related>
        <a href="https://glavcom.ua/kyiv/news/u-kijevi-dorozhniki-vidremontuyut-shche-dva-vtomlenih-mosti-639658.html"/>
        <a href="https://glavcom.ua/kyiv/news/na-svitanku-na-pishohidniy-mist-u-kijevi-vijihav-avtomobil-foto-639554.html"/>
        <a href="https://glavcom.ua/kyiv/news/kijiv-chekaje-dozvolu-vid-minkultu-na-rekonstrukciyu-mosta-shcho-mozhe-ruhnuti-639072.html"/>
      </related>
    </article>
  </body>
</html>