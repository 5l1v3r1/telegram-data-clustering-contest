<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827278-eki-kn-bojy-ziratta-zatkan-sbi-gazajypty-ksimen-aman-kaldy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-14T13:42:00+00:00"/>
    <meta property="og:title" content="Екі күн бойы зиратта жатқан сәби ғажайыптың күшімен аман қалды"/>
    <meta property="og:description" content="Үндістанның Уттар-Прадеш штаты, Барели қаласында ерекше жағдай тіркелді. Шаһардағы зираттардың бірінен қыш құмырада сәби табылып, ол ғажайыптың күшімен аман қалған деп жазады KAZ.NUR.KZ life.ru-ға сілтеме жасап. Қуантарлығы дәріг"/>
  </head>
  <body>
    <article>
      <h1>Екі күн бойы зиратта жатқан сәби ғажайыптың күшімен аман қалды</h1>
      <address><time datetime="2019-11-14T13:42:00+00:00">14 Nov 2019, 13:42</time> by <a rel="author">Әсел Бекдос</a></address>
      <p>
        <b>Үндістанның Уттар-Прадеш штаты, Барели қаласында ерекше жағдай тіркелді. Шаһардағы зираттардың бірінде қыш құмырадан сәби табылып, ол ғажайыптың күшімен аман қалған деп жазады <a href="https://kaz.nur.kz/">KAZ.NUR.KZ</a> <a href="https://life.ru/">life.ru</a>-ға сілтеме жасап.</b>
      </p>
      <p>Қуантарлығы, дәрігерлер шақалақтың өмірін аман алып қалған.</p>
      <p>
        <b>Нәресте бар-жоғы бір килограмм ғана тартқан және оған зиратта екі күн бойы жатқандықтанған қатты суық тиіпті. Қыз бала туғанынан ембегендіктен, оның ағзасында тіпті май талшықтары да қалыптаспаған екен.</b>
      </p>
      <blockquote>Дәрігерлердің емінің арқасында оның салмағы бүгінде екі есеге артқан. Ол аурухана дәрігерлерін танып, солардың қолынан сүт еметін болған. Дәрігерлер алдағы күндері оны тіпті ауруханадан шығарамыз деп отыр.</blockquote>
      <p>Ал сәбиді зиратқа тастап кеткен ата-ана қылмыс жасамақ болды деген күдікке ілінген.</p>
      <p>Өкінішке орай іздестіру жұмыстары жүргізіліп жатқанымен, олар әлі күнге дейін табылмаған. Десе де полицейлер іздестіру жұмыстарын тоқтатқан емес.</p>
      <p>
        <b>Олардың болжамынша, сәбидің ата-анасы баланың шала туғанын білгеннен кейін оны жерлемек болған.</b>
      </p>
      <p><b>Әке-шешесі шақалақты қыш құмыраға салып, сыртын матамен орап, тереңдігі 60 см болатын қабірге көміп тастапты. Сәби жер астында 48 сағаттан астам уақыт болға</b>н.</p>
      <blockquote>Бөбекті өлі туған балаларын жерлемек болған өзге ата-ана тауып алыпты. Олар баланың жылаған дауысын естіп, жедел түрде полиция мен жедел-жәрдем шақырған.</blockquote>
      <p>Бүгінде қыз баланың биологиялық ата-анасы табылмаса, қабірден тапқан ерлі-зайыптылар оны асырап алмақ екен.</p>
    </article>
  </body>
</html>