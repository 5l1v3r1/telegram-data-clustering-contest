<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-5/internatul-colegiului-tehnic-traian-vuia-reabilitat-integral-urmeaza-modernizarea-atelierelor-in-care-se-pregatesc-viitorii-meseriasi-foto-video-152788.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-14T13:41:00+00:00"/>
    <meta property="og:title" content="Internatul Colegiului Tehnic Traian Vuia, reabilitat integral. Urmează modernizarea atelierelor în care se pregătesc viitorii meseriaşi (FOTO / VIDEO)"/>
    <meta property="og:description" content="Veste bună pentru elevii Colegiului Tehnic Traian Vuia care nu locuiesc în Oradea: internatul şcolii, cu o capacitate de 106 locuri, a fost complet reabilitat, astfel că liceenii care învaţă o meserie au parte de condiţii decente de locuire. Investiţia a fost finanţată de Primărie, care a comandat şi reabilitarea integrală a atelierelor de practică ale acestei şcoli."/>
  </head>
  <body>
    <article>
      <h1>Internatul Colegiului Tehnic Traian Vuia, reabilitat integral. Urmează modernizarea atelierelor în care se pregătesc viitorii meseriaşi (FOTO / VIDEO)</h1>
      <address><time datetime="2019-11-14T13:41:00+00:00">14 Nov 2019, 13:41</time> by <a rel="author" href="https://www.ebihoreanul.ro/contact/Adriana%20Totorean#redactia_form" target="_blank">Adriana Totorean</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/camera-camin-oradea-bihoreanul-14112019.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-1.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-3.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-4.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-5.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-6.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-6b.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-7.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-8.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-9.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-24.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-29.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-30.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-31.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-32.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/inaugurare-internat-colegiul-traian-vuia-oradea-bihoreanul-14112019-33.JPG"/>
        </figure>
      </slideshow>
      <p>
        <b>Colegiul Tehnic Traian Vuia, o şcoală care pregăteşte viitorii meseriaşi în clase de învăţământ profesional dual, le asigură de acum elevilor condiţii decente de locuire.</b>
      </p>
      <p>Internatul şcolii, aflat în latura dinspre strada Tudor Vladimirescu a curţii colegiului, a fost complet reabilitat de Primărie. "Ne dorim un învăţământ profesional de calitate în Oradea", a explicat viceprimarul Florin Birta motivul pentru care municipalitatea a investit 1,9 milioane lei (plus TVA) în modernizarea clădirii cu două etaje.</p>
      <p>
        <b>Câte 4 în cameră</b>
      </p>
      <figure>
        <img src="https://www.ebihoreanul.ro/user_files/lucian-popa-pmo-oradea-14112019.JPG"/>
      </figure>
      <p>Potrivit şefului Direcţiei Patrimoniu Imobiliar, Lucian Popa <i>(foto)</i>, internatul are 27 de camere complet reabilitate, cu câte patru paturi fiecare şi cu baie proprie. "Când am venit să preluăm acest imobil, l-am găsit într-o stare avansată de uzură, cu un miros stătut, şi am decis să modernizăm camerele la standarde europene. Băile erau comune, pe hol, la fiecare nivel exista o singură baie, şi am decis că fiecare cameră pe care o vom reabilita să aibă baie proprie, cu duş, chiuvetă şi grup sanitar", a declarat Popa, joi, în cadrul unei conferinţe de presă.</p>
      <p>La parterul imobilului a fost amenajată biblioteca şcolii şi o sală de lectură, un cabinet medical, un izolator, o baie pentru persoane cu dizabilităţi şi trei camere. La fiecare etaj, căminul are câte 12 camere şi o sală de meditaţii. În plus, la etajul 1 există şi un cabinet al pedagogului, iar la etajul 2 o spălătorie-uscătorie, dotată cu maşinăriile necesare.</p>
      <p>
        <b>Cu ajutorul companiilor</b>
      </p>
      <p>Popa a precizat că a fost refăcută şi şarpanta clădirii, sistemul de încălzire şi instalaţiile electrice şi sanitare. În plus, internatul are reţea de internet wireless, iar fiecare cameră are şi aparat de aer condiţionat. De asemenea, clădirea este supravegheată video.</p>
      <figure>
        <img src="https://www.ebihoreanul.ro/user_files/alina-silaghi-adlo-oradea-14112019.JPG"/>
      </figure>
      <p>Investiţia a fost făcută pe banii Primăriei, de firma Chintoflor. În schimb, dotările le-a asigurat Agenţia de Dezvoltare Locală Oradea, cu sprijinul companiilor locale. "Având infrastructură adecvată, cred că ne putem concentra pe calitatea învăţământului", a precizat directoarea ADLO, Alina Silaghi <i>(foto)</i>, în aceeaşi conferinţă de presă.</p>
      <p>
        <b>Gratis, pentru "duali"</b>
      </p>
      <figure>
        <img src="https://www.ebihoreanul.ro/user_files/daniela-vilceanu-oradea-14112019.JPG"/>
      </figure>
      <p>Directoarea Colegiului, Daniela Vîlceanu <i>(foto)</i>, a declarat că elevii care vor locui în cămin au văzut deja condiţiile de care vor avea parte şi au fost încântaţi. Toţi locuiesc în mediul rural, iar unii dintre ei nu au acasă apă curentă sau încălzire centrală, astfel că viaţa la internat va fi pentru ei o îmbunătăţire evidentă.  </p>
      <p>Deocamdată, internatul se va umple pe jumătate, deoarece doar 61 de elevi şi-au depus cererile de cazare. "Au dreptul să stea în internat toţi elevii colegiului, dacă depun cerere. Cei care sunt în clasele de învăţământ profesional dual beneficiază de cazare şi masă gratuită, subvenţionată de Primărie. Ceilalţi elevi plătesc 150 de lei pe lună", a declarat Vîlceanu. Cantina este de asemenea în curtea Colegiului.</p>
      <p>În total, Colegiul Tehnic Traian Vuia are 24 de clase învăţământ dual, adică înfiinţate în parteneriat cu companiile locale. Elevii care învaţă în aceste clase primesc o bursă lunară de 400 de lei, plătită în mod egal de Ministerul Educaţiei şi de firmele private. Elevii claselor care nu sunt duale primesc doar bursa asigurată de stat.</p>
      <figure>
        <iframe src="https://www.youtube.com/embed/8M5DitWunp4" width="460" height="360" data-service="Youtube" scrolling="no"/>
      </figure>
      <p>
        <b>Va urma</b>
      </p>
      <p>Investiţiile municipalităţii în curtea Colegiului Traian Vuia continuă. Primăria a demarat recent lucrările la reabilitarea integrală a atelierelor de practică pentru elevi, printr-un proiect pe fonduri europene, în valoare de două milioane de euro.</p>
      <p>Potrivit directoarei Vîlceanu, vor fi modernizate şi dotate cinci ateliere: câte unul de lăcătuşerie, prelucrări mecanice, mecanic auto şi două de electrică. "Vor fi reabilitate în proporţie de 100% şi dotate cu aparatură de ultimă generaţie", a declarat profesoara.</p>
      <p>Lucrările <i>(foto) </i>sunt executate tot de firma Chintoflor, care a participat la licitaţia organizată de Primărie. Acest proiect are o valoare de două milioane de lei.</p>
      <figure>
        <img src="https://www.ebihoreanul.ro/user_files/inaugurare-internat-colegiul-traian-vuia-oradea-bihoreanul-14112019-6.JPG"/>
      </figure>
    </article>
  </body>
</html>