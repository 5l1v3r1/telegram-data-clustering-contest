<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-anna-skorohod-planuye-podaty-zayavu-na-arahamiyu-za-naklep/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T13:56:23+00:00"/>
    <meta property="og:title" content="Анна Скороход планує подати заяву на Арахамію за наклеп"/>
    <meta property="og:description" content="Народний депутат Анна Скороход планує скаржитися до правоохоронних органів на голову фракції Слуга народу Давида Арахамію через його заяву про те, що нібито вона пропонувала й давала гроші колегам."/>
  </head>
  <body>
    <article>
      <h1>Анна Скороход планує подати заяву на Арахамію за наклеп</h1>
      <address>
        <time datetime="2019-11-14T13:56:23+00:00">14 Nov 2019, 13:56</time>
      </address>
      <p>Народний депутат Анна Скороход планує скаржитися до правоохоронних органів на голову фракції Слуга народу Давида Арахамію через його заяву про те, що нібито вона пропонувала й давала гроші колегам.</p>
      <p>Анна Скороход відкинула звинувачення Давида Арахамії, бо “ніколи нікому нічого не пропонувала”.</p>
      <blockquote>– Дуже гарний крок, дякую. Давайте ще якусь гидоту придумаємо за те, що я висловлюю свою думку. Я зараз подам заяву до САП, ДБР, НАБУ, куди завгодно. Нехай перевірять ті дані, про які він сказав, – наголосила нардеп у коментарі.</blockquote>
      <p><b>Читайте</b>: <a href="https://fakty.com.ua/ua/ukraine/20191114-shho-vidomo-pro-deputata-slugy-narodu-annu-skorohod/">Що відомо про депутата Слуги народу Анну Скороход</a></p>
      <p>Вона також наголосила, що поки залишиться у складі фракції Слуга народу.</p>
      <p>Нагадаємо, 14 листопада голова фракції Слуга народу Давид Арахамія під час засідання Верховної Ради сказав, що народний депутат <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">Анна Скороход пропонувала колегам “грошову допомогу”</a>.</p>
      <p>Перед його виступом  Скороход заявила, що її цивільного чоловіка Олексія Алякіна затримали через те, що вона не голосувала за “указом” фракції.</p>
      <p><b>Фото</b>: <a href="https://www.facebook.com/anya.skorohod">Анна Скороход</a></p>
    </article>
  </body>
</html>