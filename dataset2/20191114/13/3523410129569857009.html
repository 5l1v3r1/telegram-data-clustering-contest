<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639985/%D9%85%D8%B1%D8%AF%D9%85-%D8%BA%DB%8C%D9%88%D8%B1-%D9%85%D9%84%D8%A7%DB%8C%D8%B1-%D8%A8%D8%A7-%D8%A7%D9%86%D8%AA%D8%AE%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87%E2%80%8C%D8%A7%DB%8C-%D8%AC%D8%B3%D9%88%D8%B1-%D9%88-%D9%85%D8%AA%D8%AE%D8%B5%D8%B5-%D8%AD%D9%82%D9%88%D9%82%D8%B4%D8%A7%D9%86-%D8%B1%D8%A7-%D9%BE%DB%8C%DA%AF%DB%8C%D8%B1%DB%8C-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:53:00+00:00"/>
    <meta property="og:title" content="مردم غیور ملایر با انتخاب نماینده‌ای جسور و متخصص حقوقشان را پیگیری می‌کنند"/>
    <meta property="og:description" content="مردم غیور ملایر این را می‌دانند که تنها با انتخاب نماینده جسور و پیگیر و نماینده‌ای که شائبه استفاده‌های شخصی را نداشته باشند می‌توانند ..."/>
  </head>
  <body>
    <article>
      <h1>
        <a href="https://www.bultannews.com/fa/news/639985/%D9%85%D8%B1%D8%AF%D9%85-%D8%BA%DB%8C%D9%88%D8%B1-%D9%85%D9%84%D8%A7%DB%8C%D8%B1-%D8%A8%D8%A7-%D8%A7%D9%86%D8%AA%D8%AE%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87%E2%80%8C%D8%A7%DB%8C-%D8%AC%D8%B3%D9%88%D8%B1-%D9%88-%D9%85%D8%AA%D8%AE%D8%B5%D8%B5-%D8%AD%D9%82%D9%88%D9%82%D8%B4%D8%A7%D9%86-%D8%B1%D8%A7-%D9%BE%DB%8C%DA%AF%DB%8C%D8%B1%DB%8C-%D9%85%DB%8C%E2%80%8C%DA%A9%D9%86%D9%86%D8%AF">مردم غیور ملایر با انتخاب نماینده‌ای جسور و متخصص حقوقشان را پیگیری می‌کنند</a>
      </h1>
      <h2>مردم غیور ملایر این را می‌دانند که تنها با انتخاب نماینده جسور و پیگیر و نماینده‌ای که شائبه استفاده‌های شخصی را نداشته باشند می‌توانند ...</h2>
      <address><time datetime="2019-11-14T13:53:00+00:00">14 Nov 2019, 13:53</time> by <a rel="author">بولتن نیوز | bultannews.com</a></address>
      <p><b><a href="http://www.bultannews.com/fa/farhangi">گروه فرهنگی</a> -دکتر حسن ونایی نماینده ادوار مجلس:</b>  مردم غیور ملایر این را می‌دانند که تنها با انتخاب  نماینده جسور و پیگیر و نماینده‌ای که شائبه استفاده‌های شخصی را نداشته باشند می‌توانند حقوقشان را پیگیری کنند</p>
      <p>به گزارش بولتن نیوز، حسن ونایی در یادداشت خود نوشته است:</p>
      <p> با آغاز نام‌نویسی کاندیداهای مجلس شورای اسلامی، برخی موارد باید بیشتر از گذشته از سوی مردم و کاندیداها موردتوجه قرار گیرد تا بتوان بهترین نماینده را از بین توانمندترین‌ها انتخاب کرد و در این رابطه حسن ونایی با نوشتن یادداشتی به انتخابات در ملایر و آن چیزی که مردم و کاندیداها برای توسعه این منطقه باید مدنظر دارند پرداخته است.</p>
      <p> </p>
      <p>یکی از برکات انقلاب اسلامی و جنگ تحمیلی ظهور نسل جدید و جوان برخاسته از دامن انقلاب بود. که آماده تحول بنیادی در کشور عزیزمان به‌عنوان مرکز جهان اسلام بود.</p>
      <p>در پایان جنگ جمعیت ایران که در سال 56 -  36 میلیون نفر بود تقریباً دو برابر شد و به نزدیک 62 میلیون نفر رسید. تخریب زیرساخت‌های کشور و افزایش دو برابری جمعیت کشور ، کشور را در وضعیت بسیار ویژه قرار داد در سطح استان‌ها و شهرستان‌های مختلف تقریباً این وضعیت به همین منوال بود . بعد از جنگ و با انتخاب رهبر معظم انقلاب به‌عنوان ولی امر، و انتخاب رئیس‌جمهور و تشکیل دولت جدید تحول بنیادی در حوزه ، آبادانی و نوسازی همه ارکان کشور را شامل شد.</p>
      <p>در حوزه اقتصادی مهم‌ترین تغییرات صورت گرفت و بسیاری از نقاط کشور که به تیم حاکم در دولت نزدیک بودند و مسئولین و نماینده‌هایی که دارای جایگاه ویژه‌ای بودند از عرصه سیاسی و قدرت سیاسی استفاده کردند و با جذب اعتبارات ، اعم از جاری، عمرانی، فاینانس خارجی  بیع متقابل و … و جذب سرمایه‌گذاران مطرح داخلی و خارجی ، بسیاری از شهرها و مناطق خودشان را نجات دادند و از این وضعیت رکود و تعطیلی دور شدند. از این راه توسعه قابل‌توجهی پیدا کردند و مهم‌ترین توسعه‌های اقتصادی را به خود اختصاص دادند که سرآمد آن‌ها را می‌توان در شهرهای صنعتی و کلان‌شهرها و در استان‌های کرمان و آذربایجان شرقی ، تهران ، مرکزی، اصفهان، البرز، و بسیاری از استان‌های دیگر نام برد.</p>
      <p>در سال 85 که با پیشنهاد گروهی از دوستان در حال بررسی وضعیت توسعه شهر عزیزمان ملایر بودیم ،شاهد این بودیم که اولاً ملایر نیز با تلاش جمعی از نمایندگان اسبق در حوزه‌های بهداشتی، درمانی و دانشگاهی و راه‌آهن الحمدالله قدم‌هایی چشمگیر برداشته‌اند و موفقیت‌هایی نیز حاصل شد. دوما شاهد این بودیم که بسیاری از فعالیت‌های ایشان به دلیل اتمام مأموریت و  یا کارشکنی بعضی از افرادی که چشم دیدن این شهر را نداشتند عمدتاً به‌صورت نیمه‌تمام مانده و مهم‌ترین پروژه‌های نیمه‌تمام که در ملایر می‌توان در سال 86 نام برد :</p>
      <p>عدم تمرکز جدی در حوزه اقتصادی و حوزه مزیت‌های نسبی ملایر ازجمله تبدیل و فرآوری و ایجاد ارزش‌افزوده از 10000 هکتار باغات ملایر است.</p>
      <p>بالغ‌بر 100کارخانه  کشمش فراوری که عمدتاً به دلیل عدم‌حمایت و پشتیبانی با مشکلات جدی در حوزه مالیات و صادرات زمین‌گیر ‌شدند.</p>
      <p>در حوزه مزیت نسبی معادن بزرگ سیلیس ازندریان علیرغم مردم بسیار غیور و مهربانی که دارد متأسفانه به دلیل عدم‌حمایت از آنها در حوزه خام‌فروشی محدودشده بودند.</p>
      <p>در حوزه مزیت نسبی مبل و منبت علیرغم زحمت فراوانی که مردم و مسئولین و نمایندگان اسبق کشیده بودند متأسفانه به دلیل عدم‌حمایت مسئولین استانی ارزش‌افزوده قابل‌توجهی فراهم نشده بود.</p>
      <p>ملایر به‌عنوان قطب گردشگری در حوزه‌های مختلف ازجمله فراورده‌های باغی متأسفانه مورد بی‌مهری قرار گرفت بود و راه‌آهن ملایر که نگین توسعه ملایر و منطقه محسوب می‌شد به دلیل عدم‌حمایت و کمبود اعتبار زمین‌گیر شده بود و این در حالی است که مزیت منحصربه‌فرد ملایر آن است که در کشور تنها پل ارتباطی سه ‌راه­آهن سراسری کشور بوده و هست که به این نعمت بزرگ الهی  توجهی نشده بود و درصورتی‌که با کمترین اعتبارات این پروژه 80 کیلومتری راه‌آهن ملایر  می‌توانست مرکز اتصال راه‌آهن غرب ، جنوب و تهران همدان و سنندج در ملایر متمرکز گردد .و ملایر به‌عنوان کریدور ریلی بار و مسافر کشور موردتوجه همه مردم ایران قرار ‌گیرد.</p>
      <p>تقریباً علیرغم زحمات فراوان آقایان نماینده که قبلاً پروژه راه ارتباطی ملایر به همدان و تبدیل آن به بزرگراه را فراهم کرده بودند ولی به دلیل حمایت نکردن اعتبارات محورهای ارتباطی ملایر به اراک و ملایر به بروجرد و ملایر به نهاوند صرفاً به‌عنوان محور متروک و فرعی رهاشده بود و موردتوجه واقع نگردیده بود. که مشکلات تصادفات و تلفات جانی فراوانی به مردم عزیز ملایر تحمیل کرد.</p>
      <figure>
        <img src="https://www.bultannews.com/files/fa/news/1398/8/23/1197099_853.jpg"/>
      </figure>
      <figure>
        <img src="https://www.bultannews.com/files/fa/news/1398/8/23/1197100_116.jpg"/>
      </figure>
      <p>ملایر علیرغم اینکه در سالیان گذشته بالغ‌بر 300 روستا و 320000 جمعیت داشت به دلیل وضعیت وخیم اقتصادی جوانان آنها در معرض تهدید هستند و گاهی آسیب‌های اجتماعی و مهاجرت در زندگی آنها اتفاق می‌افتد.</p>
      <p> </p>
      <p> فلذا بامطالعه دقیق و گردآوری گروهی از کارشناسان اقتصادی و بهره‌گیری از یک دهه فعالیت در حوزه بودجه و اقتصاد کشور اقدام به تدوین یک برنامه کوتاه‌مدت ، میان‌مدت و بلندمدت نموده و پس از ارائه آن به نخبه‌های ملایر و اخذ موافقت آنها در دستور کار قرار گرفت که مهم‌ترین موضوعات آن به شرح ذیل است :</p>
      <p> </p>
      <p>اول: بااطلاع از نگاه دولت مستقر که بیشترین توجه را به مناطق محروم و روستاها داشت این وضعیت را به‌عنوان فرصت طلایی برای تعامل و اخذ اعتبارات لازم در حوزه‌های مختلف دیدیم .</p>
      <p>دوم: دسترسی به وزارت نفت به‌ویژه شرکت ملی گاز ایران و ارتباط تشکیلاتی موجب گردید گازرسانی 100 روستا در دستور کار چهار سال قرارگرفته و این فرصت عملیاتی شد. و اولین شهری در کشور بودیم که در پایان دوره خدمت در ابتدای سال 91 گازرسانی به روستاها به مرز 98% رسید و این در صورتی است که میانگین گازرسانی در کشور در حدود 33% بود.</p>
      <p>سوم: حمایت از تولیدکنندگان انگور و حمایت از کارخانجات بسته‌بندی انگور و صادرکنندگان کشور تا جایی رسید که علیرغم اینکه ملایر نه بندر بوده و نه مرکز استان با ایجاد تعامل و ارتباط اداره گمرک مستقر راه‌اندازی شد توانست از پرداخت عوارض صادراتی غیرقانونی با مذاکره با سازمان مالیاتی هزینه‌های سربار جلوگیری به عمل آوریم که موردتوجه این عزیزان قرار گرفت.</p>
      <p> </p>
      <p>چهارم:شاید در طول تاریخ ملایر بعد از دکتر بابک ملایر این شانس را داشت یکی از بهترین شهرداران تاریخ بعد از انقلاب را به خود ببیند. و لذا با درک موضوع و همیاری با ایشان و تیم کاری آنها در جهت بازسازی بافت‌های فرسوده و نو سازی مناطق تجاری ، فرهنگی و مسکونی ملایر از آن مهم‌تر در طراحی بام شهرستان ملایر،با ایشان همراهی نموده  و در چندین نوبت با اخذ اعتبارات میلیاردها تومان موجب تقویت شهرداری شدیم.</p>
      <p>پنجم: با توجه به اینکه مدیر قوی در حوزه اداره آب ملایر فعالیت می‌کرد  ضمن حمایت و طراحی در این حوزه شرکت آب و فاضلاب مستقل ملایر را تأسیس نمودیم و بسیاری از حوزه‌های آب ملایر به‌ویژه در حوزه‌های ذیل به سرانجام رسید.</p>
      <p>ششم: اتمام سد کلان با 60 میلیارد تومان که توسط نمایندگان محترم قبلی شروع شده بود در طی دوره چهارساله نمایندگان دوره هشتم به پایان رسید.</p>
      <figure>
        <img src="https://www.bultannews.com/files/fa/news/1398/8/23/1197102_629.jpeg"/>
      </figure>
      <figure>
        <img src="https://www.bultannews.com/files/fa/news/1398/8/23/1197101_835.jpg"/>
      </figure>
      <p>هفتم: ساخت مخزن 5000 مترمکعبی آب شرب ملایر، اخذ اعتبار و ردیف 10 میلیارد تومانی و اقدام مؤثر در جهت احداث تصفیه‌خانه و انتقال آب از سد کلان به ملایر موردتوجه قرار گرفت که ان‌شاءالله مردم عزیز ملایر از نعمت آب آشامیدنی سالم برخوردار باشند.</p>
      <p>هشتم: بیش از 20 سال بود که دو نعمت بزرگ برای شهرهای ملایر و در شهر دیگر بروجرد و نهاوند به‌عنوان فرودگاه روی زمین مانده بود و علیرغم تهمت­های ناروا و تحمل بسیاری از دشنام‌ها، اتهامات و انگ‌هایی که به این‌جانب و دوستان زدند در کنار برادرمان جناب دکتر رحیمی نماینده محترم ، اقدامات گسترده‌ای در جهت حفظ حقوق شهروندی برداشته شده و از هرگونه طمع‌ورزی توسط نمایندگان شهرهای مجاور جلوگیری به عمل آمد.</p>
      <p>نهم: همچنین با همه کم‌لطفی‌ها و اهانت‌هایی که به اینجانب و نماینده دیگر ملایر شد مجوز اصولی ایجاد شهرک پتروشیمی با خوراک روزانه 8000 بشکه پلی‌پروپیلن از پالایشگاه اراک اخذ و به تصویب هیئت دولت رسید و ابلاغ شد.</p>
      <p>دهم: یکی از برکات دولت نهم و دهم نگاه ویژه به روستاها و مناطق محروم بود ، لذا جز اولین شهرهایی بودیم که از این فرصت استفاده کردیم و تقریباً همه شهرها و روستاها که از  امکانات بی‌بهره بودند با امکانات ویژه مورداستفاده قرار گرفت؛ که بهسازی خانه‌های روستایی، قنوات ،گازرسانی و آسفالت روستاها از آن جمله است</p>
      <p>یازدهم: احداث 8000 مسکن مهر برای شهرها و 30000 مسکن روستایی در برنامه در دستور کار قرار گرفت و اعتباری بالغ‌بر100 میلیارد تومان تسهیلات برای آنها اخذ شد. ملایر جز شهرهایی بود که تا پایان دوره نمایندگی بسیاری از مسکن‌های مهر در شهر و روستا تقدیم مردم عزیز شهر شد.</p>
      <figure>
        <img src="http://www.bultannews.com/files/fa/news_albums/639985/7965/resized/resized_1197142_251.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197143_555.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197144_778.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197145_743.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197146_352.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197147_610.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197148_859.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197149_339.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197150_623.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197151_682.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197152_153.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197153_945.jpeg"/>
      </figure>
      <figure>
        <img src="http://www.bultannews.com/files/fa/news_albums/639985/7965/resized/resized_1197154_764.jpeg"/>
      </figure>
      <p>دوازدهم:توجه به تیم‌های ورزشی و اخذ اعتبارات و حمایت از آنها در دستور کار قرار گرفت. اخذ مجوز و احداث بزرگ‌ترین  ورزشگاه 5000 نفری دربام ملایر ، احداث ورزشگاه اختصاصی بانوان و حمایت از کشتی‌گیران و حضور دوساله پیاپی آنها در لیگ برتر کشتی کشور از مهم‌ترین آنها بود.</p>
      <p> </p>
      <p>با این توضیحات و ضمن  ابراز قدردانی و تشکر از همه عزیزان در ادوار گذشته و قبل و بعد و به‌ویژه مردم شریف و عزیز شهرستان ملایر به خاطر حمایت‌های بسیار برجسته از خدمتگزاران خودشان فرصت‌های استثنایی  پیش رو  به شرح ذیل تقدیم می‌گردد :</p>
      <p>قطب انگور کشور با 10000 هکتار باغات انگور حدود 200000 تن محصول سالیانه یک فرصت طلایی و استثنایی برای ملایر شده است.</p>
      <p>ملایر به‌عنوان قطب دانشگاهی کشور و قطب علوم پزشکی کشور فرصت استثنایی برای گردشگری در حوزه پزشکی و سلامت می‌تواند باشد</p>
      <p>ملایر پایتخت مبل و منبت کشور است و بخشی از آن مدیون عزیزان و فعالین است که در گذشته کمک کرده‌اند و سرمایه‌گذاران و مردم فعال در این حوزه و در کنار آن حمایت‌هایی که نمایندگان قبل این شهرستان  است.</p>
      <p>با تأسیس شرکت صنعتی شیشه و سیلیس ملایر امام رضا علیه‌السلام با اعتبار بالغ‌بر 2میلیارد دلار در حوزه ازندریان گام بسیار بزرگی در حوزه معدنی استان برداشته شد و امروز حوزه  ازندریان  بهشت فرآوری معادن و صنایع تبدیلی شده است.</p>
      <p>متأسفانه یا خوشبختانه تنها فرد یا شخصی حقوقی در شهرستان‌های کم برخوردار بدون واسطه فرماندار و استاندار با مرکز کشور و وزرا در ارتباط بوده و امکان استفاده از منابع کشور را دارد این نماینده شهرستان است و مردم غیور ملایر این را می‌دانند که با انتخاب نماینده جسور و پیگیر و نماینده‌ای که شائبه استفاده‌های شخصی را نداشته باشند تنها می‌توانند حقوقشان را پیگیری کنند.</p>
      <p> </p>
    </article>
  </body>
</html>