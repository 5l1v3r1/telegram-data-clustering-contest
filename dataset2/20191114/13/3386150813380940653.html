<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/cricket/love-air-hardik-pandya-give-lift-natasa-stankovic-his-new-red-car-see-pic/"/>
    <meta property="og:site_name" content="Lokmat"/>
    <meta property="article:published_time" content="2019-11-14T13:31:25+00:00"/>
    <meta property="og:title" content="आजा मेरे गाड़ी में बैठ जा! हार्दिक पांड्यानं 'तिला' दिली लिफ्ट अन्..."/>
    <meta property="og:description" content="भारतीय संघाचा अष्टपैलू हार्दिक पांड्यानं दुखापतीतून सावरण्यासाठी आंतरराष्ट्रीय क्रिकेटमधून सध्या विश्रांती घेतली आहे."/>
  </head>
  <body>
    <article>
      <h1>आजा मेरे गाड़ी में बैठ जा! हार्दिक पांड्यानं 'तिला' दिली लिफ्ट अन्...</h1>
      <h2>भारतीय संघाचा अष्टपैलू हार्दिक पांड्यानं दुखापतीतून सावरण्यासाठी आंतरराष्ट्रीय क्रिकेटमधून सध्या विश्रांती घेतली आहे.</h2>
      <address><time datetime="2019-11-14T13:31:25+00:00">14 Nov 2019, 13:31</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <figure>
        <img src="https://d3pc1xvrcw35tl.cloudfront.net/images/686x514/hardikpandyacar_201911324812.jpg"/>
        <figcaption>आजा मेरे गाड़ी में बैठ जा! हार्दिक पांड्यानं 'तिला' दिली लिफ्ट अन्...</figcaption>
      </figure>
      <p>भारतीय संघाचा अष्टपैलू <a href="https://www.lokmat.com/topics/hardik-pandya/">हार्दिक पांड्यानं</a> दुखापतीतून सावरण्यासाठी आंतरराष्ट्रीय क्रिकेटमधून सध्या विश्रांती घेतली आहे. त्यामुळे तो अधिक काळ सोशल मीडियावरच सक्रीय असल्याचे पाहायला मिळत आहे. त्यात त्याच्या आणि मॉडल नताशा स्टॅनकोव्हिक यांच्या नात्याच्या चर्चाही रंगत आहेत. त्यांना बळ देणारा प्रसंग मागील रविवारी मुंबईत पाहायला मिळाला. हार्दिक आणि नताशा हे दोघेही मुंबईतील एका हॉटेलमध्ये एकत्र डीनर घेऊन बाहेर पडतानाचे फोटो सोशल मीडियावर व्हायरल झाले होते. आता त्यांच्या नात्याला आणखी बळ देणारा प्रसंग गुरुवारी घडला. हार्दिकनं चक्क नताशाला त्याच्या गाडीत लिफ्ट दिल्याचे पाहायला मिळाले. </p>
      <figure>
        <embed-post data-src="https://www.instagram.com/p/B4W00BRh5ks" data-service="Instagram"/>
      </figure>
      <p>काही दिवसांपूर्वी हार्दिकनं नताशाची भेट त्याच्या कुटुंबीयांशीही करून दिली होती. काही महिन्यांपूर्वी हार्दिक नताशासोबत वांद्रे येथे दिसला होता. त्याच्या मित्रांनी आयोजित केलेल्या पार्टित तो नताशाला घेऊन आला होता. नताशासोबतच्या नात्याबद्दल हार्दिक अधिक गंभीर आहे आणि त्यानं पार्टित तिची ओळख कुटुंबियांशी करू दिली.या पार्टित हार्दिकचा भाऊ कृणाल आणि वहिनी पंखुडी शर्मा उपस्थित होते. या पार्टित हार्दिकनं नताशाची ओळख त्याचा गर्लफ्रेंड म्हणून सर्वांशी करून दिली.  </p>
      <figure>
        <embed-post data-src="https://www.instagram.com/p/B4emHXRlSrW" data-service="Instagram"/>
      </figure>
      <p>मुळची सर्बियाची असलेल्या नताशाने वयाच्या तिसऱ्या वर्षीय डान्स शिकायला सुरुवात केली. 2010मध्ये स्पोर्ट्स सर्बिया या किताब जिंकल्यानंतर तिनं स्पोर्ट्समध्ये करियर करण्याचा निर्णय घेतला. तिने नच बलिए 9 सीजनमध्ये सहभाग घेतला होता. एली गोनी आणि प्रियांक शर्मा यांच्याशीही नताशाचे नाव जोडले गेले आहे. यापूर्वी हार्दिकचे नाव इशा गुप्ता, अॅली अव्हराम आणि उर्वशी रौलेताशी जोडले गेले आहे.</p>
      <figure>
        <embed-post data-src="https://www.instagram.com/p/B4o8xIzF4ch" data-service="Instagram"/>
      </figure>
      <p>हार्दिक आणि नताशा एकत्र गाडीत असल्याचे फोटो सोशल मीडियावर व्हायरल झालेले नाहीत. पण, या दोघांनी पोस्ट केलेल्या स्वतंत्र फोटोवरून तरी ते एकाच गाडीत होते याचा अंदाज बांधणे अवघड नक्की नाही. पाहा तुम्हीच...</p>
      <figure>
        <embed-post data-src="https://www.instagram.com/p/B42I06AAzEv" data-service="Instagram"/>
      </figure>
      <p> </p>
    </article>
  </body>
</html>