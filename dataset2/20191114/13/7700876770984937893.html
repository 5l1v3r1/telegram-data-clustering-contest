<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/14/convenzione-acli-e-confcooperative-piu-servizi-e-startup-cooperative/153285/"/>
    <meta property="og:site_name" content="VITA"/>
    <meta property="article:published_time" content="2019-11-14T13:17:00+00:00"/>
    <meta property="og:title" content="Convenzione Acli e Confcooperative: più servizi e startup cooperative"/>
    <meta property="og:description" content="Le due associazioni svilupperanno una collaborazione con l’obiettivo di implementare l’offerta di reciproci servizi verso i propri associati e tutti i cittadini. Roberto Rossini (Acli): «Vogliamo migliorare la nostra rete, implementando le prestazioni e i servizi». Maurizio Gardini (Confcooperative): «È un accordo che dà valore alla promozione del modello cooperativo»"/>
  </head>
  <body>
    <article>
      <h1>Convenzione Acli e Confcooperative: più servizi e startup cooperative</h1>
      <address><time datetime="2019-11-14T13:17:00+00:00">14 Nov 2019, 13:17</time> by <a rel="author">Redazione</a></address>
      <p>
        <b>Le due associazioni svilupperanno una collaborazione con l’obiettivo di implementare l’offerta di reciproci servizi verso i propri associati e tutti i cittadini. Roberto Rossini (Acli): «Vogliamo migliorare la nostra rete, implementando le prestazioni e i servizi». Maurizio Gardini (Confcooperative): «È un accordo che dà valore alla promozione del modello cooperativo»</b>
      </p>
      <p><b>Acli e Confcooperative hanno firmato un’importante convenzione</b> in base alla quale le due associazioni <b>svilupperanno una collaborazione con l’obiettivo di implementare l’offerta di reciproci servizi verso i propri associati e verso tutti i cittadini.</b></p>
      <p>Le <a href="http://www.acli.it/">Acli</a> mettono a disposizione servizi di assistenza e tutela in ambito previdenziale, tutela fiscale per le persone fisiche, gestione dei rapporti di lavoro con collaboratrici domestiche e assistenti familiari.<br/><a href="https://www.confcooperative.it/">Confcooperative</a>, attraverso le Federazioni di Settore e mediante tutti gli Enti e società collegate, mette a disposizione servizi di informazioni, assistenza e gestione per la promozione di imprese cooperative oltre ai servizi di welfare aziendale con gli strumenti ad esso connesso, di acquisti collettivi quali ad esempio nel campo dell’energia.</p>
      <p>«Siamo molto soddisfatti di questo accordo con gli amici di Confcooperative con cui condividiamo molte battaglie», ha dichiarato il presidente nazionale delle Acli, <b>Roberto Rossini. </b>«Vogliamo migliorare la nostra rete, implementando le prestazioni e i servizi da anche attraverso accordi con quelle associazioni impegnate come noi nella promozione sociale».</p>
      <p>Per <b>Maurizio Gardini,</b> presidente di Confcooperative: «È un accordo che dà valore alla promozione del modello cooperativo tra associazioni che hanno una comune matrice culturale e vuole rinforzare la rete dei servizi per i soci delle nostre cooperative».</p>
      <p>In apertura foto Rawpixel/Unsplash</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/12/almeno-1-miliardo-dallemersione-del-lavoro-degli-stranieri/153263/"/>
        <a href="http://www.vita.it/it/article/2019/11/06/rossini-acli-non-ce-spazio-per-una-partito-dei-cattolici-ma-i-cattolic/153209/"/>
        <a href="http://www.vita.it/it/article/2019/10/31/la-xiv-convention-si-e-chiusa-guardando-allinnovazione/153157/"/>
        <a href="http://www.vita.it/it/article/2019/10/24/milano-cambia-volto-grazie-alla-cultura-dellabitare-cooperativo/153092/"/>
        <a href="http://www.vita.it/it/article/2019/10/14/acli4africa-formazione-professionale-volano-di-sviluppo/152970/"/>
      </related>
    </article>
  </body>
</html>