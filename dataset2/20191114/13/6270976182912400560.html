<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/komitet-z-pytan-prav-lyudyny-stvoryuye-ekspertnu-radu/"/>
    <meta property="og:site_name" content="Рубрика"/>
    <meta property="article:published_time" content="2019-11-14T13:40:16+00:00"/>
    <meta property="og:title" content="Комітет з питань прав людини створює Експертну раду"/>
    <meta property="og:description" content="Комітет Верховної Ради України з прав людини затвердив положення про Експертну раду при комітеті. Про це повідомив голова Комітету з питань прав людини, деокупації та реінтеграції Дмитро Лубінець. “Завдяки тому, що Комітет Верховної Ради України з прав людини започаткував попередній розгляд законопроектів на засіданнях підкомітетів, нам вдалось розглянути питання насиченого порядку денного досить динамічно. Під […]"/>
  </head>
  <body>
    <article>
      <h1>Комітет з питань прав людини створює Експертну раду</h1>
      <address><time datetime="2019-11-14T13:40:16+00:00">14 Nov 2019, 13:40</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/74913814_2150317721942676_8806529011053232128_n-860x540.jpg"/>
      </figure>
      <p>Фото facebook.com/dmytro.lubinets<br/><b><b>Комітет Верховної Ради України з прав людини затвердив положення про Експертну раду при комітеті.</b></b></p>
      <p>Про це<a href="https://www.facebook.com/dmytro.lubinets/posts/2150318038609311?__xts__%5B0%5D=68.ARCZmxQg_LkkRIk5n9HT82j4dYhSUzTafH6kOi72RYPz6PJJDfgAJvrBrqhl9EI1C_Tj528TRuwiOGPZYaNq0dNktbEC7Kij3QOi-kd-ZvmE1QuCun1ywgIif6K3pvkh_03oqCKjr7piBxtT75b6eDhqlPsYT-2NORWaToPkHqcZYYXl7YA8-7HiWK-cQAwFwnzjl4kR73N4Z6XSh3hfhXRdgZEn-eOzeRc3ONuvdD-VqbSRiFRLFivSsxpC_ONezt43dbWjbfqcS1NjHhgrIz5uDkhgsHo2C7R6uhqudFOTdSRKovEOXTyPmfOVRTIoAog&amp;__tn__=-R"> повідомив</a> голова Комітету з питань прав людини, деокупації та реінтеграції Дмитро Лубінець.</p>
      <p>“Завдяки тому, що Комітет Верховної Ради України з прав людини започаткував попередній розгляд законопроектів на засіданнях підкомітетів, нам вдалось розглянути питання насиченого порядку денного досить динамічно. Під час засідання було розглянуто 5 законопроектів з опрацювання яких Комітет визначено головним, 2 законопроекти з опрацювання яких наш комітет не є головним та низку інших питань (всього на сьогодні в порядку денному 13 питань) і “Різне”.</p>
      <p>Зокрема, було було затверджено положення про Експертну раду при Комітеті Верховної Ради України з питань прав людини; за поданням членів нашого Комітету залучено 6 осіб до складу позаштатних консультантів Комітету; утворено дві робочі групи за пропозицією Українського інституту з прав людини; прийнято рішення про офіційне партнерство Комітету з Національною платформою “Діалог про мир та безпечну реінтеграцію”, – розповідає він.</p>
      <p>Нардеп зазначив,що за період, що минув з часу попереднього засідання в стінах Комітету, за підтримки Комітету було проведено ряд заходів, які дозволили їм увійти в діалог з громадянським суспільством, а виїзне засідання на Донбасі ознайомило членів Комітету з гостротою проблематики, обсягом завдань, які маємо спільно вирішувати.</p>
      <p>Нагадаємо, що <a href="https://rubryka.com/2019/11/07/mizhnarodnyj-komitet-chervonogo-hresta-j-nadali-pidtrymuvatyme-ukrayinu-lubinets/">Міжнародний Комітет Червоного Хреста й надалі підтримуватиме Україну.</a></p>
    </article>
  </body>
</html>