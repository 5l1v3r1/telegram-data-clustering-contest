<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741687"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T13:30:00+00:00"/>
    <meta property="og:title" content="สบายใจได้!'มาริโอ้'ปัดข่าวลือ ลั่นกับ'จันจิ'ยังเหมือนเดิม"/>
    <meta property="og:description" content="'มาริโอ้' เคลียร์สัมพันธ์หลังมีข่าวลือสะบั้นรัก 'จันจิ' เพราะกิ๊กกั๊ก 'ไป่ ทาคน' ยังเหมือนเดิมอยู่ ลั่นสบายใจได้ ยืนยันผู้จัดการไม่เคยกีดกันแน่นอน"/>
  </head>
  <body>
    <article>
      <h1>สบายใจได้!'มาริโอ้'ปัดข่าวลือ ลั่นกับ'จันจิ'ยังเหมือนเดิม</h1>
      <address>
        <time datetime="2019-11-14T13:30:00+00:00">14 Nov 2019, 13:30</time>
      </address>
      <p>
        <b>"มาริโอ้" เคลียร์สัมพันธ์หลังมีข่าวลือสะบั้นรัก "จันจิ" เพราะกิ๊กกั๊ก "ไป่ ทาคน" ยังเหมือนเดิมอยู่ ลั่นสบายใจได้ ยืนยันผู้จัดการไม่เคยกีดกันแน่นอน</b>
      </p>
      <p> ยังคงเป็นประเด็นร้อนในโลกออนไลน์ ที่ชาวเน็ตให้ความสนใจและติดตามกันอย่างต่อเนื่อง หลังเพจดังในโลกออนไลน์ ออกมาชี้เป้าข่าวลือที่พิธีกรคนดัง มดดำ-คชาภา แฉกลางรายการว่ามีอดีตนักร้องสาวยอมสะบั้นรัก ซุปตาร์หนุ่มดังสุดๆ ของเมืองไทยแล้วไปแอบกิ๊กกั๊กกับนายแบบหนุ่มสุดฮอตจากพม่า ไป่ ทาคน งานนี้พอข่าวออกไป ชาวเน็ตก็เข้ามาคาดเดากันไปต่างๆนาๆ จนมีการคาดเดากันว่าน่าจะเป็นคู่ของสาว จันจิ ไกอา กับหวานใจหนุ่ม มาริโอ้ เมาเร่อ เพราะฝ่ายหญิงเคยไปร่วมงานรายการ ๆ หนึ่งกับหนุ่มไป่ ซึ่งในรายการสาวจันจิก็ดูเขินและหยอดหนุ่มไป่ แบบหวานหนักมาก ตามที่เสนอข่าวไปแล้วนั้น<br/><br/>ความคืบหน้าเมื่อวันที่ 14 พ.ย.ผู้สื่อข่าวได้เจอตัวหนุ่มมาริโอ้ เลยให้เจ้าตัวออกมาเคลียร์ประเด็นดังกล่าวซักหน่อยว่า เป็นยังไง โดยมาริโอ้ เปิดเผยว่า "ไม่มี ผมเห็นเป็นข่าวออกมา ผมก็ไม่ซีเรียสไม่รู้ข่าวออกมายังไง แต่ว่าผมกับน้องก็คุยกันปกติ  ไม่มีการเลิกกันและก็ไม่ได้กระทบความสัมพันธ์ ผมก็ได้มีการคุยกับน้อง ก็คุยกันว่ามันมาได้ยังไง วันๆล้างรถอย่างเดียวไม่ค่อยรู้เรื่อง พอมีข่าวเข้ามาผมก็ตกใจ แต่ก็ไม่ได้ซีเรียสอยู่แล้ว <br/>ผมไม่ได้คิดว่าผมตกเป็นเครื่องมือของใคร เพราะผมไม่ได้มุ่งร้ายกับใคร แต่ถ้าเขาจะมาทำอะไร ตอนนี้ผมก็ไม่ได้คิดมากอะไร มันไม่ใช่เรื่องจริงครับ เรื่องส่วนตัวของผมกับน้องก็ไม่มีอะไรอยู่แล้ว ก็แค่ข่าวออกมาซึ่งมันไม่ใช่เรื่องจริง พอข่าวออกมาก็เครียดนะครับ เพราะมันมีคนมาว่าเขาด้วย แต่ผมก็ให้กำลังใจนะ จริงๆมันไม่จำเป็นต้องเอาใจไปอยู่ตรงนั้น เพราะมันจะให้เราคิดมากแล้วก็ปวดหัว ส่วนพี่โชก็ไม่ได้บอบช้ำอะไร  เขาก็ยังสวยขึ้นทุกวัน(ยิ้ม) แต่ก็ดีแล้วที่เขารู้สึกไม่ซีเรียส พี่โชไม่เคยกีดกันผมเลยครับ ผมไม่ได้มองว่าผมเป็นเหยื่อทางการตลาด และมันก็ไม่ได้กระทบอะไรผม มันไม่ได้ทำอะไรให้ผมไม่สบายใจหรือเครียดเลย มีแต่น้องเขาที่จะเครียดและกังวลกับข่าว ผมก็พยายามปลอบใจว่าไม่มีอะไร ส่วนคอมเมนต์ไม่ได้อ่านเลยมั่วแต่ขัดรถอยู่(ยิ้ม)"</p>
      <figure>
        <img src="https://www.dailynews.co.th/admin/upload/20191114/news_aUWnApyoGf191549_533.jpg?v=20191115065?v=1613"/>
      </figure>
      <p>"โทรไปถามพี่มดไหม ไม่ได้โทรไปถาม ถ้าพี่มดโทรมาก็เห็นอยู่แล้ว ผมไม่ได้โกรธ ดูโอ้โกรธหรอ โอ้พูดตรงนี้มันน่าจะเคลียร์แล้วนะว่าอะไร บอกได้เลยว่ายังคบกันอยู่ ยังไปมาหาสู่กันอยู่ เรื่องแบบนี้ก็น่าจะเคยเกิดขึ้นอยู่ แต่แค่เรื่องนี้มันแรงกว่า ส่วนคอมเมนต์ ผมมองว่ามันเป็นความคิดของคน เอามาดูได้แต่ไม่จำเป็นต้องใส่ใจ อะไรที่ทำให้เราเครียดอย่าแบกไว้ดีกว่า สำหรับคนที่ปล่อยข่าวก็แล้วแต่เลยเอาที่สบายใจ  โอ้ก็ไม่ซีเรียสโอ้โอเค ตอนที่เขาไปทำงานกับไป่เขาก็เล่าให้ผมฟังปกติ<br/>ส่วนตัวผมเป็นคนไม่ขี้หึง เราทำงานตรงนี้อยู่แล้วเรารู้ ส่วนน้องเขาก็โตเป็นผู้ใหญ่ ทำงานมาเยอะแยะแล้ว เขาน่าจะรู้ บอกไว้ตรงนี้เลยว่าสบายใจได้ ถามว่าเรียกแฟนออกสื่อได้ไหม จริงๆก็ไม่ได้ปิดอะไรพี่ๆนะ อาจจะไม่ได้ใช้คำนั้น แต่ทุกคนก็รู้"</p>
      <figure>
        <iframe src="https://www.youtube.com/embed/L6lk5kuK-RQ" width="640" height="360" data-service="Youtube" scrolling="no"/>
      </figure>
      <figure>
        <img src="https://www.dailynews.co.th/admin/upload/20191114/news_dDbksZqrDr191558_533.jpg?v=20191115065?v=3983"/>
      </figure>
      <p> </p>
    </article>
  </body>
</html>