<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/vw-lupo-drag-tuning-174615.html"/>
    <meta property="og:site_name" content="Auto Bild"/>
    <meta property="article:published_time" content="2019-11-14T13:53:28+00:00"/>
    <meta property="og:title" content="VW Lupo pe pista de drag? Micuțul acesta are cu ce! (VIDEO)"/>
    <meta property="og:description" content="Mașinile cu tracțiune față nu sunt alegerea ideală pentru întreceri de tip drag, pentru că nu reușesc să pună puterea jos. Excepție face acest VW Lupo."/>
  </head>
  <body>
    <article>
      <h6 class="kicker">Are la fel de multă putere ca un Ferrari</h6>
      <h1>VW Lupo pe pista de drag? Micuțul acesta are cu ce! (VIDEO)</h1>
      <address><time datetime="2019-11-14T13:53:28+00:00">14 Nov 2019, 13:53</time> by <a rel="author">AutoBild</a></address>
      <p>
        <b>Mașinile cu tracțiune față nu sunt alegerea ideală pentru întreceri de tip drag, pentru că de la un punct nu mai reușesc să pună puterea jos. Acest VW Lupo ne demonstrează că se poate.</b>
      </p>
      <p>Citește și:</p>
      <p>
        <a href="https://www.auto-bild.ro/funny/liniuta-intre-doua-camioane-incarcate-cu-71-de-tone-63152.html">Liniuță între două camioane încărcate cu 71 de tone</a>
      </p>
      <p>
        <a href="https://www.auto-bild.ro/video/liniuta-intre-lamborghini-huracan-si-avionul-de-vanatoare-suhoi-su-27-flanker-39374.html">Lamborghini Huracan se întrece cu avionul de vânătoare Sukhoi Su-27 Flanker</a>
      </p>
      <p>În lista autovehiculelor care au ce le trebuie pentru a participa la liniuțe, Volkswagen Lupo ar fi probabil la coadă, asta dacă ar intra pe listă în primă instanță. Motivele sunt destul de evidente. În primul rând, Lupo nu a fost niciodată conceput pentru performanță.</p>
      <p>În versiunea sa cea mai puternică – GTi – Lupo storcea 125 de cai-putere și 152 de Newtoni-metru dintr-un motor de 1,6 litri; suficient cât să-ți facă inima să tresalte, dar departe de a te încuraja să-l duci la liniuțe. Apoi, ca regulă generală, mașinile cu tracțiune față nu sunt oricum făcute pentru genul acesta de exerciții: de la un punct încolo devin ineficiente în a pune puterea jos.</p>
      <p>Dar, desigur, asta nu înseamnă că nu se poate. Exemplu stă acest Lupo preparat de olandezii de la Van Vught Tuning, care nu s-au uitat la bani când au început să lucreze la acest <i>drag racer</i>. Rezultatul este o mașină pe care o recunoaștem ca Lupo pentru că și-a păstrat, în cea mai mare parte, caroseria așa cum a fost desenată din fabrică.</p>
      <p>Însă sub capota lui Lupo VVT stă un patru-în-linie de 2,0 litri care livrează 740 de cai-putere. O cifră impresionant de mare pentru o mașină cu tracțiune față. Însă acest exemplar se folosește de toate ustensilele pentru a se agăța cât mai bine de asfalt. În zilele bune, parcurge 400 de metri cu start de pe loc în mai puțin de 10 secunde.</p>
      <p>În clipul de mai jos îl puteți vedea în acțiune, pe pista de drag Santa Pod.</p>
      <figure>
        <iframe src="https://www.youtube.com/embed/Swwf_pJSlr0" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/vw-t5-transporter-porsche-911-tuning-extrem-174639.html"/>
        <a href="https://www.auto-bild.ro/stiri/sema-2019-dodge-charger-speedkore-tuning-174074.html"/>
        <a href="https://www.auto-bild.ro/tuning/volkswagen-golf-r32-1166-cp-tuning-173347.html"/>
      </related>
    </article>
  </body>
</html>