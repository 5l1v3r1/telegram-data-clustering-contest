<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9c%d7%9e%d7%a8%d7%95%d7%aa-%d7%94%d7%a4%d7%a1%d7%a7%d7%aa-%d7%94%d7%90%d7%a9-100-%d7%99%d7%9c%d7%93%d7%99%d7%9d-%d7%9e%d7%a2%d7%95%d7%98%d7%a3-%d7%a2%d7%96%d7%94-%d7%94%d7%aa%d7%90%d7%a8%d7%97%d7%95-%d7%9c%d7%99%d7%95%d7%9d-%d7%9b%d7%99%d7%a3-%d7%91%d7%a4%d7%aa%d7%97-%d7%aa%d7%a7%d7%95%d7%94-417934/3"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-14T13:00:00+00:00"/>
    <meta property="og:title" content="למרות הפסקת האש: 100 ילדים מעוטף עזה התארחו ליום כיף בפתח תקוה"/>
    <meta property="og:description" content="מחבקים את תושבי הדרום: על אף הסכם הפסקת האש שהביא איתו שקט יחסי לאזור הדרום, קרוב ל-100 ילדים מקיבוץ עלומים שבנגב הצפוני-מערבי הגיעו היום לפתח תקוה ליום כיף שנערך במתנ&quot;ס יוספטל"/>
  </head>
  <body>
    <article>
      <h1>למרות הפסקת האש: 100 ילדים מעוטף עזה התארחו ליום כיף בפתח תקוה</h1>
      <h2>מחבקים את תושבי הדרום: על אף הסכם הפסקת האש שהביא איתו שקט יחסי לאזור הדרום, קרוב ל-100 ילדים מקיבוץ עלומים שבנגב הצפוני-מערבי הגיעו היום לפתח תקוה ליום כיף שנערך במתנ"ס יוספטל</h2>
      <address><time datetime="2019-11-14T13:00:00+00:00">14 Nov 2019, 13:00</time> by <a rel="author">מתן דויטש</a></address>
      <figure>
        <img src="http://mynetpetahtikva.co.il/dyncontent/2019/11/14/1992fc14-b4e0-4a79-81d2-b6fa7b089ea0.jpeg"/>
        <figcaption>צילום: באדיבות גדי בשארי</figcaption>
      </figure>
      <p>מחבקים את תושבי הדרום: על אף הסכם הפסקת האש שהביא איתו שקט יחסי לאזור הדרום, קרוב ל-100 ילדים מקיבוץ עלומים שבנגב הצפוני-מערבי הגיעו היום לפתח תקוה ליום כיף שנערך במתנ"ס יוספטל.</p>
      <p>הילדים נהנו מחוגים, והפעלות שונות שהועברו על ידי צוות המתנס ומתנדבים שונים, וכן מארוחת צהריים. את האירוח יזם גדי בשארי, מקים מיזם 'מתוק בלב' שעוסק בתרומה לקהילה, ואליו חברו ראש עיריית פתח תקוה, רמי גרינברג, מנהלת בית המתנדבים בעירייה, אודליה דאלי, צוות ניהול המתנס ומתנדבים רבים שהגיעו לבלות עם תושבי הקיבוץ  שסבלו לא מעט בימים האחרונים.</p>
      <p>"כבר פעם שניה שילדי קיבוץ אלומים מגיעים אלינו, מספר בשארי. "הרכז שלהם הודה לי, אבל עניתי שזה לא אני . 'יש פה אנשים שאמנם גרים במרכז אבל חושבים עליכם כל הזמן' . זה שהם באים לפה ואומרים לנו שיום כזה תורם להם ,זה מרגש. לראות את הילדים האלה, שמגיעים לפתח תקוה ואומר לך אחד הילדים שטיל לא יפול לידי או לא אשמע את הבומים , מה אומר מעבר? "</p>
      <p>"מהבחינה הזו אני יכול לומר שזו אחת הסיבות שהקמתי את 'מתוק בלב'. אם אנחנו יכולים בימים כאלו להזמין תושבים שגרים בעוטף , שהלילות שלהם הם לא לילות, ולגרום להם ליהנות  זה שווה את הכל. פניתי אתמול לרמי גרינברג , ישר הפנה אותי למי שצריך ועזר לי. וכאן ראוי גם לומר מילה טובה לאודליה דאלי, לצוות מתנס יוספטל ולכל המתנדבים שהגיעו ביום הזה".</p>
    </article>
  </body>
</html>