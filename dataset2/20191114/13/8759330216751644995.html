<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903729/bayat-wil-bij-charleroi-blijven-budget-wordt-dan-opgetrokken-naar-45-miljoen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T13:27:00+00:00"/>
    <meta property="og:title" content="Bayat wil bij Charleroi blijven: ‘Budget wordt dan opgetrokken naar 45 miljoen’"/>
    <meta property="og:description" content="Mogi Bayat wil graag bij Sporting Charleroi blijven. De Carolo’s hopen tegen 2024 een nieuw stadion te hebben. Het budget zal dan aanzienlijk stijgen."/>
  </head>
  <body>
    <article>
      <h1>Bayat wil bij Charleroi blijven: ‘Budget wordt dan opgetrokken naar 45 miljoen’</h1>
      <address>
        <time datetime="2019-11-14T13:27:00+00:00">14 Nov 2019, 13:27</time>
      </address>
      <p>
        <b>Mogi Bayat wil graag bij Sporting Charleroi blijven. De Carolo’s hopen tegen 2024 een nieuw stadion te hebben. Het budget zal dan aanzienlijk stijgen.</b>
      </p>
      <p>Charleroi lijkt financieel achter te lopen op de rest van de clubs, maar Bayat vindt dat niet. “Daar ben ik het niet meer eens. Ik heb net de balans gepubliceerd en het 'kleine Charleroi' kan met een omzet uitpakken van 26 miljoen euro.”</p>
      <p>“In 2012 was dat slechts zes miljoen euro... Dankzij het nieuwe stadion zou het budget opgetrokken kunnen worden naar 40 tot 45 miljoen euro en dat zou een buitengewone prestatie zijn. Dat is een van de redenen waarom ik binnen vijf jaar nog bij Charleroi zal zitten. Zal ik tegen dan een belangrijke positie bekleden bij UEFA? Dat weet ik niet.”</p>
      <p>Bayat wil bij Charleroi blijven. “Als ik zo'n strever ben als iedereen beweert, dan zou ik geen carrière van 18 jaar achter de rug hebben bij Charleroi. Voor de overname door Marc Coucke werd ik voorgedragen om Anderlecht te besturen. Het voorstel lag op tafel. Ik had gerust kunnen zeggen: ik verhuis naar wat op dat moment de grootste club van België is”, wordt Bayat geciteerd door Sport/Voetbalmagazine.</p>
      <p>Charleroi kijkt naar KAA Gent. “Ik heb het niet gedaan vanwege mijn engagement bij Charleroi. Tegen 2024, wanneer het nieuwe stadion er zal staan, moet Charleroi het Gent van de toekomst worden. Daar zal ik veel voldoening uithalen, want ik zal kunnen zeggen dat ik mijn club naar de top heb gebracht. Ik zou het anders ervaren hebben, mocht ik gedropt zijn geweest bij een topclub.”</p>
      <aside>Lees meer<br/><a href="https://www.voetbalprimeur.be/nieuws/903635/bayat-eist-nu-al-plekje-op-voor-charleroi-in-beneliga-dan-is-dat-onvermijdelijk-.html?itm_source=www.voetbalprimeur.be&amp;itm_medium=highlighted-content">Bayat eist nu al plekje op voor Charleroi in BeNeLiga: "Dan is dat onvermijdelijk"</a></aside>
    </article>
  </body>
</html>