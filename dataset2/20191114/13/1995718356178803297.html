<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152243-na-volyni-aktyvizuvalysia-kartkovi-aferysty-za-dobu-vyduryly-chymalo-groshej"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T13:07:00+00:00"/>
    <meta property="og:title" content="На Волині активізувалися карткові аферисти: за добу «видурили» чимало грошей"/>
    <meta property="og:description" content="Сума завданих потерпілим матеріальних збитків становить понад 50 тисяч гривень"/>
  </head>
  <body>
    <article>
      <h1>На Волині активізувалися карткові аферисти: за добу «видурили» чимало грошей</h1>
      <address>
        <time datetime="2019-11-14T13:07:00+00:00">14 Nov 2019, 13:07</time>
      </address>
      <p>За минулу добу поліція Волині зареєструвала на території області три випадки шахрайств, пов’язаних із банківськими картками. Сума завданих потерпілим матеріальних збитків становить понад 50 тисяч гривень. <br/><br/>Про це повідомляє поліція Волині. <br/><br/>Учора до Рожищенського відділення поліції із заявою звернулася 42-річна місцева жителька. Вона повідомила, що під час телефонної розмови невідома особа, назвавшись працівником банку та під приводом заблокування банківської картки, шляхом обману, заволоділа її грошима у сумі 18 тис. грн.<br/><br/>У Старовижівському районі зловмисник, назвавшись працівником банку, вивідав у 43-річної жительки району реквізити її банківської картки та згодом викрав з її рахунку понад 26 тис. грн.<br/><br/>В подібній ситуації опинилася й 33-річна жителька Нововолинська. Потерпіла повідомила, що зловмисник під час телефонної розмови вивідав у неї реквізити банківської картки та викрав з її рахунку 6 тис. грн.<br/><br/>За всіма фактами слідчі відкрили кримінальні провадження за ознаками злочину, передбаченого ч.1 ст.190 Кримінального кодексу України. Тривають заходи спрямовані на встановлення осіб, причетних до скоєння цих кримінальних правопорушень і притягнення їх до відповідальності.<br/><br/>Поліція Волині вкотре нагадує: аби не стати жертвою шахраїв, у жодному разі не повідомляйте нікому свої персональні дані, реквізити банківських карток, не виконуйте ніяких дій на прохання так званих працівників банку.</p>
    </article>
  </body>
</html>