<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/stb-primeste-o-gura-de-aer-proaspat-primaria-capitalei-va-acorda-100-de-milioane-de-lei-in-plus-la-subventia-stb-18584621"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T13:23:37+00:00"/>
    <meta property="og:title" content="STB primeşte o gură de aer proaspăt: Primăria Capitalei va acorda 100 de milioane de lei în plus la subvenţia STB"/>
    <meta property="og:description" content="Primăria Capitalei a făcut o nouă rectificare bugetară prin care creşte subvenţia pentru transportul în comun cu 100 de milioane de lei, astfel că bugetul total pentru acest segment ajunge la un miliard de lei, potrivit unui proiect votat în şedinţa CGMB de joi."/>
  </head>
  <body>
    <article>
      <h1>STB primeşte o gură de aer proaspăt: Primăria Capitalei va acorda 100 de milioane de lei în plus la subvenţia STB</h1>
      <address><time datetime="2019-11-14T13:23:37+00:00">14 Nov 2019, 13:23</time> by <a rel="author" href="https://www.zf.ro/autor/nicolae-oprea" target="_blank">Nicolae Oprea</a></address>
      <p>Primăria Capitalei a făcut o nouă rectificare bugetară prin care creşte subvenţia pentru transportul în comun cu 100 de milioane de lei, astfel că bugetul total pentru acest segment ajunge la un miliard de lei, potrivit unui proiect votat în şedinţa CGMB de joi.</p>
      <p>Potrivit unui proiect de hotărâre votat în şedinţa CGMB de joi, Primăria Capitalei face o nouă rectificare bugetară, iar cea mai consistentă influenţă, pe plus, se regăseşte la capitolul Transporturi, respectiv subvenţia pentru acoperirea diferenţelor de preţ şi tarif.</p>
      <p>Astfel, 100 de milioane de lei vor merge la acest capitol, iar bugetul total pentru subvenţie va fi de un miliard de lei.</p>
      <p>Tot pe plus va creşte şi bugetul de la Adminstraţia Străzilor, cu aproape 3 milioane de lei, pentru consolidarea Podului Grant.</p>
      <p>Pe de altă parte, bugetul Administraţiei Spitalelor ar urma să fie tăiat cu aproape 30 de milioane de lei, iar pentru Consolidarea Clădirilor cu Risc Seismic cu 20 de milioane de lei.</p>
    </article>
  </body>
</html>