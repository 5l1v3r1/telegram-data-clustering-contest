<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/celebrities/_maks-barskih-anonsuvav-vihid-novogo-albomu/938127"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:24:00+00:00"/>
    <meta property="og:title" content="Макс Барських анонсував вихід нового альбому"/>
    <meta property="og:description" content="Співак Макс Барських представить новий альбом в рамках другого світового туру Nezemnaya 2020. Шостий повноформатний LP називається &quot;1990&quot;. Платформою для альбому став міжнародний музичний лейбл Sony Music Entertainment. &quot;1990 - це рік мого народження і цим альбомом я завершую свою музичну ..."/>
  </head>
  <body>
    <article>
      <h1>Макс Барських анонсував вихід нового альбому</h1>
      <address><time datetime="2019-11-14T13:24:00+00:00">14 Nov 2019, 13:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938127_w_300.jpg?v=0"/>
        <figcaption>У міжнародний тур Макс Барських відправиться наступного року. Фото: Instagram</figcaption>
      </figure>
      <p>Співак <b>Макс Барських</b> представить новий альбом в рамках другого світового туру Nezemnaya 2020. Шостий повноформатний LP називається "1990". Платформою для альбому став міжнародний музичний лейбл Sony Music Entertainment.</p>
      <p>"1990 - це рік мого народження і цим альбомом я завершую свою музичну трилогію: "Туманы", "Семь", "1990". Пісні з нового альбому все ще наповнені романтизмом тих років, але покладені на більш урбаністичне і сучасне звучання. Я створюю мікс оголено-щирих почуттів з настроями великого міста. Ця подорож назад, але все ще в майбутнє", - коментує Барських.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/celebrities/_maks-barskih-vidpravlyayetsya-v-richne-turne-kontinentami/936545"/>
      </related>
      <p>Попередні 2 альбоми "Туманы" і "Семь" принесли Барських в загальній сумі 10 платинових дисків. Рекордних результатів досягли окремі сингли: "Берега" - 3 платини, "Неземная" - 2 платини, "Вспоминать" - 1 золотий диск.</p>
      <p>Про реліз альбому "1990" Макс розповів на своїй сторінці в Instagram, оголосивши про запуск міжнародного музичного квесту. Прем'єра нових треків з шостого альбому буде проходити в різних містах світу під час концертів. Таким чином, кожен виступ Барських стане унікальним. Після чого слухач відразу отримає доступ до новинки на будь-якому цифровому майданчику.</p>
      <figure>
        <iframe src="https://www.youtube.com/embed/QxydPiSlGpo" width="590" height="332" data-service="Youtube" scrolling="no"/>
      </figure>
      <p>Дата релізу лід-синглу альбому буде оголошена найближчим часом.</p>
      <blockquote>Перший концерт туру Nezemnaya 2020 Макс Барських проведе в литовському Вільнюсі. Одночасно в різних частинах світу <a href="https://gazeta.ua/articles/celebrities/_maks-barskih-vidpravlyayetsya-v-richne-turne-kontinentami/936545">шанувальники запустили флеш-моб</a> на підтримку співака.</blockquote>
    </article>
  </body>
</html>