<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76573-Hrac-Fornite-pocas-streamu-napadol-svoju-tehotnu-priatelku-Tvrdi-ze-islo-o-sebaobranu"/>
    <meta property="og:site_name" content="REFRESHER"/>
    <meta property="article:published_time" content="2019-11-14T13:36:00+00:00"/>
    <meta property="og:title" content="Hráč Fornite počas streamu napadol svoju tehotnú priateľku. Tvrdí, že išlo o sebaobranu"/>
    <meta property="og:description" content="Austrálsky streamer unikol trestu odňatia slobody."/>
  </head>
  <body>
    <article>
      <h1>Hráč Fornite počas streamu napadol svoju tehotnú priateľku. Tvrdí, že išlo o sebaobranu</h1>
      <address><time datetime="2019-11-14T13:36:00+00:00">14 Nov 2019, 13:36</time> by <a rel="author">Daniel Mikolášik</a></address>
      <p>
        <b>Austrálsky streamer unikol trestu odňatia slobody.</b>
      </p>
      <p>Pred takmer rokom sme ťa <a href="https://refresher.sk/61065-Hrac-Fortnite-pocas-streamu-napadol-tehotnu-priatelku-Chcela-aby-prestal-hrat">informovali</a> o prípade austrálskeho <b>streamera a hráča Fortnite Luke Mundaya</b>, vystupujúceho pod prezývkou <i>MrDeadMoth,</i> ktorý sa počas jedného zo svojich pravidelných živých prenosov na Twitchi neudržal a <b>fyzicky napadol svoju tehotnú priateľku</b>. Na súde však vypovedal, že je nevinný. Vraj išlo len o <b>sebaobranu.</b></p>
      <related>
        <a href="https://refresher.sk/61065-Hrac-Fortnite-pocas-streamu-napadol-tehotnu-priatelku-Chcela-aby-prestal-hrat"/>
      </related>
      <p>Ako informuje hráčsko-spravodajský portál <a href="https://www.dexerto.com/fortnite/fortnite-streamer-attacked-pregnant-partner-escapes-jail-1285375">Dexerto</a>, 27-ročný streamer uniká spravodlivosti a trestu odňatia slobody. Munday sa priznal k fyzickému napadnutiu svojej bývalej priateľky. Tá ho počas živého prenosu žiadala, <b>aby prestal hrať a šiel sa navečerať</b>. On ju však upokojoval so slovami, nech ho nechá na pokoji, pretože už bude končiť.</p>
      <p>Verbálna potýčka prerástla až do fyzického incidentu, kedy streamer hádzal s mnohými predmetmi, ktoré mal po ruke. Napokon mu povolili nervy a vybehol zo stoličky priamo za svojou priateľkou. Hoci útok nebol zaznamenaný na kamere, <b>usvedčila ho audio nahrávka</b>. S najväčšou pravdepodobnosťou padla facka a po nej bol počuť už len plač.</p>
      <figure>
        <iframe src="https://www.youtube.com/embed/pC_aa8ISYLc" width="700" height="393" data-service="Youtube" scrolling="no"/>
      </figure>
      <p>Okrem toho, že po nej hádzal predmety, ju mal tiež zhodiť na zem. Svedkami fyzického napadnutia boli okrem divákov aj dve malé deti napadnutej ženy. Mundayov právnik tvrdí, že streamer je milujúcim a starostlivým človekom, ktorý nikdy predtým nikoho nenapadol. <b>Údajne mal konať v sebaobrane.</b></p>
      <p>Sudca sa rozhodol neposlať ho za mreže. Odsúdil ho na 14 mesiacov verejnoprospešných prác. Munday ešte stihol vo svojej výpovedi dodať, že aj on sám bol viackrát terčom domáceho násilia zo strany bývalej partnerky. Dokonca po ňom mala hodiť aj rýchlovarnú kanvicu. <b>Aktuálne je preto obvinená z fyzického napadnutia aj ona.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59254-S-najsexi-rosnickou-sa-v-skutocnosti-nerozisiel-kvoli-Call-of-Duty-Yanet-zachutili-jeho-peniaze-tak-vztah-ukoncil"/>
        <a href="https://refresher.sk/63958-V-zivom-vysielani-niekto-so-zbranou-prepadol-znameho-hostitela-podcastu-Chcel-od-neho-vsetky-peniaze"/>
        <a href="https://refresher.sk/64441-Princ-Harry-chce-zakazat-Fortnite-Je-pry-vic-navykovy-nez-drogy"/>
        <a href="https://refresher.sk/58220-Kvoli-zavislosti-na-Fortnite-sa-vo-Velkej-Britanii-rozvadzaju-stovky-parov-Podla-noveho-prieskumu-ide-o-vazny-problem"/>
        <a href="https://refresher.sk/54430-Streamovat-zacal-preto-lebo-sa-citil-osamely-Donato-Moriconi-sa-dnes-streamovanim-zivi-a-patri-medzi-najznamejsich-na-Slovensku-Rozhovor"/>
        <a href="https://refresher.sk/76592-Ucitelka-ako-sef-ruskej-mafie-ktorej-ziaci-uniesli-syna-Kradnutie-triednej-knihy-natacali-Kosicania-aj-v-lietadle"/>
        <a href="https://refresher.sk/76567-Najsexi-muzom-na-svete-je-John-Legend"/>
        <a href="https://refresher.sk/76521-Greta-Thunberg-sa-preplavi-do-Europy-na-katamarane-Spolocnost-jej-budu-robit-australski-youtuberi"/>
      </related>
    </article>
  </body>
</html>