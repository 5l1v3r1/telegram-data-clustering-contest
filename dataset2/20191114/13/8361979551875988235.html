<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/skandal-v-sluzi-narodu-skorohod-vidpovila-na-zvinuvachennya-arahamiji-50053531.html"/>
    <meta property="og:site_name" content="НВ"/>
    <meta property="article:published_time" content="2019-11-14T13:24:00+00:00"/>
    <meta property="og:title" content="Скороход про тиск керівництва: Говорили не ходити на телеканали, не висловлюватися щодо законопроектів"/>
    <meta property="og:description" content="Депутат від Слуги народу Анна Скороход заявила, що її чоловіка затримали через те, що вона часто голосувала проти окремих законопроектів і висловлювала свою думку."/>
  </head>
  <body>
    <article>
      <h1>Скороход про тиск керівництва: Говорили не ходити на телеканали, не висловлюватися щодо законопроектів</h1>
      <h2>Депутат від Слуги народу Анна Скороход заявила, що її чоловіка затримали через те, що вона часто голосувала проти окремих законопроектів і висловлювала свою думку.</h2>
      <address>
        <time datetime="2019-11-14T13:24:00+00:00">14 Nov 2019, 13:24</time>
      </address>
      <p>Про це вона сказала журналістам в кулуарах парламенту.</p>
      <figure>
        <iframe src="https://www.youtube.com/embed/5EazvvKtiIU" width="853" height="480" data-service="Youtube" scrolling="no"/>
      </figure>
      <p>«Мені говорили не ходити на телеканали. Я сказала, що я вільна людина і можу ходити куди хочу. Мені говорили: не треба висловлюватися так, як я висловлююсь з тих чи інших законопроектів», — розповіла Скороход.</p>
      <p>За словами депутатки, їй телефонували з Офісу президента щодо її поведінки.</p>
      <p>«Мені по телефону сказали, щоб я перестала це робити. Так само і Давид Арахамія говорив», — додала вона.</p>
      <p>Скороход також відповіла на звинувачення глави фракції Слуга народу Давида Арахамії на її адресу про те, що <a href="https://nv.ua/ukr/ukraine/politics/arahamiya-zvinuvativ-skorohod-u-habarnictvi-novini-ukrajini-50053524.html">вона нібито неодноразово пропонувала іншим депутатам гроші за «вирішення» тих чи інших питань.</a></p>
      <p>«Давиду Арахамії привіт. Я ніколи нікому нічого не пропонувала. Дуже гарний крок, дякую. Давайте ще якусь гидоту придумаємо за те, що я висловлюю свою думку», — додала вона.</p>
      <p>Скороход додала, що подасть на Арахамію заяви в усі антикорупційні органи.</p>
      <p>Раніше Арахамія заявляв, що <a href="https://nv.ua/ukr/ukraine/politics/skandal-v-sluzi-narodu-nardepa-annu-skorohod-viklyuchat-z-frakciji-novini-ukrajini-50053519.html">Анну Скороход виключать з фракції Слуги народу</a> після її звинувачень на адресу керівництва фракції і Офісу президента.</p>
      <p>Так Арахамія відреагував на <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">заяву Скороход про те, що за дорученням одного з заступників Офісу президента (особу вона не розкрила), а також заступника генпрокурора Віталія Каська її чоловік, колишній власник російського банку Пушкіно Олексій Алякін був незаконно затриманий</a>.</p>
      <p>Скороход вважає, що це було реакцією влади на те, що вона голосувала проти відкриття ринку землі.</p>
    </article>
  </body>
</html>