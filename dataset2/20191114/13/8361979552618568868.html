<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-rozmova-boyovikiv-dnr-pro-moskovske-komanduvannya-novini-ukrajini-50053541.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-14T13:55:00+00:00"/>
    <meta property="og:title" content="Катастрофа MH17: слідчі оприлюднили нову розмову бойовиків «ДНР»"/>
    <meta property="og:description" content="Об'єднана слідча група з розслідування катастрофи рейса МН17 оприлюднила нові записи перехоплених розмов бойовиків «ДНР», які свідчать про контроль Росії на окупованому Донбасі."/>
  </head>
  <body>
    <article>
      <h1>Катастрофа MH17: слідчі оприлюднили нову розмову бойовиків «ДНР»</h1>
      <h2>Об'єднана слідча група з розслідування катастрофи рейса МН17 оприлюднила нові записи перехоплених розмов бойовиків «ДНР», які свідчать про контроль Росії на окупованому Донбасі.</h2>
      <address>
        <time datetime="2019-11-14T13:55:00+00:00">14 Nov 2019, 13:55</time>
      </address>
      <p>У розмові від 1 липня 2014 року бойовик «ДНР» повідомив «місцевому командиру», що «прибудуть люди з повноваженнями від Шойгу», міністра оборони Росії, для встановлення внутрішнього порядку і підготовки до війни.</p>
      <p>За його словами, «польових командирів», які грабують, вбивають і ґвалтують, «під ніж пустять», а «москвичі» візьмуть командування:</p>
      <p>
        <i>Невідома особа (Б): Як комендант Макіївки, я б хотів дізнатися. Я б хотів дізнатися, до чого ми йдемо.</i>
      </p>
      <p>
        <i>Бойовик з позивним Монгол (А): Ми йдемо до єдиноначальності. Сюди прибувають люди з повноваженнями від Шойгу, і всіх місцевих польових командирів викидають нах.й з підрозділів ...</i>
      </p>
      <p>
        <i>Б: Угу.</i>
      </p>
      <p>
        <i>A: ... і очолюють москвичі (...)</i>
      </p>
      <p>
        <i>Б: (...) Мене цікавить, коли тоді це буде, щоб я знав, кому мені потрібно буде підкорятися бл..ь</i>
      </p>
      <p>
        <i>A: Ти будеш підкорятися міністру оборони. (...) Міністру оборони ДНР. (...) Ні, міністр оборони у нас - Стрєлков, а головнокомандувач військами - як президент або прем'єр-міністр у всіх країнах - це Бородай.</i>
      </p>
      <p>Катастрофа малайзійського Boeing сталася 17 липня 2014 року. Літак авіакомпанії Malaysia Airlines летів з Амстердама в Куала-Лумпур. Загинули всі 298 осіб, які перебували на борту. У серпні 2014 року була створена Міжнародна слідча група, куди увійшли представники Росії. У липні 2015 року Росія заблокувала в Радбезі ООН пропозицію створити міжнародний трибунал з розслідування аварії MH17.</p>
      <p>У 2016 році Міжнародна слідча група офіційно оприлюднила <a href="https://nv.ua/ukr/world/countries/opublikovanij-povnij-tekst-zvitu-mizhnarodnoji-grupi-z-krahu-mn17-231220.html">результати розслідування катастрофи Boeing Малазійських авіаліній рейсу МН17</a>, згідно з якими літак збили з ЗРК Бук, який доставили на Донбас з території Росії.</p>
    </article>
  </body>
</html>