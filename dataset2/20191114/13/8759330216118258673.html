<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903731/net-als-rusland-zijn-ook-shirts-rode-duivels-fout-wij-klagen-daar-niet-over-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T13:47:00+00:00"/>
    <meta property="og:title" content="Net als Rusland zijn ook shirts Rode Duivels 'fout': “Wij klagen daar niet over”"/>
    <meta property="og:description" content="De Russische nationale ploeg is niet te spreken over het ontwerp van de nieuwe nationale tenues. Tegen de Rode Duivels zullen de Russen in hun oude shirts spelen. Ook bij de Belgische nationale ploeg zijn de kleuren ‘fout’."/>
  </head>
  <body>
    <article>
      <h1>Net als Rusland zijn ook shirts Rode Duivels 'fout': “Wij klagen daar niet over”</h1>
      <address>
        <time datetime="2019-11-14T13:47:00+00:00">14 Nov 2019, 13:47</time>
      </address>
      <p>
        <b>De Russische nationale ploeg is niet te spreken over het ontwerp van de nieuwe nationale tenues. Tegen de Rode Duivels zullen de Russen in hun oude shirts spelen. Ook bij de Belgische nationale ploeg zijn de kleuren ‘fout’.</b>
      </p>
      <p>De volgorde van de kleuren is op het nieuwe shirt van Rusland fout en dat is ook het geval bij de Rode Duivels. De KBVB maakt echter geen ophef. “De drie Belgische kleuren staan op het shirt, dat is het belangrijkste”, vertelt woordvoerder Pierre Cornez aan <a href="https://www.nieuwsblad.be/cnt/dmf20191114_04716228"><i>Het Nieuwsblad.</i></a></p>
      <p>“Voordat de truitjes gemaakt werden, heeft Adidas het ontwerp voorgelegd aan de Belgische voetbalbond. Wij hebben dat toen goedgekeurd, dus we gaan er nu ook niet over klagen.” Rusland daarentegen laat het er niet bij. De Russische voetbalbond gaat rond de tafel zitten met Adidas om het tenueprobleem op te lossen. In de tussentijd speelt het in zijn oude shirts.</p>
      <figure>
        <iframe data-src="https://twitter.com/ErwinBertrand/status/1194948544391794688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903611/opmerkelijk-rusland-speelt-in-oude-tenues-tegen-rode-duivels-door-fout-adidas.html?itm_source=www.voetbalprimeur.be&amp;itm_medium=highlighted-content">Opvallend: Rusland speelt in oude tenues tegen Rode Duivels door fout Adidas</a></aside>
    </article>
  </body>
</html>