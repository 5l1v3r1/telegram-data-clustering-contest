<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/alisha-kiys-otnovo-shche-vodi-gramitata-406700.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T13:00:20+00:00"/>
    <meta property="og:title" content="Алиша Кийс отново ще води Грамитата"/>
    <meta property="og:description" content="Култовата певица е 15-кратна носителка на престижните награди"/>
  </head>
  <body>
    <article>
      <h1>Алиша Кийс отново ще води Грамитата</h1>
      <address><time datetime="2019-11-14T13:00:20+00:00">14 Nov 2019, 13:00</time> by <a rel="author">Агенция Стандарт</a></address>
      <p>Алиша Кийс за втора поредна година ще е водеща на церемонията по раздавнето на музикалните награди „Грами“ през 2020-а. Така Алиша става първата певица в историята, която ще дирижира събитието повторно. Новината бе съобщена от организаторите на шоуто „The Recording Academy“, които споделиха: „Алиша Кийс от две десетилетия сияе в музикалната индустрия. Миналата година тя блесна със своя талант и ние сме развълнувани, че отново ще е при нас“. „Когато възможността да се завърна ми се изпречи, нямаше спор – съгласих се веднага. Първият път беше феноменално – усетих любовта на публиката не само в залата, но и по света. Това потвърди лечебните сили на музиката“, коментира Кийс. Тазгодишните номиинации ще бъдат обявени на 20 ноември, а награждаването ще се състои на 26 януари. Елън Дедженеръс, Упи Голдбърг и Куин Латифа са сред звездните дами, които са водили церемонията в миналото.</p>
    </article>
  </body>
</html>