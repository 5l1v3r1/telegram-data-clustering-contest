<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/14/zlatan-bucsu-amerikatol-most-nezzetek-ujra-baseballt"/>
    <meta property="og:site_name" content="euronews"/>
    <meta property="article:published_time" content="2019-11-14T13:29:25+00:00"/>
    <meta property="og:title" content="Zlatan búcsúja Amerikától: most nézzetek újra baseballt"/>
    <meta property="og:description" content="Az LA Galaxy mezében 53 mérkőzésen 52 gólt szerzet a svéd labdarúgó."/>
  </head>
  <body>
    <article>
      <h1>Zlatan búcsúja Amerikától: most nézzetek újra baseballt</h1>
      <address><time datetime="2019-11-14T13:29:25+00:00">14 Nov 2019, 13:29</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/00/62/773x435_cmsv2_26dedf1c-2a4b-5619-bdc7-4341ec440e23-4300062.jpg"/>
      </figure>
      <p>Hivatalossá vált, hogy Zlatan Ibrahimovic nem tér vissza Los Angelesbe az MLS 2020-as szezonjára. Ezt az LA Galaxy jelentette be. Egyúttal a klubelnök megköszönte a 38 éves svéd csatár szolgálatait, valamint azt, hogy pozitívan formálta a klub, valamint a labdarúgás imázsát az Egyesült Államokban.</p>
      <p>A Galaxy hivatalos búcsúját megelőzően a botrányairól is elhíresült játékos a Twitteren köszönt el a tengerentúli közegtől - amolyan "Zlatanosan".</p>
      <p>„Jöttem, láttam, győztem. Köszönöm, Los Angeles Galaxy, hogy éreztetted velem, még mindig élek. Ti Zlatant akartatok, én Zlatant adtam nektek. Most menjetek és nézzetek újra baseballt” – írta Ibrahimovic, aki 53 meccsen lőtt 52 gólt, és kiosztott még 17 gólpasszt is Galaxy mezben.</p>
      <figure>
        <iframe data-src="https://twitter.com/euronewses/status/1194719897592315904" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egyre több pletyka utal arra, hogy a svéd csatár visszatér Olaszországba, az AC Milanba. De a Bologna csapata se lenne meglepetés.</p>
    </article>
  </body>
</html>