<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547288.html/%D8%AA%D9%81%D8%B1%D9%82%D9%87-%D9%88-%D8%A7%D8%AE%D8%AA%D9%84%D8%A7%D9%81-%D8%A7%D9%85%D8%AA-%D8%A7%D8%B3%D9%84%D8%A7%D9%85%DB%8C-%D9%85%D8%AD%D8%B5%D9%88%D9%84-%D9%86%D9%81%D9%88%D8%B0-%D9%88-%D8%AA%D9%88%D8%B7%D8%A6%D9%87-%D9%86%D8%B8%D8%A7%D9%85-%D9%87%D8%A7%DB%8C-%D8%A7%D8%B3%D8%AA%DA%A9%D8%A8%D8%A7%D8%B1%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T13:21:00+00:00"/>
    <meta property="og:title" content="تفرقه و اختلاف امت اسلامی محصول نفوذ و توطئه نظام‌های استکباری است"/>
    <meta property="og:description" content="مدیرکل تبلیغات اسلامی مازندران گفت: برخی اختلافات و تفرقه های موجود در دنیای اسلام و جوامع اسلامی محصول نفوذ و توطئه های نظام سلطه و استکبار است."/>
  </head>
  <body>
    <article>
      <h1>تفرقه و اختلاف امت اسلامی محصول نفوذ و توطئه نظام‌های استکباری است</h1>
      <h2>مدیرکل تبلیغات اسلامی مازندران:</h2>
      <address>
        <time datetime="2019-11-14T13:21:00+00:00">14 Nov 2019, 13:21</time>
      </address>
      <p>مدیرکل تبلیغات اسلامی مازندران گفت: برخی اختلافات و تفرقه های موجود در دنیای اسلام و جوامع اسلامی محصول نفوذ و توطئه های نظام سلطه و استکبار است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت الاسلام ناصرشکریان امیری صبح امروز در جلسه پرسنلی کارکنان تبلیغات اسلامی استان ضمن عرض تبریک بمناسبت فرا رسیدن ایام ولادت نبی معظم و مکرم اسلام حضرت محمد مصطفی (ص) و امام جعفرصادق (ع) و هفته وحدت ، اظهار داشت : وحدت امروز راهبردی ترین مساله و حائز اهمیت در دنیای اسلام است که باید با تحکیم آن در جوامع اسلامی در مقابل توطئه ها و اختلاف افکنی ها ایستادگی کرد.<br/><br/>وی در ادامه با اشاره به سیره و روش زندگانی نبی مکرم اسلام حضرت محمد مصطفی (ص) و نوع مدیریت ایشان در دوران بابرکت حیاتشان افزود: محبوبیت رسول مکرم اسلام (ص) در نزد خدای متعال و امت اسلامی نشان از ویژگی های منحصربفرد ایشان بود.<br/><br/>مدیرکل تبلیغات اسلامی مازندران در بخش دیگری از سخنان خود به برخی اختلافات قومی و قبیله ای در جوامع اسلامی اشاره و تصریح کرد : تمام تفرقه افکنی ها و اختلافات در برخی جوامع اسلامی محصول نفوذ و توطئه های نظام های استکباری و استبدادی جهان است.<br/><br/>عضو شورای فرهنگ عمومی مازندران در ادامه سخنان خود به اهمیت موضوع وحدت در این برهه از زمان اشاره و تاکید کرد: همه کشورهای اسلامی باید به دور از هرگونه اختلاف و تفرقه مسیر همدلی و وحدت را دنبال کنند و در مقابل توطئه های دشمنان اسلام هوشمندانه عمل کنند.<br/><br/>شکریان امیری در بخش دیگری از سخنان خود به اهمیت تبیین و روشنگری مسائل مهم دنیای اسلام در جوامع اسلامی اشاره و خاطر نشان کرد: انسجام و اتحاد دنیای اسلام و امت اسلامی می تواند در برابر زورگویی ها و زیاده خواهی های دشمنان بهترین استراتژی باشد و از این وحدت و همدلی در راستای تحقق تمدن نوین اسلامی و عزت اسلام بهره برداری کرد.<br/><br/>استاد حوزه های علمیه و دانشگاه های مازندران در بخش پایانی سخنان خود ، پیامبر مکرم اسلام (ص) را منادی وحدت دنیای اسلام دانست و بیان داشت:پرهیز از اختلافات و توجه به مشترکات و  اتحاد و انسجام دنیای اسلام اصل مورد تاکید و دغدغه معمار کبیر انقلاب اسلامی حضرت امام (ره) و مقام معظم رهبری(حفظه الله ) بوده و هست و ایجاد شکاف و اختلاف در جوامع اسلامی جزء به ضرر دنیای اسلام نخواهد بود و از این فرصت دشمنان اسلام در راستای تقویت و حفظ منافع خود در منطقه بهره برداری خواهند کرد.<br/><br/>انتهای پیام/</p>
    </article>
  </body>
</html>