<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150530/"/>
    <meta property="og:site_name" content="AgroNews"/>
    <meta property="article:published_time" content="2019-11-14T13:15:00+00:00"/>
    <meta property="og:title" content="Лісівники на Черкащині збирають по 300 кг лимонів"/>
    <meta property="og:description" content="У Корсунському лісництві вже 30 років успішно вирощують лимони в теплиці. Зараз тут 120 дерев, і лісівники кажуть, що таке дерево може мати в себе вдома кожен. Лимони Мейєра (гібрид лимона та апельсина) успішно вирощують у Корсунському лісництві на Черкащині. Про досвід місцевих лісівників..."/>
  </head>
  <body>
    <article>
      <h1>Лісівники на Черкащині збирають по 300 кг лимонів</h1>
      <address><time datetime="2019-11-14T13:15:00+00:00">14 Nov 2019, 13:15</time> by <a rel="author">agronews.uaode/author</a></address>
      <p>
        <b>У Корсунському лісництві вже 30 років успішно вирощують лимони в теплиці. Зараз тут 120 дерев, і лісівники кажуть, що таке дерево може мати в себе вдома кожен. Лимони Мейєра (гібрид лимона та апельсина) успішно вирощують у Корсунському лісництві на Черкащині. Про досвід місцевих лісівників розповідають видання <a href="https://provce.ck.ua/u-lisnytstvi-na-cherkashchyni-vyroshchuiut-lymony/">«Про все»</a> та «ВиЧЕрпно».</b>
      </p>
      <p>Ще у 90-х роках лісівники висадили у теплиці 33 екземпляри лимонів Мейєра, і вони успішно прижилися та дали плоди. Тепер у господарстві Корсунського лісництва на площі 500 квадратних метрів росте 120 дерев. Зараз тут якраз дозріває урожай – повністю достигнуть лимони до Нового року. Щорічно лісівники збирають близько 300 кілограмів плодів.<br/>«Кожна господарка або господар може вирощувати вдома його у літній період на балконі, зимою – завжди треба заносити у хату, щоб температура була не нижче 7-8 градусів. Якщо 12-16 градусів для нього буде створено, це буде ідеально», – порадив Микола Кириленко.</p>
      <p>Лісівники вирощують саджанці лимона у контейнерах та продають усім охочим мати в себе екзоти.</p>
      <p>Лимон Мейєра є значно солодшим за звичайний лимон. Дерева виростають до 2,5 метрів у теплицях, вдома у контейнерах– до 1,5 метрів. Щоб виростити лимон, треба забезпечити йому багато світла (до 12 годин на день), стабільну вологість повітря; підживлювати корисними речовинами.</p>
    </article>
  </body>
</html>