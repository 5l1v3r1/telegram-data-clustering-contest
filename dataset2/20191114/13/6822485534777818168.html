<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823054.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T13:59:00+00:00"/>
    <meta property="og:title" content="ترافیک سنگین در هراز و باران در برخی جاده‌ها/کندوان یک‌طرفه می‌شود"/>
    <meta property="og:description" content="ایمان محرابی‌نیا در گفت‌‌وگو با فارس در تشریح آخرین وضعیت ترافیکی جاده‌های کشور‌، اظهار کرد: در حال حاضر رصد تردد در جاده‌ها از طریق 794 دستگاه دوربین نظارت تصویری و 22‌29 دستگاه ترددشمار انجام می‌شود."/>
  </head>
  <body>
    <article>
      <h1>ترافیک سنگین در هراز و باران در برخی جاده‌ها/کندوان یک‌طرفه می‌شود</h1>
      <address>
        <time datetime="2019-11-14T13:59:00+00:00">14 Nov 2019, 13:59</time>
      </address>
      <p>مقام مسؤول مرکز مدیریت راه‌ها با بیان اینکه هم‌اکنون ترافیک در مسیر جنوب به شمال محور هراز در مقطع گالری امامزاده هاشم سنگین است، گفت: در حال حاضر در محورهای استان‌های گیلان و مازندران باران می‌بارد.</p>
      <p>ایمان محرابی‌نیا در گفت‌‌وگو با فارس در تشریح آخرین وضعیت ترافیکی جاده‌های کشور‌، اظهار کرد: در حال حاضر رصد تردد در جاده‌ها از طریق 794 دستگاه دوربین نظارت تصویری و 22‌29 دستگاه ترددشمار انجام می‌شود.</p>
      <p>مسؤول سالن عملیات مرکز مدیریت راه‌ها افزود: ‌طبق‌ آخرین اطلاعات حاصل از رصد 2229 دستگاه ترددشمار جاده‌ای، در شبانه‌روز گذشته کل تردد ثبت شده در جاده‌ها، نسبت به روز قبل 8.5 درصد افزایش داشت؛ در همین مدت همچنین سهم وسایل نقلیه سنگین در ترافیک راه‌ها 14.8 درصد ثبت شد همچنین بیشترین تردد بین ساعات 17 تا 18 و کمترین تردد بین ساعات 3 تا 4 ‌صبح ‌ثبت شد.</p>
      <p>
        <b>* ‌محدودیت‌ ترافیکی جاده‌ها‌ تا روز شنبه 25 آبان‌</b>
      </p>
      <p>وی بیان کرد: تردد موتورسیکلت تا ساعت 6 روز شنبه 25 آبان، از محورهای کندوان، فیروزکوه،‌ هراز‌ و محور تهران-سمنان-مشهد و بالعکس ممنوع است.</p>
      <p>محرابی‌نیا اظهار داشت: در محور کندوان تردد وسایل نقلیه از ساعت 13 روز جمعه 24 آبان تا ساعت 2 بامداد روز شنبه 25 آبان، ‌از کرج به سمت مرزن آباد ممنوع است، با اعلام مأموران پلیس راه در محور، تردد از ساعت 17 روز جمعه 24 آبان‌ تا ساعت 2 بامداد روز بعد، از مرزن‌آباد به سمت کرج یک طرفه است.</p>
      <p>مسؤول سالن عملیات مرکز مدیریت راه‌ها گفت: در محور کندوان‌ تردد کامیون و تریلر و در ‌محور هراز‌ تردد تریلرها کماکان ممنوع است.</p>
      <p>وی یادآور شد: در محور هراز ‌تردد کامیون غیر از حاملین مواد سوختی و فاسد شدنی از ساعت 6 تا 24 امروز و فردا، ‌ممنوع است.</p>
      <p>
        <b>‌* آخرین وضعیت ترافیکی ‌محورهای منتهی به شمال کشور/ باران در محور قزوین-رشت</b>
      </p>
      <p>وی بیان کرد: طبق اطلاعات دوربین‌های نظارت تصویری، هم‌اکنون ترافیک در مسیر جنوب به شمال محور هراز در مقطع گالری امامزاده هاشم سنگین است.</p>
      <p>مسؤول سالن عملیات مرکز مدیریت راه‌ها اظهار کرد: همچنین در حال حاضر تردد در مسیر رفت و برگشت ‌محورهای ‌فیروزکوه، کندوان و آزادراه قزوین-رشت روان است.</p>
      <p>محرابی‌نیا با اشاره به بروز ترافیک سنگین در آزادراه تهران-کرج-قزوین در مقاطع پل کلاک، گرمدره و پایانه شهید کلانتری، از بروز ترافیک نیمه‌سنگین در آزادراه قزوین-کرج مقطع ساسانی و مهرویلا خبر داد.</p>
      <p>مسؤول سالن عملیات مرکز مدیریت راه‌ها با اشاره به ‌بارش باران در آزادراه قزوین-رشت، افزود: در‌ سه محور شمالی دیگر ‌مداخلات جوی گزارش نشده است.</p>
      <p>‌وی بیان کرد: در حال حاضر در ‌محورهای استان‌های گیلان و مازندران باران می‌بارد.</p>
      <p>
        <b>* آزادراه‌‌ ‌‌قزوین-کرج‌ پرترددترین جاده‌‌ کشور</b>
      </p>
      <p>محرابی‌نیا اظهار کرد: در ‌24 ساعت گذشته بیشترین تردد در‌ آزادراه قزوین-کرج، آزادراه ‌کرج-تهران و آزادراه ‌‌کرج‌-قزوین، ثبت شد.</p>
      <p>
        <b>* انسداد پنج جاده ‌به دلیل نبود ایمنی</b>
      </p>
      <p>مسؤول سالن عملیات مرکز مدیریت راه‌ها اضافه کرد: ‌در حال حاضر جاده فرعی شمشک - دیزین‌، محور رامیان- اولنگ - شاهرود، محور قدیم خرم‌آباد-پل دختر‌، محور شهداد-اندوهجرد و جاده شهداد-نهبندان‌‌ به دلیل نبود ایمنی کافی مسدود است.</p>
      <p>
        <b>* محدودیت تردد در هراز به دلیل عملیات کارگاه جاده‌‌ای</b>
      </p>
      <p>محرابی‌نیا گفت:‌ ‌محور هراز مقطع پیچ ابتهاج از 27 آبان تا 28 آبان بین ساعت 8 تا 17، به‌ دلیل اجرای عملیات اصلاح قوس جاده و ایمن‌سازی‌ مسدود می‌شود و تردد از محورهای جایگزین کندوان و فیروزکوه‌ انجام می‌شود.</p>
      <p>وی اظهار داشت: محور هراز مقطع گالری امام‌زاده هاشم‌ تا روز 30 آبان 98، بین ساعت 8 تا 18، به‌ دلیل اجرای عملیات بهسازی گالری امام زاده هاشم، در کیلومتر 18 تا 19 مسیر شمال به جنوب محدوده آبشار، مسدود است و تردد از مسیر جایگزین تونل مشاء انجام می‌شود.</p>
    </article>
  </body>
</html>