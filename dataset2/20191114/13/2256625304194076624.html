<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158368_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T13:12:00+00:00"/>
    <meta property="og:title" content="ИЗВЪНРЕДНО: Волейболните грандове свалят Данчо Лазаров?"/>
    <meta property="og:description" content="Вижте подробности"/>
  </head>
  <body>
    <article>
      <h1>ИЗВЪНРЕДНО: Волейболните грандове свалят Данчо Лазаров?</h1>
      <address>
        <time datetime="2019-11-14T13:12:00+00:00">14 Nov 2019, 13:12</time>
      </address>
      <p>Волейболните грандове ЦСКА и Левски, както и значителна част от останалите водещи клубове в ще обединят сили за свалянето на президента на федерацията Данчо Лазаров, информира Спортал. Желанието на тимовете е да бъде свикано извънредно изборно общо събрание на БФВ, след което централата да има нов шеф.</p>
      <p> <br/>Единствените клубове от Суперлигата, които подкрепят Лазаров и сегашното ръководство, са Арда и Монтана. Шампионките от Марица (Пловдив) също са на страната на мнозинството в мъжкия елит.<br/> <br/>Тази новина идва само дни, след като стана ясно, че настоящите шефове на волейбола свикаха извънредно общо събрание, което ще се проведе на 20 декември, а според Любо Ганев целта е той да бъде изхвърлен от ръководството. Знаковият волейболист в момента е вицепрезидент на БФВ. От известно време Ганев и Лазаров са в открит конфликт.<br/> <br/>В петък на специална пресконференция ще бъдат представени исканията и плановете на инициативен комитет, който се състои от представители на клубовете, които желаят промяна в посоката на българския волейбол.</p>
    </article>
  </body>
</html>