<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/kiss-kommer-til-norge/71819852"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T13:10:15+00:00"/>
    <meta property="og:title" content="Kiss kommer til Norge"/>
    <meta property="og:description" content="I desember skulle det være slutt for godt. Nå tar bandet en ny tur innom Norge til sommeren."/>
  </head>
  <body>
    <article>
      <h1>Kiss kommer til Norge</h1>
      <h2>I desember skulle det være slutt for godt. Nå tar bandet en ny tur innom Norge til sommeren.</h2>
      <address><time datetime="2019-11-14T13:10:15+00:00">14 Nov 2019, 13:10</time> by <a rel="author">Madeleine Hatlo</a></address>
      <p>Kiss takker for seg med «End of the Road»-turnéen, og var i den anledning innom både Oslo og Trondheim i sommer. I desember skulle det etter planen være slutt for alltid.</p>
      <p>
        <b>Nå har bandet imidlertid utvidet turnéen, og kunngjort at de skal innom Sandnes lørdag 20. juni, oppgir konsertarrangøren <a href="https://www.facebook.com/events/2517180575272236/">Live Nation</a>.</b>
      </p>
      <p><a href="https://www.dagbladet.no/kultur/rockesirkus-pa-siste-verset/71255437">«Helstøpt» var ordet Dagbladets anmelder</a> brukte til å beskrive sceneshowet da de gjestet hovedstaden i sommer. Han kunne likevel ønske seg mer trøkk og et fyldigere lydbilde, og trillet en firer på terningen.</p>
      <p>Kiss har solgt over 100 milllioner plater, de har gitt ut musikk jevnlig, sist i 2012 («Monster») og de ble innlemmet i Rock And Roll Hall Of Fame i 2014.</p>
    </article>
  </body>
</html>