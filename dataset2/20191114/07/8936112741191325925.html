<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/stefanos-tsitsipas-alexander-zverev-wynik-meczu-i-relacja-atp-finals,985267.html"/>
    <meta property="og:site_name" content="TVN24"/>
    <meta property="article:published_time" content="2019-11-14T07:25:00+00:00"/>
    <meta property="og:title" content="Nie ma mocnych na Tsitsipasa. Grek w półfinale ATP Finals"/>
    <meta property="og:description" content="Stefanos Tsitsipas wciąż błyszczy w ATP Finals w Londynie. W środę Grek pokonał Niemca Aleksandra Zvereva 6:3, 6:2 i zapewnił sobie awans do półfinału imprezy. Na tym etapie nie zagra na pewno inny..."/>
  </head>
  <body>
    <article>
      <h1>Nie ma mocnych na Tsitsipasa. Grek w półfinale ATP Finals</h1>
      <address>
        <time datetime="2019-11-14T07:25:00+00:00">14 Nov 2019, 07:25</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/77afa7a3-ed14-4aaf-bdff-c21a248c8c99.jpg?type=1&amp;srcmode=0&amp;srcx=1/1&amp;srcy=6/25&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0cf0851a-170c-4f30-8268-5d526ee93faf-480p.mp4" autoplay="" loop=""/>
          <figcaption>Tsitsipas pokonał Miedwiediewa w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/2019b1bb-2223-4032-a60c-a43f6bc5c80f-480p.mp4"/>
          <figcaption>Djoković pokonał Tsitsipasa w ćwierćfinale turnieju w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/71b6a577-fab4-450f-bcbf-4144583bf517-480p.mp4"/>
          <figcaption>Tsitsipas awansował do ćwierćfinału turnieju w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/bedbdfa7-ef3e-4830-a666-7a38cd344691-480p.mp4" autoplay="" loop=""/>
          <figcaption>Tsitsipas awansował do trzeciej rundy turnieju ATP w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/7d03a84d-688c-4b1b-8f3f-f29702bc3678-480p.mp4" autoplay="" loop=""/>
          <figcaption>Skrót spotkania Daniił Miedwiediew - Stefanos Tsitsipas</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/decd68ec-34ff-4409-92c2-550ea8fc90c4-480p.mp4"/>
          <figcaption>Tsitsipas pokonał Djokovicia w ćwierćfinale w Szanghaju</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/9ddf865a-c5dc-4138-b57d-679484d3bdc0-480p.mp4"/>
          <figcaption>Hubert Hurkacz nie dał rady Stefanosowi Tsitsipasowi</figcaption>
        </figure>
        <figcaption>Stefanos Tsitsipas już w półfinale ATP Finals Foto: Getty Images | Video: Eurosport/SNTV</figcaption>
      </slideshow>
      <h3>Stefanos Tsitsipas wciąż błyszczy w ATP Finals w Londynie. W środę Grek pokonał Niemca Aleksandra Zvereva 6:3, 6:2 i zapewnił sobie awans do półfinału imprezy. Na tym etapie nie zagra na pewno inny debiutant w turnieju masters - Rosjanin Daniił Miedwiediew.</h3>
      <p>Rozstawiony z szóstką Tsitsipas w poprzednim sezonie triumfował w Next Gen ATP Finals, czyli turnieju masters dla zawodników do lat 21.</p>
      <h3>Patent Tsitsipasa</h3>
      <related>
        <a href="https://eurosport.tvn24.pl/tenis,115/wrocil-z-bardzo-dalekiej-podrozy-nadal-lepszy-od-miedwiediewa,985202.html"/>
      </related>
      <p>Teraz jest pierwszym Grekiem w "dorosłych" zawodach tej rangi, najmłodszym uczestnikiem tegorocznej edycji i jako pierwszy w Grupie Andre Agassiego wywalczył przepustkę do półfinału. 21-letni zawodnik dwa dni temu pokonał starszego o dwa lata Miedwiediewa (4.), a teraz nie miał kłopotu z pokonaniem 22-letniego Zvereva (7.).<br/><br/>Niemiec błysnął, wygrywając na otwarcie z liderem światowego rankingu Rafaelem Nadalem, ale w drugim spotkaniu nie był w stanie ponownie zaprezentować równie wysokiego poziomu. Był to piąty pojedynek między nim a Tsitsipasem i po raz czwarty górą był jego rywal.</p>
      <h3>Kluczowy mecz Kubota</h3>
      <p>Nadal w środę wygrał z Miedwiediewem 6:7 (3-7), 6:3, 7:6 (7-4), ale wyszedł w tym spotkaniu z dużych opresji. W trzecim secie przegrywał bowiem 1:5 i musiał obronić piłkę meczową. Rosjanin, by zachować minimalne szanse na awans do półfinału musiał liczyć, że Zverev pokona Tsitsipasa. W walce o przepustkę do czwórki z tej grupy liczyć w piątek będą się więc już tylko Hiszpan i Niemiec.<br/><br/>Z Grupy Bjoerna Borga, która zakończy rywalizację w czwartek, awans wywalczył jak na razie Austriak Dominic Thiem. Powalczą zaś o to jeszcze w bezpośrednim meczu Serb Novak Djoković i Szwajcar Roger Federer.</p>
      <related>
        <a href="https://eurosport.tvn24.pl/tenis,115/finalista-wimbledonu-konczy-kariere-o-decyzji-poinformowal-jego-ojciec,985121.html"/>
      </related>
      <p>Występu w półfinale pewni są już występujący w Grupie Maksa Mirnego debliści Pierre-Hugues Herbert i Nicolas Mahut (7.). Francuzi mają na koncie dwa zwycięstwa na koncie po tym, jak pokonali w środę Niemców Kevina Krawietza i Andreasa Miesa (3.) 7:5, 7:6 (7-3). Drugą porażkę w turnieju zanotowali niespodziewanie liderzy światowego rankingu Juan Sebastian Cabal i Robert Farah. Kolumbijczycy ulegli tym razem Holendrowi Jeanowi-Julienowi Rojerowi i Rumunowi Horii Tecau (6.) 2:6, 7:5, 8-10. Wciąż jednak - tak jak i Niemcy oraz Francuzi - zachowali szanse na występ w fazie pucharowej.<br/><br/>W Grupie Jonasa Bjoerkmana występują m.in. rozstawieni z dwójką Łukasz Kubot i Marcelo Melo. Polsko-brazylijski duet ma na koncie po jednej wygranej i porażce, a o jego dalszym losie w turnieju zadecyduje czwartkowy mecz z Amerykaninem Rajeevem Ramem i Brytyjczykiem Joe Salisburym (4.). Zwycięzca zagra w fazie pucharowej.<br/><br/>Turniej z dziewięcioma milionami dolarów w puli nagród potrwa do niedzieli.<br/><br/><b>Wyniki środowych meczów ATP Finals:</b><br/><br/>gra pojedyncza - Grupa Andre Agassiego<br/><br/>Rafael Nadal (Hiszpania, 1) - Daniił Miedwiediew (Rosja, 4) 6:7 (3-7), 6:3, 7:6 (7-4)<br/>Stefanos Tsitsipas (Grecja, 6) - Alexander Zverev (Niemcy, 7) 6:3, 6:2<br/><br/>gra podwójna - Grupa Maksa Mirnego<br/><br/>Jean-Julien Rojer, Horia Tecau (Holandia, Rumunia, 6) - <br/>Juan Sebastian Cabal, Robert Farah (obaj Kolumbia, 1) 6:2, 5:7, 10-8 <br/><br/>Pierre-Hugues Herbert, Nicolas Mahut (obaj Francja, 7) - <br/>Kevin Krawietz, Andreas Mies (obaj Niemcy, 3) 7:5, 7:6 (7-3)<br/>Autor: pqv / Źródło: eurosport.pl, PAP</p>
    </article>
  </body>
</html>