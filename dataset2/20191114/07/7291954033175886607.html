<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/diguis-blat-fins-que-esta-sac-ben-lligat-196042"/>
    <meta property="og:site_name" content="elPeriodico"/>
    <meta property="article:published_time" content="2019-11-14T07:45:00+00:00"/>
    <meta property="og:title" content="La investidura de Sánchez, a les mans dels partits regionals"/>
    <meta property="og:description" content="L'inesperat&amp;#160;pacte&amp;#160;que&amp;#160;Pablo Iglesias i Pedro Sánchez&amp;#160;han firmat recentment ens ha deixat a tots&amp;#160;descol·locats. No esperàvem que després de mesos sense moure cap fitxa tindríem, en tan sols dos dies després de les eleccions, notícies d'un pacte per la investidura. Ara bé, si és veritat que la possibilitat d'un nou govern està més a prop, això no vol dir que no es pugui descartar la possibilitat d'unes noves eleccions: s'ha de recordar que amb els vots d'Unides Podemos,&amp;#160;Pedro Sánchez no en té prou.&amp;#160;..."/>
  </head>
  <body>
    <article>
      <h1>La investidura de Sánchez, a les mans dels partits regionals</h1>
      <address><time datetime="2019-11-14T07:45:00+00:00">14 Nov 2019, 07:45</time> by <a rel="author">Marc Orquin Ribalta</a></address>
      <p>L'inesperat <b>pacte</b> que<b> Pablo Iglesias i Pedro Sánchez</b> han firmat recentment ens ha deixat a tots <b>descol·locats</b>. No esperàvem que després de mesos sense moure cap fitxa tindríem, en tan sols dos dies després de les eleccions, notícies d'un pacte per la investidura. Ara bé, si és veritat que la possibilitat d'un nou govern està més a prop, això no vol dir que no es pugui descartar la possibilitat d'unes noves eleccions: s'ha de recordar que amb els vots d'Unides Podemos, <b>Pedro Sánchez no en té prou</b>.</p>
      <p>Hi ha alguns partits que podem descartar directament el seu possible <b>suport</b>: és evident que el PP i Vox s'oposaran radicalment a la investidura de Sánchez i, tot i que el PSOE i Ciudadanos han pactat en el passat, és improbable que el partit taronja vulgui tenir res a veure amb Podem. <br/><br/>Així doncs, és <b>a les mans dels partits regionals </b>la possibilitat d'inclinar la balança. Un <b>indult</b> per als partits independentistes catalans? Més <b>avantatges fiscals </b>pels bascos? Una barreja dels dos creant un <b>pacte d'esquerres</b>? Pedro Sánchez ha de fer cessions si vol aconseguir ser investit i encara no està clar que la cessió d'investidura acabi sent exitosa, ja se sap el que es diu: "No diguis blat fins que està al sac i ben lligat".</p>
    </article>
  </body>
</html>