<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903684/courtois-nog-vol-zelfvertrouwen-ik-weet-zeker-dat-ik-bij-de-beste-behoor-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T07:14:00+00:00"/>
    <meta property="og:title" content="Courtois nog vol zelfvertrouwen: “Ik weet zeker dat ik bij de beste behoor”"/>
    <meta property="og:description" content="Thibaut Courtois krijgt geregeld kritiek bij Real Madrid. De sluitpost is echter aan sterke reeks bezig van zeven clean sheets bij Real Madrid en de Rode Duivels en zit nog steeds vol zelfvertrouwen. Tegenover Het Belang van Limburg laat hij zich uit over zijn vorm."/>
  </head>
  <body>
    <article>
      <h1>Courtois nog vol zelfvertrouwen: “Ik weet zeker dat ik bij de beste behoor”</h1>
      <address>
        <time datetime="2019-11-14T07:14:00+00:00">14 Nov 2019, 07:14</time>
      </address>
      <p>
        <b>Thibaut Courtois krijgt geregeld kritiek bij Real Madrid. De sluitpost is echter aan sterke reeks bezig van zeven clean sheets bij Real Madrid en de Rode Duivels en zit nog steeds vol zelfvertrouwen. Tegenover Het Belang van Limburg laat hij zich uit over zijn vorm.</b>
      </p>
      <p>Courtois zet zijn eigen nog bij de vijf beste doelmannen ter wereld. “Ik heb al getoond dat ik daar thuishoor. Er zijn pakweg tien topkeepers waarbij de ene nu beter is dan de anderen. Maar dat verandert voortdurend. Met mijn talent en mijn vorm weet ik zeker dat ik bij de beste behoor.”</p>
      <p>“Precies om die reden word ik ook bekritiseerd, al zal niet iedereen dat toegeven. Bij de beste wordt verwacht dat je ook de onmogelijke ballen pakt. Maar of ik nu de beste wordt genoemd of nummer 25 ter wereld, dat verandert niets. Ik moet gewoon presteren bij Real en de nationale ploeg.”</p>
      <p>Courtois slikte al 533 minuten geen tegengoal en doet daarmee beter dan voormalige concurrent Keylor Navas. “Het is wel leuk om de nul te houden. Vandaag de dag word je afgemaakt op basis van statistieken. Als je niet meer dan 75 procent van de ballen hebt tegengehouden, dan is het slecht. Ook al wordt er niet geanalyseerd hoe die tegengoals tot stand kwamen. Wanner je dan vaak de nul houdt, is dat aangenaam. Maar het belangrijkste is het niet. Beslissend zijn voor je ploeg, dat vind ik belangrijk.”</p>
      <aside>Lees meer<br/><a href="https://www.voetbalprimeur.be/nieuws/903652/spaanse-kritiek-heeft-geen-vat-op-courtois-geloof-in-mezelf-nooit-verloren-.html?itm_source=www.voetbalprimeur.be&amp;itm_medium=highlighted-content">Spaanse kritiek heeft geen vat op Courtois: "Geloof in mezelf nooit verloren"</a></aside>
    </article>
  </body>
</html>