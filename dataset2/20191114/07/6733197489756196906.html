<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/ferrari-roma-oficialne-nejhezci-ferrari-za-posledni-dobu-vzdava-hold-minulosti"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-14T07:45:00+00:00"/>
    <meta property="og:title" content="Ferrari Roma oficiálně: Nejhezčí Ferrari za poslední dobu vzdává hold minulosti"/>
    <meta property="og:description" content="Italský požírač kilometrů již brzy skočí mezi tu nejtvrdší konkurenci. Stojí za ním úžasný rodokmen."/>
  </head>
  <body>
    <article>
      <h1>Ferrari Roma oficiálně: Nejhezčí Ferrari za poslední dobu vzdává hold minulosti</h1>
      <h2>Italský požírač kilometrů již brzy skočí mezi tu nejtvrdší konkurenci. Stojí za ním úžasný rodokmen.</h2>
      <address><time datetime="2019-11-14T07:45:00+00:00">14 Nov 2019, 07:45</time> by <a rel="author">Vladimír Kadera</a></address>
      <p>Trvalo to docela dlouho, ale konečně se to stalo. Ferrari udělalo omamně krásný automobil, do kterého zahrnulo elegantní prvky z minulosti a začalo s novou koncepcí interiéru. Dvoudveřový grand tourer nese jméno hlavního města Itálie, Roma (italsky Řím). Minimalistický design vozu vzdává hold klasikám z 50. a 60. let.</p>
      <related>
        <a href="https://www.autorevue.cz/lamborghini-uz-vyrobilo-tolik-huracanu-jako-za-cely-produkcni-cyklus-stareho-gallarda"/>
      </related>
      <p>Moderní design s uhlazenými křivkami je přesně to, co Ferrari potřebovalo. Šedivý gentleman na fotkách vypadá opravdu dobře a nemůžeme se dočkat, až jej uvidíme i v jiných barvách. Pokud je toto nový designový směr Ferrari, sem s ním. Stejnou cestou jde v poslední době například Aston Martin.</p>
      <p>Pod kapotou musí být samozřejmě odpovídající pohonné ústrojí. V12 ale nečekejte, to si nechává Ferrari pro ty <a href="https://www.autorevue.cz/ferrari-812-gts-je-navratem-ke-spiderum-s-v12-vpredu-zvladne-az-340-km/h">nejexkluzivnější modely</a>. Tohle je docela obyčejný model a tak se vsadilo na přeplňovaný vidlicový osmiválec. Ten, který vyhrál anketu o nejlepší motor na světě čtyřikrát za sebou.</p>
      <related>
        <a href="https://www.autorevue.cz/porsche-911-turbo-najizdi-testovaci-kilometry-vykon-by-mohl-presahnout-600-koni"/>
      </related>
      <p>V 7500 otáčkách za minutu produkuje výkon 456 kW (620 koní). 760 N.m točivého momentu se dostaví již od 3000 otáček. Roma zrychlí na 100 km/h za 3,4 sekundy a maximální rychlost činí 320 km/h. Osmistupňová převodovka DCT pochází z dříve představeného modelu <a href="https://www.autorevue.cz/ferrari-sf90-oficialne-nejrychlejsi-plnokrevnik-vsech-dob-se-odhaluje">SF90 Stradale</a>.</p>
      <p>Interiér má tedy zcela novou koncepci. Středový tunel připomíná McLaren a dotykový displej před spolujezdcem jsme už zase viděli u Porsche. Však zas tak o nic nejde, konečně to uvnitř vypadá jako v pravověrném luxusním autě. Ostatně umístění tohoto vozu na trhu je více než jasné. Právě <a href="https://www.autorevue.cz/test-porsche-911-992-carrera-s-v-recku-kazdy-den-na-plny-plyn">Porsche 911</a> (nejspíš chystané Turbo) a nový <a href="https://www.autorevue.cz/novy-mclaren-gt-oficialne-cena-motor-vykon-dynamika">McLaren GT</a> budou jeho hlavní rivalové.</p>
      <p>Vůz ještě neprošel homologací, takže nevíme nic o spotřebě a ani kdy přijde na trh. Jedno je ale jisté. Bude to bomba.</p>
      <related>
        <h4>Určitě si přečtěte</h4>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/tohle-neni-range-rover-v-cine-maji-dalsi-nestydatou-kopii-132076"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
      </related>
    </article>
  </body>
</html>