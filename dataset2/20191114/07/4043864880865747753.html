<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231911/"/>
    <meta property="og:site_name" content="Українська правда"/>
    <meta property="article:published_time" content="2019-11-14T07:28:35+00:00"/>
    <meta property="og:title" content="В Україні вже 150 тисяч хворих на ГРВІ та грип, але до епідемії ще далеко"/>
    <meta property="og:description" content="Міністерство охорони здоров’я повідомляє, що за минулий тиждень на грип та ГРВІ захворіли 150 171 особа, із них 66,5 % діти."/>
  </head>
  <body>
    <article>
      <h1>В Україні вже 150 тисяч хворих на ГРВІ та грип, але до епідемії ще далеко</h1>
      <address>
        <time datetime="2019-11-14T07:28:35+00:00">14 Nov 2019, 07:28</time>
      </address>
      <p>Міністерство охорони здоров’я повідомляє, що за минулий тиждень на грип та ГРВІ захворіли 150 171 особа, із них 66,5 % діти.</p>
      <p><b>Джерело:</b> <a href="https://moz.gov.ua/article/news/operativni-dani-schodo-zahvorjuvanosti-na-grip-grvi-difteriju--ta-kir">сайт МОЗ</a></p>
      <p><b>Дослівно:</b> "Інтенсивний показник захворюваності становить 392,7 на 100 тисяч населення, що на 17,6% менше епідемічного порогу по Україні".</p>
      <p><b>Деталі:</b> Летальні випадки внаслідок грипу за звітний тиждень не зареєстровані.</p>
      <p>Але зафіксовані 6 випадків серед пацієнтів, клінічний стан яких підлягає визначенню випадку грипоподібного захворювання, та 20 випадків тяжкої гострої респіраторної інфекції.</p>
      <p>У країні відсутня циркуляція вірусів грипу.</p>
      <p>Упродовж звітного тижня проти грипу вакциновано 34 тисяч 165 людей. З початку епідемічного сезону щеплення зробили 125 тисяч 8 осіб.</p>
      <p>
        <i>Грип — це гостре респіраторне захворювання, спричинене вірусом. Легко передається від людини до людини переважно через кашель, чхання або ж близький контакт.</i>
      </p>
      <p>
        <i>Симптоми грипу виникають раптово і можуть тривати від кількох днів до кількох тижнів.</i>
      </p>
      <p>
        <i>МОЗ закликає не займатися самолікуванням і нагадує, що найкраща профілактика грипу — це щорічна вакцинація. </i>
      </p>
      <footer>Українська правда</footer>
    </article>
  </body>
</html>