<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/moloko-vid-fermera-v-kiyevi-pidpalili-tri-magazini-merezhi-novini-ukrajini-50053428.html"/>
    <meta property="og:site_name" content="НВ"/>
    <meta property="article:published_time" content="2019-11-14T07:30:00+00:00"/>
    <meta property="og:title" content="У Києві підпалили три магазини мережі Молоко від фермера"/>
    <meta property="og:description" content="У ніч на четвер, 14 листопада, в Києві невідомі підпалили три магазини мережі Молоко від фермера, повідомляє Інформатор."/>
  </head>
  <body>
    <article>
      <h1>У Києві підпалили три магазини мережі Молоко від фермера</h1>
      <h2>У ніч на четвер, 14 листопада, в Києві невідомі підпалили три магазини мережі Молоко від фермера, повідомляє Інформатор.</h2>
      <address>
        <time datetime="2019-11-14T07:30:00+00:00">14 Nov 2019, 07:30</time>
      </address>
      <p>Перший підпал стався близько 02:50 у Дніпровському районі столиці на вулиці Амвросія Бучми. Мешканка сусіднього будинку побачила, як до вітрини магазину підійшли троє чоловіків в капюшонах. Вони облили двері і вікна горючою сумішшю (за попередніми даними, це був гас) і підпалили будівлю. Після цього невідомі втекли. Згоріла вивіска і вітрина магазину.</p>
      <p>Через кілька хвилин після цього спалахнула пожежа в молочному магазині на вулиці Олени Теліги. Охорона компанії Сіріус встигла згасити вогонь ще до приїзду пожежників.</p>
      <p>Третій підпал стався під Києвом, в торговому парку BoxPark в Петропавлівській Борщагівці. З магазину компанії Молоко від фермера полум’я швидко перекинулося на сусідні бокси. В результаті згоріло близько 10 торгових точок.</p>
      <p>Мережа Молоко від фермера працює на базі фермерського господарства Острійське (Білоцерківський район Київської області).</p>
      <figure>
        <iframe src="https://www.youtube.com/embed/oqkcTj2pzdk" width="560" height="315" data-service="Youtube" scrolling="no"/>
      </figure>
    </article>
  </body>
</html>