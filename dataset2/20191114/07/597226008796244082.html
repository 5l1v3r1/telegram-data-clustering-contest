<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081897-uchn-lceyu-4-zdobuli-peremogi-na-vseukrayinskih-matematichnih-boyah-u-kiyev.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-14T07:12:00+00:00"/>
    <meta property="og:title" content="Учні ліцею №4 здобули перемоги на Всеукраїнських математичних боях у Києві"/>
    <meta property="og:description" content=" Також юні математики вибороли призові місця на обласному етапі математичного конкурсу імені Михайла Остроградського Юні математики Кременчуцького ліцею №4 «Кремінь» здобули перемоги на престижних"/>
  </head>
  <body>
    <article>
      <h1>Учні ліцею №4 здобули перемоги на Всеукраїнських математичних боях у Києві</h1>
      <address><time datetime="2019-11-14T07:12:00+00:00">14 Nov 2019, 07:12</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573564906_peremoga-na-matematichnih-boyah.jpg"/>
      </figure>
      <p>
        <b>Також юні математики вибороли призові місця на обласному етапі математичного конкурсу імені Михайла Остроградського</b>
      </p>
      <p>Юні математики Кременчуцького ліцею №4 «Кремінь» здобули перемоги на престижних змаганнях — Всеукраїнському турнірі математичних боїв імені академіка НАНУ І. І. Ляшка та на обласному етапі математичного конкурсу імені Михайла Остроградського. Про це повідомляє департамент освіти Кременчука.</p>
      <p>Всеукраїнський турнір математичних боїв традиційно відбувся на базі Київського національного університету імені Тараса Шевченка та зібрав юних любителів математики зі всієї України.</p>
      <p>Команда старшої ліги юних математиків Полтавщини завоювала диплом другого ступеня. Серед переможців — кременчужани, учні ліцею №4:</p>
      <ul>
        <li>Віра Каспрова;</li>
        <li>Тетяна Хоменко;</li>
        <li>Юлія Лашко.</li>
      </ul>
      <p>Диплом третього ступеня — у команди молодшої ліги, до складу якої увійшли кременчужани (також представники ліцею №4):</p>
      <ul>
        <li>Єлизавета Шинкаренко;</li>
        <li>Софія Дудніченко;</li>
        <li>Олександр Соколов;</li>
        <li>Циганов Артем.</li>
      </ul>
      <p>Крім того, Олександр Соколов, учень 8 класу Кременчуцького ліцею №4 «Кремінь», здобув ІІІ місце в особистій олімпіаді Всеукраїнського турніру.</p>
      <blockquote>- Участь в турнірі – справа цікава. Турнір – це і час витрачений на підготовку, це прагнення рухатися вперед, перемагати, працювати в команді. Це вміння на високому рівні переконливо вести дискусії при розв'язанні складних задач, - говорить про турнір вчитель-наставник команди Світлана Ховрак, педагог ліцею №4 «Кремінь».</blockquote>
      <p>Призові місця на обласному етапі математичного конкурсу імені Михайла Остроградського також здобули учениці Кременчуцького ліцею №4:</p>
      <ul>
        <li>Вероніка Петренко – І місце;</li>
        <li>Ангеліна Чубикіна – ІІІ місце.</li>
      </ul>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>