<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/arestuvakha-strakhovit-boets-za-otvlichane-i-iznudvane_443131.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-14T07:35:00+00:00"/>
    <meta property="og:title" content="Арестуваха страховит боец за отвличане и изнудване"/>
    <meta property="og:description" content="Още един от ММА и други четирима също задържани"/>
  </head>
  <body>
    <article>
      <h1>Арестуваха страховит боец за отвличане и изнудване</h1>
      <h2>Още един от ММА и други четирима също задържани</h2>
      <address>
        <time datetime="2019-11-14T07:35:00+00:00">14 Nov 2019, 07:35</time>
      </address>
      <figure>
        <img src="https://static.blitz.bg/documents/thumbnails/sport/780/201911/15737066461.jpg"/>
      </figure>
      <figure>
        <img src="http://static.blitz.bg/documents/editor/15737065874df35f.jpg"/>
      </figure>
      <p>Непобедимата ММА машина Дмитри Сосновски е бил арестуван за изнудване и отвличане на човек. Заповедта за задържането е издадено от съдебен състав в Москва. Заедно със Сосновски (<i>на снимката вдясно</i>) е закопчан още един боец от смесените бойни изкуства – Александър Гладков.</p>
      <p>Причината за арестуването на двамата е случка от 22 октомври. Тогава те насилствено са натоварили гражданин с фамилия Митрофанов в автомобил и за откарали в офис. Там са започнали да го заплашват и бият. Групата на бойците е настоявала да бъде опростен дълг на техен приятел в размер на 400 000 рубли. Жертвата явно е подала жалбата си със закъснение, тъй като нападателите му са задържани три седмици след случката.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>„Клиентът ми действително е обвинен в изнудване и отвличане. Арестуван е за два месеца. Обвинени са още пет човека и всички те са под стража. Аз видях запис от събитията. Според мен нещата се преиначават. Никой не е спирал въпросния Митрофанов да си тръгне. Той сам напуска офиса, а на следващия ден се е върнал там на работа“, твърди адвокатът на Сосновски Рафил Саберов.</p>
      <p>Дмитри Сосновски е професионален ММА боец от седем години. За този период има 10 победи от 10 мача, като шест от тях са записани с нокаут. Две са след предаване на съперника му и две след съдийско решение. Александър Гладков се бие в октагона от 2013 г., а до момента 7 победи с нокаут, 3 след предаване, два успеха със съдийско решение и 3 загуби.</p>
    </article>
  </body>
</html>