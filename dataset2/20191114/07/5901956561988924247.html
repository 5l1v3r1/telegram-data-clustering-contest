<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/video-avdic-gostil-10-letno-plesalko-ob-drogu-ki-je-razdelila-slovenijo-249010"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T07:49:00+00:00"/>
    <meta property="og:title" content="VIDEO: Avdić gostil 10-letno plesalko ob drogu, ki je razdelila Slovenijo"/>
    <meta property="og:description" content="V jutranjem šovu Denisa Avdića so štirje prijatelji gostili 10-letno Nino, ki se že od devetega leta ukvarja s snemanjem videov in svoje vsebine objavlja na youtubu. V studio je prišla s svojo se..."/>
  </head>
  <body>
    <article>
      <h1>VIDEO: Avdić gostil 10-letno plesalko ob drogu, ki je razdelila Slovenijo</h1>
      <h2>Deklica se ukvarja tudi s snemanjem videov.</h2>
      <address><time datetime="2019-11-14T07:49:00+00:00">14 Nov 2019, 07:49</time> by <a rel="author">S. N.</a></address>
      <p>V jutranjem šovu <b>Denisa Avdića</b> so štirje prijatelji gostili 10-letno <b>Nino</b>, ki se že od devetega leta ukvarja s snemanjem videov in svoje vsebine objavlja na youtubu. V studio je prišla s svojo sestro <b>Julijo </b>in z mamo <b>Marjetko</b>, ki ji vedno stojita ob strani.<br/><br/>Denis ji je zastavil vrsto zanimivih vprašanj. Povedala je, kdo je njen idol, da se v prostem času ukvarja s plesom ob drogu, njena sestra pa se ukvarja z manekenstvom. Rada spremlja Lepo afno in <b>Ariano Grande</b>.<br/><br/>Pred mikrofon je stopila tudi njena mama, ki je zatrdila, da budno spremlja vsebine, ki jih 10-letnica objavlja na spletu. Prva je še vedno šola, šele nato pridejo na vrsto različne dejavnosti. Mama svoji hčerki podpira in jima nudi vso pomoč, vendar pazi na to, kakšne so vsebine.<br/>​<br/>​Pod objavo na facebooku so se usuli številnimi komentarji in Slovenci so bili glede 10-letne vlogerke precej razdeljeni. Nekateri spletni komentatorji so bili nad videnim navdušeni, drugi pa ne preveč. Eden izmed njih je predlagal, naj gredo otroci raje malo v naravo. Ena od uporabnic je zapisala, da se ji zdi deklica premlada za tovrstno početje, spet druga pa ji je čestitala za pogum. Najbolj sporne komentarje so morali administratorji celo izbrisati.Celoten pogovor si lahko ogledate spodaj:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fradioena%2Fvideos%2F488553038418526%2F&amp;show_text=0&amp;width=560" width="640" height="360" data-service="Facebook" scrolling="no"/>
      </figure>
    </article>
  </body>
</html>