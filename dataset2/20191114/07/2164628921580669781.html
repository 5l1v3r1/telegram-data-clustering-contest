<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42817_Na-Bukovini-SBU-zablokuvala-vidobutok-kopalin-yakiy-zavdav-derzhavi-chimalikh-zbitkiv-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T07:15:00+00:00"/>
    <meta property="og:title" content="На Буковині СБУ заблокувала видобуток копалин, який завдав державі чималих збитків"/>
    <meta property="og:description" content="Сума збитків становить майже на 20 мільйонів гривень. Служба безпеки України на Буковині заблокувала нелегальний видобуток і тіньовий о"/>
  </head>
  <body>
    <article>
      <h1>На Буковині СБУ заблокувала видобуток копалин, який завдав державі чималих збитків</h1>
      <address>
        <time datetime="2019-11-14T07:15:00+00:00">14 Nov 2019, 07:15</time>
      </address>
      <p>
        <b>Сума збитків становить майже на 20 мільйонів гривень.</b>
      </p>
      <p>Служба безпеки України на Буковині заблокувала нелегальний видобуток і тіньовий обіг корисних копалин, який завдав державі збитків на десятки мільйонів гривень. Про це повідомляє пресцентр СБ України.</p>
      <p>У Чернівецькій області два підприємства здійснювали вибірку гравію з державного кар’єра, розробка якого офіційно призупинена п’ять років тому. Ділки використовували незаконно видобуту сировину при наданні послуг з будівництва та ремонту.</p>
      <p>За висновками експертів сума завданих державі збитків з початку 2019 року становить майже 20 мільйонів гривень. Правоохоронці вилучили у зловмисників вантажівку та екскаватор, зараз вирішують питання щодо накладання арешту на спецтехніку. Наразі тривають слідчі дії для встановлення та притягнення до відповідальності всіх осіб, причетних до протиправної діяльності.</p>
      <p>
        <i>Фото СБУ</i>
      </p>
    </article>
  </body>
</html>