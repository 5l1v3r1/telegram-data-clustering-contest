<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/14/allatvedoket-sodort-el-a-megaradt-folyo-nagyrocen-egy-holttestet-mar-talaltak"/>
    <meta property="og:site_name" content="infostart"/>
    <meta property="article:published_time" content="2019-11-14T07:55:00+00:00"/>
    <meta property="og:title" content="Állatvédőket sodort el a megáradt folyó Nagyrőcén, egy holttestet már találtak"/>
    <meta property="og:description" content="Három nőt sodort el a megáradt Muránka, szerdán, a kora esti órákban történt a tragédia."/>
  </head>
  <body>
    <article>
      <h1>Állatvédőket sodort el a megáradt folyó Nagyrőcén, egy holttestet már találtak</h1>
      <address><time datetime="2019-11-14T07:55:00+00:00">14 Nov 2019, 07:55</time> by <a rel="author">Infostart</a></address>
      <h3>Három nőt sodort el a megáradt Muránka, szerdán, a kora esti órákban történt a tragédia.</h3>
      <p>A rendőrség hivatalos Facebook-oldalán arról tájékoztatott, hogy az áldozatok egy menhely kutyáit igyekeztek menteni, amikor elsodorta őket az erős áramlat - <a href="https://parameter.sk/megaradt-folyo-sodort-el-harom-not-az-egyikuk-holttestet-megtalaltak">írja a parameter.sk</a>.</p>
      <p>Az egyikük holttestét röviddel 21 óra előtt találták meg, személyazonossága egyelőre nem ismert. A másik két áldozatot még keresik.</p>
      <p>A rövid idő alatt lezúdult csapadék miatt több folyó szintje is megemelkedett: másodfokú figyelmeztetés érvényes a Sajó folyóra Rimaszombat, Nagyrőce és Rozsnyó környékén, a Rózsahegyi (Ružomberok), Liptószentmiklósi (Liptovský Mikuláš), a Breznói, valamint a Gölnicbányai (Gelnica) járásra pedig már vörös riasztást adtak ki.</p>
      <p>
        <i>Nyitókép: pixabay</i>
      </p>
    </article>
  </body>
</html>