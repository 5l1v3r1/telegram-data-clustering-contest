<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/intel-s-posebnimi-procesorji-za-umetno-inteligenco.html?RSS8cb4aa40727384f0b90e0bd7dea98d45"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T07:45:00+00:00"/>
    <meta property="og:title" content="Intel s posebnimi procesorji za umetno inteligenco!"/>
    <meta property="og:description" content="Umetna inteligenca je pojem, ki smo ga še do pred kratkim bolj povezovali z znanstveno-fantastičnimi filmi kot z realnim življenjem, danes pa ima vgrajeno že vrsta naprav."/>
  </head>
  <body>
    <article>
      <h1>Intel s posebnimi procesorji za umetno inteligenco!</h1>
      <address>
        <time datetime="2019-11-14T07:45:00+00:00">14 Nov 2019, 07:45</time>
      </address>
      <p>Umetna inteligenca je pojem, ki smo ga še do pred kratkim bolj povezovali z znanstveno-fantastičnimi filmi kot z realnim življenjem, danes pa ima vgrajeno umetno inteligenco že vrsta naprav in sistemov. To je tudi razlog, zakaj so pri podjetju Intel pripravili kar dva nova procesorja, ki sta kos tudi najzahtevnejšim nalogam umetne inteligence. Poleg tega Lahko brez težav odpravita tudi z nalogami, ki so povezane z računalništvom v oblaku.</p>
      <p>Procesorja Intel družine Nerve Neural Network z oznakama NNP-T1000 in NNP-I1000 naj bi bila kar šestkrat zmogljivejša od konkurence. Procesor NNP-T1000 je namenjen opravilom računalništva v oblaku, medtem ko je model NNP-I1000 namenjen opravilom povezanim z umetno inteligenco. Poleg tega sta procesorja nadvse varčna z električno energijo, kar posledično pomeni, da ju bomo zagotovo videli tudi v napravah, ki so opremljene s pasivnimi hladilnimi sistemi.</p>
      <p>Poleg tega so pri podjetju Intel pripravili še namenski procesor Movidius Myriad. Ta je namenjen napravam, ki so zadolžene za predvajanje večpredstavnostnih vsebin in za računalniški vid. Ta procesor naj bi po napovedih računalniškega giganta bil na voljo za prodajo v prvi polovici prihodnjega leta. Tedaj naj bi bile na voljo tudi naprave, opremljene z njim.</p>
      <figure>
        <iframe src="https://www.youtube.com/embed/aircAruvnKk" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.intel.com/content/www/us/en/homepage.html">Intel</a></footer>
    </article>
  </body>
</html>