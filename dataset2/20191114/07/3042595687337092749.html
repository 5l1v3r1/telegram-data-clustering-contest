<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/toppsyklist-utestengt-i-fire-ar/71817803"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T07:46:30+00:00"/>
    <meta property="og:title" content="Toppsyklist utestengt i fire år"/>
    <meta property="og:description" content="Kristijan Durasek er utestengt i fire år for medvirkning i en tysk-østerriksk dopingring, melder det internasjonale sykkelforbundet UCI."/>
  </head>
  <body>
    <article>
      <h1>Toppsyklist utestengt i fire år</h1>
      <h2>Kristijan Durasek er utestengt i fire år for medvirkning i en tysk-østerriksk dopingring, melder det internasjonale sykkelforbundet UCI.</h2>
      <address><time datetime="2019-11-14T07:46:30+00:00">14 Nov 2019, 07:46</time> by <a rel="author">NTB I</a></address>
      <p>I mai ble kroatiske Durasek suspendert etter at østerrikske myndigheter hadde innrapportert opplysningene som hadde ført til UCIs avgjørelse om utestenging. Opplysningene hadde kommet fram i den såkalte «Operation Aderlass», som fant sted under ski-VM i Seefeld i vinter.</p>
      <p>
        <b>Som følge av dette måtte Durasek trekke seg fra rittet Tour of California i midten av mai.</b>
      </p>
      <p>Nå har den endelige dommen kommet. Lagkameraten til nordmennene Alexander Kristoff, Sven Erik Bystrøm og Vegard Stake Langengen har blitt utestengt i fire år.</p>
      <p>
        <b>Han skal ha brutt dopingreglene mellom 2016 og 2019.</b>
      </p>
      <p>I oktober ble den slovenske duoen Kristijan Koren og Borut Bozic utestengt i to år hver som en del av «Operation Aderlass».</p>
      <p>Duraseks største triumf var da han vant Tour of Turkey i 2015.</p>
    </article>
  </body>
</html>