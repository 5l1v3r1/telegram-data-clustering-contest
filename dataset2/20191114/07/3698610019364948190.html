<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/erdogan-povernuv-trampu-list-iz-zaklikom-ne-buti-durnem-329599_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T07:35:00+00:00"/>
    <meta property="og:title" content="Ердоган повернув Трампу лист із закликом &quot;не бути дурнем&quot;"/>
    <meta property="og:description" content="Президент Туреччини зазначив, що був засмучений змістом листа."/>
  </head>
  <body>
    <article>
      <h1>Ердоган повернув Трампу лист із закликом "не бути дурнем"</h1>
      <h2>Президент Туреччини зазначив, що був засмучений змістом листа.</h2>
      <address>
        <time datetime="2019-11-14T07:35:00+00:00">14 Nov 2019, 07:35</time>
      </address>
      <p>Президент Туреччини Реджеп Ердоган заявив про те, що він особисто повернув президенту США Дональду Трампу його листи, зокрема надісланий перед турецькою операцією в Сирії. У цьому листі у властивій йому манері <a href="https://dt.ua/WORLD/tramp-zaklikav-erdogana-ne-buti-durnem-i-pripiniti-operaciyu-v-siriyi-326515_.html"><b>Трамп закликав Ердогана "не бути дурнем".</b></a></p>
      <p>"Ці листи я повернув шановному президенту", - сказав Ердоган у ході спільної прес-конференції з Трампом у Вашингтоні.</p>
      <p>"Я був особливо засмучений листом, в якому говорилося, що цей терорист Абді Шахін (командувач альянсом "Сирійських демократичних сил" - ред.) був співрозмовником такої країни, як Америка. Так званий Абді Шахін є терористом, який винен у загибелі сотень наших громадян", - сказав Ердоган.</p>
      <p>Лист, про який йде мова, датований 9 жовтня – саме в цей день Туреччина почала військову операцію "Джерело світу" в Сирії, спрямовану проти союзних США курдських формувань, які Анкара називає "терористичними". Сполучені Штати засудили цю операцію і навіть ввели <b><a href="https://dt.ua/WORLD/ssha-vveli-sankciyi-proti-minenergo-i-minoboroni-turechchini-326290_.html">проти Анкари нові санкції</a></b>. Припинити операцію в Сирії президента Туреччини також закликали&amp;nbsp<b><a href="https://dt.ua/WORLD/yevrosoyuz-zaklikav-turechchinu-pripiniti-viyskovu-operaciyu-v-siriyi-325839_.html">Євросоюз, НАТО та Ліга Арабських держав</a></b>. А <b><a href="https://dt.ua/WORLD/radbez-oon-ne-pogodiv-zayavu-schodo-tureckoyi-viyskovoyi-operaciyi-v-siriyi-325989_.html">Рада Безпеки ООН не змогла узгодити резолюцію</a></b> у зв'язку з вторгненням Туреччини в Сирію.</p>
      <p>23 жовтня <b><a href="https://dt.ua/WORLD/minoboroni-turechchini-zayavilo-pro-zavershennya-viyskovoyi-operaciyi-u-siriyi-327070_.html">Міністерство оборони Туреччини заявило про завершення антикурдської військової операції на півночі Сирії</a>.</b></p>
      <p>Заява пролунала через кілька годин після переговорів президентів Росії і Туреччини Володимира Путіна і Реджепа Тайіпа Ердогана, які обидва лідера охарактеризували як "тріумфальні".</p>
      <p>Детальніше про наслідки турецької операції в Сирії читайте встатті Євгенії Габер<b> <a href="https://dt.ua/international/nova-era-nadhodit-zi-shodu-327401_.html">"Нова ера надходить зі Сходу"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a> / <a href="https://dt.ua/go/aHR0cDovL3Rhc3MucnUv">ТАСС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>