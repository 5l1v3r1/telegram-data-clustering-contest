<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/arrestata-lara-comi-ex-europarlamentare-forza-italia/"/>
    <meta property="og:site_name" content="Il Post"/>
    <meta property="article:published_time" content="2019-11-14T07:24:48+00:00"/>
    <meta property="og:title" content="È stata arrestata Lara Comi, ex europarlamentare di Forza Italia"/>
    <meta property="og:description" content="Lara Comi – ex europarlamentare di Forza Italia – è da questa mattina agli arresti domiciliari, in seguito a un'operazione della Guardia di Finanza di Milano e di quella di Busto Arsizio. La stessa operazione ha portato all'imposizione degli arresti domiciliari anche per Paolo Orrigoni, amministratore delegato della"/>
  </head>
  <body>
    <article>
      <h1>È stata arrestata Lara Comi, ex europarlamentare di Forza Italia</h1>
      <address>
        <time datetime="2019-11-14T07:24:48+00:00">14 Nov 2019, 07:24</time>
      </address>
      <p>Lara Comi – ex europarlamentare di Forza Italia – è da questa mattina agli arresti domiciliari, in seguito a un’operazione della Guardia di Finanza di Milano e di quella di Busto Arsizio. La stessa operazione ha portato all’imposizione degli arresti domiciliari anche per Paolo Orrigoni, amministratore delegato della catena di supermercati Tigros, e alla carcerazione di Giuseppe Zingale, direttore generale dell’agenzia per il lavoro AFOL Metropolitana. <i>ANSA</i> <a href="http://www.ansa.it/sito/notizie/topnews/2019/11/14/tangenti-gdf-arresta-lara-comi_71a450e8-9fd1-4490-b864-35f6972e7ad5.html">scrive</a> che i tre sono accusati, a vario titolo, «di corruzione, finanziamento illecito e truffa» e <i>Sky TG24</i> <a href="https://tg24.sky.it/cronaca/2019/11/14/lara-comi-arresto.html?social=twitter_skytg24_photo_null">spiega</a> che «l’operazione è un nuovo filone della maxi indagine ‘Mensa dei poveri’, che il 7 maggio <a href="https://www.ilpost.it/2019/05/15/lara-comi-bonometti-indagati-finanziamento-illecito-ai-partiti/">portò a 43 misure cautelari</a> eseguite – tra gli altri – nei confronti dell’ex coordinatore di Forza Italia a Varese Nino Caianiello, del consigliere lombardo ‘azzurro’ Fabio Altitonante e dell’allora candidato alle Europee e consigliere comunale in quota FI Pietro Tatarella».</p>
      <p>Sempre <i>Sky TG24 </i>spiega che Comi risponde di tre diverse vicende: la prima ha a che fare con «due contratti di consulenza ricevuti dalla sua società», la seconda riguarda un presunto finanziamento illecito e la terza riguarda l’accusa di «truffa aggravata al Parlamento europeo».</p>
    </article>
  </body>
</html>