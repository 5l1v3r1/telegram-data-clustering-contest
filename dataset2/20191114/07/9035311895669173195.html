<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/bolivyanin-yeni-devlet-baskani-anez-incil-saray-a-geri-dondu"/>
    <meta property="og:site_name" content="euronews"/>
    <meta property="article:published_time" content="2019-11-14T07:46:03+00:00"/>
    <meta property="og:title" content="Bolivya'nın yeni Devlet Başkanı Anez: İncil, Saray'a geri döndü"/>
    <meta property="og:description" content="Bolivya'nın geçici Devlet Başkanı Jeanin Anez yemin ederek görevine başlarken İncil'in başkanlık sarayına geri döndüğünü söyledi"/>
  </head>
  <body>
    <article>
      <h1>Bolivya'nın yeni Devlet Başkanı Anez: İncil, Saray'a geri döndü</h1>
      <address><time datetime="2019-11-14T07:46:03+00:00">14 Nov 2019, 07:46</time> by <a rel="author">Faruk Can</a></address>
      <p>Bolivya'nın geçici Devlet Başkanı Jeanin Anez yemin ederek görevine başlarken İncil'in başkanlık sarayına geri döndüğünü söyledi.</p>
      <p>Seçimlere hile karıştırıldığı iddiasıyla patlak veren hükümet karşıtı protestoların ardından ordunun talebi üzerine <a href="https://tr.euronews.com/2019/11/10/bolivya-da-secimler-yenileniyor-muhalefet-morales-in-istifas-n-istiyor">istifa eden</a> eski Devlet Başkanı Evo <a href="https://tr.euronews.com/2019/11/10/bolivya-da-secimler-yenileniyor-muhalefet-morales-in-istifas-n-istiyor">Morales</a> göreve başlamasının ardından başkanlık sarayında İncil bulunmasını yasaklamış ve anayasa değişikliği yaparak resmi din olarak Katoliklik yerine And yerlilerine has bir Şaman inancını kabul etmişti.</p>
      <p>Morales'in 14 yıl süren sosyalist yönetiminin ardından ülkeye demokrasiyi tekrar geri getirme sözü veren eski Senato Başkan Yardımcısı Anez, her fırsatta Morales'in yönetim anlayışıyla olan farklılıklarını öne çıkarıyor.</p>
      <p>Pazar günü istifa eden ve Meksika'ya siyasi mülteci olarak <a href="https://tr.euronews.com/2019/11/12/istifa-eden-morales-meksika-ya-gitti-bolivya-gecici-devlet-baskanini-ariyor">sığınan</a> Morales ise sokağa çıkan taraftarlarına zarar verilmemesi için Bolivyalı yetkililere ellerini kana bulamama uyarısında bulundu.</p>
      <p>Ek kaynaklar<b> • Reuters</b></p>
    </article>
  </body>
</html>