<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/death-note-2-il-sequel-del-film-netflix-e-vivo-ed-in-buone-mani/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T07:00:00+00:00"/>
    <meta property="og:title" content="Death Note 2: &quot;Il sequel del film Netflix è vivo ed in buone mani&quot; | Cultura Pop"/>
    <meta property="og:description" content="Il sequel dell'adattamento live action di Death Note targato Netflix sta procedendo regolarmente la sua produzione, parola del suo sceneggiatore."/>
  </head>
  <body>
    <article>
      <h1>Death Note 2: "Il sequel del film Netflix è vivo ed in buone mani" | Cultura Pop</h1>
      <address><time datetime="2019-11-14T07:00:00+00:00">14 Nov 2019, 07:00</time> by <a rel="author">https://www.facebook.com/anordinarynerd</a></address>
      <p>Con la popolarità sempre più crescente degli anime negli ultimi anni, c’è sempre più grande interesse ad Hollywood per adattamenti live action dedicati. Se produzioni come <i><b>Ghost in The Shell</b> </i>ed <b><i>Alita</i></b> sono bene o male riusciti a colpire il pubblico generalista, uno dei prodotti più criticati e divisivi a questo proposito è stata la rilettura americana di <b>Death Note</b> targata <b>Netflix</b>.</p>
      <figure>
        <iframe src="https://www.youtube.com/embed/Joi_Ugnot8w" width="500" height="281" data-service="Youtube" scrolling="no"/>
      </figure>
      <p>Se la maggior parte dei lettori del manga di <b>Tsugumi Ohba</b> e <b>Takeshi Obata</b> e della serie animata che ne è scaturita è rimasta delusa dal tradimento del film nei confronti dell’opera originale, la risposta del pubblico generalista è stata così positiva che Netflix ha ordinato la produzione di un sequel. Se da allora non si è più saputo niente, a “rincuorare” i fan ci ha pensato lo sceneggiatore <b>Greg Russo</b>, che tramite il proprio profilo <b>Twitter</b> ha provveduto ad aggiornare il suo pubblico sullo stato dei lavori dichiarando:</p>
      <blockquote>“Ringrazio tutti i fan che si sono preoccupati per lo stato di #DeathNote. Stiamo lavorando a qualcosa di davvero forte sul franchise- non posso ancora parlarne al momento, ma posso assicurarvi che il film è vivo ed in buone mani ;)”</blockquote>
      <figure>
        <iframe data-src="https://twitter.com/WriterRusso/status/1193981778668580865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Russo è l’ultima delle new entry al team creativo del primo film, originariamente scritto da <b>Charles</b> e<b> Vlas Parlapanides</b> e <b>Jeremy Slater</b>. Al momento non sono stati divulgati ulteriori dettagli sulla produzione, quindi non è ancora chiaro se il regista<b> Adam Wingard</b> tornerà o meno per il sequel, lo stesso dicesi per i membri del cast visti nel primo film che finì in modo tale che un ipotetico sequel potesse potenzialmente riprendere dal <i>cliffhanger</i>, ma allo stesso tempo, ramificarsi in una storia completamente nuova e mai vista o letta prima.</p>
      <p>Vi piacerebbe questo scenario?</p>
      <blockquote>Se i film americani di Death Note non fanno al caso vostro potete sempre recuperare la serie animata originale in un prestigioso cofanetto BluRay su <a href="https://goo.gl/A2PPsQ">Amazon</a>!</blockquote>
    </article>
  </body>
</html>