<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/prostituzione_nigeria-6545058/news/2019-11-14/"/>
    <meta property="og:site_name" content="Agi"/>
    <meta property="article:published_time" content="2019-11-14T07:39:00+00:00"/>
    <meta property="og:title" content="Portavano donne in Italia dalla Nigeria per farle prostituire, 11 misure cautelari"/>
    <meta property="og:description" content="Operazione della polizia di Roma, le ragazze arrivavano in Italia passando dalla Libia "/>
  </head>
  <body>
    <article>
      <h1>Portavano donne in Italia dalla Nigeria per farle prostituire, 11 misure cautelari</h1>
      <h2>Operazione della polizia di Roma, le ragazze arrivavano in Italia passando dalla Libia </h2>
      <address><time datetime="2019-11-14T07:39:00+00:00">14 Nov 2019, 07:39</time> by <a rel="author">AGI - Agenzia Giornalistica Italia</a></address>
      <p>I poliziotti della Squadra Mobile di Roma stanno eseguendo 11 misure cautelari, emesse dal Gip del Tribunale di Roma su richiesta della Direzione Distrettuale Antimafia, a carico di altrettanti soggetti di nazionalità nigeriana, responsabili a vario titolo ed in concorso dei reati di tratta di esseri umani, favoreggiamento dell'immigrazione clandestina, sfruttamento della prostituzione e riduzione in schiavitù. L'attività investigativa ha permesso di accertare la "rotta" seguita dagli organizzatori.</p>
      <p>Le giovani donne, una volta "reclutate" in Nigeria venivano trasportate in Libia attraverso camion o bus e da lì, attraverso "barconi", raggiungevano le coste italiane. Una volta sbarcate le ragazze si allontanavano dai centri d'accoglienza per raggiungere i luoghi di residenza delle varie "ghost mommy" che le avviavano poi alla prostituzione nella zona di via Togliatti, periferia della Capitale. </p>
    </article>
  </body>
</html>