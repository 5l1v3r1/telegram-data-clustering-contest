<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/mann-i-80-ara-domt-for-voldtekt-av-eldre-soster/71817710"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T07:20:59+00:00"/>
    <meta property="og:title" content="Mann i 80-åra dømt for voldtekt av eldre søster"/>
    <meta property="og:description" content="Mannen nekter straffskyld, men innrømmer kontakt."/>
  </head>
  <body>
    <article>
      <h1>Mann i 80-åra dømt for voldtekt av eldre søster</h1>
      <h2>Mannen nekter straffskyld, men innrømmer kontakt.</h2>
      <address><time datetime="2019-11-14T07:20:59+00:00">14 Nov 2019, 07:20</time> by <a rel="author">NTB I</a></address>
      <p>En mann i 80-åra er i Asker og Bærum tingrett dømt til tre år og tre måneder i fengsel for voldtekt av sin søster, en kvinne i slutten av 80-åra. Det melder NTB.</p>
      <p>Asker og Bærum tingrett er ikke i tvil om at hendelsen fant sted.</p>
      <p>- Fornærmede fremstår som svært troverdig, og det fremstår som helt usannsynlig at hun skulle ha funnet på at broren hadde voldtatt henne, skriver tingretten i dommen.</p>
      <p>Mannen nektet straffskyld, men innrømmer kontakt.</p>
      <p>Han har vist til at en hjerneskade han fikk i 2017 kan ha hatt betydning for det som skjedde. En bestemmelse i straffeloven åpner for nedsatt straff hvis gjerningspersonen er lettere psykisk utviklingshemmet.</p>
      <p>Retten la i formildende retning noe vekt på hjerneskaden og på mannens alder. Aktor la ned påstand om fire år og seks måneders fengsel, men retten landet på tre år og tre måneders fengsel og 160.000 kroner i erstatning.</p>
    </article>
  </body>
</html>