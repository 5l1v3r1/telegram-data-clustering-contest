<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/maserati-granturismo-zeda-editie-speciala-174550.html"/>
    <meta property="og:site_name" content="Auto Bild"/>
    <meta property="article:published_time" content="2019-11-14T07:30:15+00:00"/>
    <meta property="og:title" content="Maserati GT își ia la revedere de la motorizarea V8 cu această ediție specială"/>
    <meta property="og:description" content="Maserati GranTurismo primește o ultimă versiune specială, la final de viață. Totodată, acesta este probabil ultimul GT cu motor V8."/>
  </head>
  <body>
    <article>
      <h6 class="kicker">Prezentare</h6>
      <h1>Maserati GT își ia la revedere de la motorizarea V8 cu această ediție specială</h1>
      <address><time datetime="2019-11-14T07:30:15+00:00">14 Nov 2019, 07:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/maserati-granturismo-zeda-12.jpg"/>
        </figure>
      </slideshow>
      <p>
        <b>Maserati GranTurismo primește o ultimă versiune specială, la final de viață. Totodată, acesta este probabil ultimul GT cu motor V8.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/maserati-tehnologia-autonoma-164586.html">Noile modele Maserati vor „împrumuta” tehnologia autonomă a altui constructor</a>
      </p>
      <p>
        <a href="https://www.auto-bild.ro/stiri/masini-abandonate-bucuresti-166176.html">Cele mai exotice mașini abandonate în București, de la Lotus la Maserati</a>
      </p>
      <p>Maserati a anunțat finalul producției pentru GranTurismo, un model prezent de peste 12 ani în gama de oferte a producătorului italian. Momentul este celebrat printr-o ediție specială, numită Zéda (pronunția italienească a literei Z), care a fost stilizat de către Centro Stile Maserati – departamentul de personalizare a modelelor producătorului.</p>
      <p>Zéda se remarcă, în primul rând, printr-o temă cromatică exterioară specială. Albastru, negru și gri sunt culorile care îmbracă, gradual, liniile încă ispititoare ale lui GranTurismo. Pachetul exterior este completat de un set de jante cu diametru de 20 de inci negre, finisate în nuanța Gun Metal Grey.</p>
      <p>Sub capota lui GranTurismo Zéda stă motorul V8 – dezvoltat în parteneriat cu Ferrari – de 4,7 litri în versiune Sport, pregătit cu 460 de cai-putere și 520 de Newtoni-metru; puterea este transmisă exclusiv punții spate prin intermediul unei transmisii automate cu șase trepte.</p>
      <p>Maserati explică tematica tricoloră prezentă pe Zéda: schimbarea graduală de culoare reprezintă tranziția producătorului de mașini sport către o nouă eră. Mesajul care se dorește a fi transmis aici este: „există un început pentru orice sfârșit”.</p>
      <p>Producătorul italian deja a anunțat că următorul model GranTurismo este în curs de dezvoltare și că îl vom vedea peste nu foarte mult timp: este programat pentru debut în 2021. Totodată, știm și că acest GT italienesc se pregătește să renunțe la motoarele termice în favoarea unui ansamblu propulsor pur electric. S</p>
      <p>De-a lungul celor 12 ani de existență, Maserati GranTurismo s-a vândut în circa 40.000 de exemplare; 28.805 unități au fost coupé-uri, iar 11.715 au fost decapotabile.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/rolls-royce-sarbatoreste-anul-porcului-156627.html"/>
        <a href="https://www.auto-bild.ro/headline/bentley-continental-gt-convertible-galene-edition-mullinera-rasfat-pentru-cei-cu-dare-de-mana-126617.html"/>
        <a href="https://www.auto-bild.ro/stiri/la-100-de-ani-de-maserati-italienii-vin-cu-informatii-pretioase-cu-privire-la-viitorul-companiei-47724.html"/>
      </related>
    </article>
  </body>
</html>