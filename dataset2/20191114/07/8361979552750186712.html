<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/viyskova-dopomoga-ukrajini-pentagon-vidmovlyayetsya-provoditi-rozsliduvannya-50053431.html"/>
    <meta property="og:site_name" content="НВ"/>
    <meta property="article:published_time" content="2019-11-14T07:31:00+00:00"/>
    <meta property="og:title" content="Пентагон відмовляється розслідувати затримку військової допомоги Україні"/>
    <meta property="og:description" content="У США генеральний інспектор Пентагону Гленн Файн відмовляється починати слідство для з’ясування причин затримки військової допомоги Україні."/>
  </head>
  <body>
    <article>
      <h1>Пентагон відмовляється розслідувати затримку військової допомоги Україні</h1>
      <h2>У США генеральний інспектор Пентагону Гленн Файн відмовляється починати слідство для з’ясування причин затримки військової допомоги Україні.</h2>
      <address>
        <time datetime="2019-11-14T07:31:00+00:00">14 Nov 2019, 07:31</time>
      </address>
      <p>Рішення було прийнято в зв'язку з побоюванням, що таке розслідування може дублювати або втручатися в розслідування справи про імпічмент Дональда Трампа, яке проводять в Палаті представників, повідомляє <a href="https://edition.cnn.com/2019/11/13/politics/dod-ig-investigation-ukraine-aid-delay/index.html">CNN.</a></p>
      <p>Речник Файна підтвердив, що Офіс генерального інспектора Пентагону направив лист декільком провідним сенаторам-демократам з приводу цього рішення, але зазначив, що "з розвитком обставин наше рішення може змінитися".</p>
      <p>Читайте також:<br/><a href="https://nv.ua/ukr/world/geopolitics/impichment-trampa-parnas-poperedzhav-kijiv-pro-zamorozhuvannya-viyskovoji-dopomogi-ssha-novini-svitu-50052720.html">&amp;nbspПарнас попереджав Київ про блокування військової допомоги США, якщо не буде розпочато розслідування справи Байдена — NYT</a></p>
      <p>Демократи, які наполягали на проведенні розслідування, висловили розчарування.</p>
      <p><a href="https://nv.ua/ukr/world/geopolitics/pered-dzvinkom-zelenskomu-tramp-zupiniv-viplatu-viyskovoji-dopomogi-ukrajini-50044400.html">Наказ про затримку допомоги</a> був переданий президентом США Дональдом Трампом в липні, за кілька днів до його <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">телефонної розмови з Володимиром Зеленським</a>, в ході якої американський президент попросив провести розслідування щодо сім'ї Байденів і подій, пов'язаних з виборами 2016 року.</p>
      <p>Численні посадові особи адміністрації в своїх свідченнях Конгресу розповіли, що <a href="https://nv.ua/ukr/world/geopolitics/impichment-v-ssha-tramp-hotiv-shchob-zelenskiy-ogolosiv-pro-rozsliduvannya-proti-burisma-50052052.html">затримка виплати допомоги була пов'язана з вимогою Трампа до України почати розслідування проти його політичних суперників</a>.</p>
    </article>
  </body>
</html>