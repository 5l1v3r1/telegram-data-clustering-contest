<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Lyubimata-tancyorka-na-Slavi-Trifonov-stana-prodavachka-913680"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T07:18:00+00:00"/>
    <meta property="og:title" content="Любимата танцьорка на Слави Трифонов стана продавачка!"/>
    <meta property="og:description" content="Любимата танцьорка на Слави Трифонов загърби светския живот и стана продавачка. Екзотичната красавиц..."/>
  </head>
  <body>
    <article>
      <h1>Любимата танцьорка на Слави Трифонов стана продавачка!</h1>
      <address>
        <time datetime="2019-11-14T07:18:00+00:00">14 Nov 2019, 07:18</time>
      </address>
      <p>Любимата танцьорка на Слави Трифонов загърби светския живот и стана продавачка. Екзотичната красавица Моника Бабикер избяга от светлината на прожекторите, заживя в Русе и продава дрехи в центъра на града. Моника стана известна покрай участието си в първия сезон на успешното риалити шоу "Танцувай с мен", което беше организирано от Дългия.</p>
      <p>Мулатката впечатли Трифонов с еластичността си и въпреки че не спечели, той я взе към екипа си. Бабикер участваше в големите концерти на Дългия, които организира в столицата през последните години и беше част от най-близкото му обкръжение.</p>
      <p>В един период от живота си танцьорката започна да гради кариера в Лондон, но изненадващо за някои се върна в България и заживя в Русе. Там Моника отглежда 9-годишната си дъщеричка и малкия си син, който е в ясла, и работи в магазина си за дрехи. Въпреки че няма голяма клиентела и е запозната с малките финансови възможности на голяма част от русенци, танцьорката не се оплаква и се наслаждава на спокойния си живот.</p>
      <p>Паралелно с работата, тя учи право задочно в Русенския университет. По документи родният й град е Варна, но Моника признава, че най-добре се чувства в Русе и там вижда бъдещето на себе си и детето си. В морската столица родителите й се запознават, тя се ражда, а впоследствие майката от Русе и бащата от Судан заживяват край Дунава, съобщава "<a href="https://www.bgdnes.bg/Article/7867535">България Днес</a>". Преди години Моника беше спрягана за любовница на Трифонов, но това беше само слух, който не беше потвърден официално от нито една от двете страни. Бабикер казва още, че вече почти не танцува, тъй като има доста ангажименти, но в съзнанието на телевизионните зрители винаги ще остане с гъвкавите си изпълнения в танцувалното шоу.</p>
    </article>
  </body>
</html>