<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/polityka/onyshhenko-prokomentuvav-zayavu-nabu-pro-joho-ekstradycziyu"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T14:46:15+00:00"/>
    <meta property="og:title" content="Онищенко прокоментував заяву НАБУ про його екстрадицію"/>
    <meta property="og:description" content="Екснардеп Олександр Онищенко, який втік з України і переховується від слідства, назвав брехнею заяву директора НАБУ Артема Ситника про швидку його екстрадицію з Іспанії до України."/>
  </head>
  <body>
    <article>
      <h1>Онищенко прокоментував заяву НАБУ про його екстрадицію</h1>
      <address>
        <time datetime="2019-11-14T14:46:15+00:00">14 Nov 2019, 14:46</time>
      </address>
      <p>
        <b>Екснардеп <a href="https://www.slovoidilo.ua/2019/09/16/novyna/polityka/spravu-eksnardepa-onyshhenka-peredaly-antykorupczijnoho-sudu">Олександр Онищенко, який втік з України і переховується від слідства</a>, назвав брехнею заяву директора НАБУ Артема Ситника про швидку його екстрадицію з Іспанії до України.</b>
      </p>
      <p>Про це він написав у Facebook.</p>
      <p>«<i>Ситник заявляє, що я програв суди і мене екстрадують незабаром. І знову бреше. У рішенні мого суду написано, що мене можуть екстрадувати тільки за згодою Кабінету міністрів Іспанії. Суд щодо екстрадиції був у березні 2017-го року. І три роки Кабмін так нічого і не підписав. У результаті я сам повідомив усім, що я написав заяву, що хочу повернутися до України. І суд схвалив і дав мені дозвіл на добровільне повернення. І повернуся я в Україні не тоді, коли захочуть цього Ситник та інші балаболи. А в тому разі, якщо захочу цього я</i>», - наголосив він.</p>
      <p>Також Онищенко прокоментував інформацію про замороження Спеціалізованою антикорупційною прокуратурою його 500 тисяч євро, які призначалися для купівлі коня.</p>
      <p>«<i>Учора НАБУ заявило, що заморозило моїх 500 тис. євро, а в грудні мене екстрадує до України. Хочу зрозуміти, в якому місці вони заарештували у мене гроші. Так сталося, що останні три роки я купую і продаю коней, вирощую, їжджу на них. У вересні я купив коня в естонської компанії. Переказав гроші зі свого рахунку на рахунок естонської компанії. А в жовтні я його вже продав. А що заарештували - для мене це загадка, як загадкою залишається і назва чартерного літака, який у мене нібито НАБУ заарештувала два роки тому</i>», - зазначив екснардеп.</p>
      <p>Як повідомлялося, <a href="https://www.slovoidilo.ua/2019/11/14/novyna/polityka/onyshhenka-hrudni-mayut-ekstradytuvaty-ispaniyi-sytnyk">Онищенка в грудні екстрадують з Іспанії, де він програв усі суди</a>.</p>
      <p>Нагадаємо, <a href="https://www.slovoidilo.ua/2019/11/14/novyna/polityka/vaks-zaareshtuvav-piv-miljona-yevro-onyshhenka">Вищий антикорупційний суд заарештував пів мільйона євро колишнього народного депутата Олександра Онищенка</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/polityka/vaks-zaareshtuvav-piv-miljona-yevro-onyshhenka"/>
        <a href="https://www.slovoidilo.ua/2019/11/14/novyna/polityka/onyshhenka-hrudni-mayut-ekstradytuvaty-ispaniyi-sytnyk"/>
        <a href="https://www.slovoidilo.ua/2019/10/23/novyna/polityka/materi-onyshhenka-obmezhyly-stroky-oznajomlennya-slidstvom-nabu"/>
        <a href="https://www.slovoidilo.ua/2019/10/16/novyna/finansy/sprava-onyshhenka-suddya-zobovyazala-peredaty-areshtovanyj-haz"/>
        <a href="https://www.slovoidilo.ua/2019/10/10/novyna/polityka/verxovnyj-sud-pryznachyv-nove-zasidannya-pro-aresht-firmy-materi-onyshhenka"/>
        <a href="https://www.slovoidilo.ua/2019/09/16/novyna/polityka/spravu-eksnardepa-onyshhenka-peredaly-antykorupczijnoho-sudu"/>
      </related>
    </article>
  </body>
</html>