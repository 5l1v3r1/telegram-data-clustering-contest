<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-arahamiya-initsiyuvatyme-vyklyuchennya-skorohod-iz-fraktsiyi-sluga-narodu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T14:37:17+00:00"/>
    <meta property="og:title" content="Арахамія ініціюватиме виключення Скороход із фракції Слуга народу"/>
    <meta property="og:description" content="Голова Слуги народу Давид Арахамія звинуватив нардепа Анну Скороход у лобіюванні інтересів олігархів."/>
  </head>
  <body>
    <article>
      <h1>Арахамія ініціюватиме виключення Скороход із фракції Слуга народу</h1>
      <address>
        <time datetime="2019-11-14T14:37:17+00:00">14 Nov 2019, 14:37</time>
      </address>
      <p>Голова Слуги народу Давид Арахамія звинуватив нардепа Анну Скороход у лобіюванні інтересів олігархів.</p>
      <p>Голова Слуги народу Давид Арахамія заявив, що особисто винесе рішення про виключення Анни Скороход із фракції.</p>
      <p>За його словами, Скороход працює не на Слугу народу, а лобіює у Верховній Раді інтереси конкретних олігархічних груп.</p>
      <blockquote>– Ми тільки на наступному засіданні фракції хотіли піднімати питання щодо виключення її з фракції. Тому що вона не працює на фракцію, вона не працює на Слугу народу, вона працює на якісь чиїсь власні інтереси.</blockquote>
      <p><b>Читайте:</b> <a href="https://fakty.com.ua/ua/ukraine/20191114-anna-skorohod-planuye-podaty-zayavu-na-arahamiyu-za-naklep/">Анна Скороход планує подати заяву на Арахамію за наклеп</a></p>
      <p>Також Арахамія заявив, що чоловік Скороход Олексій Алякін ”залякував деяких депутатів”. При цьому прізвища нардепів він не назвав.</p>
      <p>Нагадаємо, 14 листопада Арахамія під час засідання Верховної Ради сказав, що народний депутат <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">Скороход пропонувала колегам “грошову допомогу”</a>.</p>
      <p>Перед його виступом  Скороход заявила, що її цивільного чоловіка Олексія Алякіна затримали через те, що вона не голосувала за “указом” фракції.</p>
    </article>
  </body>
</html>