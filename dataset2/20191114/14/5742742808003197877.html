<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/seznamcz-prinasi-novou-sluzbu-kalendar-doplnuje-jim-jeho-email-39441"/>
    <meta property="og:site_name" content="mobilenet.cz"/>
    <meta property="article:published_time" content="2019-11-14T14:40:00+00:00"/>
    <meta property="og:title" content="Seznam.cz přináší novou službu Kalendář. Doplňuje jím jeho Email"/>
    <meta property="og:description" content="Kalendář je novinkou ve službě Email S jeho pomocí lze například vytvářet jednotlivé i opakované události, sdílet kalendáře s ostatními atp. Je možné jej napojit na klienty typu Microsoft Outlook nebo do nativních klientů v mobilních telefonech"/>
  </head>
  <body>
    <article>
      <h1>Seznam.cz přináší novou službu Kalendář. Doplňuje jím jeho Email</h1>
      <address><time datetime="2019-11-14T14:40:00+00:00">14 Nov 2019, 14:40</time> by <a rel="author" href="https://mobilenet.cz/uzivatele/marekvacovsky" target="_blank">Marek Vacovský</a></address>
      <p>
        <b>   •  Kalendář je novinkou ve službě Email <br/>   •  S jeho pomocí lze například vytvářet jednotlivé i opakované události, sdílet kalendáře s ostatními atp. <br/>   •  Je možné jej napojit na klienty typu Microsoft Outlook nebo do nativních klientů v mobilních telefonech</b>
      </p>
      <p>Novinka od Seznam.cz přináší ve službě Email.cz možnost vytvoření nových i opakovaných událostí, zakládání dalších kalendářů a jejich sdílení s kolegy nebo rodinou, jak se lze dočíst na <a href="https://blog.seznam.cz/2019/11/seznam-cz-prinasi-novou-sluzbu-kalendar-doplnuje-tak-svuj-email-i-jeho-verzi-profi-o-nastroj-pro-planovani-a-organizaci-casu/">blog.seznam.cz</a>. Nástroj pro plánování nabízí zobrazení od denní agendy až po roční přehled. V týdenním rozsahu je k dispozici také náhled na aktuální počasí, zobrazují se významné dny a státní svátky. Zcela nová funkce zvaná Plánování akcí umožňuje pohodlné zorganizování událostí, kdy mohou všichni účastníci hlasovat o termínu, který jim nejvíce vyhovuje.</p>
      <figure>
        <iframe data-src="https://twitter.com/seznam_cz/status/1195245638629367809?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cílem nového nástroje je podle Seznam.cz maximální uživatelská srozumitelnost a jednoduchost. Kalendář nabízí například export a import událostí z a do Seznam.cz Kalendáře. Lze jej také napojit na klienty typu Microsoft Outlook nebo do nativních klientů v mobilních telefonech. Pro některé z nich je ovšem prozatím nutné využít pluginy třetích stran.</p>
      <figure>
        <img src="https://cdn.24net.cz/1/obrazek/seznamcz-kalendar-308772/614w"/>
      </figure>
      <p>„<i>Kalendář mohou zcela zdarma využívat všichni, kteří mají svou e-mailovou adresu u Seznamu, přičemž události je samozřejmě možné přijímat i odesílat na adresy jiných poskytovatelů,</i>” říká David Finger, produktový manažer služby Email.cz, a dodává, že jeho tým zároveň pracuje na nových Email.cz mobilních aplikacích, kde bude kalendář nově integrovaný, a jeho použití tak velmi jednoduché i v telefonech.</p>
      <h3>Stáhnout Email</h3>
      <p>   •  <a href="https://play.google.com/store/apps/details?id=cz.seznam.email">Google Play (zdarma)<br/></a>   •  <a href="https://itunes.apple.com/cz/app/email.cz/id965773009?mt=8">App Store (zdarma)</a></p>
      <related>
        <h4>Související články</h4>
        <a href="https://mobilenet.cz/clanky/seznamcz-nabidne-ve-spolupraci-se-samsungem-a-alzou-smartphone-s-vlastnimi-aplikacemi-37737"/>
        <a href="https://mobilenet.cz/clanky/pocasicz-ma-novou-podobu-a-diky-datum-z-windycom-nabizi-predpoved-i-pro-svet-38623"/>
        <a href="https://mobilenet.cz/clanky/mapycz-rovnou-prozradi-jake-pocasi-bude-v-cili-trasy-data-cerpa-od-windycom-37672"/>
        <a href="https://mobilenet.cz/clanky/data-mapycz-ukazuji-ze-si-lyzari-oblibili-planovani-tras-v-mobilu-37466"/>
        <a href="https://mobilenet.cz/clanky/doplnek-seznamcz-ma-vylepsenou-ochranu-proti-podvodnym-strankam-38457"/>
        <a href="https://mobilenet.cz/clanky/spolecnost-seznamcz-mezirocne-navysila-trzby-o-temer-9-na-448-miliardy-korun-38378"/>
      </related>
    </article>
  </body>
</html>