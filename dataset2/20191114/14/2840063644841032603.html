<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/14/ora-tornate-guardare-baseball-ibra-saluta-galaxy_CijDAxtwkqxGtnTDsSLybJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-14T14:07:00+00:00"/>
    <meta property="og:title" content="&quot;Ora tornate a guardare il baseball&quot;, Ibra saluta il LA Galaxy"/>
    <meta property="og:description" content="Per l'attaccante, 38 anni, negli Usa 58 partite e 53 gol. Rumors di mercato lo accostano a Milan, Roma e Bologna"/>
  </head>
  <body>
    <article>
      <h1>"Ora tornate a guardare il baseball", Ibra saluta il LA Galaxy</h1>
      <address>
        <time datetime="2019-11-14T14:07:00+00:00">14 Nov 2019, 14:07</time>
      </address>
      <p>Accostato negli ultimi giorni al Milan (squadra in cui ha giocato dal 2010 al 2012 ndr), il futuro di <a href="https://www.adnkronos.com/Search/Link/keyword/Ibrahimovic">Zlatan Ibrahimovic</a> resta tutto da scrivere ma ora c'è una certezza in più, l'addio dell'attaccante svedese ai <b>Los Angeles Galaxy </b>e alla Major League Soccer.</p>
      <p>"Sono venuto, ho visto e ho fatto conquiste. Grazie LA Galaxy per avermi fatto sentire di nuovo vivo - le parole di congedo postate su Twitter da Ibra -. Ai sostenitori del Galaxy: volevate Zlatan, io vi ho dato Zlatan. Benvenuti, la storia continua... e ora tornate a guardare il baseball". A completare il messaggio di addio ai suoi fan un'immagine che ritrae il giocatore mentre saluta Los Angeles dall'alto. Non è mancata la risposta del club, che poco dopo ha replicato: "Volevamo Zlatan, abbiamo avuto Zlatan. Grazie Ibra".Ibrahimovic, 38 anni, con la maglia dei Galaxy ha disputato 58 partite realizzando 53 gol. Chiusa la parentesi Mls si apre la corsa per il fuoriclasse scandinavo, tanti i club alla finestra in Italia e nel resto d'Europa. Rumors di mercato nelle ultime ore hanno accostato Ibrahimovic a Milan, Roma e Bologna.</p>
    </article>
  </body>
</html>