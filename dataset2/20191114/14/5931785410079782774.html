<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/gotovo-inter-obezbedio-prvo-pojacanje-za-januarski-prelazni-rok/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T14:27:05+00:00"/>
    <meta property="og:title" content="GOTOVO! Inter obezbedio prvo pojačanje za januarski prelazni rok!"/>
    <meta property="og:description" content="Antonio Konte je zahtevao od uprave Intera da mu u januaru obezbede nekoliko pojačanja kako bi održao trku sa Juventusom u borbi za Skudeto. Čelni ljudi „neroazura“ polako kreću sa sklapanjem mozaika, te će po svemu sudeći Konte isterati svoj plan do kraja, iako je Đuzepe Marota u nekom momentima tvrdio da Inter ima sasvim […]"/>
  </head>
  <body>
    <article>
      <h1>GOTOVO! Inter obezbedio prvo pojačanje za januarski prelazni rok!</h1>
      <address><time datetime="2019-11-14T14:27:05+00:00">14 Nov 2019, 14:27</time> by <a rel="author">Marko</a></address>
      <p>Antonio Konte je zahtevao od uprave Intera da mu u januaru obezbede nekoliko pojačanja kako bi održao trku sa Juventusom u borbi za Skudeto.</p>
      <p>Čelni ljudi „neroazura“ polako kreću sa sklapanjem mozaika, te će po svemu sudeći Konte isterati svoj plan do kraja, iako je Đuzepe Marota u nekom momentima tvrdio da Inter ima sasvim dovoljan broj igrača u rosteru.</p>
      <p>Kako prenose italijanski mediji, Olivije Žiru pristao je da od Nove godine pređe na stadion „Đuzepe Meaca“. On je kod menadžera Čelsija tek treća opcija u napadu, sakupio je ove sezone tek 210 minuta u svim takmičenjima, pa je odlazak sa „Stamford Bridža“ neminovnost. Pogotovu jer bi konstantnim neigranjem mogao da izgubi mesto u reprezentaciji Francuske koju sledeće godine očekuje učešće na Evropskom prvenstvu.</p>
      <p>Čelsi za 33-godišnjeg napadača traži sedam miliona evra, što neće biti problem za Inter. Ono što bi moglo da predstavlja problem je njegova plata koja iznosi čak osam miliona evropskih nočanica po sezoni. Međutim, javnost u Italiji veruje da će Francuz značajno smanjiti potraživanja jer mu je u interesu da što više igra i bude u konkurenciji za nacionalni tim.</p>
      <p>Žiru je karijeru počeo u Grenoblu. Kasnije je igrao za Tur i Monpelje, a u leto 2012. godine prelazi u Arsenal za 12 miliona evra. U Čelsiju je od januara 2018. godine i taj transfer je „plavce“ koštao 17 miliona evra.</p>
      <p>Francuski internacionalac je u dosadašnjoj karijeri odigrao 500 utakmica i postigao 201 pogodak.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/bomba-sa-apenina-anceloti-odlazi-iz-napolija-ali-ostaje-u-seriji-a/"/>
        <a href="https://www.sportskacentrala.com/2019/11/13/spremaju-se-tektonski-potresi-u-italiji-vlasnici-psz-a-kupuju-italijanskog-giganta-za-560-000-000-evra/"/>
        <a href="https://www.sportskacentrala.com/2019/11/12/deda-otac-a-sad-i-unuk-italijanski-velikan-nastavio-sa-tradicijom/"/>
        <a href="https://www.sportskacentrala.com/2019/11/12/zvanicno-suso-doneo-odluku-koja-ce-mu-promeniti-karijeru/"/>
        <a href="https://www.sportskacentrala.com/2019/11/12/mesi-postavio-ultimatum-upravi-barse-dovedite-ovog-igraca-intera/"/>
        <a href="https://www.sportskacentrala.com/2019/11/11/povratak-trenerskom-pozivu-luis-enrike-na-klupi-italijanskog-velikana/"/>
        <a href="https://www.sportskacentrala.com/2019/11/11/anceloti-ima-dve-utakmice-da-spasi-posao-zamena-je-vec-spremna/"/>
        <a href="https://www.sportskacentrala.com/2019/11/11/naslednik-tottija-i-de-rosija-u-nemilosti-fonseke-florenci-prelazi-u-redove-rominog-velikog-rivala/"/>
        <a href="https://www.sportskacentrala.com/2019/11/10/dibala-vratio-staru-damu-na-vrh-vucica-poklekla-u-parmi-video/"/>
      </related>
    </article>
  </body>
</html>