<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425825/m-iatridh-ayxhsh-pistwsewn-kata-45-gia-tis-agones-grammes-to-yp-naytilias-sthn-praxh-dipla-stoys"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T14:50:01+00:00"/>
    <meta property="og:title" content="Μ. Ιατρίδη: «Αύξηση πιστώσεων κατά 45% για τις άγονες γραμμές - Το Υπ. Ναυτιλίας στην πράξη δίπλα στους»"/>
    <meta property="og:description" content="Η αναστολή και παράταση της κατεδάφισης κατά δύο χρόνια των κατασκευών που υλοποιήθηκαν χωρίς άδεια σε χώρους ευθύνης των λιμενικών φορέων, η αναστολή...- Μ. Ιατρίδη: «Αύξηση πιστώσεων κατά 45% για τις άγονες γραμμές - Το Υπ. Ναυτιλίας στην πράξη δίπλα στους» - Η ΡΟΔΙΑΚΗ"/>
  </head>
  <body>
    <article>
      <h1>Μ. Ιατρίδη: «Αύξηση πιστώσεων κατά 45% για τις άγονες γραμμές - Το Υπ. Ναυτιλίας στην πράξη δίπλα στους»</h1>
      <address>
        <time datetime="2019-11-14T14:50:01+00:00">14 Nov 2019, 14:50</time>
      </address>
      <p>Η αναστολή και παράταση της κατεδάφισης κατά δύο χρόνια των κατασκευών που υλοποιήθηκαν χωρίς άδεια σε χώρους ευθύνης των λιμενικών φορέων, η αναστολή της αναγκαστικής είσπραξης των προστίμων για τις κατασκευές αυτές, η περαιτέρω ανάπτυξη της ΑΕΝ Καλύμνου, με τον καθορισμό οργανικής σύνθεσης και την προοπτική δημιουργίας τμήματος Μηχανικών, η βελτίωση της ακτοπλοϊκής σύνδεσης της Χάλκης, τόσο με τον Πειραιά, όσο και η πιθανότητα επιπλέον στήριξης της σύνδεσης με τη Ρόδο, ήταν τα θέματα που συζήτησε με τον Υπουργό Ναυτιλίας, κ. Γιάννη Πλακιωτάκη, η βουλευτής Δωδεκανήσου, Μίκα Ιατρίδη.</p>
      <p>Περεταίρω συζητήθηκε και η αξιοποίηση των νέων, αυξημένων κατά 45%, πιστώσεων για τις άγονες γραμμές και η ενίσχυση των στελεχών του Λιμενικού Σώματος, στο δύσκολο έργο που επιτελούν.</p>
      <p>Με την ολοκλήρωση της συνάντησης, η Μίκα Ιατρίδη σημείωσε: «Είχαμε μια πολύ εποικοδομητική συνάντηση με τον Υπουργό Ναυτιλίας, κ. Πλακιωτάκη. Ο Υπουργός Ναυτιλίας, νησιώτης και ο ίδιος, και συνολικά η κυβέρνηση, είναι δίπλα στους νησιώτες, για αυτό και μελετώνται τα μέτρα αντιμετώπισης των ζητημάτων που τέθηκαν στη συνάντηση».</p>
    </article>
  </body>
</html>