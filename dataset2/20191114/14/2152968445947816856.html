<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T14:55:00+00:00"/>
    <meta property="og:title" content="За втори път: ВСС избра Иван Гешев за главен прокурор"/>
    <meta property="og:description" content="Това стана с 20 гласа &quot;за&quot; и 4 &quot;против&quot; | Dnes.bg"/>
  </head>
  <body>
    <article>
      <h1>За втори път: ВСС избра Иван Гешев за главен прокурор</h1>
      <h2>Това стана с 20 гласа "за" и 4 "против"</h2>
      <address><time datetime="2019-11-14T14:55:00+00:00">14 Nov 2019, 14:55</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251948-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image2#photo">2</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image3#photo">3</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image4#photo">4</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image5#photo">5</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image6#photo">6</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image7#photo">7</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image8#photo">8</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image9#photo">9</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image10#photo">10</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image11#photo">11</a><a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647,image12#photo">12</a></p>
        <p>Иван Гешев бе избран за нов главен прокурор. Това стана с 20 гласа "за" и 4 "против" по време на гласуването на пленумът на ВСС.</p>
        <p>Това се случи след гласуване, в което с "20" гласа за и 4 "против" беше прието предложение да продължи настоящата процедура по избор на главен прокурор.</p>
        <p>Както е известно пленумът на ВСС избра Иван Гешев за главен прокурор още на 24 октомври, но президентът Румен Радев върна за преразглеждане във ВСС избора на нов обвинител №1.</p>
        <p>По Конституция обаче президентът не може да откаже назначаването или освобождаването на главен прокурор при повторно направено предложение. Разпоредбите на основния закон в държавата отреждат на главния прокурор мандат от 7 години без право на повторно избиране, припомня "Фокус".</p>
        <p>"Като главен прокурор ще направя всичко възможно да оправдая доверието на професионалната общност", обяви новоизбраният главен прокурор на България, след като кандидатурата му беше прегласувана от Пленума на ВСС.</p>
        <p>"Благодаря, че не се подадоха на безпрецедентния политически натиск и направиха своя избор", добави още той.</p>
        <p>Изборът на Иван Гешев бе съпроводен с протести както срещу кандидатурата му, така и в нейна подкрепа.</p>
      </anchor>
    </article>
  </body>
</html>