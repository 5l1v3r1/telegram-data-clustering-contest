<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-partiyi-bananiv-italiyci-znayshli-tonnu-kokayinu-na-chvert-milyarda-yevro-329658_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:39:00+00:00"/>
    <meta property="og:title" content="У партії бананів італійці знайшли тонну кокаїну на чверть мільярда євро"/>
    <meta property="og:description" content="Судно йшло до Німеччини."/>
  </head>
  <body>
    <article>
      <h1>У партії бананів італійці знайшли тонну кокаїну на чверть мільярда євро</h1>
      <h2>Судно йшло до Німеччини.</h2>
      <address>
        <time datetime="2019-11-14T14:39:00+00:00">14 Nov 2019, 14:39</time>
      </address>
      <p><a href="https://dt.ua/WORLD/u-gamburzi-viluchili-partiyu-kokayinu-vartistyu-u-milyard-yevro-319448_.html"><b>Партія тонни кокаїну</b></a> на чверть мільярда євро була вилучена в порту Джоя Тауро в Калабрії на півдні Італії. Цей район є батьківщиною наймогутнішої італійської мафії "Ндрангета", яка контролює незаконний обіг наркотиків.</p>
      <p>Карабінери разом з працівниками фінансової охорони і митниці виявили 144 упаковки кокаїну, заховані в контейнері з бананами, привезені на кораблі з Південної Америки.</p>
      <p>Судно йшло до Німеччини, пише <a href="https://www.tvp.info/45324393/wielki-przemyt-kokainy-przyplynela-z-bananami">TVP Info</a></p>
      <p>У заяві, випущеній командуванням карабінерів, йдеться, що конфіскація наркотиків була результатом операції, в якій також брали участь підрозділи Європолу.</p>
      <p>У той же час, як зазначалося, розслідування підтвердило, що порт Джоя Тауро відіграє центральну роль у масовій контрабанді кокаїну, яку контролюють банди калабрійської мафії.</p>
      <p>Нагадаємо, 22 лютого у Аргентині в дипломатичній пошті посольства Росії було виявлено близько <b><a href="https://dt.ua/WORLD/diplomati-rf-sprobuvali-vivezti-z-argentini-400-kg-kokayinu-270201_.html">400 кг кокаїну</a></b>. Аргентинська поліція затримала п'ять співробітників посольства за підозрою у незаконному обігу наркотичних засобів. Вантаж наркотиків був упакованим у 12 валіз і призначався для перевезення до Росії. </p>
      <p>У Міністерстві закордонних справ Російської Федерації спростували інформацію про те, що <b><a href="https://dt.ua/WORLD/mzs-rosiyi-zaperechuye-scho-389-kg-kokayinu-provozili-do-rf-dipposhtoyu-270388_.html">389 кг кокаїну з Аргентини відправили дипломатичною поштою</a></b>. Офіційний представник МЗС РФ Марія Захарова <b><a href="https://zn.ua/WORLD/rossiyskiy-mid-podtverdil-nahodku-400-kg-kokaina-v-posolstve-rf-v-argentine-276292_.htmlhttps://dt.ua/WORLD/rosiyskiy-mzs-pidtverdiv-znahidku-400-kg-kokayinu-v-posolstvi-rf-v-argentini-270288_.html">підтвердила виявлення в одному з будинків посольства Росії в Буенос-Айресі великої партії кокаїну</a></b>. Також вона стверджувала, що на дуже підозрілі валізи увагу поліцейських звернув російський посол Віктор Коронелли, тому успіх всієї операції – заслуга в першу чергу російського диппредставництва. Виявивши наркотики, аргентинські силовики замінили їх борошном, після чого дипломатичним рейсом відправили валізи до місця призначення – Росії.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>