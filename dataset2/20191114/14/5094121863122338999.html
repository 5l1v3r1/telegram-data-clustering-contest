<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/tragedie-u-svateho-jana-nad-malsi-zemrel-tu-mlady-ridic-20191114.html"/>
    <meta property="og:site_name" content="Deník.cz"/>
    <meta property="article:published_time" content="2019-11-14T14:41:00+00:00"/>
    <meta property="og:title" content="Tragédie u Svatého Jana nad Malší. Při nehodě tu zahynul mladý řidič"/>
    <meta property="og:description" content="Další mladý život vyhasl ve středu po 20. hodině na silnici u Svatého Jana nad Malší na českobudějovicku."/>
  </head>
  <body>
    <article>
      <h1>Tragédie u Svatého Jana nad Malší. Při nehodě tu zahynul mladý řidič</h1>
      <address><time datetime="2019-11-14T14:41:00+00:00">14 Nov 2019, 14:41</time> by <a rel="author">Klára Skálová</a></address>
      <p>Jak uvedl Jiří Matzner, jihočeský policejní mluvčí, 18letý řidič vozidla Škoda Felicia zde pravděpodobně vlivem rychlosti nezvládl své vozidlo, přejel do protisměru, kde bokem narazil do protijedoucího nákladního automobilu. „Řidič nákladního vozu byl zraněn pouze lehce, řidič z Felicie po několika desítkách minut, kdy o jeho život bojovali záchranáři, na místě zemřel,“ dodal.</p>
      <figure>
        <img src="https://g.denik.cz/28/bd/2-nehoda-v-milevsku-pi191113_denik-150-3x2.jpg"/>
      </figure>
      <aside>
        <a href="https://pisecky.denik.cz/nehody/v-milevsku-srazilo-auto-chodce-neprezil-20191113.html">V Milevsku srazilo auto chodce. Nepřežil Přečíst článek ›</a>
      </aside>
      <p>K další dopravní nehodě vyjížděli jihočeští policisté ve čtvrtek po 5. hodině k Husinci. Tady dle policejní mluvčí Martiny Joklové řidička vozidla VW Golf nepřizpůsobila rychlost jízdy svým schopnostem, vlastnostem vozidla a zejména povětrnostním podmínkám a po projetí levotočivé zatáčky dostala na kluzké vozovce smyk, následkem čehož vyjela s vozidlem mimo komunikaci, kde narazila do stromu „Při nehodě došlo ke zranění řidičky a spolujezdce, kteří byli následně převezeni do nemocnice,“ uvedla policejní mluvčí.</p>
      <p>Alkohol u řidičky vyloučila orientační dechová zkouška, hmotná škoda na vozidle je odhadem dvacet tisíc korun.</p>
      <figure>
        <img src="https://g.denik.cz/29/62/nehoda-husinec-pt191114_denik-150-3x2.jpg"/>
      </figure>
      <figure>
        <img src="https://g.denik.cz/29/eb/nehoda-husinec-pt191114-02_denik-150-3x2.jpg"/>
      </figure>
      <figure>
        <img src="https://g.denik.cz/29/32/nehoda-husinec-pt191114-03_denik-150-3x2.jpg"/>
      </figure>
      <figure>
        <img src="https://g.denik.cz/29/f5/nehoda-husinec-pt191114-04_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/nehoda-u-husince-pt191114.html?mm=10458804&amp;back=2269841535-9554-1">4 fotografie v galerii ›</a></aside>
      <p>Na jihu Čech ve středu vyhasly dva lidské životy. V ranních hodinách na následky zranění zemřel chodec po střetu s autem v Milevsku.</p>
      <figure>
        <img src="https://g.denik.cz/29/0c/crafter-pt191112-02_denik-150-3x2.jpg"/>
      </figure>
      <aside>
        <a href="https://prachaticky.denik.cz/nehody/na-prachaticku-v-noci-zemrel-chodec-pri-srazce-s-dodavkou-20191112.html">Na Prachaticku v noci zemřel chodec při srážce s dodávkou Přečíst článek ›</a>
      </aside>
    </article>
  </body>
</html>