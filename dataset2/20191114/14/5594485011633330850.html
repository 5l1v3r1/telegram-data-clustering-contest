<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/upravlyavashchite-vnasyat-dve-klyuchovi-predlozheniya-za-minimalnata-pensiya-i-detsata_news709284.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T14:10:00+00:00"/>
    <meta property="og:title" content="Управляващите внасят две ключови предложения за минималната пенсия и децата"/>
    <meta property="og:description" content="Третото, около което се обединихме, е да бъде определен и заделен фонд в размер на 70 млн. лв. за изграждане на нови детски градини и училища, каза Симеонов"/>
  </head>
  <body>
    <article>
      <h1>Управляващите внасят две ключови предложения за минималната пенсия и децата</h1>
      <h2>Третото, около което се обединихме, е да бъде определен и заделен фонд в размер на 70 млн. лв. за изграждане на нови детски градини и училища, каза Симеонов</h2>
      <address>
        <time datetime="2019-11-14T14:10:00+00:00">14 Nov 2019, 14:10</time>
      </address>
      <p>https://blitz.bg/obshtestvo/upravlyavashchite-vnasyat-dve-klyuchovi-predlozheniya-za-minimalnata-pensiya-i-detsata_news709284.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1562834411-img-3466jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p>
        <b>В управленската коалиция се обединихме около предложението минималната пенсия да стане 250 лв. Това каза лидерът на НФСБ Валери Симеонов по време на брифинг в Народното събрание.</b>
      </p>
      <p>Както знаете вече, сутринта имаше политически съвет на коалицията, на който обсъдихме въпроси в програмата на коалиционното правителство още през съставянето му в началото на 2017 г.<br/><br/>Обединихме се около решението за изпълнение на текста, който сме заложили в коалиционната програма за повишаване на пенсиите и в случая се обединихме около решение, което ще внесем между първо и второ четене за повишаване на минималната пенсия на 250 лв., каза още Симеонов.<br/><br/>По думите му второто решение, което са взели и което ще материализират, е за приобщаването на децата от ниски социални слоеве към образователната система.<br/><br/>Той поясни, че идеята е четири-, пет- и шестгодишните деца да бъдат задължително в детска градина, като държавата поеме разходите за такси на тази група деца.<br/><br/>Третото, около което се обединихме, е да бъде определен и заделен фонд в размер на 70 млн. лв. за изграждане на нови детски градини и училища, допълни още Симеонов, цитиран от "Фокус". Той посочи, че четвъртото, около което са се обединили, е първият ден от болничните да не се заплаща.</p>
    </article>
  </body>
</html>