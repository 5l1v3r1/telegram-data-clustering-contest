<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547337.html/%D8%A7%D9%81%D8%B2%D8%A7%DB%8C%D8%B4---%D8%AF%D8%B1%D8%B5%D8%AF%DB%8C-%D9%82%DB%8C%D9%85%D8%AA-%D8%AF%D9%84%D8%A7%D8%B1-%D9%86%DA%AF%D8%B1%D8%A7%D9%86-%DA%A9%D9%86%D9%86%D8%AF%D9%87-%D9%86%DB%8C%D8%B3%D8%AA--%D9%85%D8%B1%D8%AF%D9%85-%D8%AE%D8%B1%DB%8C%D8%AF%D8%A7%D8%B1-%D9%86%DB%8C%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:41:00+00:00"/>
    <meta property="og:title" content="افزایش ۲ درصدی قیمت دلار نگران کننده نیست/ مردم خریدار نیستند"/>
    <meta property="og:description" content="رئیس کانون صرافان با تأکید براینکه افزایش ۲ درصدی قیمت دلار نگران کننده نیست، گفت: مردم اشتیاقی برای خرید دلار و سایر ارزها ندارند."/>
  </head>
  <body>
    <article>
      <h1>افزایش ۲ درصدی قیمت دلار نگران کننده نیست/ مردم خریدار نیستند</h1>
      <h2>رئیس کانون صرافان:</h2>
      <address>
        <time datetime="2019-11-14T14:41:00+00:00">14 Nov 2019, 14:41</time>
      </address>
      <p>رئیس کانون صرافان با تأکید براینکه افزایش ۲ درصدی قیمت دلار نگران کننده نیست، گفت: مردم اشتیاقی برای خرید دلار و سایر ارزها ندارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سلطانی زاده در خصوص وضعیت بازار ارز طی روزهای اخیر، اظهار داشت: افزایش مصارف ارزی در نیم سال دوم طبیعی است و هر سال از نیمه دوم سال تقاضای شرکت ها برای خرید ارز افزایش می یابد و این یکی از دلایل رشد قیمت دلار است.</p>
      <p>وی عامل مهم دیگر تاثیر گذار در بازار ارز را جو سیاسی کشور دانست و تصریح کرد: البته با توجه به افزایش تقاضای فصلی و شرایط سیاسی کشور، افزایش 2 درصدی <a href="https://www.tasnimnews.com/fa/currency">قیمت دلار</a> خیلی نباید نگران کننده تلقی شود.</p>
      <p>رئیس کانون صرافان با بیان اینکه شرکت ها و فعالان اقتصادی در نیمه دوم سال نیاز ارزی بیشتری دارند،‌افزود: به همین دلیل خریدار اصلی در بازار ارز شرکت ها هستند که از طریق سامانه نیما نیاز خود را تامین می کنند.</p>
      <p>این فعال در بازار ارز تأکید کرد که مردم دیگر مانند قبل اشتیاقی برای خرید دلار و سایر ارزها بعنوان سرمایه گذاری ندارند و گفت: مردم این روزها خریدار ارز نیستند.</p>
      <p>سلطانی زاده افزود: بانک مرکزی به راحتی توان مدیریت بازار ارز را دارد و می تواند مانند ماه های قبل ثبات را به بازار برگرداند؛ ضمن اینکه عرضه و تقاضا نیز هم اکنون در بازار کنترل شده است.</p>
      <p>انتهای پیام/</p>
    </article>
  </body>
</html>