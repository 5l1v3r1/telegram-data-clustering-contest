<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/elisabetta-spitz-chi-e-commissario-mose-venezia-moglie-marco-follini-ex-udc-e-pd/1949231/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T14:28:49+00:00"/>
    <meta property="og:title" content="ELISABETTA SPITZ, CHI È COMMISSARIO MOSE VENEZIA/ Polemiche su moglie Marco Follini"/>
    <meta property="og:description" content="Elisabetta Spitz: ecco chi è la prossima Commissario al Mose di Venezia, ex direttrice demanio e moglie di Marco Follini (Udc e Pd)."/>
  </head>
  <body>
    <article>
      <h1>ELISABETTA SPITZ, CHI È COMMISSARIO MOSE VENEZIA/ Polemiche su moglie Marco Follini</h1>
      <h2>Elisabetta Spitz: ecco chi è la prossima Commissario al Mose di Venezia, ex direttrice demanio e moglie di Marco Follini (Udc e Pd).</h2>
      <address><time datetime="2019-11-14T14:28:49+00:00">14 Nov 2019, 14:28</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Come vi abbiamo raccontato, <b>Elisabetta Spitz</b> è stata nominata <b>commissario per il Mose di Venezia</b> ma non mancano le polemiche. Nel mirino dei critici il legame con <b>Marco Follini</b>, che avrebbe avuto un’influenza sulla scelta dell’esecutivo. Di parere diverso Pierfrancesco Maran, Assessore del Comune di Milano: <i>«Il Governo ha scelto Elisabetta Spitz come commissario sul Mose e secondo me è un’ottima scelta. Ho avuto modo di lavorarci insieme su diversi progetti in questi anni ed è persona di grandissime capacità e senso pratico. Buon lavoro!»</i>. E c’è chi stronca la scelta di commissariare il Mose, come <b>Mario Giordano</b>: <i>«Cioè spiegatemi: ci sono due commissari (costo 560.000 euro l’anno) che non hanno cavato un ragno dal Mose, e noi che facciamo? Nominiamo il supercommissario? E che fa il supercommissario? Commissaria i commissari?»</i>. (Aggiornamento di Massimo Balsamo)</p>
      <h4>ELISABETTA SPITZ, ECCO CHI E’</h4>
      <p>Si chiama <b>Elisabetta Spitz</b> la nuova <a href="https://www.ilsussidiario.net/news/perche-il-mose-non-funziona-lesperto-nasce-morto-e-solo-un-esercizio-di-calcolo/1948760/"><b>Commissario al Mose di Venezia</b></a>, nominata d’urgenza dopo il <a href="https://www.ilsussidiario.net/news/venezia-acqua-alta-quando-il-mose-oggi-cdm-tecnico-si-valuta-stato-di-emergenza/1949126/"><b>dramma dell’acqua alta</b></a> di questi giorni nella <b>Laguna</b> con l’emergenza che da <a href="https://www.ilsussidiario.net/news/acqua-alta-venezia-allerta-meteo-video-140-cm-in-laguna-piazza-s-marco-allagata/1948259/"><b>San Marco fino a diversi rioni della Città</b></a> non accenna a diminuire: come ormai purtroppo tutti sanno dopo questi giorni, il <a href="https://www.ilsussidiario.net/news/mose-venezia-che-cose-e-perche-non-sta-funzionando-per-evitare-gli-allagamenti/1948716/"><b>Mose è il Modulo Sperimentale Elettromeccanico,</b> </a>un’opera di complessa ingegneristica che servirebbe a separare la Laguna di Venezia dal Mare Adriatico. Dopo che i lavori sono <a href="https://www.ilsussidiario.net/news/cronaca/2014/6/4/mose-cos-e-e-come-funziona-il-sistema-che-protegge-venezia-dall-acqua-alta/505108/"><b>cominciati nel 2003</b></a>, diverse problematiche di natura politica prima, ingegneristica poi, fino al lato giudiziario con diversi vertici del <b>Consorzio Venezia Nuova</b> (concessionario del Mit per la realizzazione del Mose) indagati e condannati, il tutto è stato “riavviato” dopo il 2014 con il <b><a href="https://www.ilsussidiario.net/news/politica/2014/6/13/caso-mose-si-dimette-il-sindaco-di-venezia-orsoni-attacca-il-pd/507216/">commissariamento</a> dell’Ente</b>. I lavori però non sono proceduti spediti come si sperava e tra diversi commissari avvicendati ad oggi si è al <b>93% dei lavori</b> (ma nel 2014 erano già del 87%, fate voi il calcolo) si è giunti fino alla tragedia di questi giorni.</p>
      <h4>CHI È LA NUOVA COMMISSARIO AL MOSE DI VENEZIA</h4>
      <p>Con l’arrivo del <b>Premier Conte</b> e della Ministra delle Infrastrutture <b>Paola De Micheli</b> in Laguna, il tema del Mose è stato il primo affrontato assieme alla <a href="https://www.ilsussidiario.net/news/acqua-alta-a-venezia-nel-pavimento-di-san-marco-una-lezione-per-tutti/1949081/"><b>conta dei danni e dei risarcimenti</b> </a>assieme al <b>Governatore Zaia</b> e al <b>sindaco Brugnaro</b>. Poco fa la De Micheli ha annunciato su Radio Capital che il nuovo <b>supercommissario per il Mose sarà Elisabetta Sptiz, già direttore del’Agenzia del Demanio</b> nonché moglie dell’ex Udc e poi Pd <a href="https://www.ilsussidiario.net/intervistati/marco-follini/?refresh_cens"><b>Marco Follini</b></a>. Per la nomina manca ora solo un passaggio, ovvero l’accordo con il presidente della Regione Veneto Luca Zaia: secondo il cronoprogramma l’opera del Mose sarà completata e <b>consegnata per il 30 giugno 2021</b>, poi inizierà la gestione ordinaria. Architetto e dirigente di comprovata esperienza, il 23 gennaio 2002, l’Agenzia del Demanio dà attuazione al compito affidatole dalla legge 401/2001 sulla cartolarizzazione del patrimonio di enti pubblici e demanio. Viene creata dunque la <b>Demanio Servizi</b>, società pubblica alla quale l’Agenzia conferisce gli immobili statali per la successiva vendita: nel 2002 <b>Giulio Tremonti,</b> Ministro dell’economia e delle finanze, istituisce la Patrimonio S.p.A., di cui Spitz diventa consigliera d’amministrazione, confermata poi alla guida anche da <b>Bersani e Prodi nel successivo Governo</b>; l’incarico cesserà poi nel 2008. «<i>Stamattina ho partecipato ad un incontro operativo in Prefettura a Venezia per dare risposte immediate alla città ferita e a tutto il litorale devastato dalle maree eccezionali dell’altra notte. Ho chiesto tre cose, fondamentalmente: l’immediata dichiarazione dello stato di emergenza da parte del Governo, con il conseguente stanziamento di risorse; pieni poteri al sindaco per la gestione della situazione in città: una soluzione rapida alla questione Mose, che è un cantiere STATALE (lo ricordo nuovamente ai lazzaroni che si ostinano a pensare il contrario)</i>», ha scritto su Facebook il <b>Governatore Zai</b>a nelle richieste fatte al Governo e, dunque, anche al nuovo supercommissario al Mose</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/achille-occhetto-video-nostalgico-di-quello-che-il-comunismo-doveva-essere/1949929/"/>
        <a href="https://www.ilsussidiario.net/news/pd-a-bologna-tutta-unaltra-storia-3-giorni-dem-zingaretti-una-nuova-italia/1949759/"/>
        <a href="https://www.ilsussidiario.net/news/sondaggi-politici-salvini-al-34-m5s-crolla-al-168-fdi-al-9-renzi-fermo/1949552/"/>
        <a href="https://www.ilsussidiario.net/news/salvini-con-borgonzoni-a-bologna-video-protesta-sardine-anti-lega-idranti-su-folla/1949584/"/>
        <a href="https://www.ilsussidiario.net/news/caos-governo-mannino-zingaretti-torna-al-pci-e-sfiducia-conte-a-gennaio/1949425/"/>
        <a href="https://www.ilsussidiario.net/news/caos-ue-il-vero-volto-delleuropa-e-il-piano-b-che-ci-serve/1949510/"/>
      </related>
    </article>
  </body>
</html>