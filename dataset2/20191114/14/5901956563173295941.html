<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/igralka-tozi-bivsega-248641"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T14:18:00+00:00"/>
    <meta property="og:title" content="Igralka toži bivšega"/>
    <meta property="og:description" content="Njuna ljubezen je zrasla iz prijateljstva. Ujela naj bi jo povsem nepripravljeno, sploh ker je bila Anne Heche še vezana na moža Colemana Laffoona, ki naj bi ga − tako so leta 2007 šle vsaj govor..."/>
  </head>
  <body>
    <article>
      <h1>Igralka toži bivšega</h1>
      <h2>James Tupper se boji, da se igralka drogira. Na sodišče zaradi skupne hiše.</h2>
      <address><time datetime="2019-11-14T14:18:00+00:00">14 Nov 2019, 14:18</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1637945.jpg"/>
          <figcaption>guliver/cover imagesIz ljubezni z Jamesom se ji je rodil sinko Atlas. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638013.jpg"/>
          <figcaption>guliver/cover imagesAnne je bila nekaj časa z Ellen. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637941.jpg"/>
          <figcaption>instagramOče jo je zlorabljal do njenega 12. leta. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637940.jpg"/>
          <figcaption>guliver/cover imagesZaradi igralkinih sinov sta si po razhodu delila hišo. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637939.jpg"/>
          <figcaption>guliver/cover imagesLepi spomini na zaljubljene skupne čase so pozabljeni. FOTO: guliver/cover images</figcaption>
        </figure>
      </slideshow>
      <p>Njuna ljubezen je zrasla iz prijateljstva. Ujela naj bi jo povsem nepripravljeno, sploh ker je bila<b> Anne Heche</b> še vezana na moža <b>Colemana Laffoona</b>, ki naj bi ga − tako so leta 2007 šle vsaj govorice − zapustila prav zaradi soigralca <b>Jamesa Tupperja</b>. A čeprav naj bi zaradi njega zafrčkala prvi zakon in naj bi jo na Jamesa vezala ne le strast, ampak tudi spoštovanje in prijateljstvo, ki sta med njima ostala tudi po lanskem razhodu, je očitno izpuhtelo tudi slednje. Igralka je svojega bivšega in očeta svojega sina <b>Atlasa </b>zvlekla na sodišče zaradi njune nekdaj skupne hiše, sodno pričkanje pa lahko zamaje tudi deljeno skrbništvo nad fantičem.</p>
      <figure>
        <img src="https://www.slovenskenovice.si/images/slike/2019/11/13/1637940.jpg"/>
        <figcaption>Zaradi igralkinih sinov sta si po razhodu delila hišo. FOTO: guliver/cover images<cite>guliver/cover images</cite></figcaption>
      </figure>
      <h3>Zamenjal naj bi ključavnico</h3>
      <p>Razšla sta se menda kot prijatelja, ki ne bosta nikoli pozabila čudovitih skupnih časov, še naprej pa da bodo družina, saj bosta skupaj vzgajala desetletnega Atlasa in sedem let starejšega <b>Homerja</b>, ki se je blondinki rodil v zakonu s Colemanom. In da bi konec njune ljubezni čim manj pretresel vsakdanjik igralkinih sinov, je odtujeni par sklenil, da bosta zaradi fantov izmenično še vedno živela v hiši, kjer sta se ljubila deset let. Ko je igralkin teden za fanta, živi ona tam, ko zanju skrbi James, pa se on vseli in se Anne odseli. Morda nekoliko nenavadna in nomadska ureditev, a je minulo leto funkcionirala. Dokler ni Hecheva naletela na zaklenjena vrata. Še več, James naj bi brez njene vednosti zamenjal ključavnico in spremenil kodo varnostnega sistema, s čimer je nekdanji ljubezni uspešno preprečil vstop. Menda da bi hišo lahko brez motenj razkazal inšpektorjem ter jo dal na nepremičninski trg. Vse brez njene vednosti, zato je skočila v zrak, saj se s prodajo nikoli in nikakor ni strinjala. No, tako gre vsaj njena plat zgodbe, ki se precej razlikuje od Jamesove.<br/><b>Je bila njuna ljubezen zlagana?</b><br/>V izteku minulega tisočletja je bila svetlolaska v medijsko odmevnem razmerju z Ellen DeGeneres, pogovarjali sta se celo o sklenitvi civilnega partnerstva, a jima je leta 2000 odklenkalo. Menda ker se je Anne zaljubila v bodočega moža Colemana, ob čemer se ji je začelo očitati, da je Ellen le izkoristila za dvig svoje priljubljenosti. Kar se je sploh potrdilo ob igralkini trditvi, da nikoli ni bila v ljubezenskem odnosu z žensko.</p>
      <h3>Decembra o skrbništvu</h3>
      <p>Zvezdničina težavna preteklost ni skrivnost. Še več, svoje duševne težave, s katerimi se je – to so njene besede – borila večino življenja, je brez dlake na jeziku razkrila tako v avtobiografiji kot v televizijskih pogovornih oddajah. Izvirale so iz dejstva, da jo je velik del najzgodnejših let in dekliškega obdobja spolno zlorabljal oče, zaradi česar je, da bi preživela, ustvarila celo vzporeden</p>
      <figure>
        <img src="https://www.slovenskenovice.si/images/slike/2019/11/13/1637941.jpg"/>
        <figcaption>Oče jo je zlorabljal do njenega 12. leta. FOTO: instagram<cite>instagram</cite></figcaption>
      </figure>
      <p>domišljijski svet. A čeprav tega ni skrivala, nikoli ni priznala zlorabe drog –​ le da je enkrat poskusila ekstazi. Pa vendar je Tupper prav drogam pripisal njen izbruh in obtožbe, da jo je zaklenil iz hiše. »Drame, ki jo je naredila, resnično ne razumem. Lahko le upam, da to ni povezano z jemanjem drog,« je namreč pisal zvezdničinemu odvetniku in dodal, da ključavnice nikoli ni zamenjal, da pa je Anne vseeno dal narediti nov ključ. »Nihče ni zamenjal ključavnic, tudi varnostne kode nisem spremenil, tako kot dela danes, je namreč delala tudi včeraj in minulo desetletje. Na noč, ko trdi, da sem jo zaklenil iz hiše, je namreč brez težav vstopil Homer in tu prespal. Tudi če je izgubila ključ in pozabila kodo, bi lahko rekla njemu, naj ji odpre vrata.«<br/><br/>James, ki smo ga lahko gledali v nagrajeni seriji Majhne laži, trdi, da Anne do hiše tako ali tako nima nobene pravice, saj da je celotna posest napisana na njegovo ime. A je igralka udarila nazaj, češ da je hišo in posest lani prepisala nanj, da bi mu pomagala do približno 400 tisočakov, ki jih je potreboval. Seveda ob dogovoru, da se njeno ime spet vpiše med lastnike, ko bo</p>
      <figure>
        <img src="https://www.slovenskenovice.si/images/slike/2019/11/13/1638013.jpg"/>
        <figcaption>Anne je bila nekaj časa z Ellen. FOTO: guliver/cover images<cite>guliver/cover images</cite></figcaption>
      </figure>
      <p>prišel do želenega zneska. »Če pogledam nazaj, vem, da ne bi smela biti tako zaupljiva in naivna. Izrabil je moje zaupanje, denar je porabil za stvari, s katerimi se nisem strinjala, držal pa se ni niti tistega dela dogovora, da me znova vpiše kot lastnico hiše,« je zdaj zapisala črno na belem in s temi papirji proti bivšemu vložila tožbo. Kako se bo odvijala, bomo videli prihodnji mesec, kot tudi to, kako se bo odvijalo za december predvideno zaslišanje glede skrbništva. </p>
      <blockquote>10<br/>let sta se ljubila do lanskega razhoda.</blockquote>
    </article>
  </body>
</html>