<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/gerb-i-patriotite-predlagat-po-visoki-pensii-406713.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T14:24:11+00:00"/>
    <meta property="og:title" content="ГЕРБ и Патриотите предлагат по-високи пенсии"/>
    <meta property="og:description" content="Вече няма да се заплаща на работниците първия ден от болничния"/>
  </head>
  <body>
    <article>
      <h1>ГЕРБ и Патриотите предлагат по-високи пенсии</h1>
      <address>
        <time datetime="2019-11-14T14:24:11+00:00">14 Nov 2019, 14:24</time>
      </address>
      <p>В управленската коалиция се обединихме около предложението минималната пенсия да стане 250 лв. Това каза лидерът на НФСБ Валери Симеонов по време на брифинг в Народното събрание, предаде „Фокус“.</p>
      <p> „Както знаете вече сутринта имаше политически съвет на коалицията, на който обсъдихме въпроси в програмата на коалиционното правителство още през съставянето му в началото на 2017 г. Обединихме се около решението за изпълнение на текста, който сме заложили в коалиционната програма, за повишаване на пенсиите. В случая се обединихме около решение, което ще внесем между първо и второ четене, за повишаване на минималната пенсия на 250 лв“, каза още Симеонов.</p>
      <p>По думите му второто решение, което са взели и което ще материализират, е за приобщаването на децата от ниски социални слоеве към образователната система. Той поясни, че идеята е четири, пет и 6-годишните деца да бъдат задължително в детска градина, като държавата поеме разходите за такси на тази група деца.</p>
      <p>„Третото, около което се обединихме, е да бъде определен и заделен фонд в размер на 70 млн. лв. за изграждане на нови детски градини и училища“, допълни още Симеонов. Той посочи, че четвъртото, около което са се обединили е първият ден от болничните да не се заплаща.</p>
      <p>„Ангажиментът ни е минималната пенсия да стане 300 лв. до края на управлението, вървим в тази посока”, заяви лидерът на НФСБ.</p>
      <p>За да имат финансово обезпечение тези мерки, коалиционните партньори са се разбрали и за друга промяна - вече няма да се заплаща на работниците първия ден от болничния, както била практиката в редица европейски държави. </p>
      <p>"Атака" е изключена от коалиция "Обединени патриоти". Колаиция ГЕРБ - "Оединени патриоти" е запазена. Тя не е променена. Самата коалиция "Обединени патриоти" е променена". На въпрос защо сега обсъждат текстове от бюджета, Симеонов посочи, че към този момент са актуални поправките, които ще бъдат внесени между първо и второ четене. "Искам да ви припомня съвсем човешки, че бяхме в период на избори", поясни още той.</p>
    </article>
  </body>
</html>