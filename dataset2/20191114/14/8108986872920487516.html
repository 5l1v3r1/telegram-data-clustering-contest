<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/na-hmelnichchini-15-richna-divchina-vidpovila-u-sudi-za-kradizhku-parf-10970435.html"/>
    <meta property="og:site_name" content="Всім"/>
    <meta property="article:published_time" content="2019-11-14T14:10:00+00:00"/>
    <meta property="og:title" content="На Хмельниччині 15-річна дівчина відповіла у суді за крадіжку парфумів"/>
    <meta property="og:description" content="Дівчина поцупила у магазині парфуми вартістю у майже півтисячі гривень. За це їй довелося відповісти у суді."/>
  </head>
  <body>
    <article>
      <h1>На Хмельниччині 15-річна дівчина відповіла у суді за крадіжку парфумів</h1>
      <address><time datetime="2019-11-14T14:10:00+00:00">14 Nov 2019, 14:10</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Дівчина поцупила у магазині парфуми вартістю у майже півтисячі гривень. За це їй довелося відповісти у суді.</li>
      </ul>
      <p>Інцидент стався цьогоріч у Ярмолинцях. 15-річна дівчина викрала з магазина парфуми вартістю 425 гривень. Її згодом затримали правоохоронці. Проти дівчини відкрили провадження за частиною 1 статті 185 Кримінального кодексу України.</p>
      <p>Як повідомили у прес-службі Хмельницького апеляційного суду, дівчині призначили умовне покарання.</p>
      <p>"Суд прийшов до висновку про те, що неповнолітня обвинувачена на момент постановлення вироку не потребує застосування покарання, тому щодо неї необхідно застосувати примусові заходи виховного характеру, передбачені п.3 ч. 2 ст. 105 у вигляді передачі її під нагляд тітки на строк 1 рік, оскільки вона не заперечує проти застосування такого виховного заходу та спроможна здійснювати ефективний вплив та регулярний контроль за поведінкою своєї племінниці", – зазначається у повідомленні.</p>
      <p> </p>
    </article>
  </body>
</html>