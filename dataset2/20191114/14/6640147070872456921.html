<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/il-5g-tim-protagonista-a-torino-di-un-evento-su-sicurezza-stradale-e-mobilita-connessa/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T14:19:00+00:00"/>
    <meta property="og:title" content="Il 5G TIM protagonista a Torino di un evento su sicurezza stradale e mobilità connessa | Tom's Hardware"/>
    <meta property="og:description" content="Al 5GAA in scena a Torino, la piattaforma 5G di TIM è stata protagonista, con la presentazione di demo live di viabilità connessa, per una guida sicura e confortevole."/>
  </head>
  <body>
    <article>
      <h1>Il 5G TIM protagonista a Torino di un evento su sicurezza stradale e mobilità connessa | Tom's Hardware</h1>
      <address>
        <time datetime="2019-11-14T14:19:00+00:00">14 Nov 2019, 14:19</time>
      </address>
      <p>La <b>piattaforma 5G di TIM </b>è stata <b>protagonista a Torino del 5GAA</b>, evento organizzato dalla 5G Automotive Association, l’associazione internazionale che raggruppa oltre 130 aziende dell’industria automobilistica e delle telecomunicazioni, con l’obiettivo di <b>promuovere soluzioni di mobilità connessa grazie alle nuove tecnologie</b>. Nel corso della manifestazione, TIM ha dimostrato come la sua 5G Digital Business Platform – che oggi comprende anche l’Edge Computing – può <b>contribuire a garantire una maggiore sicurezza stradale</b>, soprattutto ai soggetti più vulnerabili quali ciclisti e pedoni, a <b>ottimizzare i tempi degli spostamenti</b> e a <b>migliorare la sostenibilità delle città</b>.</p>
      <p><b>La capacità di banda e la bassissima latenza di questa tecnologia, infatti, consentono di gestire velocemente grandi quantità di dati</b>, segnalando ad automobilisti, pedoni, ciclisti e alle infrastrutture stradali informazioni utili per una circolazione più sicura.</p>
      <figure>
        <img src="https://www.tomshw.it/images/images/2018/09/auto-connesse-1311.768x432.jpg"/>
      </figure>
      <p>Le demo presentate su strada sono state realizzate in collaborazione con il Comune di Torino e con altri partner tra cui Links Foundation e Luxoft e fanno <b>parte del progetto Smart Roads</b>: <b>telecamere e sensori su strisce pedonali</b> (Road Site Unit) collegati alla rete 5G <b>per comunicare ai veicoli circostanti la presenza di un pedone in attraversamento</b>; unità di bordo (OBU) poste su una bicicletta ed un veicolo in grado di <b>inviare messaggi sullo smartwatch del ciclista e sul display della vettura per segnalare la reciproca posizione</b> in modo da poter aumentare il livello di attenzione.</p>
      <p>In condizioni di traffico reale, TIM ha poi presentato il servizio <b>Urban Georeferenced Alert</b> sviluppato in collaborazione con il Comune di Torino, FCA, Links Foundation, Politecnico di Torino, SWARCO, 5T. Questo servizio è in grado di <b>fornire informazioni utili alla circolazione come l’avviso di lavori in corso, eventuali code e cartelli di riduzione velocità</b>. Tutte queste segnalazioni vengono comunicate alla 5G Digital Business Platform di TIM, che attraverso la rete 5G invia l’informazione alla vettura, permettendo al guidatore di prendere le necessarie contromisure.</p>
      <p>Sulla pista del Lingotto di Torino, inoltre, il 5G di TIM ha abilitato <b>servizi in grado di condividere e sfruttare informazioni in tempo reale per proiettare l’automobilista in un futuro non troppo lontano</b>, anche grazie alla Realtà Aumentata applicata sensori.</p>
      <p>TIM, proprio a Torino inoltre, ospita il suo centro di ricerca e sviluppo, nei cui laboratori è stata sperimentata la prima connessione 5G in Italia su rete live utilizzando il primo prototipo di smartphone e le prime demo live dei servizi 5G rivolte al grande pubblico: automotive, droni, industria 4.0, turismo digitale, <a href="http://www.tomshw.it/altro/tim-e-comune-di-torino-nuovo-protocollo-di-intesa-per-smart-city-e-5g/">Smart City</a> oltre alla <a href="http://www.tomshw.it/altro/5g-a-torino-la-prima-auto-a-controllo-remoto-grazie-a-tim-ericcson-e-intel/">prima auto a guida remota</a>.</p>
    </article>
  </body>
</html>