<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1991676/%D8%A7%D8%B3%D8%AA%D9%82%D8%B1%D8%A7%D8%B1-%D9%85%D8%AC%D8%AF%D8%AF-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B4%D8%B1%D9%82-%D8%B3%D9%88%D8%B1%DB%8C%D9%87"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-14T14:45:00+00:00"/>
    <meta property="og:title" content="استقرار مجدد نیروهای آمریکایی در شرق سوریه"/>
    <meta property="og:description" content="آمریکا باردیگر نیروهای خود را به شمال شرق سوریه فرستاد. دولت آمریکا ضمن خارج کردن بخشی از نیروهای خود از پایگاهی در نزدیکی عین العرب (کوبانی) در شمال سوریه نیرو از شمال عراق به شمال شرق سوریه اعزام کرد. دیده بان حقوق بشر سوریه گفت یک کاروان نظامی آمر"/>
  </head>
  <body>
    <article>
      <h1>استقرار مجدد نیروهای آمریکایی در شرق سوریه</h1>
      <address>
        <time datetime="2019-11-14T14:45:00+00:00">14 Nov 2019, 14:45</time>
      </address>
      <p>آمریکا باردیگر نیروهای خود را به شمال شرق سوریه فرستاد. دولت آمریکا ضمن خارج کردن بخشی از نیروهای خود از پایگاهی در نزدیکی عین العرب (کوبانی) در شمال سوریه نیرو از شمال عراق به شمال شرق سوریه اعزام کرد.<br/><br/>دیده بان حقوق بشر سوریه گفت یک کاروان نظامی آمریکا شامگاه سه شنبه (۱۲ نوامبر) از شمال عراق وارد سوریه شد. همزمان با ورود نظامیان آمریکا چندین جنگنده در آسمان منطقه به پرواز درآمدند.<br/><br/>خبرگزاری های داخلی گزارش دادند یک کاروان نظامی ائتلاف جهانی ضد «داعش» به رهبری آمریکا از پایگاه نظامی صرین در نزدیکی عین العرب خارج شد و به سمت شرق حرکت کرد. کاروان از ۱۲۰ خودروی حامل مهمات تشکیل شده است. پایگاه صرین یکی از بزرگ ترین پایگاه های نظامی ائتلاف ضد «داعش» در شمال سوریه است.<br/><br/>در این راستا، حضور نظامیان آمریکا در شرق سوریه یکی از محورهای اصلی گفتگو بین دونالد ترامپ رییس جمهور آمریکا و رجب طیب اردوغان رییس جمهور ترکیه بود. <br/><br/>ترامپ و اردوغان روز چهارشنبه (۱۳ نوامبر) در واشنگتن دیدار کردند.<br/><br/>ترامپ پیش از این دیدار گفت «آتش بس در سوریه برقرار مانده و روابط ما با ترکیه خوب است. دولت آمریکا در حال رایزنی با کردها است. گویا کردها هم ابراز خشنودی می کنند».<br/><br/>ترامپ افزود «نیروهای آمریکایی برای برقراری امنیت مسیر انتقال نفت در شمال شرق سوریه می مانند».</p>
    </article>
  </body>
</html>