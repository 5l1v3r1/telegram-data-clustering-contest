<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/75-millios-osszdijazas-a-budapest-poker-openen/186613"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T14:13:00+00:00"/>
    <meta property="og:title" content="75 milliós összdíjazás a Budapest Poker Openen"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>75 milliós összdíjazás a Budapest Poker Openen</mark>
      </h1>
      <address><time datetime="2019-11-14T14:13:00+00:00">14 Nov 2019, 14:13</time> by <a rel="author">Bors</a></address>
      <p>
        <b>A Las Vegas Casino 2019. november 27. és december 1. között tizenegyedik alkalommal rendezi meg Magyarország legrangosabb pókerbajnokságát, a Budapest Poker Opent a Las Vegas Casino Atrium EuroCenterben. A verseny összdíjazása várhatóan eléri majd a 75 millió forintot. Idén is megtartják a hölgyek versenyét, a Ladies Opent, amely évről évre egyre nagyobb népszerűségnek örvend. </b>
        <b>A Las Vegas Casino 2019. november 27. és december 1. között tizenegyedik alkalommal rendezi meg Magyarország legrangosabb pókerbajnokságát, a Budapest Poker Opent a Las Vegas Casino Atrium EuroCenterben. A verseny összdíjazása várhatóan eléri majd a 75 millió forintot. Idén is megtartják a hölgyek versenyét, a Ladies Opent, amely évről évre egyre nagyobb népszerűségnek örvend.</b>
      </p>
      <p>A Las Vegas Casino 2005-ben indította útjára a Budapest Poker Opent, ami mára az ország legnagyobb, nemzetközi szinten is ismert pókertornájává nőtte ki magát. Az idei versenyre 180 indulót várnak, a nevezési díj 450 000 forint (425 000 + 25 000 forint). A várható összdíjazás 75 000 000 forint lesz a résztvevők számának függvényében.</p>
      <p>A Budapest Poker Opent megelőző szatellit versenyek november 25-ig minden hétfőn, szerdán és pénteken zajlanak. A szatellitek nevezési díja 40 000 + 4 000 forint, és minden összegyűlt 450 000 forint után egy versenyző bejut a BPO első selejtező napjára.</p>
      <p>A selejtezőket november 27. és 28. között rendezik, ezt követi az elődöntő november 29-én, majd a versenyt a december 1-jei döntő zárja. A korábbi évekhez hasonlóan idén is lesz Ladies Open. A kifejezetten hölgy pókerversenyzőknek szóló, egynapos megmérettetést december 1-jén tartják, a nevezési díj pedig 25 000 + 2 500 forint.</p>
      <p>További információ a versenyről: www.budapestpokeropen.hu</p>
    </article>
  </body>
</html>