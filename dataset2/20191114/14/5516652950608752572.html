<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425771/sthn-athhna-ta-melh-toy-marathwnioy-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T14:35:02+00:00"/>
    <meta property="og:title" content="Στην Αθήνα τα μέλη του Μαραθωνίου Ρόδου"/>
    <meta property="og:description" content="Έντονη ήταν η παρουσία του Διεθνούς Μαραθωνίου Ρόδου, στις εκδηλώσεις του 37 ου Αυθεντικού Μαραθωνίου της Αθήνας που ολοκληρώθηκαν με επιτυχία την Κυριακή, 10 Νοεμβρίου."/>
  </head>
  <body>
    <article>
      <h1>Στην Αθήνα τα μέλη του Μαραθωνίου Ρόδου</h1>
      <h2>Συμμετείχαν στις εκδηλώσεις και τις δράσεις του Αυθεντικού Μαραθωνίου, στο πλαίσιο της συνεχούς βελτίωσης του αγώνα στο νησί μας</h2>
      <address>
        <time datetime="2019-11-14T14:35:02+00:00">14 Nov 2019, 14:35</time>
      </address>
      <p>
        <b>Έντονη ήταν η παρουσία του Διεθνούς Μαραθωνίου Ρόδου, στις εκδηλώσεις του 37 ου Αυθεντικού Μαραθωνίου της Αθήνας που ολοκληρώθηκαν με επιτυχία την Κυριακή, 10 Νοεμβρίου.</b>
      </p>
      <p>Η Πρόεδρος της Οργανωτικής Επιτροπής κα Μαριέτα Παπαβασιλείου μαζί με τα μέλη κ. Ελένη Αδαμάκη και Δώρα Αναστασιάδη, τον Πρόεδρο της ΕΑΣ ΣΕΓΑΣ Δωδεκανήσου, Βασίλη Ζήκα και το μέλος του Δ.Σ. του ΣΕΓΑΣ κ. Μιχάλη Παυλούς ήταν στο Παναθηναϊκό Στάδιο στον τερματισμό και χειροκρότησαν όλους τους δρομείς, αλλά και την ομάδα του Run Greece της Ρόδου που μετείχε στον αγώνα.</p>
      <p>Την προηγούμενη μέρα, οι κυρίες Παπαβασιλείου, Αδαμάκη και Αναστασιάδη ήταν στον Τύμβο του Μαραθώνα, για την Τελετή Έναρξης του Αυθεντικού Μαραθωνίου, ενώ συμμετείχαν και στο Συνέδριο της Ένωσης Διεθνών Μαραθωνίων (ΑΙΜS), ανταλλάσσοντας απόψεις και εμπειρίες με εκπροσώπους διεθνών μαραθωνίων απ’ όλο τον κόσμο, με στόχο τη συνεχή βελτίωση του Μαραθωνίου της Ρόδου, που θα γίνει για 7η φορά στις 3 Μαΐου 2020.</p>
      <p>Τέλος, συμμετείχαν και στο Gala της AIMS για την βράβευση των κορυφαίων μαραθωνοδρόμων της χρονιάς, που έγινε με ιδιαίτερη λαμπρότητα στο Μέγαρο Μουσικής Αθηνών.</p>
      <p>Οι εγγραφές για τον 7ο Μαραθώνιο της Ρόδου έχουν ήδη ανοίξει για Μαραθώνιο, Ημιμαραθώνιο, Αγώνα 10 χλμ και Αγώνα 5χλμ στην ηλεκτρονική σελίδα <b>https://www.rhodesmarathon.gr/</b></p>
      <p>Ο Μαραθώνιος της Ρόδου διοργανώνεται από την Περιφέρεια Νοτίου Αιγαίου, την Ε.Α.Σ Σ.Ε.Γ.Α.Σ Δωδεκανήσου και τον ΔΟΠΑΡ με τη στήριξη της Ένωσης Ξενοδόχων Ρόδου. Τελεί υπό την αιγίδα του Ελληνικού Οργανισμού Τουρισμού και συμπεριλαμβάνεται και στο επίσημο καλεντάρι της AIMS.</p>
    </article>
  </body>
</html>