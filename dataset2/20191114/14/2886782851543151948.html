<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/14/folytatodo-eroszak-es-tanitasi-szunet-hongkongban"/>
    <meta property="og:site_name" content="euronews"/>
    <meta property="article:published_time" content="2019-11-14T14:06:01+00:00"/>
    <meta property="og:title" content="Folytatódó erőszak és tanítási szünet Hongkongban"/>
    <meta property="og:description" content="A bántalmazott az egyik kormányzati hivatal dolgozója volt, a demonstrálók különféle tárgyakkal dobálták meg, amitől az idős férfi fejsérülést szenvedett."/>
  </head>
  <body>
    <article>
      <h1>Folytatódó erőszak és tanítási szünet Hongkongban</h1>
      <address>
        <time datetime="2019-11-14T14:06:01+00:00">14 Nov 2019, 14:06</time>
      </address>
      <p>Megvertek egy férfit a tüntetők Hongkong üzleti negyedében csütörtökön, a férfi úgy tudni, összetűzésbe keveredett az utcát elfoglalókkal. A bántalmazott az egyik kormányzati hivatal dolgozója volt, a demonstrálók különféle tárgyakkal dobálták meg, amitől az idős férfi fejsérülést szenvedett.</p>
      <p>Eközben tanítási szünetet rendeltek el a kormány ellen tüntetők negyedik napja tartó forgalombénító akciói miatt. Az óvodák, általános iskolák és gimnáziumok nem nyitottak ki csütörtökön, az egyetemek pedig rövidebb tanítási napot, vagy interneten elérhető előadásokat ajánlottak fel áthidaló megoldásként.</p>
    </article>
  </body>
</html>