<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158371_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T14:18:00+00:00"/>
    <meta property="og:title" content="Красен Кралев награди самбистките за отличията на Мондиала в Южна Корея"/>
    <meta property="og:description" content="В Чонгжу Мария Оряшкова стана световна шампионка за пети път в кариерата си"/>
  </head>
  <body>
    <article>
      <h1>Красен Кралев награди самбистките за отличията на Мондиала в Южна Корея</h1>
      <address><time datetime="2019-11-14T14:18:00+00:00">14 Nov 2019, 14:18</time> by <a rel="author">Пламен Димитров</a></address>
      <p>Министърът на младежта и спорта Красен Кралев награди с почетен плакет на ММС състезателка по самбо Мария Оряшкова за световната титла на Шампионата на планетата в Южна Корея.</p>
      <p> <br/>В Чонгжу (Южна Корея) Оряшкова се наложи с 2:1 точки във финала над японката Риу Такахаши и така стана световна шампионка за пети път в кариерата си. Преди Оряшкова, бронзови отличия за страната ни завоюваха Анна-Мария Манушева (до 60 кг) и Ваня Иванова (до 64 кг), които също получиха плакети от Кралев. В отборното класиране, благодарение на страхотното си представяне, самбистките ни се наредиха на почетното трето място, като оставиха пред себе си единствено отборите на Русия и Украйна.<br/> <br/>По време на срещата националният селекционер Васил Соколов разказа, че конкуренцията на Мондиала е била много голяма, като са участвали спортисти от над 80 държави. Мария Оряшкова, която се състезава и в борбата продължава подготовката си от началото на декември под ръководството на Петър Касабов. Тренировките и в двата спорта помагат много на Оряшкова за цялостното и представяне на тепиха. Подготовката си Мария и Ваня провеждат в София, а Анна-Мария тренира в клуба в Троян.<br/> <br/>От своя страна Красен Кралев им благодари за успехите, които носят на България.<br/> <br/>Васил Соколов и Николай Матев,  който е личен треньор на Анна-Мария Манушева, също бяха бяха отличени с плакети на ММС за приноса към успехите на състезателките ни.</p>
    </article>
  </body>
</html>