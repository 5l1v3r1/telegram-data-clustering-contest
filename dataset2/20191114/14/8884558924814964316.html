<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorski-pospesek/castni-pokrovitelj-projekta-primorski-pospesek-je"/>
    <meta property="og:site_name" content="Primorske novice"/>
    <meta property="article:published_time" content="2019-11-14T14:00:00+00:00"/>
    <meta property="og:title" content="Častni pokrovitelj projekta Primorski pospešek"/>
    <meta property="og:description" content="Projekt Primorski pospešek, ki nastaja v sodelovanju med Zavodom Pospešek in Primorskimi novicami, je s temi besedami pospremil na pot njegov častni pokrovitelj, predsednik vlade Marjan Šarec:"/>
  </head>
  <body>
    <article>
      <h1>Častni pokrovitelj projekta Primorski pospešek</h1>
      <address><time datetime="2019-11-14T14:00:00+00:00">14 Nov 2019, 14:00</time> by <a rel="author">Uredništvo</a></address>
      <p>
        <b>Projekt Primorski pospešek, ki nastaja v sodelovanju med Zavodom Pospešek in Primorskimi novicami, je s temi besedami pospremil na pot njegov častni pokrovitelj, predsednik vlade Marjan Šarec:</b>
      </p>
      <figure>
        <img src="https://static.primorske.si/foto/highres/politika/719629_262-sarec2.jpg"/>
        <figcaption>Predsednik vlade Marjan Šarec Foto: STA</figcaption>
      </figure>
      <p>“Z velikim veseljem sem se odzval povabilu, da kot častni pokrovitelj podprem projekt Primorski pospešek, ki želi prek konstruktivne javne razprave izpostaviti mlade v Sloveniji, izzive, s katerimi se srečujejo, uspešne zgodbe, ki jih tkejo, in govoriti tudi o priložnostih, ki jih Slovenija mladim ponuja. Kot predsednik vlade si želim, da bi bilo priložnosti za mlade v Sloveniji več.”</p>
      <figure>
        <img src="https://static.primorske.si/foto/lowres/gnweb/719629_pp1.jpg"/>
      </figure>
      <p>“Verjamem, da bo sodelovanje Primorskih novic in Zavoda Pospešek ponudilo veliko priložnosti mladim, da pridejo do novih znanj, poznanstev, razširijo obzorja, predvsem pa jim dalo tudi priložnost, da predstavijo svoj pogled, predlagajo rešitve za izzive sodobne družbe in opozorijo na spregledane priložnosti. Kot je nekoč dejal Albert Einstein: 'Ne moremo rešiti problemov z uporabo mišljenja, ki je ustvarilo te probleme.' In prav zato želim projektu Primorski pospešek obilo zagona, naj spodbudi in predstavi mlade misli! Z veseljem jih bom spremljal.”</p>
    </article>
  </body>
</html>