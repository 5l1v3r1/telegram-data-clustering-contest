<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639995/%D8%B4%D8%B1%DA%A9%D8%AA-%D8%A7%DB%8C%D8%B3%D8%A7%DA%A9%D9%88-%D8%A2%D8%B2%D9%85%D9%88%D9%86-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9%DB%8C-%D9%BE%D8%B1%D8%B3%D9%86%D9%84-%D9%86%D9%85%D8%A7%DB%8C%D9%86%D8%AF%DA%AF%DB%8C%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%B1%D8%A7-%D8%A8%D8%B1%DA%AF%D8%B2%D8%A7%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T14:28:00+00:00"/>
    <meta property="og:title" content="شرکت ایساکو آزمون الکترونیکی پرسنل نمایندگی‌های ایران خودرو را برگزار کرد"/>
    <meta property="og:description" content="آزمون سراسری شرکت ایران‌خودرو، به عنوان مهم‌ترین و بزرگ‌ترین امتحان مهارت‌سنجی در حوزه خدمات پس از فروش در سطح کشور، به دو صورت الکترونیکی و ..."/>
  </head>
  <body>
    <article>
      <h1>
        <a href="https://www.bultannews.com/fa/news/639995/%D8%B4%D8%B1%DA%A9%D8%AA-%D8%A7%DB%8C%D8%B3%D8%A7%DA%A9%D9%88-%D8%A2%D8%B2%D9%85%D9%88%D9%86-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9%DB%8C-%D9%BE%D8%B1%D8%B3%D9%86%D9%84-%D9%86%D9%85%D8%A7%DB%8C%D9%86%D8%AF%DA%AF%DB%8C%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%B1%D8%A7-%D8%A8%D8%B1%DA%AF%D8%B2%D8%A7%D8%B1-%DA%A9%D8%B1%D8%AF">شرکت ایساکو آزمون الکترونیکی پرسنل نمایندگی‌های ایران خودرو را برگزار کرد</a>
      </h1>
      <h2>آزمون سراسری شرکت ایران‌خودرو، به عنوان مهم‌ترین و بزرگ‌ترین امتحان مهارت‌سنجی در حوزه خدمات پس از فروش در سطح کشور، به دو صورت الکترونیکی و ...</h2>
      <address><time datetime="2019-11-14T14:28:00+00:00">14 Nov 2019, 14:28</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> آزمون الکترونیکی پرسنل <b>نمایندگی‌های مجاز ایران خودرو</b> در حوزه خدمات پس از فروش که از ۱۸ آبان سال جاری آغاز شده، تا ۲۱ آبان‌ماه ادامه خواهد یافت و پس از آن نیز، بخش حضوری آزمون در روزها ۲۲ و ۲۳ آبان‌ماه برگزار خواهد شد.</p>
      <p><b>به گزارش بولتن نیوز</b> به نقل از روابط عمومی شرکت ایساکو، بنابراین گزارش، در این آزمون ۴۸۹۶ نفر به صورت حضوری و ۲۸۴۰ نفر <b>به صورت الکترونیکی</b> شرکت کرده‌اند که در بخش الکترونیکی آزمون، مدیران خدمات پس از فروش، مسئولین امور مشتریان، مسئولین انبار و <b>کارشناسان پذیرشِ شاغل</b> در نمایندگی‌های مجاز ایران خودرو در سراسر کشور، به رقابت با هم‌قطاران خود می‌پرازند، در بخش حضوری نیز کارشناسان فنی و استادکاران (مکانیک، برق‌کار، جلوبندی‌‌کار و گازسوزکار) رقابت خواهند کرد.</p>
      <p>برای شرکت در بخش الکترونیکی آزمون، شرکت‌کنندگان، از طریق مراجعه به سایت آموزش الکترونیکی مدیریت آموزش فنی ایساکو www.isacoelearning.ir، در تاریخ و زمانِ تعیین شده و در نوبت‌های متفاوت برای هر یک از چهار شغل مورد نظر، به سوالات فنی و تخصصی، به‌صورت الکترونیکی پاسخ می‌دهند.</p>
      <p>از مزایای برگزاری این آزمون‌ها تحقق اهداف گروه صنعتی ایران‌خودرو در خصوص به‌روزآوری دانش تخصصی نیروی انسانی و تقویت فرهنگ یادگیری است. همچنین برگزاری الکترونیکی دوره‌ها و آزمون‌ها کاهش قابل توجه زمان و هزینه‌های آموزش و آزمون را در پی دارد.</p>
      <p>بنابراین گزارش، نتایج این آزمون‌ها بر امتیاز خبرگی افرادِ شرکت کننده، تاثیر مستقیم داشته و هدفِ کلی از برنامه‌ریزی و اجرای این آزمون‌ها علاوه‌بر «ارتقاء هر چه بیشتر سطح دانش فنی و تخصصی و افزایش مهارت پرسنل»، ارائه خدمات استاندارد و مناسب به مشتریان شرکت ایران خودرو و افزایش رضایت ایشان از خدمات پس از فروش است.</p>
      <p>گفتنی است این آزمون از سال ۱۳۸۷ در شرکت ایساکو برگزار شده و طی آن دانش پرسنل نمایندگی‌ها در دو حوزه فنی و غیر فنی در یک آزمون مورد پایش و بررسی قرار گرفته است، اما طی سال‌های اخیر، همگام با فراگیر شدن سیستم‌های آموزش و آزمون مجازی، این آزمون به دو صورت الکترونیک و حضوری برگزار می‌شود.</p>
    </article>
  </body>
</html>