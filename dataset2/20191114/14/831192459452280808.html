<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/thanasima-arrostos-epistimonas-metatrepetai-sto-proto-cyborg/"/>
    <meta property="og:site_name" content="europost.gr"/>
    <meta property="article:published_time" content="2019-11-14T14:45:21+00:00"/>
    <meta property="og:title" content="Θανάσιμα άρρωστος επιστήμονας μετατρέπεται στο πρώτο cyborg"/>
    <meta property="og:description" content="Βρετανός επιστήμονας που πάσχει από μια νευροεκφυλιστική νόσο τελικού σταδίου μετατράπηκε στο πρώτο cyborg (ον με ταυτόχρονια βιολογικά και τεχνητά τμήματα). Ο δρ. Πίτερ Σκοτ - Μόργκαν αρνήθηκε να δεχτεί τη &quot;μοίρα&quot; του μετά την διάνγωσή"/>
  </head>
  <body>
    <article>
      <h1>Θανάσιμα άρρωστος επιστήμονας μετατρέπεται στο πρώτο cyborg</h1>
      <address>
        <time datetime="2019-11-14T14:45:21+00:00">14 Nov 2019, 14:45</time>
      </address>
      <p>Βρετανός επιστήμονας που πάσχει από μια νευροεκφυλιστική νόσο τελικού σταδίου μετατράπηκε στο πρώτο cyborg (ον με ταυτόχρονια βιολογικά και τεχνητά τμήματα).</p>
      <p>Ο δρ. Πίτερ Σκοτ – Μόργκαν αρνήθηκε να δεχτεί τη “μοίρα” του μετά την διάνγωσή του με μια νόσο κινητικού νευρώνα το 2017 και αποφάσισε να επεκτείνει τη ζωή του με τη χρήση της τεχνολογίας.</p>
      <p>Ο 61 χρονος δήλωσε ότι σκόπευε να αναβαθμίσει το σώμα και τον εγκέφαλό του με τέτοιο τρόπο ώστε να γίνει το πιο εξελιγμένο ανθρωποειδές που έχει περάσει από τον κόσμο εδώ και 13,8 εκατομμύρια χρόνια.</p>
      <figure>
        <iframe data-src="https://twitter.com/DrScottMorgan/status/1193923007045132289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο ρομποτιστής αυτός ξεπροβάλλει μετά από 24 μέρες εντατικής φροντίδας και αποκαλύπτει ότι ο “Πίτερ 2.0” είναι αυτή τη στιγμή διαθέσιμος στο διαδίκτυο.</p>
      <p>“Όλες οι απαραίτητες ιατρικές διαδικασίες έχουν πλέον ολοκληρωθεί με μεγάλη επιτυχία”, έγραψε ο ίδιος στο Twitter και συνέχισε: “Η μικρή συσκευή που με βοηθά να αναπνέω κάνει πολύ λιγότερο θόρυβο από τον Νταρθ Βέιντερ”.</p>
      <p>“Η ομιλία είναι όλη τεχνητή αλλά τουλάχιστον ακούγεται σαν εμένα και πάλι”, είπε.</p>
      <p>Η διαδικασία περιέλαβε μια σειρά από εγχειρήσεις για την εισαγωγή ενός σωλήνα σίτισης απευθείας στο στομάχι του, έναν καθετήρα στην ουροδόχο κύστη του και έναν σάκο κολοστομίας στο έντερό του για να μπορέσει να αντιμετωπίσει τα προβλήματα τουαλέτας και σίτισης. Υποβλήθη επίσης σε λαρυγγεκτομή για να αποφύγει τον κίνδυνο το σάλιο να εισέλθει στους πνεύμονές του.</p>
      <p>Ο Σκοτ – Μόργκαν έχει πλέον τεχνητή ομιλία και δημιούργησε μια ενσάρκωση του προσώπου του η οποία έχει σχεδιαστεί για να απαντά χρησιμοποιώντας γλώσσα του σώματος με τεχνητή νοημοσύνη. Επίσης δημιούργησε μια τεχνολογία για τα μάτια η οποία του επιτρέπει να χειρίζεται υπολογιστές, αφού υποβλήθηκε σε χειρουργείο με λέιζερ για τα μάτια, έχει τέλεια όραση στα 70 εκατοστά (η απόσταση από μια οθόνη υπολογιστή).</p>
      <p>Ο ίδιος υποστηρίζει ότι η αναπηρική του καρέκλα είναι κατασκευασμένη με έξυπνο τρόπο καθώς του επιτρέπει να σταθεί, να ξαπλώσει ανάσκελα και να μετακινηθεί γρήγορα στο χώρο.</p>
      <p>Ο Σκοτ – Μόργκαν, απάντησε στους ειδικούς που του είπαν ότι πιθανότατα του μένει ένα χρόνος ζωής: “Δεν πεθαίνω, μεταμορφώνομαι. Αχ, πόσο αγαπώ την επιστήμη”.</p>
      <figure>
        <img src="https://europost.gr/wp-content/uploads/2019/11/2_Dr-Peter-Scott-Morgan.jpg"/>
      </figure>
      <p>Ο ίδιος έκανε επίσης πλάκα λέγοντας πως έχει περισσότερες προγραμματισμένες αναβαθμίσεις και απο την ίδια την Microsoft.</p>
      <p>Η μετατροπή του σε cyborg είναι αναρτημένη στην ιστοσελίδα του η οποία υποστηρίζει ότι η νόσος του κινητικού νευρώνα θα πρέπει να ιδωθεί ως μια ευκαιρία για “αναβάθμιση” παρά σαν μια θανατηφόρα κατάσταση.</p>
      <p>“Με την πάροδο του χρόνου όλο και περισσότεροι πάσχοντες με υπερβολικές αναπηρίες, πολύ ηλικιωμένοι, με πάθος να απελευθερωθούν από τους περιορισμούς του σώματος, θα επιλέξουν να σταθούν στο πλευρό μου”, έγραψε.</p>
      <p>Και θα σταθούμε στο ύψος μας, περήφανοι… επειδή αρνούμαστε απλά να μείνουμε ζωντανοί.</p>
      <p>Ο ίδιος είπε ότι η λαρυγγεκτομή και ένα μηχάνημα που καθαρίζει τους πνεύμονες από φλέγμα παρέχεται σε λιγότερο από το 1% από τους πάσχοντες με νόσο κινητικού νευρώνα.</p>
      <p>“Χρειάζεται να υψώσουμε τις φωνές μας πάνω από αυτούς που υποστηρίζουν τη στασιμότητα και πάνω από το Brexit”, είπε.</p>
      <p>“Για αιώνες, η φωνή των ατόμων με νόσο κινητικού νευρώνα δεν ακουγόταν” κατέληξε.</p>
    </article>
  </body>
</html>