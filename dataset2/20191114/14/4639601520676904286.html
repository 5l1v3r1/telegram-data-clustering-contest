<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/books-ideas/moysis-litsis-stis-metapoliteysis-ta-xronia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T14:10:18+00:00"/>
    <meta property="og:title" content="Μωυσής Λίτσης: Στης Μεταπολίτευσης τα χρόνια"/>
    <meta property="og:description" content="Ενα βιβλίο ρεπορτάζ με πρωτογενές υλικό τις προκηρύξεις, τις μπροσούρες και τα φυλλάδια, της εποχής της μεταπολίτευσης"/>
  </head>
  <body>
    <article>
      <h1>Μωυσής Λίτσης: Στης Μεταπολίτευσης τα χρόνια</h1>
      <h2>Ενα βιβλίο ρεπορτάζ με πρωτογενές υλικό τις προκηρύξεις, τις μπροσούρες και τα φυλλάδια, της εποχής της μεταπολίτευσης</h2>
      <address><time datetime="2019-11-14T14:10:18+00:00">14 Nov 2019, 14:10</time> by <a rel="author">ΤοΒΗΜΑ Team</a></address>
      <p>«Στης  Μεταπολίτευσης τα χρόνια»,  Εκδόσεις «Τόπος»</p>
      <p>Ο Μωυσής Λίτσης, δημοσιογράφος, συνέγραψε ένα ρεπορτάζ, μια ιστορική περιήγηση.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Η πηγή του ρεπορτάζ του; προκηρύξεις,  μπροσούρες και φυλλάδια, τα οποία κυκλοφορούσαν άφθονα σε γειτονιές, διαδηλώσεις, συγκεντρώσεις και πορείες της εποχής της μεταπολίτευσης.</p>
      <p>Ένα πρωτογενές υλικό, μία πολύτιμη πηγή στοιχείων που αντικατοπτρίζουν το κλίμα της έντονης πολιτικοποίησης-κομματικοποίησης και του ριζοσπαστισμού των πρώτων χρόνων εκείνης της περιόδου.</p>
      <p>Ο αναγνώστης θα μεταφερθεί σε χρόνια επαναστατικού ενθουσιασμού, αλλά και φανατισμού και αντιπαραθέσεων για το ποιος είναι ο σωστός δρόμος για να φτάσεις στον… παράδεισο της κοινωνικής χειραφέτησης.</p>
      <p>Η πληθώρα σχετικού υλικού, από το προσωπικό αρχείο του συγγραφέα, καλύπτει τα πιο σημαντικά γεγονότα της εποχής: επετείους του Πολυτεχνείου, εορτασμούς της Πρωτομαγιάς, κινητοποιήσεις της νεολαίας και των εργαζομένων, βουλευτικές και δημοτικές εκλογές και άλλα.</p>
      <figure>
        <img src="https://www.tovima.gr/wp-content/uploads/2019/11/14/1-18-450x278.jpg"/>
      </figure>
      <p>Ο Μωυσής Λίτσης γεννήθηκε στην Αθήνα το 1962. Αποφοίτησε από το Τμήμα Ιστορίας και Κλασικών Σπουδών του Πανεπιστημίου του Τελ Αβίβ και από το 1989 ασχολείται επαγγελματικά με τη δημοσιογραφία.</p>
      <p>Έχει εργαστεί στις εφημερίδες Ημερησία, Εξουσία, Ελευθεροτυπία-Κυριακάτικη Ελευθεροτυπία και Η Ελλάδα Αύριο. Αυτή την περίοδο εργάζεται στην εφημερίδα Ναυτεμπορική.</p>
      <p>Το 2010 συνέγραψε μαζί με τους δημοσιογράφους Σωτήρη Μπακανάκη και Μιχάλη Καταϊτζίδη το βιβλίο Πετρέλαιο, η αυτοκρατορία του μαύρου χρυσού, Εκδόσεις Γαβριηλίδης. Συμμετείχε επίσης στη συλλογική έκδοση: Ο Ελληνικός Καπιταλισμός, η παγκόσμια οικονομία και η κρίση, Μαρξιστικό Βιβλιοπωλείο, 2013.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>