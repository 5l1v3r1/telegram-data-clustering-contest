<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/skorohod-viklyuchat-z-frakciyi-slugi-narodu-arahamiya-329657_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:37:00+00:00"/>
    <meta property="og:title" content="Скороход виключать з фракції &quot;Слуги народу&quot; — Арахамія"/>
    <meta property="og:description" content="Вранці Анна Скороход звинуватила ОП і ГПУ в тиску на неї та її родину."/>
  </head>
  <body>
    <article>
      <h1>Скороход виключать з фракції "Слуги народу" — Арахамія</h1>
      <h2>Вранці Анна Скороход звинуватила ОП і ГПУ в тиску на неї та її родину.</h2>
      <address>
        <time datetime="2019-11-14T14:37:00+00:00">14 Nov 2019, 14:37</time>
      </address>
      <p>Голова фракції "Слуга народу" Давид Арахамія заявив про те, що депутатку <b><a href="https://dt.ua/POLITICS/yaremenka-ne-viklyuchat-zi-slugi-narodu-cherez-skandalne-listuvannya-u-radi-327988_.html">Анну Скороход виключать</a></b> з фракції, а її чоловіком Олексієм Алякіним займуться правоохоронці, так як він погрожував членам енергетичного комітету Верховної Ради. Арахамія вже сьогодні хоче зібрати засідання фракції.</p>
      <p>"Я знав, що є такий виглядає чоловік у розшуку, який стрьомно виглядає. До правоохоронних органів ми не маємо права втручатися, нехай вони працюють. Що стосується самої пані Скороход, я буду виносити рішення про виключення її з фракції, тому що немає ніякого сенсу перебувати у фракції і не підтримувати жодного рішення. Навіщо вона нам у фракції?" – заявив Арахамія журналістам у кулуарах парламенту.</p>
      <p>На його думку, зібрати засідання фракції необхідно вже сьогодні.</p>
      <p>Під час засідання Ради, 14 листопада, Анна Скороход заявила про те, що після того, як вона проголосувала проти відкриття земельного ринку і відстоювала в Раді держвласність ГТС, <b><a href="https://dt.ua/POLITICS/deputatka-slugi-narodu-zvinuvatila-op-ta-gpu-v-tisku-na-neyi-ta-yiyi-rodinu-329648_.html">її чоловіка затримали за дорученням </a></b>одного із заступників голови Офісу президента і заступника генпрокурора Віталія Каська. Зазначимо, що Алякіна пов'язують з російським підприємцем Павлом Фуксом. Після виступу Скороход, Арахамія звинуватив її в пропонуванні депутатам хабара.</p>
      <footer>За матеріалами: <a href="https://dt.ua/go/aHR0cDovL2xiLnVhLw==">LB.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>