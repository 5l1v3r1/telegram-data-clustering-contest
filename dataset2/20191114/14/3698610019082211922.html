<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/igor-mazur-vzhe-pristupiv-do-roboti-denisova-329660_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:56:00+00:00"/>
    <meta property="og:title" content="Ігор Мазур вже приступив до роботи — Денісова"/>
    <meta property="og:description" content="Українець лише вчора повернувся із Польщі."/>
  </head>
  <body>
    <article>
      <h1>Ігор Мазур вже приступив до роботи — Денісова</h1>
      <h2>Українець лише вчора повернувся із Польщі.</h2>
      <address>
        <time datetime="2019-11-14T14:56:00+00:00">14 Nov 2019, 14:56</time>
      </address>
      <p>Ігор Мазур, який <b><a href="https://dt.ua/UKRAINE/veteran-ato-mazur-povernuvsya-v-ukrayinu-329578_.html">повернувся до України</a></b> після затримання у Польщі, приступив до роботи в Секретаріаті уповноваженої Верховної Ради з прав людини, повідомила омбудсвумен Людмила Денісова.</p>
      <p>"Наш співробітник Ігор Мазур вже приступив до роботи. Швидке повернення нашого громадянина додому стало можливим завдяки професійній та злагодженій роботі відповідних міністерств та відомств. Зокрема, роботі Українського бюро Інтерполу", - йдеться у повідомленні.</p>
      <p>Денісова подякувала всім, хто долучився до звільнення Ігоря Мазура та повернення його в Україну. За її словами до цього долучилися Офісу президента, команда омбудсмена, МВС, МЗС, дипломати, народні депутати, Національна поліція, громадянське суспільство та ЗМІ.</p>
      <p>"Переконана, що спільні дії у боротьбі проти країни-агресора РФ — запорука перемоги", - додала Денісова.</p>
      <p>Як повідомлялося, 9 листопада за запитом РФ <b><a href="https://dt.ua/UKRAINE/u-polschi-za-zapitom-rosiyi-zatrimali-ukrayinskogo-biycya-mazura-329080_.html">польські прикордонники затримали</a> </b>в пункті пропуску "Дорогуськ" працівника Секретаріату уповноваженого Верховної Ради з прав людини, учасника АТО Ігоря "Тополя" Мазура.</p>
      <p>За підсумками засідання суду 10 листопада <b><a href="https://zn.ua/UKRAINE/mazura-ne-ekstradiruyut-v-rf-polsha-peredala-ego-na-poruki-ukrainskomu-konsulu-335537_.html">Мазура передали на поруки українському консулу в Польщі</a></b>. 13 листопада Ігор Мазур повернувся до України.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>