<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/pyat-sluzhbovyh-avto-peredaly-patrulniy-policiyi-sumshchyny"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-14T14:59:00+00:00"/>
    <meta property="og:title" content="П’ять службових авто передали патрульній поліції Сумщини"/>
    <meta property="og:description" content="П’ять службових автомобілів «Skoda Rapid» передали патрульній поліції Сумської області. Зробили це вчора у Полтаві. Про це Суспільному розказав речник патрульної поліції Сумської області Олег Сологуб."/>
  </head>
  <body>
    <article>
      <h1>П’ять службових авто передали патрульній поліції Сумщини</h1>
      <address>
        <time datetime="2019-11-14T14:59:00+00:00">14 Nov 2019, 14:59</time>
      </address>
      <figure>
        <img src="http://sumy.today/sites/default/files/3333_7.jpg"/>
      </figure>
      <p>П’ять службових автомобілів «Skoda Rapid» передали патрульній поліції Сумської області. Зробили це вчора у Полтаві. Про це <a href="https://sm.suspilne.media/news/47087">Суспільному</a> розказав речник патрульної поліції Сумської області Олег Сологуб.</p>
      <p>«Вони будуть використовуватися для патрулювання обласного центру та двох автодоріг національного значення, які входять під наше підпорядкування: дорога Н-12 (Суми-Полтава) та Н-07 (Суми-Юнаківка)», - каже речник патрульної поліції Сумської області Олег Сологуб.</p>
      <p>Вартість машини «Skoda Rapid» – 392 тисячі гривень. Про це йдеться на сайті публічних закупівель «Prozorro». Нацполіція їх цьогоріч закупила у фірми «Єврокар».</p>
      <p>«Ми по процентах розбили їх. Є управління менші, то і менше машин. Є більші – то більше. Це планова заміна автопарку», – каже начальник Департаменту патрульної поліції України Євгеній Жуков.</p>
      <p>Загалом вчора для управлінь та батальйонів патрульної поліції із 6 областей України презентували 52 патрульні машини. Найбільше отримали правоохоронці Харкова та Дніпра – по 10 авто. Найменше – патрульні з Кривого Рогу – дві.</p>
    </article>
  </body>
</html>