<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639983/%D8%AA%D9%88%D8%A7%D9%81%D9%82-%D9%82%D8%B2%D8%A7%D9%82%D8%B3%D8%AA%D8%A7%D9%86-%D9%88-%D9%88%DB%8C%D8%AA%D9%86%D8%A7%D9%85-%D8%AF%D8%B1-%D8%B2%D9%85%DB%8C%D9%86%D9%87-%D8%AA%D9%88%D8%B3%D8%B9%D9%87-%D9%87%D9%85%DA%A9%D8%A7%D8%B1%DB%8C-%D9%BE%D8%A7%D8%B1%D9%84%D9%85%D8%A7%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T14:02:00+00:00"/>
    <meta property="og:title" content="توافق قزاقستان و ویتنام در زمینه توسعه همکاری پارلمانی"/>
    <meta property="og:description" content="رئیس مجلس قزاقستان در سفر رسمی به ویتنام با رئیس مجلس ملی این کشور دیدار و گفت‌وگو کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639983/%D8%AA%D9%88%D8%A7%D9%81%D9%82-%D9%82%D8%B2%D8%A7%D9%82%D8%B3%D8%AA%D8%A7%D9%86-%D9%88-%D9%88%DB%8C%D8%AA%D9%86%D8%A7%D9%85-%D8%AF%D8%B1-%D8%B2%D9%85%DB%8C%D9%86%D9%87-%D8%AA%D9%88%D8%B3%D8%B9%D9%87-%D9%87%D9%85%DA%A9%D8%A7%D8%B1%DB%8C-%D9%BE%D8%A7%D8%B1%D9%84%D9%85%D8%A7%D9%86%DB%8C">توافق قزاقستان و ویتنام در زمینه توسعه همکاری پارلمانی</a>
      </h1>
      <h2>رئیس مجلس قزاقستان در سفر رسمی به ویتنام با رئیس مجلس ملی این کشور دیدار و گفت‌وگو کرد.</h2>
      <address><time datetime="2019-11-14T14:02:00+00:00">14 Nov 2019, 14:02</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «نورلان نیگماتولین» رئیس مجلس قزاقستان در سفر رسمی به ویتنام با «نگوین تی کیم نیان» رئیس مجلس ملی این کشور ملاقات کرد.</p>
      <p>طرفین طی این ملاقات جهات امیدوارکننده همکاری بین پارلمانی میان دو کشور را بررسی و قصد یکدیگر برای فعال سازی آن را تایید کردند.</p>
      <p>نیگماتولین با بیان این که ویتنام شریک مهم قزاقستان در جنوب – شرق آسیا می باشد، گفت: ریاست قزاقستان به همکاری همه جانبه با ویتنام توجه ویژه داشت و همچنان دارد.</p>
      <p>بنابر صحبت های رئیس مجلس قزاقستان امضا توافقنامه در مورد منطقه آزاد تجاری بین اتحادیه اقتصادی اوراسیا و ویتنام انگیزه قابل توجهی به تقویت مشارکت دو کشور بخشید.</p>
      <p>وی گفت: ویتنام نخستین کشوری است که اتحادیه اقتصادی اوراسیا با آن چنین توافقنامه ای را به امضا رساند.</p>
      <p>نیگماتولین زمینه های کشاورزی، صنعت نور، حمل و نقل، لجستیک، گردشگری را از جمله مسیرهای امیدوارکننده همکاری دو کشور عنوان کرد.</p>
      <p>نگوین تی کیم نیان، رئیس مجلس ملی ویتنام در نوبه خود بر نقش ویژه نخستین رئیس جمهور قزاقستان در برقراری و توسعه روابط میان دو کشور تاکید کرد.</p>
      <p>وی در ادامه سفر هیات پارلمانی قزاقستان به ویتنام را در تاریخ همکاری دو کشور بسیار مهم عنوان کرد.</p>
      <p>رئیس مجلس ملی ویتنام همچنین به برگزاری موفقیت آمیز چهارمین اجلاس روسای مجالس کشورهای عضو اوراسیا در نورسلطان اشاره و بر علاقه مندی کشورهای عضو بر توسعه همکاری و همچنین اعتبار قزاقستان در جهان اشاره کرد.</p>
      <p>طرفین طی این ملاقات علاوه بر این، مسائل مربوط به تعامل دو کشور در چارچوب سازمان ملل، کنفرانس تعامل و اعتمادسازی در آسیا، اتحادیه کشورهای جنوب شرق آسیا را بررسی کردند.</p>
      <p>مسائل مربوط به رژیم بدون روادید برای شهروندان دو کشور، از سرگیری پروازهای مستقیم میان قزاقستان و ویتنام از جمله دیگر موضوعاتی بود که به طور جداگانه مورد بحث و بررسی قرار گرفت.</p>
    </article>
  </body>
</html>