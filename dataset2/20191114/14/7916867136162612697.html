<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134628-olympiakos-is-duobes-istraukti-bandantis-kemzura-apie-vasaros-problemas-ir-kuzminsko-isvykima.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T14:53:00+00:00"/>
    <meta property="og:title" content="„Olympiakos“ iš duobės ištraukti bandantis Kemzūra – apie vasaros problemas ir Kuzminsko išvykimą"/>
    <meta property="og:description" content="Sudėtingoje situacijoje atsidūrusį Pirėjo „Olympiakos“ klubą sezono pradžioje perėmęs Kęstutis Kemzūra neslepia, kad padėtis čia – vis dar netenkinanti nei jo, nei klubo sirgalių. Graikijos klubas per 7 mačus laimėjo vos 2 sykius, o namie pergalės pasiekti negali jau trejas rungtynes iš eilės. „To nėra buvę istorijoje ar panašiai“, – pastebėjo Kemzūra, už „Olympiakos“ vairo atsidūręs po pirmųjų Eurolygos rungtynių, kai ..."/>
  </head>
  <body>
    <article>
      <h1>„Olympiakos“ iš duobės ištraukti bandantis Kemzūra – apie vasaros problemas ir Kuzminsko išvykimą</h1>
      <address><time datetime="2019-11-14T14:53:00+00:00">14 Nov 2019, 14:53</time> by <a rel="author">https://www.facebook.com/jmiklovas</a></address>
      <slideshow>
        <figure>
          <img src="https://www.basketnews.lt/paveikslelis-206719-any630x500.jpg"/>
          <figcaption>Nuotr.: V.Mikaitis</figcaption>
        </figure>
        <figure>
          <img src="https://www.basketnews.lt/paveikslelis-206711-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206714-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206701-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206698-any630x500.jpg"/>
        </figure>
      </slideshow>
      <p>Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis</p>
      <p>Sudėtingoje situacijoje atsidūrusį Pirėjo „Olympiakos“ klubą sezono pradžioje perėmęs Kęstutis Kemzūra neslepia, kad padėtis čia – vis dar netenkinanti nei jo, nei klubo sirgalių. Graikijos klubas per 7 mačus laimėjo vos 2 sykius, o namie pergalės pasiekti negali jau trejas rungtynes iš eilės.</p>
      <p>„To nėra buvę istorijoje ar panašiai“, – pastebėjo Kemzūra, už „Olympiakos“ vairo atsidūręs po pirmųjų Eurolygos rungtynių, kai abipusiu susitarimu buvo nutrauktas kontraktas su Davidu Blattu.</p>
      <p>Kemzūra ėmėsi darbo tvarkydamas komandos komplektaciją – atvyko Tayloras Rochestie ir Willie Reedas, abipusius susitarimu atsisveikinta su Mindaugu Kuzminsku.</p>
      <p>Taip bandoma kamšyti trūkumus, kurie atsirado dėl strigusios komplektacijos vasarą.</p>
      <p>„Ne visada gauni tai, ką planuoji. Ir į parduotuvę nuėjęs ne visada nusiperki tai, ką nori, – vaizdžiai „Olympiakos“ vasaros darbus įvertino Kemzūra. – Tame procese aš dalyvavau kaip patariamasis balsas, vyriausiajam treneriui sakydamas savo nuomonę. </p>
      <p>Keletą žaidėjų atbaidė tai, kad komanda nežaidžia vietinėje lygoje. Tuo metu buvo vėlavimai su algomis, kas dabar išspręsta, sprendžiama. Apie klubą klajojo negeri gandai, tai padarė įtakos. Įvairūs faktoriai ir jie neleido pasirašyti pirmų pasirinkimų, kurie buvo numatyti.“</p>
      <figure>
        <iframe src="https://www.youtube.com/embed/BMQ9_KVzHWk" width="630" height="354" data-service="Youtube" scrolling="no"/>
      </figure>
      <p>Kad Kemzūros vizija buvo kitokia nei Blatto, atspindi ir Kuzminsko situacija. Lietuvis sužaidė rezultatyviausią sezono mačą dvikovoje su „Valencia“, kai įmetė 13 taškų per 14 minučių, tačiau niekada aikštėje nepraleido daugiau nei 17 minučių, o paskutinėje dvikovoje su Stambulo „Anadolu Efes“ apskritai nežaidė.</p>
      <p>Anot Kemzūros, aikštėje Kuzminskui nesimatė tiek minučių, kiek jis pats norėtų, kadangi aukštaūgių rotacijoje yra 4-5 žaidėjai.</p>
      <p>Galiausiai Kuzminskas pasirinko variantą persikelti į Krasnodaro „Lokomotiv“.</p>
      <p>„Tai buvo daugiau Mindaugo sprendimas. Susidėliojo tokios aplinkybės, kad „Lokomotiv“ išreiškė susidomėjimą juo, – pasakojo Kemzūra. – Kalbėjome, kad Mindaugą nelabai tenkino tos minutės. Negalėjau prižadėti daugiau. </p>
      <p>Buvo atviras pokalbis, niekas jo nevarė, jam buvo palikta apsispręsti, kur jam geriau, kur jis matytų geresnį savo karjeros tęsimą. Besikalbant, Mindaugas priėmė tokį sprendimą ir komandą nesudarė jam trukdžių išvykti. Jam reikia žaisti ir tikimės, kad jis sugrįš į Eurolygą bei žais kaip savo geriausiais laikais.“</p>
      <p>„Olympiakos“ sezoną pradėjo taip sunkiai, kaip naujoje Eurolygoje dar nebuvo pradėję. Turnyrinėje lentelėje graikai lenkia vos tris komandas ir vis dar ieško kelių į sėkmę.</p>
      <p>Kemzūra pripažįsta, kad ne viskas vyksta taip, kaip jam norėtųsi. Paklaustas, ar komandos progresas jį tenkina, treneris negalėjo atsakyti teigiamai.</p>
      <p>„Meluočiau jei sakyčiau, kad esu labai patenkintas, – sakė treneris. – Būna lūžiai, kada krentame. Atrodo, kaunamės, bet tie kritimai būna labai stiprūs. Tai norisi išgyvendinti ir pagerinti.</p>
      <p>Kai pralaiminėji, nuotaikos nėra labai geros, Bet dirbame, stengiamės pataisyti, ką reikia, ką galime, sunkiai dirbame treniruotėse, ruošiamės kitoms rungtynėms ir tikimės, kad būsime sėkmingi.“</p>
      <p>Nutraukti nesėkmių seriją „Olympiakos“ bandys penktadienio mače su Kauno „Žalgiriu“. Ši dvikova bus ypatinga dabartiniam „Žalgirio“ puolimo lyderiui Zachui LeDay.</p>
      <p>Iš „Olympiakos“ į „Žalgirį“ vasarą persikėlęs puolėjas naujajame klube per rungtynes vidutiniškai renka po 13,6 taško, 6,1 atkovoto kamuolio ir 14,6 naudingumo balo.</p>
      <p>Visi šie rodikliai – geriausi komandoje.</p>
      <p>„Manau, jis progresuoja, jis gerose rankose, – apie buvusį auklėtinį kalbėjo Kemzūra. – Šarūnas išspaudžia iš jo, ką nori išspausti. Džiugu dėl jo, bet tikimės, kad pasiseks jį stabdyti.“</p>
      <h3>Fotogalerija</h3>
      <p>Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis Nuotr.: V.Mikaitis</p>
      <figure>
        <img src="https://www.basketnews.lt/paveikslelis-206704-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206707-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206706-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206722-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206717-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206715-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206708-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206696-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206700-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206701-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206699-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206719-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206711-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206721-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206703-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206713-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206720-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206697-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206716-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206712-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206718-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206714-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206710-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206705-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206709-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206702-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206698-crop600x350.jpg"/>
      </figure>
      <h3>Pirėjo Olympiakos / Tvarkaraštis</h3>
      <figure>
        <img src="https://www.basketnews.lt/paveikslelis-3781-tmlgs.jpg"/>
      </figure>
      <p>
        <a href="https://www.basketnews.lt/komandos/460-pirejo-olympiakos.html">Pirėjo Olympiakos</a>
      </p>
      <figure>
        <img src="https://www.basketnews.lt/paveikslelis-29612-tmlgs.jpg"/>
      </figure>
      <p><a href="https://www.basketnews.lt/komandos/583-stambulo-anadolu-efes.html">Stambulo Anadolu Efes</a> <a href="https://www.basketnews.lt/rungtynes/ziureti/82926-pirejo-olympiakos-stambulo-anadolu-efes.html">67-86</a></p>
      <figure>
        <img src="https://www.basketnews.lt/paveikslelis-3781-tmlgs.jpg"/>
      </figure>
      <p>
        <a href="https://www.basketnews.lt/komandos/460-pirejo-olympiakos.html">Pirėjo Olympiakos</a>
      </p>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p><a href="https://www.basketnews.lt/komandos/265-kauno-zalgiris.html">Kauno Žalgiris</a> <a href="https://www.basketnews.lt/rungtynes/ziureti/82235-pirejo-olympiakos-kauno-zalgiris.html">Penk.<br/>21:30</a></p>
      <figure>
        <img src="https://www.basketnews.lt/paveikslelis-31621-tmlgs.jpg"/>
      </figure>
      <p>
        <a href="https://www.basketnews.lt/komandos/1220-miuncheno-bayern.html">Miuncheno Bayern</a>
      </p>
      <figure>
        <img src="https://www.basketnews.lt/paveikslelis-3781-tmlgs.jpg"/>
      </figure>
      <p><a href="https://www.basketnews.lt/komandos/460-pirejo-olympiakos.html">Pirėjo Olympiakos</a> <a href="https://www.basketnews.lt/rungtynes/ziureti/84586-miuncheno-bayern-pirejo-olympiakos.html">Antr.<br/>21:30</a></p>
    </article>
  </body>
</html>