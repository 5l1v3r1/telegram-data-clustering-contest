<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/ekonomika/advokat-xotiv-zabraty-spravu-eksholovy-dpzku-antykorupczijnoho-sudu"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T14:20:01+00:00"/>
    <meta property="og:title" content="Адвокат хотів забрати справу ексголови ДПЗКУ з антикорупційного суду"/>
    <meta property="og:description" content="Апеляційна палата залишила без задоволення клопотання колишнього очільника зернової корпорації про направлення справи до іншого суду."/>
  </head>
  <body>
    <article>
      <h1>Адвокат хотів забрати справу ексголови ДПЗКУ з антикорупційного суду</h1>
      <address>
        <time datetime="2019-11-14T14:20:01+00:00">14 Nov 2019, 14:20</time>
      </address>
      <p>
        <b>Апеляційна палата залишила без задоволення клопотання захисника про направлення кримінального провадження за обвинуваченням колишнього в.о. голови правління ПАТ «Державна продовольчо-зернова корпорація України» Валерія Томіленка та інших до іншого суду.</b>
      </p>
      <p>Таке рішення палата Вищого антикорупційного суду ухвалила 6 листопада, повідомляє «Слово і Діло».</p>
      <p>Як відомо, у цій справі крім Томіленка обвинувачують екскерівника ПАТ «Рокитнянський комбінат хлібопродуктів» Григорія Шквиря і колишнього очільника ПАТ «Васильківхлібопродукт» Юрія Селюченка. Адвокат одного з обвинувачених подав клопотання про направлення справи з ВАКС до Печерського районного суду міста Києва. Проте, вивчивши клопотання, колегія суддів залишила його без задоволення.</p>
      <p>За версією слідства, Томіленком за попередньою змовою з Шквирею і Селюченком було підписано договори поставки кукурудзи у кількості 11 683 тонни з Васильківхлібопродуктом і 16,6 тисяч тон з Рокитнянським комбінатом хлібопродуктів. Надалі, достовірно знаючи про відсутність зазначеного товару на підприємстві та намірів виконувати зазначену угоду, Томіленко надав вказівки перерахувати вказаним підприємствам майже 50 млн грн, чим вчинив розтрату коштів ДПЗКУ.</p>
      <p>Нагадаємо, <a href="https://www.slovoidilo.ua/2019/10/04/novyna/ekonomika/spravu-eksholovy-dpzku-peredaly-antykorupczijnoho-sudu">справу екс-глави ДПЗКУ передали до антикорупційного суду</a>. Раніше <a href="https://www.slovoidilo.ua/2019/11/13/novyna/pravo/vaks-pryznachyv-zasidannya-spravi-suddi-ozerova">ВАКС призначив засідання у справі судді Озерова</a>. Також <a href="https://www.slovoidilo.ua/2019/11/12/novyna/bezpeka/verxovnyj-sud-peredav-spravu-proyektu-stina-vaks">Верховний суд передав справу проекту «Стіна» до ВАКС</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/pravo/vaks-pidtverdyv-vnesennya-zastavy-dubnevycha"/>
        <a href="https://www.slovoidilo.ua/2019/11/08/novyna/ekonomika/vaks-pryznachyv-zasidannya-obyednanij-spravi-pro-vtratu-zerna"/>
        <a href="https://www.slovoidilo.ua/2019/11/08/novyna/pravo/vaks-pryznachyv-zasidannya-spravi-suddi-vojtenko-praczivnyczi-sudu"/>
      </related>
    </article>
  </body>
</html>