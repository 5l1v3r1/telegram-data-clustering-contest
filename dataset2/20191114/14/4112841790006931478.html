<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76594-13-november-bol-pre-Slovensko-najtragickejsim-dnom-roka-2019-o-zivot-prislo-24-ludi-policia-zaznamenala-aj-5-samovrazd"/>
    <meta property="og:site_name" content="REFRESHER"/>
    <meta property="article:published_time" content="2019-11-14T14:08:00+00:00"/>
    <meta property="og:title" content="13. november bol pre Slovensko najtragickejším dňom roka 2019, o život prišlo 24 ľudí, polícia zaznamenala aj 5 samovrážd"/>
    <meta property="og:description" content="Včerajší deň sa zapíše do histórie našej krajiny ako veľmi tragický."/>
  </head>
  <body>
    <article>
      <h1>13. november bol pre Slovensko najtragickejším dňom roka 2019, o život prišlo 24 ľudí, polícia zaznamenala aj 5 samovrážd</h1>
      <address><time datetime="2019-11-14T14:08:00+00:00">14 Nov 2019, 14:08</time> by <a rel="author">Viktor Kniš</a></address>
      <p>
        <b>Včerajší deň sa zapíše do histórie našej krajiny ako veľmi tragický.</b>
      </p>
      <p>Streda <b>13. novembra 2019</b> bola pre Slovensko tragickým dňom, počas ktorého v rôznych častiach krajiny <b>zahynulo dohromady až 24 ľud</b>í. Ešte v poobedňajších hodinách médiá informovali o hrozivej zrážke autobusu s nákladným autom, ktorá si vyžiadala 12 obetí, neskôr sme sa dozvedeli o troch utopených ženách, ktoré pohltila rozvodnená rieka pri záchrane psov z útulku. <br/><br/>Okrem toho ešte počas včerajška zaregistrovala polícia 5 samovrážd, ďalšie 2 obete dopravných nehôd a 2 ľudí, ktorých zrazil vlak. </p>
      <related>
        <a href="https://refresher.sk/76553-Toto-je-5-najvacsich-dopravnych-nehod-na-Slovensku-pri-ktorych-zahynuli-desiatky-osob"/>
      </related>
      <p>Situáciu komentoval aj prezident policajného zboru Milan Lučanský: <i>„Nepamätám si, kedy naposledy Slovensko zasiahol tak tragický deň ako 13. november 2019. Dovoľte, aby som všetkým pozostalým, rodinám, priateľom a známym obetí včerajších tragických udalostí vyjadril úprimnú sústrasť.</i></p>
      <p><i>Touto cestou sa chcem poďakovať mojim kolegom, ktorí na rôznych miestach Slovenska včera zasahovali a poskytli odbornú pomoc tým, ktorí ju najviac potrebovali,“</i> informuje polícia. Zároveň apeluje na skutočnosť, že samovražda nikdy nie je správnym riešením a upozorňuje na linku, kde môžu Slováci dostať odborné rady od psychológov. </p>
      <p>Zajtra – 15. novembra bude vyhlásený štátny smútok, o čom dnes rozhodla vláda. Doteraz bol vyhlásený 9-krát, naposledy v roku 2016, keď umrel prvý prezident Slovenskej republiky Michal Kováč a pred tým v roku 2016, keď neďaleko Polomky zahynulo pri zrážke s vlakom v autobuse 12 nevinných obetí. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpoliciaslovakia%2Fvideos%2F412637219627590%2F&amp;show_text=0&amp;width=560" width="560" height="316" data-service="Facebook" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70645-Unesene-deti-moderatorky-Very-Wisterovej-uz-mozu-byt-az-v-Chicagu"/>
        <a href="https://refresher.sk/70568-13rocne-deti-na-brannom-cviceni-uzivali-omamnu-latku-zasiahla-bratislavska-policia-Peniaze-mali-od-rodicov-ale-na-knihy"/>
        <a href="https://refresher.sk/70671-V-Dunajskej-Strede-nasli-11-deti-z-Afganistanu-a-Pakistanu-Pricestovali-v-neludskych-podmienkach-nateraz-su-umiestnene-v-domove"/>
        <a href="https://refresher.sk/70534-Scena-ako-z-akcneho-filmu-Sofer-si-to-namieril-cez-krater-auto-skoncilo-v-jame-Tento-kaskadersky-kusok-si-bude-dlho-pamatat"/>
        <a href="https://refresher.sk/70682-V-Anglicku-sa-muz-zasekol-na-vrchu-90-metroveho-komina-z-ktoreho-mu-trcia-len-nohy-Momentalne-prebieha-zachranna-akcia"/>
        <a href="https://refresher.sk/70639-Dostal-25-rokov-basy-policii-unikal-10-rokov-Teraz-ho-nasli-v-Trnave"/>
        <a href="https://refresher.sk/70658-Rozsiahla-policajna-razia-na-zapadnom-Slovensku-NAKA-zadrzala-clenov-nasilnickej-zlocineckej-skupiny-aktualizovane"/>
        <a href="https://refresher.sk/76171-V-centre-Banskej-Bystrice-utocil-muz-s-nozom-Zenu-museli-okamzite-operovat-pripad-uz-vysetruje-policia"/>
      </related>
    </article>
  </body>
</html>