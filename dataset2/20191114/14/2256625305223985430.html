<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158372_1056.html"/>
    <meta property="og:site_name" content="Novsport"/>
    <meta property="article:published_time" content="2019-11-14T14:46:00+00:00"/>
    <meta property="og:title" content="ОФИЦИАЛНО: Тиери Анри пое отбор от МЛС"/>
    <meta property="og:description" content="Легендарният нападател на Арсенал ще води канадския Монреал Импакт"/>
  </head>
  <body>
    <article>
      <h1>ОФИЦИАЛНО: Тиери Анри пое отбор от МЛС</h1>
      <address><time datetime="2019-11-14T14:46:00+00:00">14 Nov 2019, 14:46</time> by <a rel="author">Спортал</a></address>
      <p>Легендарният нападател на Арсенал Тиери Анри пое канадския Монреал Импакт, оповестиха официално от клуба, който се състезава в МЛС. Договорът на французина е за 2+1 години.<br/><br/>Това е вторият клубен отбор в треньорската кариера на Анри. От 2016 до 2018 година той беше асистент в националния тим на Белгия, след което през миналия сезон пое родния си Монако, където обаче се задържа за по-малко от четири месеца. Бившият голмайстор има опит в МЛС, където игра с екипа на Ню Йорк Ред Булс в продължение на четири години. През изминалата кампания Монреал Импакт остана на 9-о място от 12 отбора в Източната конференция и не успя да се класира за плейофите на лигата.<br/><br/>“Чест е да бъда наставник на Монреал Импакт и да се завърна в МЛС. Това е първенство, което познавам добре. Да бъда в Квебек, където има огромно мултикултурно наследство, е изключително. Винаги съм следял клуба и ето, че сега съм тук”, заяви Анри.</p>
    </article>
  </body>
</html>