<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/culture/synaylia-me-erga-ton-gurdjieff-de-iartmann-sto-odeio-athinon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T14:22:56+00:00"/>
    <meta property="og:title" content="Συναυλία με έργα των Gurdjieff / De Ηartmann στο Ωδείο Αθηνών"/>
    <meta property="og:description" content="Μία μοναδική συναυλία στο ΩΔΕΙΟN ΑΘΗΝΩΝ με τον Τάκη Πατερέλη να παίζει Gurdjieff / De Ηartmann."/>
  </head>
  <body>
    <article>
      <h1>Συναυλία με έργα των Gurdjieff / De Ηartmann στο Ωδείο Αθηνών</h1>
      <h2>Μία μοναδική συναυλία στο ΩΔΕΙΟN ΑΘΗΝΩΝ με τον Τάκη Πατερέλη να παίζει Gurdjieff / De Ηartmann.</h2>
      <address><time datetime="2019-11-14T14:22:56+00:00">14 Nov 2019, 14:22</time> by <a rel="author">ΤοΒΗΜΑ Team</a></address>
      <p>Κατά τη διάρκεια των ταξιδιών του στην Ασία και τη Β. Αφρική, ο σημαντικός Έλληνας φιλόσοφος Γεώργιος Γεωργιάδης (Gurdjieff [1866-1949]) συνέλεξε μεγάλο αριθμό παραδοσιακών μελωδιών, κομματιών δερβίσικης μουσικής και χορών, αλλά και λειτουργικών θρησκευτικών ύμνων από απόμακρα μοναστήρια και ιερούς τόπους.</p>
      <p>Επιστρέφοντας στη Δύση ( Μόσχα, Παρίσι, Νέα Υόρκη), κατέγραψε και ενορχήστρωσε τις μελωδίες αυτές για πιάνο, σε συνεργασία με το μαθητή του, Thomas de Hartmann [1885-1956], ο οποίος μαζί με τον Sergei Prokofiev [1891-1953], υπήρξε συνθέτης της Αυτοκρατορικής Όπερας της Πετρούπολης.</p>
      <p>
        <a href="https://www.in.gr/2019/11/14/economy/makedonika-proionta-ti-allazei-sto-sima-oste-na-ta-diaforopoiei-apo-ayta-ton-skopion/">Μακεδονικά προϊόντα : Τι αλλάζει στο σήμα ώστε να τα διαφοροποιεί από αυτά των Σκοπίων</a>
      </p>
      <h3>Ιδιαίτερα πρωτότυπη η μουσική του Gurdjieff</h3>
      <p>Η μουσική του Gurdjieff είναι ιδιαίτερα πρωτότυπη. Η δυναμικής της λιτότητα και η πλούσια εκφραστικότητά της οδήγησαν σπουδαίους μουσικούς όπως ο Alain Kremski και ο Keith Jarret να ασχοληθούν μαζί της και να την ηχογραφήσουν.</p>
      <p>Ο Τάκης Πατερέλης γεννήθηκε στην Αθήνα.</p>
      <p>Σε ηλικία έξι ετών ξεκινά τα μαθήματα πιάνου στο Ωδείον Αθηνών, απ’ όπου αποφοίτησε με δίπλωμα και άριστα παμψηφεί, υπό την καθοδήγηση της κ. Αλίκης Βατικιώτη. Αργότερα κάνει σπουδές Jazz και αυτοσχεδιασμού και ενορχήστρωσης στο Berklee College of Music της Βοστώνης.</p>
      <figure>
        <img src="https://www.in.gr/wp-content/uploads/2019/11/cosmic-rhythm-1-600x338.jpg"/>
      </figure>
      <h3>Πλούσιο έργο</h3>
      <p>Σαν σαξοφωνίστας έχει συνεργαστεί με πάρα πολλά ονόματα της Ελληνικής και διεθνούς σκηνής της Jazz, και έχει πλούσιο διδακτικό έργο.</p>
      <p>Από το 2005 είναι μέλος της Θεατρικής Ομάδας ΡΟΔΑ, όπου με την επιμέλεια και την καθοδήγηση της κ. Μαρίας Περετζή, και έχοντας ως όχημα τη θεατρική και τη μουσική εμπειρία, μελετώνται οι ιδέες του μεγάλου Έλληνα φιλοσόφου του Πόντου Γεώργιου Γεωργιάδη, γνωστού ως  Gurdjieff.</p>
      <p>Έχει εκδώσει το C.D. «Cosmic Rhythm» και έχει επίσης συμμετάσχει στο C.D. της ΡΟΔΑ με τίτλο «Seekers», με μουσική Gurdjieff / De Ηartmann.</p>
      <p>
        <b>Συνδιοργάνωση:</b>
      </p>
      <p>Ίδρυμα Γκουρτζίεφ<br/>Κέντρο για την Αρμονική Ανάπτυξη του ανθρώπου<br/>Θέατρο ΡΟΔΑ</p>
      <p>
        <b>Προπώληση εισιτηρίων:</b>
      </p>
      <p>Ticket Services<br/>Εκδοτήριο : Πανεπιστημίου 39, Στοά Πεσμαζόγλου<br/>Τηλεφωνικά :2107234567<br/>Online : https://www.ticketservices.gr/event/cosmic-rhythm-odeio-<br/>athinon/</p>
      <p>Σε όλα τα καταστήματα Public και στο  tickets.public.gr</p>
      <p>ΓΕΝΙΚΗ ΕΙΣΟΔΟΣ 10 ευρώ, ΜΕΙΩΜΕΝΟ 5 ευρώ<br/>(φοιτητικό/ανέργων/αμεα)</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>