<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639990/%D8%A8%D8%B1%D8%AF%D8%A7%D8%B4%D8%AA-%D8%A8%DB%8C%D8%B4-%D8%A7%D8%B2-%D8%B8%D8%B1%D9%81%DB%8C%D8%AA-%D8%A2%D8%A8-%D8%AF%D8%B1-%D8%A8%D8%B1%D8%AE%DB%8C-%D9%85%D9%86%D8%A7%D8%B7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T14:13:00+00:00"/>
    <meta property="og:title" content="برداشت بیش از ظرفیت آب در برخی مناطق"/>
    <meta property="og:description" content="معاون امور زراعت وزارت جهاد کشاورزی با بیان اینکه برداشت آب در برخی مناطق بیش از ظرفیت است، گفت: برای افق ۱۴۰۵ برنامه ملی افزایش بهره وری ..."/>
  </head>
  <body>
    <article>
      <h1>
        <a href="https://www.bultannews.com/fa/news/639990/%D8%A8%D8%B1%D8%AF%D8%A7%D8%B4%D8%AA-%D8%A8%DB%8C%D8%B4-%D8%A7%D8%B2-%D8%B8%D8%B1%D9%81%DB%8C%D8%AA-%D8%A2%D8%A8-%D8%AF%D8%B1-%D8%A8%D8%B1%D8%AE%DB%8C-%D9%85%D9%86%D8%A7%D8%B7%D9%82">برداشت بیش از ظرفیت آب در برخی مناطق</a>
      </h1>
      <h2>معاون امور زراعت وزارت جهاد کشاورزی با بیان اینکه برداشت آب در برخی مناطق بیش از ظرفیت است، گفت: برای افق ۱۴۰۵ برنامه ملی افزایش بهره وری ...</h2>
      <address><time datetime="2019-11-14T14:13:00+00:00">14 Nov 2019, 14:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس کشاورز، در نخستین کنگره بین المللی و چهارمین<b> کنگره ملی آبیاری</b> و زهکشی ایران گفت: مهمترین چالش کشور و بخش کشاورزی و همچنین در دنیا <b>چالش آب</b> است.</p>
      <p>وی با تاکید بر این که باید به بحث توسعه در کشور و همچنین محیط زیست توجه بیشتری شود، افزود: برداشت آب در برخی مناطق بیشتر از ظرفیت است.</p>
      <p>معاون امور زراعت وزارت جهاد کشاورزی با بیان این که در فضای کشاورزی بدون توجه به آب نباید نظریه پردازی شود، تصریح کرد: بهره وری رویکرد اجتناب ناپذیر بخش کشاورزی و سایر بخش ها است. برای افق ۱۴۰۵یک برنامه ملی افزایش بهره وری محصولات زراعی پیش بینی شده است.</p>
      <p>کشاورز گفت: در حوضه آبریز دریاچه ارومیه سناریوهای مختلفی همچون افزایش بهره وری، کاهش مصرف آب، تعیین الگوی کشت مناسب و کشت جایگزین پیش بینی شده است.</p>
      <p>وی افزود: اصلاح باغات، تمرکز بر افزایش بهره وری گندم با کم آبیاری، کاهش ۳۵ درصدی سطح زیرکشت یونجه باجایگزینی محصولات علوفه ای کم آب‌بر و افزایش تولید غلات و علوفه در کشت دیم از جمله روش های مصرف بهینه آب در بخش کشاورزی است.</p>
    </article>
  </body>
</html>