<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/fostul-ministru-de-finante-eugen-teodorovici-ii-raspunde-taios-lui-florin-citu-sunt-al-capone-cum-citu-este-seful-fbi-18585545"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T14:59:22+00:00"/>
    <meta property="og:title" content="Fostul Ministru de Finanţe, Eugen Teodorovici, îi răspunde tăios lui Florin Cîţu: Sunt Al Capone cum Cîţu este şeful FBI"/>
    <meta property="og:description" content="Fostul ministru al Finanţelor Eugen Teodorovici a răspuns joi acuzaţiilor ministrului Finanţelor Florin Cîţu, spunând că el este Al Capone cum ministrul Finanţelor Florin Cîţu este şeful FBI. "/>
  </head>
  <body>
    <article>
      <h1>Fostul Ministru de Finanţe, Eugen Teodorovici, îi răspunde tăios lui Florin Cîţu: Sunt Al Capone cum Cîţu este şeful FBI</h1>
      <address><time datetime="2019-11-14T14:59:22+00:00">14 Nov 2019, 14:59</time> by <a rel="author">Mihai Gongoroi, Mediafax</a></address>
      <p>Fostul ministru al Finanţelor Eugen Teodorovici a răspuns joi acuzaţiilor ministrului Finanţelor Florin Cîţu, spunând că el este Al Capone cum ministrul Finanţelor Florin Cîţu este şeful FBI. </p>
      <p>Teodorovici a precizat că nu a existat un buget paralel la Ministerul Finanţelor şi i-a somat pe premierul Ludovic Orban şi actualul ministru Florin Cîţu să se abţină de la declaraţii publice pentru a nu afecta economia.</p>
      <p>"În primul rând dacă ar fi să ne luăm după alegaţiile domnului Vasile Cîţu, ar trebui să mă prezint în faţă dumneavoastră ca Eugen, Eugen Todorovici alias Al Capone. Dar sunt Al Capone cum domnul Vasile Cîtu este şeful FBI. Dincolo de glumă o discuţie serioasă pe situaţia economică a României ar trebui să aibă în vedere, cum spuneam, datele pe care Ministerul de Finanţe trebuia să le prezinte astăzi, în mod public. În primul rând vreau să îmi exprim profundă dezamăgire şi mâhnire chiar vis-a-vis de faptul că domnul Vasile Citu nu ştie să citească un buget şi mai ales felul în care dansul, astăzi, a înţeles să se prezinte că ministru de Finanţe. Îmi doresc foarte mult că până la primele discuţii oficiale cu partenerii noştri internaţionali, dansul să dea dovadă de înţelepciune şi înţelegere, în sensul că reprezintă interesele acestei ţări, mai presus de orice", a spus Teodorovici.</p>
      <p>El a completat: "În primul rând dintre cele câteva declaraţii pe care dansul le-a făcut, vreau să clarificăm, în primul rând, această discuţie despre gaură pe care dansul a găsit-o în bugetul României. Gaură să înţeleg că înseamnă ceva ce îi lipseşte. Eventual poate să se exprime vis-a-vis de deficitul pe care bugetul de stat îl are astăzi. Am văzut că s-au făcut trimiteri la execuţia la 9 luni de zile, la execuţia la 10 luni de zile. Cu toate că datele oficiale încă nu sunt colectate la nivelul ministerului de Finanţe, după cum ştim cu toţii. Aşa că este un semn de întrebare vis-a-vis de situaţia corectă despre finanţele României".</p>
      <p>Teodorovici l-a rugat pe Cîţu să aducă cât mai repede dovezi.</p>
      <p>"Dacă nu înţelege ce este un denunţ calomnios vor exista repercursiuni", a spus Teodorovici.</p>
      <p>El a precizat că ia în calcul demararea unui demers la parchet împotriva ministrului Cîţu şi că acesta nu poate adăuga la protocolul de predare-primire după ce Teodorovici l-a semnat pe 4 noiembrie.</p>
      <p>Totodată, Teodorovici i-a invitat pe premier şi ministrul finanţelor la o dezbatere vineri despre situaţia reală din finanţele publice.</p>
      <p>"Sper să dea curs invitaţiei pentru că este firesc ca oamenii şi companiile să ştie cu adevărat care este situaţia şi planul actual al guvernului", a spus Eugen Teodorovici.</p>
      <p>Florin Cîţu a anunţat joi că analizează sesizarea procurorilor pentru constituirea unui grup infracţional organizat în domeniul financiar de către persoane din PSD, care au folosit două variante de buget, asemenea gansterului Al Capone.</p>
      <p>Ministrul spune că guvernele PSD au condus România după două bugete, un buget prezentat în Parlament şi altul nepublic, pentru finanţarea baronilor.</p>
      <p>„Este a metoda folosită de Al Capone: un registru pentru Fisc şi unul pentru el (n.r. Teodorovici). Ce facem cu acest jaf şi cum îl împărţim? Pentru că ramânem cu intrebarea daca cei nevinovaţi care nu au participat la acest jaf trebuie sa plateasca sau măcar să plătească cei care au beneficiat de pe urma acestui plan” a spus Cîţu.</p>
    </article>
  </body>
</html>