<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/rada-ostatochno-zatverdila-derzhbyudzhet-2020-329652_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:20:00+00:00"/>
    <meta property="og:title" content="Рада остаточно затвердила Держбюджет-2020"/>
    <meta property="og:description" content="Документ підтримали 279 депутатів."/>
  </head>
  <body>
    <article>
      <h1>Рада остаточно затвердила Держбюджет-2020</h1>
      <h2>Документ підтримали 279 депутатів.</h2>
      <address>
        <time datetime="2019-11-14T14:20:00+00:00">14 Nov 2019, 14:20</time>
      </address>
      <p>Рада прийняла у другому читанні <b><a href="https://dt.ua/POLITICS/rada-sogodni-rozglyane-kilka-zakonoproektiv-pro-rinok-zemli-podatki-i-byudzhet-2020-329602_.html">основний фінансовий документ</a> </b>країни на наступний рік - <a href="http://static.rada.gov.ua/host/pls/zweb_n/webproc4_2?id=&amp;pf3516=2000&amp;skl=10">законопроект</a> №2000 "Про Державний бюджет України на 2020 рік". Документ підтримали 279 депутатів.</p>
      <p>Раніше Комітет Верховної Ради з питань бюджету <b><a href="https://dt.ua/ECONOMICS/byudzhetniy-komitet-zatverdiv-proekt-derzhbyudzhetu-2020-329608_.html">затвердив до другого читання в ВР проект держбюджету на 2020 рік.</a></b> При цьому було внесено ряд поправок, повідомила міністр фінансів Оксана Маркарова. Однак вона не вказала про те, які саме поправки були внесені.</p>
      <p>Відомо, що в процесі доопрацювання проекту держбюджету уряд збільшив доходи і витрати основного фінансового документа країни: доходи зросли на 13 млрд грн, витрати - на 15 млрд грн, до 1195,3 млрд грн. Тобто дохідна частина всього на 67,5 млрд грн перевищує показник 2019 року.</p>
      <p>Також документ передбачав фінансування загального фонду держбюджету за рахунок держпозик в розмірі 342,5 млрд грн, у тому числі 111,37 млрд грн зовнішніх запозичень. Тобто, зовнішні запозичення в 2020 році складуть 32,5% загального обсягу надходжень, а внутрішні — 67,5%.</p>
      <p>Закладено курс долара на рівні 27,5 гривень за долар. "Розрахунки зроблені з використанням прогнозного курсу на кінець року 27,5 гривень за долар", – йшлося в пояснювальній записці до документа.</p>
      <p>Як повідомлялося, Кабмін 5 листопада <b><a href="https://dt.ua/ECONOMICS/golovne-u-doopracovanomu-proekti-derzhbyudzhetu-2020-328574_.html">представив доопрацьований проект закону</a></b> "Про Державний бюджет України на 2020 рік".</p>
      <p>Докладніше читайте в статті Юлії Самаевой <b><a href="https://dt.ua/macrolevel/byudzhet-bidnyaka-329017_.html">"Бюджет бідняка"</a></b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>