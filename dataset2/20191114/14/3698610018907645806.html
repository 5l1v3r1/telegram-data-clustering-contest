<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/zmina-uryadu-v-moldovi-mozhe-negativno-vplinuti-na-vidnosini-z-ukrayinoyu-ekspert-329650_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:10:00+00:00"/>
    <meta property="og:title" content="Зміна уряду в Молдові може негативно вплинути на відносини з Україною – експерт"/>
    <meta property="og:description" content="Для України негативний ефект лише в тому, що в країні, в якій перебувають російські війська поблизу південно-західного кордону України, посилюються проросійські позиції."/>
  </head>
  <body>
    <article>
      <h1>Зміна уряду в Молдові може негативно вплинути на відносини з Україною – експерт</h1>
      <h2>Для України негативний ефект лише в тому, що в країні, в якій перебувають російські війська поблизу південно-західного кордону України, посилюються проросійські позиції.</h2>
      <address>
        <time datetime="2019-11-14T14:10:00+00:00">14 Nov 2019, 14:10</time>
      </address>
      <p>Після того як 12 листопада, 63 депутата від <b><a href="https://zn.ua/WORLD/parlament-moldovy-progolosoval-za-novyy-kabmin-vo-glave-s-ionom-kiku-336050_.html">П</a><a href="https://dt.ua/WORLD/u-moldovi-vidpravili-u-vidstavku-uryad-vislovivshi-votum-nedoviri-329450_.html">артії соціалістів і Демократичної партії</a></b> висловили вотум недовіри кабінетові Майї Санду, прем'єр-міністр і її кабінет повинні представити президенту Ігорю Додону свою відставку. Голосування за відставку уряду ініціювали депутати від партії соціалістів, а це президентська політична сила, яка фінансується РФ. Разом з цим вони можуть вплинути на розвиток відносин в питанні врегулювання українсько-молдовського кордону.</p>
      <p>Про це у своїй статті <a href="https://zn.ua/international/my-stranno-vstretilis-i-stranno-razoydemsya-336007_.html">"Ми дивно зустрілися і дивно розійдемося"</a> ZN.UA пише Артем Філіпенко, завідувач відділом досліджень Придунайско-Чорноморського регіону Національного інституту стратегічних досліджень. За його словами, посилення проросійської Партії соціалістів і зближення країни в бік Росії, стане безсумнівною перемогою Москви, у лобіюванні своїх інтересів у цій країні.</p>
      <p>Експерт зазначає, що згідно з підсумками жовтневої зустрічі в Братиславі у форматі "5+2", Баварська конференція щодо зміцнення заходів довіри між країнами закінчилися без особливих досягнень. І так як немає уряду, переговорний процес буде заморожений на невизначені строки.</p>
      <p>При цьому, залишається неясним майбутнє спільних українсько-молдавських прикордонно-митних постів на придністровській ділянці. Автор статті зазначає, що уряд Санду планувало збільшити їх кількість, а Придністров'я вважає ці пости "блокадою". Враховуючи досить теплі відносини Додона і придністровського лідера Вадима Красносільського, неясно, чи буде продовжено їх подальше створення.</p>
      <p>Для української сторони негативний ефект очевидний: у країні, де перебувають російські війська поблизу південно-західного кордону України, посилюються проросійські позиції.</p>
      <p>З молдавським законодавством, новий уряд має бути призначено протягом трьох місяців, інакше країну чекають дострокові вибори.</p>
      <p>У той же час у Брюсселі та Вашингтоні побоюються, що новий уряд Молдови не буде належним чином боротися з корупцією та банківськими махінаціями.</p>
      <p>Детальніше про можливі сценарії і нові проблеми Молдови читайте у статті завідувача відділу досліджень Придунайско-Чорноморського регіону Національного інституту стратегічних досліджень Артема Філіпенко <b><a href="https://zn.ua/international/my-stranno-vstretilis-i-stranno-razoydemsya-336007_.html">"Ми дивно зустрілися і дивно розійдемося"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>