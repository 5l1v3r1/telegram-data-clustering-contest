<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158370_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T14:02:00+00:00"/>
    <meta property="og:title" content="ИЗВЪНРЕДНО: УЕФА остави Айнтрахт без фенове за мача с Арсенал"/>
    <meta property="og:description" content="Очакваше се повече от 10 000 германски привърженици да пътуват за Лондон"/>
  </head>
  <body>
    <article>
      <h1>ИЗВЪНРЕДНО: УЕФА остави Айнтрахт без фенове за мача с Арсенал</h1>
      <address><time datetime="2019-11-14T14:02:00+00:00">14 Nov 2019, 14:02</time> by <a rel="author">Пламен Димитров</a></address>
      <p>Айнтрахт (Франкфурт) няма да може да разчита на подкрепата на привържениците си за срещата с Арсенал на “Емиратс” на 28 ноември, а като причина за това свое решение от европейската централа посочиха множество провинения на ултрасите на “орлите” в друга среща далеч от дома - победата с 1:0 над Витория (Гимараеш) за Лига Европа в началото на октомври.</p>
      <p> <br/>Става дума за хвърляне на предмети, създаване на смут по трибуните, нанесени щети и забавяне на началния съдийски сигнал в Португалия, съобщават от УЕФА, подчертавайки, че всичко това е дело на агитката на Франкфурт. Ръководството на германския клуб е обжалвало наложеното наказание, но до отмяна не се е стигнало.<br/> <br/>Очакваше се повече от 10 000 фенове на Айнтрахт да пътуват за Лондон за въпросната среща.<br/> <br/>Това далеч не е първи проблем с поддръжниците на Франкфурт, които вече изтърпяха едно такова наказание и нямаха право да гледат на живо гостуването на Стандард (Лиеж), завършило със загуба с 1:2. <br/> <br/>УЕФА забранява на Айнтрахт да продава билети на своите фенове, но не е изключено те да се сдобият с пропуски по друг начин, след като се очаква срещата с Арсенал така или иначе да не е с особено висока посещаемост.</p>
    </article>
  </body>
</html>