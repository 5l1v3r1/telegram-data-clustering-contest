<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/world/nisia-feroe-kleista-logo-episkeyon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T14:41:59+00:00"/>
    <meta property="og:title" content="Νησιά Φερόε : Κλειστά λόγω επισκευών"/>
    <meta property="og:description" content="Το Σαββατοκύριακο 16 και 17 Απριλίου 2020"/>
  </head>
  <body>
    <article>
      <h1>Νησιά Φερόε : Κλειστά λόγω επισκευών</h1>
      <h2>Το Σαββατοκύριακο 16 και 17 Απριλίου 2020</h2>
      <address><time datetime="2019-11-14T14:41:59+00:00">14 Nov 2019, 14:41</time> by <a rel="author">ΤοΒΗΜΑ Team</a></address>
      <p>«Κλειστά για επισκευή» τα νησιά Φερόε, το δανέζικο αυτόνομο αρχιπέλαγος στον βόρειο Ατλαντικό Ωκεανό.</p>
      <p>Αυτό ανακοίνωσαν ότι δεν θα δεχθούν τουρίστες το Σαββατοκύριακο 16 και 17 Απριλίου 2020, αλλά μόνο εθελοντές που θα αναλάβουν να συντηρήσουν το τοπικό οικοσύστημα.</p>
      <p>
        <a href="https://www.in.gr/2019/11/14/economy/makedonika-proionta-ti-allazei-sto-sima-oste-na-ta-diaforopoiei-apo-ayta-ton-skopion/">Μακεδονικά προϊόντα : Τι αλλάζει στο σήμα ώστε να τα διαφοροποιεί από αυτά των Σκοπίων</a>
      </p>
      <p>Τα ξενοδοχεία θα είναι ανοικτά και οι διεθνείς πτήσεις θα πραγματοποιηθούν, όμως μεγάλος αριθμό αξιοθέατων θα είναι κλειστά.</p>
      <h3>Πώς μπορείς να πας και εσύ στα νησιά Φερόε ως εθελοντής</h3>
      <p>Οι ενδιαφερόμενοι εθελοντές έχουν περιθώριο ως σήμερα στις 17:00 ώρα Ελλάδας να δηλώσουν ενδιαφέρον για να συμμετάσχουν σε αυτή την επιχείρηση καθαρισμού και συντήρησης, διευκρίνισε η υπηρεσία Τουρισμού των νησιών Φερόε στον ιστότοπό της.</p>
      <p>Στη συνέχεια θα επιλεγούν τυχαία 100 άνθρωποι, οι οποίοι θα πληρώσουν μόνο για να μεταβούν στα νησιά, ενώ οι αρχές θα τους καλύψουν τα έξοδα για τη στέγαση και την τροφή για το Σαββατοκύριακο αυτό.</p>
      <h3>Δημοφιλής τουριστικός προορισμός</h3>
      <p>«Το ευαίσθητο περιβάλλον κάποιων δημοφιλών τουριστικών προορισμών έχει υποστεί τις συνέπειες της αύξησης του αριθμού των επισκεπτών», είχε εξηγήσει η διευθύντρια της υπηρεσίας Γκούρι Χέγκααρντ τον προηγούμενο Μάρτιο, προτού διοργανωθεί για πρώτη φορά αυτή η επιχείρηση.</p>
      <p>«Οι περιοχές αυτές χρειάζονται βοήθεια για να παραμείνουν άθικτές», είχε προσθέσει.</p>
      <p>Το 2019, 3.500 άνθρωποι είχαν δηλώσει την πρόθεσή τους να βοηθήσουν.</p>
      <p>Γνωστό για τα εντυπωσιακά του τοπία, με απόκρημνους βράχους που υψώνονται σε ύψος μεγαλύτερο των τριάντα μέτρων πάνω από τις ακτές, το αρχιπέλαγος αυτό εκτείνεται σε 1.400 τετραγωνικά χιλιόμετρα και μετρά 50.000 κατοίκους και 80.000 πρόβατα σε 18 νησιά.</p>
      <p>Το 2018, 110.000 τουρίστες επισκέφθηκαν τα νησιά Φερόε, με το βάρβαρο έθιμο της σφαγής των φαλαινών, με τον αριθμό τους να αυξάνεται κατά 10% κάθε χρόνο την τελευταία πενταετία.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>