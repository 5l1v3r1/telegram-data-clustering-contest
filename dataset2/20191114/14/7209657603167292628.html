<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rimini/cronaca/marito-picchia-moglie-1.4885851"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-14T14:56:54+00:00"/>
    <meta property="og:title" content="Rimini, picchia la moglie da anni. Lei finge di ordinare una pizza e chiama i carabinieri"/>
    <meta property="og:description" content="Dopo l'ennesima violenza subita la donna è riuscita a chiedere aiuto ai militari che hanno arrestato il marito di 40 anni"/>
  </head>
  <body>
    <article>
      <h1>Rimini, picchia la moglie da anni. Lei finge di ordinare una pizza e chiama i carabinieri</h1>
      <h2>Dopo l'ennesima violenza subita la donna è riuscita a chiedere aiuto ai militari che hanno arrestato il marito di 40 anni</h2>
      <address><time datetime="2019-11-14T14:56:54+00:00">14 Nov 2019, 14:56</time> by <a rel="author">il Resto del Carlino</a></address>
      <p>Rimini, 14 novembre 2019 - <b>Maltrattava</b> e <b>vessava</b> la <b>moglie</b> da oltre tre anni, ma lei non lo aveva <b>mai denunciato</b>. Fino a ieri. Durante l'ennesimo episodio di violenza la donna, una quarantenne, è riuscita a chiamare i carabinieri di Rimini e, probabilmente, per paura della reazione del marito, all'operatore ha detto di <b>voler ordinare una pizza, </b>indicando però il suo indirizzo.</p>
      <p>All'agente però è parsa molto confusa, <b>strana e preoccupata</b>. Dalla voce, <b>ansimante</b>, il militare aveva capito che qualcosa non andava, percependo <b>una situazione di malessere</b> <b>vera</b>. Così un equipaggio di militari si è presentato all'appartamento della coppia. La donna aha aperto e<b> tutto era a soqquadro</b>. L'uomo, anche lui quarantenne, <b>si è rifugiato nel ripostiglio</b> e avendo sentito le divise entrare, ha provato a gettarsi dalla finestra del quarto piano.</p>
      <p>I militari sono riusciti <b>a bloccarlo</b> proprio all'ultimo, <b>afferrando l'uomo</b> per le gambe già quasi in volo <b>verso il precipizio</b>, con uno di loro che si è fratturato una costola. La donna a quel punto si è aperta coi militari e ha spiegato di essere stata vessata psicofisicamente, <b>picchiata e malmenata</b> per tre anni ma di non avere <b>mai denunciato nulla</b>. Anche dopo essere stata curata in ospedale per fratture agli arti ed echimosi importanti. L'uomo è stato <b>arrestato</b> ieri sera per <b>maltrattamenti e lesioni personali </b>reiterate nel tempo.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>