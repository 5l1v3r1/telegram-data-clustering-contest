<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640041/%D9%BE%D9%84%D9%88%D8%B3%DB%8C-%D8%AA%D8%B1%D8%A7%D9%85%D9%BE-%D8%B3%D9%88%DA%AF%D9%86%D8%AF-%D8%B1%DB%8C%D8%A7%D8%B3%D8%AA%E2%80%8C%D8%AC%D9%85%D9%87%D9%88%D8%B1%DB%8C-%D8%B1%D8%A7-%D9%86%D9%82%D8%B6-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T22:08:00+00:00"/>
    <meta property="og:title" content="پلوسی: ترامپ سوگند ریاست‌جمهوری را نقض کرده است"/>
    <meta property="og:description" content="رئیس مجلس نمایندگان آمریکا بار دیگر اعلام کرد دونالد ترامپ امنیت ملی این کشور را در معرض خطر قرار داده و سوگند ریاست‌جمهوری را نقض کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640041/%D9%BE%D9%84%D9%88%D8%B3%DB%8C-%D8%AA%D8%B1%D8%A7%D9%85%D9%BE-%D8%B3%D9%88%DA%AF%D9%86%D8%AF-%D8%B1%DB%8C%D8%A7%D8%B3%D8%AA%E2%80%8C%D8%AC%D9%85%D9%87%D9%88%D8%B1%DB%8C-%D8%B1%D8%A7-%D9%86%D9%82%D8%B6-%DA%A9%D8%B1%D8%AF%D9%87-%D8%A7%D8%B3%D8%AA">پلوسی: ترامپ سوگند ریاست‌جمهوری را نقض کرده است</a>
      </h1>
      <h2>رئیس مجلس نمایندگان آمریکا بار دیگر اعلام کرد دونالد ترامپ امنیت ملی این کشور را در معرض خطر قرار داده و سوگند ریاست‌جمهوری را نقض کرده است.</h2>
      <address><time datetime="2019-11-14T22:08:00+00:00">14 Nov 2019, 22:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الجزیره مباشر، نانسی پلوسی، رئیس مجلس نمایندگان آمریکا در نشست خبری هفتگی خود در واشنگتن گفت: دونالد ترامپ، ​رئیس جمهور این کشور، با مشروط کردن کمک نظامی به اوکراین در مقابل تحقیقات علیه پسر رقیب انتخاباتی اش، جو بایدن، امنیت ملی آمریکا را در معرض خطر قرار داده و سوگند ریاست جمهوری را نقض کرده است. این در حالی است که تعلیق کمک‌های نظامی به اوکراین به نفع پوتین است.</p>
      <p>پلوسی تصریح کرد: تلاش‌ها برای عزل ترامپ از طریق مجلس نمایندگان یک سیاست نیست بلکه با شرافت سوگندی که یاد کرده ایم و پایبندی به قانون اساسی مرتبط است. شهادت دادن روز گذشته مسئولان آمریکایی در کنگره سند‌های مرتبط با اتهام ترامپ به رشوه دادن را ثابت می‌کند. ما تدابیر و اقدامات لازم را برای انجام دادن تحقیقات در مورد عزل ترامپ پیگیری خواهیم کرد.<br/>اذعان ترامپ به دادن رشوه</p>
      <p>پلوسی در بخش دیگری از اظهارات خود افزود: ترامپ به اقداماتی در جریان رسوایی موسوم به اوکراین گیت اذعان کرده که رشوه دادن تلقی می‌شود. اینکه که اعطا یا ممانعت از اعطای یک کمک نظامی به انتشار بیانیه‌ای جعلی در ارتباط با انتخابات منوط شود، ​رشوه دادن است. آن چه که رئیس جمهور به آن اذعان کرده و می‌گوید کار درستی بوده، ​ به گمان من، گفته نادرستی است. این اقدام رشوه دادن است.</p>
    </article>
  </body>
</html>