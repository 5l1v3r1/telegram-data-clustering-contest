<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/formula-1/notizie/f1-gp-brasile-ferrari-nelle-prove-libere-2-vettel-1-poi-leclerc-4bb89480-07da-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="F1, Gp Brasile: Ferrari davanti nelle prove libere 2: Vettel 1°, poi Leclerc"/>
    <meta property="og:description" content="Bene le Rosse a Interlagos, poi Verstappen. Scarti ridotti, sarà lotta tirata per la pole"/>
  </head>
  <body>
    <article>
      <h1>F1, Gp Brasile: Ferrari davanti nelle prove libere 2: Vettel 1°, poi Leclerc</h1>
      <h2>Bene le Rosse a Interlagos, poi Verstappen. Scarti ridotti, sarà lotta tirata per la pole</h2>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author">Daniele Sparisci</a></address>
      <p>Dopo la pioggia arriva la Ferrari. Sebastian Vettel ha fatto il miglior tempo nel secondo turno di prove libere del Gp del Brasile. Il tedesco ha girato in 1’09’’217 con le gomme più veloci, le rosse.</p>
      <p><b>Charles Leclerc con il nuovo motore (partirà con dieci posizioni in meno in gara) e</b> le mescole più dure (soft) è arrivato a un soffio dal compagno, 21 millesimi. Terzo crono per Max Verstappen, l’olandese è in ritardo di poco più di un decimo. Scarti ridotti che anticipano una lotta tirata per la pole, anche Valtteri Bottas è finito di pochissimo dietro agli scarichi della Red Bull n°33.</p>
      <p><b>Leggermente più indietro Lewis Hamilton con la testa già in vacanza</b> dopo il sesto Mondiale vinto ad Austin. Ma solo la venerdì perché poi nei momenti che contano lui c’è sempre. Giornata no per la Toro Rosso: Kvyat e Gasly, freschi di rinnovo, sono rimasti a piedi:due motori Honda arrosto in pochi minuti.</p>
    </article>
  </body>
</html>