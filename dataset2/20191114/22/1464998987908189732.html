<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/ayodhya-verdict-india-response-against-pakisthan"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-14T22:33:00+00:00"/>
    <meta property="og:title" content="അയോദ്ധ്യ വിധി: പാകിസ്ഥാന്‍റെ പ്രതികരണത്തിന് മറുപടിയുമായി ഇന്ത്യ"/>
    <meta property="og:description" content="പാരിസ്: അയോധ്യ വിധിയെ തുടര്‍ന്ന് പാകിസ്ഥാന്‍ നടത്തിയ പരാമര്‍ശത്തിന് മറുപടിയുമായി ഇന്ത്യ. പാരീസില്‍ നടന്ന യുനെസ്കോ യോഗത്തിലാണ് ഇന്ത്യയുടെ മറുപടി. അപക്വവും അസത്യവുമായ പരാമര്‍ശങ്ങള്‍ കൊണ്ട് പാകിസ്ഥാന്‍ നിരന്തരമായി ഇന്ത്യയെ അപമാനിക്കുകയാണെന്ന് ഇന്ത്യ ആരോപിച്ചു. ..."/>
  </head>
  <body>
    <article>
      <h1>അയോദ്ധ്യ വിധി: പാകിസ്ഥാന്‍റെ പ്രതികരണത്തിന് മറുപടിയുമായി ഇന്ത്യ</h1>
      <address><time datetime="2019-11-14T22:33:00+00:00">14 Nov 2019, 22:33</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>പാരിസ്: അയോധ്യ വിധിയെ തുടര്‍ന്ന് പാകിസ്ഥാന്‍ നടത്തിയ പരാമര്‍ശത്തിന് മറുപടിയുമായി ഇന്ത്യ. പാരീസില്‍ നടന്ന യുനെസ്കോ യോഗത്തിലാണ് ഇന്ത്യയുടെ മറുപടി. അപക്വവും അസത്യവുമായ പരാമര്‍ശങ്ങള്‍ കൊണ്ട് പാകിസ്ഥാന്‍ നിരന്തരമായി ഇന്ത്യയെ അപമാനിക്കുകയാണെന്ന് ഇന്ത്യ ആരോപിച്ചു. </p>
      <p>ഇന്ത്യയുടെ ആഭ്യന്ത വിഷയത്തില്‍ പാകിസ്ഥാന്‍ ഇടപെടുകയാണ്. എല്ലാ വിശ്വാസങ്ങള്‍ക്കും തുല്യ ബഹുമാനം നല്‍കിയ വിധി പാകിസ്ഥാനിലെ കാഴ്ചപാടിന് വിരുദ്ധമാണ്. അനാവശ്യമായ പരാമര്‍ശമാണ് പാകിസ്ഥാന്‍ നടത്തുന്നതെന്നും ഇന്ത്യ വ്യക്തമാക്കി. </p>
      <p>വേള്‍ഡ് ട്രേഡ് സെന്‍റര്‍, മുംബൈ ആക്രമണത്തിലെ ഭീകരര്‍ എവിടെ നിന്നായിരുന്നു. ഒസാമ ബിന്‍ ലാദനെയും മുല്ല ഒമറിനെയും എവിടെനിന്നാണ് കണ്ടെത്തിയത്. ഹിസ്ബുല്‍ മുജാഹിദ്ദാന്‍, ജമാഅത്ത് ഉദ് ദവ, ലഷ്കര്‍ ഇ ത്വയ്ബ തുടങ്ങിയ സംഘടനകള്‍ എവിടെയാണ് പ്രവര്‍ത്തിക്കുന്നതെന്നും ഇന്ത്യന്‍ വക്താവ് ചോദിച്ചു. </p>
      <p>മറ്റൊരു ഭാഷ സംസാരിക്കുന്നതിനാല്‍ ലക്ഷങ്ങളെ കൊന്നുതള്ളിയ രാജ്യമാണ് പാകിസ്ഥാനെന്നും ഇന്ത്യ ആരോപിച്ചു.  </p>
    </article>
  </body>
</html>