<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/svit/sud-vidxylyv-apelyacziyu-trampa-rishennya-pro-rozkryttya-joho-podatkovyx-deklaraczij"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T22:42:01+00:00"/>
    <meta property="og:title" content="Суд відхилив апеляцію Трампа на рішення про розкриття його податкових декларацій"/>
    <meta property="og:description" content="Апеляційний суд у Вашингтоні в середу відхилив скаргу адвокатів президента США Дональда Трампа, які намагалися оскаржити рішення нижчої судової інстанції, яка дозволила Конгресу отримати доступ до податкових декларацій глави держави."/>
  </head>
  <body>
    <article>
      <h1>Суд відхилив апеляцію Трампа на рішення про розкриття його податкових декларацій</h1>
      <address>
        <time datetime="2019-11-14T22:42:01+00:00">14 Nov 2019, 22:42</time>
      </address>
      <p>
        <b>Апеляційний суд у Вашингтоні в середу відхилив скаргу адвокатів президента США Дональда Трампа, які намагалися оскаржити рішення нижчої судової інстанції, яка дозволила Конгресу <a href="https://www.slovoidilo.ua/2016/09/14/novyna/polityka/prokuratura-nyu-jorka-pereviryt-fond-trampa">отримати доступ до податкових декларацій глави держави</a>.</b>
      </p>
      <p>Про це повідомило агентство Bloomberg.</p>
      <p>У жовтні цього року суд в столичному окрузі Колумбія вирішив, що у профільного комітету Палати представників Конгресу США є повноваження на те, щоб зажадати у Трампа його податкові декларації за останні кілька років. Президент, який противиться оприлюднення інформації про його податкові відрахування, подав апеляцію на це рішення.</p>
      <p>Як зазначає Bloomberg, апеляційний суд підтримав рішення нижчої інстанції, проте це не означає, що конгресмени зможуть негайно отримати доступ до бажаних даних. Як повідомив один з юристів американського лідера Джей Секулі, Трамп має намір оскаржити цей вердикт у Верховному суді США.</p>
      <p>Це вже друга поразка президента Сполучених Штатів в американських судах за останній місяць у справах, що стосуються публікації його податкових декларацій. Раніше апеляційний суд в Нью-Йорку підтримав рішення нижчої інстанції, що відхилила спробу адвокатів Трампа заборонити надавати нью-йоркській прокуратурі <a href="https://www.slovoidilo.ua/2019/11/08/novyna/svit/sud-ssha-nakazav-trampu-vyplatyty-2-mln.-dol.-blahodijnym-orhanizacziyam">його податкову інформацію за період з 2011 року.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/svit/tramp-zayavyv-ne-dyvytsya-sluxannya-shhodo-impichmentu"/>
        <a href="https://www.slovoidilo.ua/2019/11/14/novyna/svit/tramp-opublikuye-stenohramu-kvitnevoyi-rozmovy-zelenskym"/>
      </related>
    </article>
  </body>
</html>