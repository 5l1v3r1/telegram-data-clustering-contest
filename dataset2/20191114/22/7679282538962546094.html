<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-truck-drivers-will-get-health-services-under-ayushman-bharat-scheme-2850008.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T22:09:13+00:00"/>
    <meta property="og:title" content="ट्रक ड्राइवरों को आयुष्मान भारत योजना के तहत मिलेंगी स्वास्थ्य सेवाएं"/>
    <meta property="og:description" content="राष्ट्रीय स्वास्थ्य प्राधिकरण (एनएचए) ने ट्रक ड्राइवरों को आयुष्मान भारत-प्रधानमंत्री जन आरोग्य योजना (पीएम-जेएवाई) के तहत स्वास्थ्य सेवाएं प्रदान करने के लिए गुरुवार को ऑल इंडिया ट्रांसपोटर्स..."/>
  </head>
  <body>
    <article>
      <h1>ट्रक ड्राइवरों को आयुष्मान भारत योजना के तहत मिलेंगी स्वास्थ्य सेवाएं</h1>
      <address><time datetime="2019-11-14T22:09:13+00:00">14 Nov 2019, 22:09</time> by <a rel="author">भाषा।,नई दिल्ली।</a></address>
      <p>राष्ट्रीय स्वास्थ्य प्राधिकरण (एनएचए) ने ट्रक ड्राइवरों को आयुष्मान भारत-प्रधानमंत्री जन आरोग्य योजना (पीएम-जेएवाई) के तहत स्वास्थ्य सेवाएं प्रदान करने के लिए गुरुवार को ऑल इंडिया ट्रांसपोटर्स वेलफेयर एसोसिएशन (एआईटीडब्ल्यूए) के साथ एक करार किया। इस साझेदारी के तहत एनएचए और एआईटीडब्ल्यूए ट्रांसपोर्ट कंपनियों में ऐसे एक करोड़ ट्रक ड्राइवरों और कर्मचारियों की पहचान करने का काम मिलकर करेंगे जो इस योजना के तहत पात्र लाभार्थी हो सकते हैं।</p>
      <h3>Read Also: <a href="https://www.livehindustan.com/bihar/bhagalpur/story-passengers-should-attendension-that-trains-will-be-disrupted-on-bhagalpur-route-november-17-and-19-2848970.html">यात्रीगण ध्यान दें, 17 और 19 नवंबर को इस रूट पर ट्रेनों का परिचालन बाधित होगा</a></h3>
      <p>एक बयान के अनुसार, साझा सेवा केंद्र (सीएससी) एनएचए की लाभार्थी पहचान प्रणाली के माध्यम से ड्राइवरों के सत्यापन में सहयोग करेगा। एनएचए के महाप्रबंधक रोहित देव झा, एआईटीडब्ल्यूए के अध्यक्ष महेंद्र आर्य और इलेक्ट्रोनिक्स एवं सूचना प्रौद्योगिकी के सीएससी के प्रतिनिधि ने इस त्रिपक्षीय करार पर दस्तखत किए। बयान में कहा गया है, इस साझेदारी के माध्यम से हजारों पात्र परिवार इस योजना के तहत पैनल के अंतर्गत आने वाले देशभर के 19002 सरकारी और निजी अस्पतालों में गंभीर बीमारियों का इलाज करा पाएंगे।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>