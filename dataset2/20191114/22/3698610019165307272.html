<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ryatuvalniki-poperedzhayut-pro-riziki-dlya-suden-v-akvatoriyi-azovskogo-morya-329705_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T22:44:00+00:00"/>
    <meta property="og:title" content="Рятувальники попереджають про ризики для суден в акваторії Азовського моря"/>
    <meta property="og:description" content="В Азовському морі з 14 листопада очікується спад рівня води."/>
  </head>
  <body>
    <article>
      <h1>Рятувальники попереджають про ризики для суден в акваторії Азовського моря</h1>
      <h2>В Азовському морі з 14 листопада очікується спад рівня води.</h2>
      <address>
        <time datetime="2019-11-14T22:44:00+00:00">14 Nov 2019, 22:44</time>
      </address>
      <p>Рятувальники попереджають про те, що в Запорізькій області через зниження рівня води у <b><a href="https://dt.ua/ECONOMICS/ukrayina-pidpisala-z-rosiyeyu-protokol-pro-kvoti-vilovu-ribi-v-azovskomu-mori-304134_.html">Азовському морі</a></b> судна ризикують сісти на мілину. Про це повідомила прес-служба Державної служби з надзвичайних ситуацій.</p>
      <p>За словами співробітників ДСНС, починаючи з 14 листопада очікується спад рівня моря, через що судна не можуть дістатися до порту в домовлені терміни. Рятувальники вже попередили всіх мореплавців про ризики сісти на мілину.</p>
      <p>"З 13:00-14:00 із збереженням до кінця доби 14 листопада в Бердянську очікується спад рівня моря з досягненням небезпечної позначки. Судно може сісти на мілину", - йдеться в повідомленні.</p>
      <p>Раніше повідомлялося про те, що Україна і Росія підпишуть договір про розподіл <b><a href="https://dt.ua/ECONOMICS/ukrayina-i-rosiya-pidpishut-dogovir-pro-rozpodil-limitiv-vilovu-ribi-v-azovskomu-mori-za-dipkanalami-329284_.html">лімітів вилову риби</a></b> в Азовському морі за дипканалами.</p>
      <p>Детальніше про те, що може зробити Україна, щоб провести делімітацію в Азовському морі і зберегти свободу судноплавства в Керченській протоці, читайте в статті Володимира Кравченка <b><a href="https://dt.ua/international/nam-by-akvatoriyu-vzyat-da-podelit-326098_.html">"Нам би акваторію взяти та поділити"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>