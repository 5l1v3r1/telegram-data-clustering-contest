<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76610-Ceska-reprezentacia-postupila-na-Euro-2020-nad-Kosovom-zvitazila-21"/>
    <meta property="og:site_name" content="REFRESHER"/>
    <meta property="article:published_time" content="2019-11-14T22:38:00+00:00"/>
    <meta property="og:title" content="Česká reprezentácia postúpila na Euro 2020, nad Kosovom zvíťazila 2:1"/>
    <meta property="og:description" content="Bojovný výkon domácich v druhom polčase bol odmenený víťazstvom."/>
  </head>
  <body>
    <article>
      <h1>Česká reprezentácia postúpila na Euro 2020, nad Kosovom zvíťazila 2:1</h1>
      <address><time datetime="2019-11-14T22:38:00+00:00">14 Nov 2019, 22:38</time> by <a rel="author">Vojtěch Vanda</a></address>
      <p>
        <b>Bojovný výkon domácich v druhom polčase bol odmenený víťazstvom.</b>
      </p>
      <p><b>Fotbaloví reprezentanti to dokázali, po porážce Kosova v poměru 2:1 postoupili na EURO 2020.</b> V prvním poločase domácí i přes aktivní výkon gól nevsítili, v druhé polovině museli dokonce stahovat jednogólové manko. V <b>50. minutě vstřelil gól Atdhe Nuhiu.</b> Čechy však vrátil do hry <b>Alex Král v 71. minutě</b>, a stejný hráč poté vystřelil <b>v 79. minutě</b> na Murice, za jehož záda doklepával míč obránce <b>Ondřej Čelůstka</b>.  </p>
      <related>
        <a href="https://refresher.cz/70156-Cesi-senzacne-zaskocili-Albion-a-po-sympatickem-vykonu-zvitezili"/>
      </related>
      <p><b>Návštěvníci v Doosan Aréně v Plzni byli svědky důležitého zápasu Českého fotbalového týmu v kvalifikaci na Euro 2020</b>. Domácí borci se znovu postavili proti svému překvapivému přemožiteli z Kosova. Fanoušci mají ještě v živé paměti fiasko našich fotbalistů v Prištině, když ztratili vedení 1:0 a odjeli z hlavního kosovského města po výsledku 1:2 bez bodu. O tento výsledek se v září postarali domácí <b>Mergim Vojvoda</b> a ofenzivní eso Fenerbahce Istanbul <b>Vedat Muriqi</b>, již kontrovali brzkému strajku <b>Patrika Schicka</b> v prvním poločase.</p>
      <p>Od začátku však bylo jasné, že situace v odvetě bude jiná, minimálně co se střelců týče. <b>Jak kosovský útočník tak český střelec z Lipska byli zranění a nemohli do zápasu zasáhnout.</b> Uzdravený Michal Krmenčík tedy zaujal místo po Schickovi, což byla jediná změna v sestavě, ke které sáhl trenér Šilhavý oproti zápasu s Anglií. Atdhe Nuhiu byl zase náhradou po Muriqim. Oba přímí konkurenti o postup však góly potřebovali. V tabulce je totiž dělil pouhý bod. </p>
      <related>
        <a href="https://refresher.cz/70540-Slavia-se-nebala-presto-prohrala-s-Barcelonou-12"/>
      </related>
      <p>Lépe si v tabulce stáli Češi díky heroickému výkonu, který předvedli v říjnu proti Angličanům. Český fanoušek proto v dnešním zápase očekával podobnou hru, když zjistil, jak umí reprezentace hrát. I fotbaloví experti domácím věřili jako například Pavel Karoch, který se nechal pro<a href="https://sport.ceskatelevize.cz/clanek/fotbal/klicovy-zapas-je-tu-muselo-by-byt-nejake-spiknuti-na-nebi-abychom-kosovo-neporazili-tvrdi-karoch/5dcc03c2fccd259ea4dd91b4?fbclid=IwAR1dzd8CH9ZggjEFLhDAaUsr_eWTbFNUW-izUALakefNnQVWTe_3N_DbTDo"> ČT Sport</a> slyšet, že by to muselo být nějaké <i>„spiknutí na nebi”,</i> aby Češi Kosovo nepřehráli.</p>
      <h3>Zápas s nábojem</h3>
      <p>Od úvodní píšťalky jsme mohli být svědky zajímavého klání se silným nábojem, který umocnil plný sektor fanoušků hostů. Domácí vlajkonoši se však nechtěli nechat zahanbit a stejně zaníceně hnali červené vpřed. Z čehož vyplynula první šance zápasu, kdy v 6. minutě prověřil <b>Michal Krmenčík</b> hlavičkou připravenost brankáře <b>Arijaneta Murice</b> po centru kapitána <b>Vladimíra Daridy</b>.</p>
      <figure>
        <iframe data-src="https://twitter.com/ceskarepre_cz/status/1195079596829552640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Češi nepustili Kosovany k míči, drželi jej a aktivně kombinovali. V 18. minutě se k vážnější situaci dostal <b>Vladimír Coufal</b>, kterého našel přetaženým centrem Darida, zbavil se na hranici vápna bránícího hráče a jen těsně minul technickou střelou šibenici hostů. <b>Tomáš Vaclík</b> si do té doby sáhl na míč pouze jedenkrát. Ve 23. minutě byl faulován Darida obráncem Alitim, z následného přímého kopu <b>Jakub Jankto</b> znovu těsně minul bránu povedeným krucánkem stejně jako <b>Tomáš Souček</b> hlavou z následného rohu.</p>
      <h3>Karetní souboj</h3>
      <p>Místo gólů byl však první poločas viděl spíše žluté karty.<b> Kosované tím, že nestíhali své protivníky, stihli do půl hodiny dostat tři, český tým získal skrze Jana Bořila jednu</b>. Ve 36. minutě však zahrál Ondřej Čelůstka rukou a hosté kopali přímý kop. Valon Berisha poslal balon do ohně, kde byl však Souček připravený jej zahrát do autu. Následný roh se bílomodrým vůbec nepovedl, a tak Tomáš Vaclík zůstal nadále bez práce.</p>
      <p>Pět minut před koncem první půle se jali Kosované hrát na čas. Snažili se držet míč a nepokrytě zdržovat bezbrankový výsledek. Češi po poločase nevynucených chyb ani po nastavené minutě výsledek nezměnili, čímž hosté mohli považovat misi za splněnou.</p>
      <figure>
        <iframe data-src="https://twitter.com/ceskarepre_cz/status/1195077411643297792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Studená sprcha</h3>
      <p>Český tým neměl od začátku druhého poločasu v hlavách gól, ve 48. minutě si k tomu vybrali slabou chvilku. Volej z přímého kopu se totiž dostala ke kapitánu <b>Amiru Rrahmanimu</b>, jehož projektil prosvištěl kolem Vaclíkovy pravé tyčky. V 50. minutě však přišla studená sprcha, <b>Florent Hadergjonaj</b> našel centrem náhradníka <b>Nuhiua</b>, jehož kila neuhlídal <b>Jakub Brabec</b>, což znamenalo gól v domácí síti. Situace tak byla pro český tým jako pro Kosovo v prvním zápase - <b>prohrávali doma 0:1.</b></p>
      <figure>
        <iframe data-src="https://twitter.com/UEFAcom_de/status/1195085114319024132?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Český tým poté znervózněl a Kosovanům narostla křídla. Tvořili hru a snažili se kombinovat, v konečném důsledku se však začalo více bojovat a faulovat. Až po dlouhých 10 minutách se dostali domácí k přímému kopu, který změnu skóre bohužel nepřinesl. Češi potřebovali získat zpět rozvahu a klid, který měli na začátku.</p>
      <h3>Snaha to změnit</h3>
      <p><b>Michal Krmenčík</b> se snažil změnit skóre 60. minutě, ve vyložené šanci uprostřed vápna pouze nastřelil Murice. Jakub Jankto to následně o čtyři minuty později vzal na sebe, prošel až k vápnu, nicméně střelu nezamířil přesně. A v následující akci mohli být domácí rádi, že nemuseli řešit další únik, jelikož Brabec vzadu<b> znova chyboval</b>. </p>
      <figure>
        <iframe data-src="https://twitter.com/ceskarepre_cz/status/1195089532200337409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mizérie se Čechy táhla i nadále. V 66. minutě nebyl uznán Vladimíru Daridovi gól, nicméně domácí ze situace ještě vyvázli dobře. Tomáš Souček mohl být totiž rád, že nedostal během akce druhou žlutou kartu po faulu na Murice. Každopádně v 71. minutě si červení konečně mohli zakřičet gól. To, co nezvládl <b>Lukáš Masopust</b>, tedy vystřelit na bránu, zvládl následně po něm<b> Alex Král a zpoza pokutového území srovnal stav.</b> Češi byli zpátky na koni. </p>
      <h3>Boj o Euro</h3>
      <p>Tlak sílil a šance se kupily. V 74. minutě Alex Král krásně prostrčil na Součka, který ke vší smůle v pádu neumístil svou střelu dobře. Jankto poté míčem rozpůlil břevno vejpůl, síť ale nenašel. <b>Do třetice měli hosté obrovské štěstí</b> minutu poté, když Jankto znovu nenašel cestu do svatyně Kosova, stejně jako útočný žolík Ondráček, jehož pokus zhatilo znovu břevno.</p>
      <figure>
        <iframe data-src="https://twitter.com/ceskarepre_cz/status/1195094164318371840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kdo však nosí maršálskou hůl ukázal znovu spasitel Král. Po rohu Daridy v 79. minutě, který vyhlavičkoval Souček, se dostal míč ke Královi, jenž jej nakopl na hostující branku, <b>kde jej tečoval za Murice Čelůstka</b>. Scénář z Prištiny se tak obrátil.</p>
      <p>Český tým následně tlačil soupeře jako na začátku, avšak ani Brabec ani nikdo jiný znovu neskóroval. Bílomodří se ale nechtěli vzdát přímého postupu a pět minut před koncem se snažili Čechy uzavřít na vlastní polovině, vlastní chyby je však k útočení nepustily. <b>Češi zápas dohráli chytře a uhájili si své body do Evropského šampionátu.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50029-FIFA-zavadza-zvyhodnene-vstupne-pre-obeznych-ludi-Objemnejsi-fanusikovia-mozu-ziskat-miesta-s-najlepsim-vyhladom"/>
        <a href="https://refresher.sk/64772-V-Premier-League-vrcholi-boj-o-titul-Vyhraje-Liverpool-nebo-Manchester-City"/>
        <a href="https://refresher.sk/58627-Cesi-nechtiac-povolali-do-hokejovej-reprezentacie-Slovaka-Z-mladeznika-si-utahuju-spoluhraci-aj-trener"/>
        <a href="https://refresher.sk/60341-Slovensko-prehralo-s-Cechmi-V-Lige-narodov-nanestastie-zostupujeme"/>
        <a href="https://refresher.sk/56243-Spartane-trefili-trikrat-po-sobe-konstrukci-brany-pak-se-misto-dorazky-srazili"/>
        <a href="https://refresher.sk/33380-Ceski-hokejisti-su-nadalej-pri-chuti-Norsko-rozobrali-vysledkom-70-a-su-na-cele-skupiny"/>
        <a href="https://refresher.sk/33234-Favorizovani-domaci-Rusi-odchadzaju-z-prveho-zapasu-porazeni-Ceska-reprezentacia-si-zasluzene-pripisuje-prve-tri-body"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>