<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/stvorili-dostatno-momentiv-bilya-vorit-estoniyi-shevchenko-329704_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T22:33:00+00:00"/>
    <meta property="og:title" content="Створили достатньо моментів біля воріт Естонії - Шевченко"/>
    <meta property="og:description" content="Наставник збірної наголосив підтримку трибун."/>
  </head>
  <body>
    <article>
      <h1>Створили достатньо моментів біля воріт Естонії - Шевченко</h1>
      <h2>Наставник збірної наголосив підтримку трибун.</h2>
      <address>
        <time datetime="2019-11-14T22:33:00+00:00">14 Nov 2019, 22:33</time>
      </address>
      <p>Головний тренер збірної України Андрій Шевченко дав свій коментар після товариського поєдинку, в якому <b><a href="https://dt.ua/SPORT/bezus-prinis-ukrayini-peremogu-nad-estoniyeyu-v-zaporizhzhi-329699_.html">його команда здолала Естонію</a></b> (1:0).</p>
      <p>"Спочатку хочу подякувати вболівальникам. Сьогодні був повний стадіон, навіть незважаючи на холодну погоду. Я навіть не очікував, що трибуни можуть заповнитися за п'ять хвилин, як це відбулося безпосередньо перед початком гри.</p>
      <p>Естонці були заряджені. Ця команда добре закривається в обороні, перекриває зони. Нам важливо було забити перший гол. Ми створили достатньо моментів, контролювали м'яч, але нам це довго не вдавалося.</p>
      <p>Сьогодні було важливо дати можливість вийти на поле тим, хто менше грав у попередніх матчах. Я дуже задоволений нашими діями в першому таймі, структура гри зберігалася. За рахунок володіння, переведення м'яча з флангу на фланг ми створювали моменти, але не вистачало реалізації. У другому таймі пішли заміни, гравці почали поспішати, виникала нервозність. Ми мали наприкінці діяти інакше. Однак ми все-таки забили. Наша перемога була заслуженою", - зазначив Шевченко.</p>
      <p>Наступний матч українська збірна проведе 17 листопада проти Сербії у кваліфікації Євро-2020. Підопічні Андрія Шевченка вже гарантували собі вихід у фінальну частину турніру.</p>
      <p><b><a href="https://dt.ua/SPORT/ukrayina-estoniya-onlayn-translyaciya-matchu-329470_.html">Україна - Естонія: ключові моменти матчу, відео голу Безуса</a></b>.</p>
      <footer>За матеріалами: <a href="https://dt.ua/go/aHR0cDovL2Zvb3RiYWxsLnVh">football.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>