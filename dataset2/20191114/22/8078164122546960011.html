<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_15/meghan-markle-hillary-clinton-incontro-segreto-a-frogmore-cottage-02482a14-078e-11ea-b2e9-a925197cc31f.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Meghan Markle e Hillary Clinton, incontro segreto a Frogmore Cottage"/>
    <meta property="og:description" content="Come riporta il «Daily Mail», l'ex First Lady ha fatto visita alla duchessa di Sussex (era presente anche il principe Harry) e ha coccolato il piccolo Archie "/>
  </head>
  <body>
    <article>
      <h1>Meghan Markle e Hillary Clinton, incontro segreto a Frogmore Cottage</h1>
      <h2>Come riporta il «Daily Mail», l'ex First Lady ha fatto visita alla duchessa di Sussex (era presente anche il principe Harry) e ha coccolato il piccolo Archie </h2>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author">Simona Marchetti</a></address>
      <p>Qualche giorno fa Hillary Clinton, in tour nel Regno Unito con la figlia Chelsea per la presentazione del libro «The Book of Gutsy Women», <a href="https://www.bbc.com/news/uk-50387004">aveva detto alla BBC</a> «di voler abbracciare Meghan (Markle) come farebbe una mamma per il trattamento razzista che ha ricevuto negli ultimi tre anni, perché merita molto meglio». E il 12 novembre l'ex First Lady Usa ha potuto esaudire il suo desiderio incontrando in segreto - e per la prima volta in assoluto - la duchessa di Sussex a Frogmore Cottage (dove vive), presenti anche il principe Harry e il piccolo Archie, che la Clinton ha coccolato per un po', prima di parlare a Meghan del terzo nipotino Jasper. «Le due donne hanno una grande ammirazione reciproca - <a href="https://www.dailymail.co.uk/news/article-7687095/Hilary-Clinton-visited-Meghan-Markle-Frogmore-Cottage-Tuesday.html">ha confidato un'anonima fonte al Daily Mail</a> - e sono fan l'una dell'altra e il loro incontro è stato molto dolce e caloroso».</p>
      <slideshow>
        <figure>
          <img src="https://images2.corriereobjects.it/methode_image/2019/11/10/Moda/Foto%20Gallery/AFP_1M52TY_MGTHUMB-INTERNA.jpg"/>
          <figcaption>Remembrance day: Meghan e Kate si ignorano, William e Harry sempre più distanti</figcaption>
        </figure>
        <figure>
          <img src="https://images2.corriereobjects.it/methode_image/2019/11/10/Moda/Foto%20Gallery/1186581399_MGTHUMB-INTERNA.jpg"/>
          <figcaption>Remembrance day: Meghan e Kate si ignorano, William e Harry sempre più distanti</figcaption>
        </figure>
        <figure>
          <img src="https://images2.corriereobjects.it/methode_image/2019/11/10/Moda/Foto%20Gallery/1186578853_MGTHUMB-INTERNA.jpg"/>
          <figcaption>Remembrance day: Meghan e Kate si ignorano, William e Harry sempre più distanti</figcaption>
        </figure>
        <figure>
          <img src="https://images2.corriereobjects.it/methode_image/2019/11/10/Moda/Foto%20Gallery/1186588544-018_MGTHUMB-INTERNA.jpg"/>
          <figcaption>Remembrance day: Meghan e Kate si ignorano, William e Harry sempre più distanti</figcaption>
        </figure>
        <figure>
          <img src="https://images2.corriereobjects.it/methode_image/2019/11/10/Moda/Foto%20Gallery/AFP_1M52Z0_MGTHUMB-INTERNA.jpg"/>
          <figcaption>Remembrance day: Meghan e Kate si ignorano, William e Harry sempre più distanti</figcaption>
        </figure>
        <figcaption>Remembrance day: Meghan e Kate si ignorano, William e Harry sempre più distanti</figcaption>
      </slideshow>
      <h4>La lettera a Hillary da ragazzina</h4>
      <p>Del resto quando aveva appena 11 anni la Markle scrisse all'allora First Lady per chiederle di aiutarla a fare in modo che una pubblicità sessista per un detersivo della lavastoviglie venisse rimossa. Non si sa se la duchessa abbia mai ricevuto una risposta, ma in ogni caso lo slogan dello spot venne poi modificato e a quanto pare nel corso dell'incontro (organizzato dalla responsabile della comunicazione dei Sussex, Sara Latham, che in passato ha lavorato per la campagna della Clinton) si sarebbe parlato anche della missiva giovanile.</p>
      <slideshow>
        <figure>
          <img src="https://images2.corriereobjects.it/methode_image/2019/11/11/Moda/Foto%20Moda/05%20-%20meg.jpg"/>
        </figure>
        <figure>
          <img src="https://images2.corriereobjects.it/methode_image/2019/11/11/Moda/Foto%20Moda%20-%20Trattate/00%20-%20meg-kCXG-Rk6H8vQYaJ20fuS1FvJKsfM-590x445@Corriere-Web-Sezioni.jpg"/>
        </figure>
        <figure>
          <img src="https://images2.corriereobjects.it/methode_image/2019/11/11/Moda/Foto%20Moda/06%20-%20meghan.jpg"/>
        </figure>
        <figcaption>Come vestirsi di nero dalla testa ai piedi, con le regole di Meghan Markle</figcaption>
      </slideshow>
    </article>
  </body>
</html>