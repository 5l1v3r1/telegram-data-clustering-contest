<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640051/%D8%A7%D9%86%DA%AF%D8%B4%D8%AA-%D9%85%D8%A7-%D9%87%D9%85%DA%86%D9%86%D8%A7%D9%86-%D8%B1%D9%88%DB%8C-%D9%85%D8%A7%D8%B4%D9%87-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T22:58:00+00:00"/>
    <meta property="og:title" content="انگشت ما همچنان روی ماشه قرار دارد"/>
    <meta property="og:description" content="سخنگوی گروهان‌های قدس با تاکید بر آماده‌باش نیروهای جهاد اسلامی، از بکارگیری یک موشک جدید ساخت نیروهای فلسطینی خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640051/%D8%A7%D9%86%DA%AF%D8%B4%D8%AA-%D9%85%D8%A7-%D9%87%D9%85%DA%86%D9%86%D8%A7%D9%86-%D8%B1%D9%88%DB%8C-%D9%85%D8%A7%D8%B4%D9%87-%D9%82%D8%B1%D8%A7%D8%B1-%D8%AF%D8%A7%D8%B1%D8%AF">انگشت ما همچنان روی ماشه قرار دارد</a>
      </h1>
      <h2>سخنگوی گروهان‌های قدس با تاکید بر آماده‌باش نیروهای جهاد اسلامی، از بکارگیری یک موشک جدید ساخت نیروهای فلسطینی خبر داد.</h2>
      <address><time datetime="2019-11-14T22:58:00+00:00">14 Nov 2019, 22:58</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از اسکای نیوز، ابوحمزه، سخنگوی گروهان‌های قدس در فلسطین تاکید کرد فرماندهان جهاد اسلامی به طور مستمر تحولات کرانه باختری، نوار غزه و قدس اشغالی را ارزیابی می کنند.</p>
      <p>ابوحمزه تصریح کرد: انگشت رزمندگان ما در تمام یگان های نظامی همچنان روی ماشه قرار دارد و در آماده باش هستند و تمام یگان های نظامی منتظر یک اشاره از سوی رهبر جنبش جهاد اسلامی هستند.</p>
      <p>سخنگوی گروهان های قدس با اعلام اینکه یک موشک جدید از نوع «براق ۱۲۰» تولید رزمندگان فلسطینی وارد عرصه نظامی شده، گفت: از تمام گروه های فلسطینی که خواری، سیاست ترور و تک روی را رد و در نبرد اخیر با ما همکاری کردند، تشکر می کنیم.</p>
      <p>وی افزود: از محور مقاومت و در رأس آن از جمهوری اسلامی ایران که انواع حمایت را از مقاومت فلسطین به عمل آورده اند تشکر می کنیم.</p>
      <p>سخنگوی گروهان های قدس در پایان تاکید کرد: ترور فرمانده مجاهد ابوسلیم جز بر قدرت و صلابت ما نمی افزاید.</p>
      <p>بنابر اعلام رسانه‌ها، جنبش جهاد اسلامی فلسطین و اسرائیل با درخواست مصر مبنی بر برقراری آتش‌بس از امروز میان دو طرف پس از دو روز درگیری موافقت کردند. این توافق آتش‌بس پس از آن حاصل شد که رژیم اشغالگر قدس با شروط جنبش جهاد اسلامی فلسطین موافقت کرد.</p>
    </article>
  </body>
</html>