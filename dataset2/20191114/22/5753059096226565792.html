<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/11/14/news/roma_sparatoria_per_strada_ucciso_un_pregiudicato_a_boccea-241137221/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T22:51:00+00:00"/>
    <meta property="og:title" content="Roma, sparatoria per strada, ferito un pregiudicato a Boccea"/>
    <meta property="og:description" content="E' successo intorno alle 22. Una moto ha affiancato un auto e ha esploso alcuni colpi. Sul posto i carabinieri"/>
  </head>
  <body>
    <article>
      <h1>Roma, sparatoria per strada, ferito un pregiudicato a Boccea</h1>
      <h2>E' successo intorno alle 20. Una moto ha affiancato un auto e ha esploso alcuni colpi. Sul posto i carabinieri</h2>
      <address><time datetime="2019-11-14T22:51:00+00:00">14 Nov 2019, 22:51</time> by <a rel="author">RORY CAPPELLI</a></address>
      <p>E' stato affiancato da una moto con due uomini in sella, caschi neri integrali e giubbotti scuri. Lui era in auto in coda nel traffico. Una raffica di colpi: l'uomo alla guida è stato ferito. Si tratterebbe di Leandro Bennato, un pregiudicato di 40 anni. Sul posto sono subito intervenuti i carabinieri per i rilievi. La sparatoria ha causato il panico tra i passeggeri delle altre macchine, in coda per il traffico serale. In molti hanno assistito alla scena.<br/><br/>L'uomo è stato trasportato all'Aurelia Hospital con due colpi all'addome e i medici hanno  chiamato i carabinieri. Ha raccontato di aver subito una rapina mentre era in macchina: avrebbero tentato di rubargli l'orologio. I militari stanno indagando anche sulle sue dichiarazioni.</p>
    </article>
  </body>
</html>