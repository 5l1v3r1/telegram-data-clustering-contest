<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.corriere.it/notizie/cronaca/19_novembre_15/stazione-roma-trastevere-spinge-donna-binari-aveva-gia-accoltellato-turista-0acaac94-07d3-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Stazione Roma Trastevere, spinge donna sui binari: aveva già accoltellato una turista"/>
    <meta property="og:description" content="La 47enne bulgara, che ha gravissimi problemi psichici, ha aggredito senza motivo una 40enne peruviana, che ha perso la milza e un rene. Lo aveva già fatto con un’americana su un autobus Atac lo scorso 18 ottobre"/>
  </head>
  <body>
    <article>
      <h1>Stazione Roma Trastevere, spinge donna sui binari: aveva già accoltellato una turista</h1>
      <h2>La 47enne bulgara, che ha gravissimi problemi psichici, ha aggredito senza motivo una 40enne peruviana, che ha perso la milza e un rene. Lo aveva già fatto con un’americana su un autobus Atac lo scorso 18 ottobre</h2>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author">Rinaldo Frignani</a></address>
      <p>Paura venerdì mattina alle 8.50 alla stazione dei treni Trastevere, nella Capitale, dove una donna bulgara di 47 anni ha spinto una 40enne peruviana sul binario 5 della stazione, dove per fortuna non stava passando alcun treno. Soccorsa dai medici del 118 la vittima è stata trasportata all’ospedale Fatebenefratelli dove con un intervento d’urgenza le sono stati asportati la milza e un rene, danneggiati nella caduta dalla banchina, alta due metri. La 47enne è stata invece bloccata dalla polizia e trasportata all’ospedale San Giovanni dove è stata sottoposta a Tso (Trattamento sanitario obbligatorio).</p>
      <h4>L’aggressione sul bus</h4>
      <p>La 47enne bulgara, che ha gravissimi problemi psichici, si è resa protagonista, lo scorso 18 ottobre, dell’accoltellamento di una turista americana su un autobus Atac. Anche in quel caso fu sottoposta a Tso e poi rimessa in libertà.</p>
    </article>
  </body>
</html>