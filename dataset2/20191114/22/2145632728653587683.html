<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18586264-alerta-in-china-dupa-ce-doua-persoane-au-fost-diagnosticate-cu-ciuma-pneumonica"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Alertă în China după ce două persoane au fost diagnosticate cu ciumă pneumonică"/>
    <meta property="og:description" content="Două persoane din China au fost diagnosticate şi sunt tratate pentru ciumă pneumonică, au informat oficialii chinezi, care au avertizat oamenii să ia măsuri pentru a evita răspindirea acesteia."/>
  </head>
  <body>
    <article>
      <h1>Alertă în China după ce două persoane au fost diagnosticate cu ciumă pneumonică</h1>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18586264/1/cdf-vdf.jpg"/>
      </figure>
      <p>Două persoane din China au fost diagnosticate şi sunt tratate pentru ciumă pneumonică, au informat oficialii chinezi, care au avertizat oamenii să ia măsuri pentru a evita răspindirea acesteia.</p>
      <p>Autorităţile au informat că cele două persoane provin din Mongolia Interioară, o regiune aflată în nordul Chinei. Aceştia au cerut să fie trataţi marţi într-un spital din Beijing, unde au fost diagnosticaţi cu ciumă pneumonică.</p>
      <p>Centrul pentru Prevenirea Bolilor din China a declarat că nu există motive de panică şi că riscul răspândirii se află la un nivel extrem de scăzut.</p>
      <p>Cei doi pacienţi au fost izolaţi de urgenţă, au mai informat autorităţile, adăugând că starea acestora este monitorizată de medici.</p>
      <p>„Ciuma pneumonică”, denumită şi „ciuma plămânilor” este cea mai gravă formă de ciumă, dintre cele trei tipuri (mai exstă ciuma bubonică şi ciuma septicemică. În mod normal, acestă formă de ciumă apare ca complicaţie a ”„ciumei bubonice”.</p>
      <p>În cazul ciumei pneumonice, bacteria infectantă se poate transmite la altă persoană prin secreţiile eliminate de către bolnav.</p>
      <p>Netratată cu antibiotice, acestă formă de ciumă are o rată mare de mortalitate (între 30 şi 60%).</p>
      <h3>Diagnosticarea ciumei</h3>
      <p>Diagnosticul de ciumă se pune în urma analizei de laborator a lichidului recoltat din bube, sânge sau spută.</p>
      <h3>Cum se poate preveni ciuma</h3>
      <p>Metodele de prevenţie includ: protejarea împotriva ciupiturilor de purici, evitarea manipulării animalelor sau a carcaselor acestora din zonele endemice cu ciumă, informarea populaţiei asupra zonelor unde ciuma este ”activă”, evitarea contactului cu ţesuturi din plăgile supurative (”bube”) sau materiale folosite la acoperirea acestora sau expunerea la pacienţii cu forme pneumonice.</p>
      <p>Ciuma a omorât în secolul XIV circa 50 de milioane de oameni.</p>
      <related>
        <a href="https://www.descopera.ro/dnews/18117544-epidemie-de-ciuma-bubonica-dupa-ce-un-cuplu-a-mancat-carne-de-marmota"/>
      </related>
      <related>
        <a href="https://www.descopera.ro/dnews/16818753-bacilul-epidemiei-de-ciuma-care-a-izbucnit-in-madagascar-si-care-a-omorat-peste-140-de-oameni-poate-suferi-mutatii-si-poate-deveni-netratabil"/>
      </related>
      <related>
        <a href="https://www.descopera.ro/istorie/16762917-ciuma-lui-caragea-cea-mai-neagra-perioada-a-bucurestilor-cale-de-jumatate-de-ceas-se-auzeau-tipetele-si-vaietele-nenorocitilor-300-de-oameni-mureau-zilnic"/>
      </related>
      <related>
        <a href="https://www.descopera.ro/dnews/16761179-cea-mai-severa-forma-de-ciuma-loveste-insula-madagascar-numarul-de-cazuri-este-in-crestere-iar-epidemia-poate-ameninta-si-alte-zone-de-pe-glob"/>
      </related>
      <related>
        <a href="https://www.descopera.ro/istorie/16205250-sase-tratamente-bizare-impotriva-epidemiei-de-ciuma-in-evul-mediu"/>
      </related>
      <related>
        <a href="https://www.descopera.ro/stiinta/15834804-anxietatea-ciuma-lumii-moderne-care-afecteaza-tot-mai-multi-oameni"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18117544-epidemie-de-ciuma-bubonica-dupa-ce-un-cuplu-a-mancat-carne-de-marmota"/>
        <a href="https://www.descopera.ro/dnews/16818753-bacilul-epidemiei-de-ciuma-care-a-izbucnit-in-madagascar-si-care-a-omorat-peste-140-de-oameni-poate-suferi-mutatii-si-poate-deveni-netratabil"/>
        <a href="https://www.descopera.ro/istorie/16762917-ciuma-lui-caragea-cea-mai-neagra-perioada-a-bucurestilor-cale-de-jumatate-de-ceas-se-auzeau-tipetele-si-vaietele-nenorocitilor-300-de-oameni-mureau-zilnic"/>
      </related>
    </article>
  </body>
</html>