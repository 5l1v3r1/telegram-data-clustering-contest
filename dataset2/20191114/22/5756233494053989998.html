<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621568/%D9%BE%D9%84%D9%88%D8%B3%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%D8%A7%D9%88%DA%A9%D8%B1%D8%A7%DB%8C%D9%86-%D8%B1%D8%B4%D9%88%D9%87-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T22:49:00+00:00"/>
    <meta property="og:title" content="پلوسی: ترامپ به اوکراین رشوه داد"/>
    <meta property="og:description" content="&quot;نانسی پلوسی&quot; رئیس مجلس نمایندگان آمریکا ، &quot;دونالد ترامپ&quot; رئیس جمهوری کشورش را متهم کرد که به اوکراین «رشوه» داده است."/>
  </head>
  <body>
    <article>
      <h1>پلوسی: ترامپ به اوکراین رشوه داد</h1>
      <address>
        <time datetime="2019-11-14T22:49:00+00:00">14 Nov 2019, 22:49</time>
      </address>
      <p>
        <i>"نانسی پلوسی" رئیس مجلس نمایندگان آمریکا ، "دونالد ترامپ" رئیس جمهوری کشورش را متهم کرد که به اوکراین «رشوه» داده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>پلوسی پنج شنبه گفت که متن تماس تلفنی ترامپ با «ولودیمیر زلنسکی» رئیس جمهوری اوکراین اظهارات «بیل تیلور» دیپلمات ارشد آمریکا در کی‌ یف و «جورج کنت» معاون دستیار وزیر خارجه ایالات متحده را تایید می‌کند.</p>
      <p>به گزارش دیلی میل، کنت و تیلور روز چهارشنبه در جلسه استماعی که به طور علنی در کنگره برگزار شد ، گزارش‌ هایی تازه‌ای درباره فشار ترامپ بر اوکراین ارائه دادند.</p>
      <figure>
        <img src="https://aftabnews.ir/files/fa/news/1398/8/23/359378_358.jpg"/>
      </figure>
      <p>تیلور فاش کرد که «دغدغه ترامپ تحقیق درباره بایدن بود» و کنت نیز گفت که «رودی جولیانی» وکیل ترامپ، روابط آمریکا با اوکراین را مختل کرد.</p>
      <p>ترامپ اواسط تابستان امسال در تماسی تلفنی با زلنسکی از وی خواسته بود تا در مورد فعالیت‌ های اقتصادی «جو بایدن» و پسرش در اوکراین تحقیقاتی انجام دهد. او همچنین ارائه کمک نظامی به اوکراین را تعلیق کرده بود.</p>
      <p>هدف ترامپ از این اقدامات تحت فشار قرار دادن اوکراین به منظور پرونده سازی برای ضربه زدن به اعتبار رقیب انتخاباتی‌اش تفسیر شده است.</p>
      <p>پلوسی تاکید کرد: ارسال کمک نظامی یا تعلیق آن در ازای انجام تحقیقات جلعی به معنای رشوه دادن است.</p>
      <p>فشار ترامپ بر اوکراین باعث شد تا اعضای دموکرات مجلس آمریکا تحقیقاتی را در مورد امکان استیضاح ترامپ به اتهام سوء استفاده از قدرت آغاز کنند. اما پلوسی گفت که تاکنون تصمیمی در مورد شروع روند استیضاح اتخاذ نشده است.</p>
    </article>
  </body>
</html>