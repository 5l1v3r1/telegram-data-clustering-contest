<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/primorske-novice-72-rojstni-dan-praznovale-s-stevi"/>
    <meta property="og:site_name" content="Primorske novice"/>
    <meta property="article:published_time" content="2019-11-14T22:30:00+00:00"/>
    <meta property="og:title" content="Primorske novice 72. rojstni dan praznovale s številnimi prijatelji"/>
    <meta property="og:description" content="Na drevišnji predstavi Realisti so se v Slovenskem narodnem gledališču v Novi Gorici zbrali številni zvesti prijatelji Primorskih novic (PN) z vseh koncev Primorske. Skupaj smo proslavili 72. rojstni dan našega časnika."/>
  </head>
  <body>
    <article>
      <h1>Primorske novice 72. rojstni dan praznovale s številnimi prijatelji</h1>
      <address><time datetime="2019-11-14T22:30:00+00:00">14 Nov 2019, 22:30</time> by <a rel="author">Silva Križman</a></address>
      <p>
        <b>Na drevišnji predstavi Realisti so se v Slovenskem narodnem gledališču v Novi Gorici zbrali številni zvesti prijatelji Primorskih novic (PN) z vseh koncev Primorske. Skupaj smo proslavili 72. rojstni dan našega časnika.</b>
      </p>
      <figure>
        <img src="https://static.primorske.si/foto/highres/gnweb/719859_263-bralci-5.jpg"/>
      </figure>
      <p>“Vsakokrat, ko se v živo družimo z našimi bralkami in bralci, je za nas posebno doživetje,” pravi direktorica Primorskih novic <b>Patricija Ukmar</b>. “Prav neposredni stik utrjuje vezi med časopisom in bralci, tudi v času sodobne tehnologije. Veseli smo, da je odziv na dogodke, ki jih pripravimo za bralce, izjemen, tako na gledališke predstave kot na izlete. In prav kmalu se bomo, vsaj z nekaterimi, ponovno odpeljali na prijetno enodnevno doživetje.”</p>
      <p>Primorske novice že več kot sedem desetletij, natanko 72 let, vstopajo v domove številnih Primorcev v tiskani obliki, v spletni izdaji pa dosegajo Slovenke in Slovence po vsem svetu. “Naša družina naročnikov tako prerašča v veliko skupnost, ki se pozitivno odziva na delo ustvarjalcev časopisa. Z dogodki, kot je današnji, se želijo Primorske novice še bolj povezati z bralci, ki ste in boste, verjamem, tudi v prihodnje sooblikovali časopis z modro glavo,” je pred drevišnjim dogodkom povedala Patricija Ukmar.</p>
      <p>Obletnice nastanka Primorskih novic namreč že nekaj let z našimi bralci praznujemo v gledališču in tako je bilo tudi danes, ko smo si v Slovenskem narodnem gledališču v Novi Gorici ogledali predstavo Realisti. Odziv na naše povabilo je bil izjemen, saj so se prijavili bralci iz številnih primorskih krajev. Udeležence, ki so ob 72. rojstnem dnevu našega časnika napolnili dvorano, je izbral žreb.</p>
      <p>Primorske novice že desetletja premoščajo številne vidne in nevidne meje, ki so značilne za zahodni del Slovenije. V preteklosti so uspele prerasti razmišljanja o nezdružljivosti interesov severne in južne Primorske in povezati čezmejna prostora sosednjih Hrvaške in Italije. Poleg ogledov gledaliških predstav, ki že postajajo tradicionalni način druženja z bralci, zanje vsako leto pripravimo tudi več izletov. Naslednji, namenjen našim naročnikom, je tik pred zdajci. Izžrebane naročnike bomo tokrat popeljali v praznični Zagreb.</p>
      <slideshow>
        <figure>
          <img src="https://static.primorske.si/foto/highres/prvazadnja/719859_263-bralci-dva2.jpg"/>
          <figcaption>Foto: Leo Caharija</figcaption>
        </figure>
        <figure>
          <img src="https://static.primorske.si/foto/highres/gnweb/719859_263-bralci-7.jpg"/>
        </figure>
        <figure>
          <img src="https://static.primorske.si/foto/highres/gnweb/719859_263-bralci-4.jpg"/>
        </figure>
        <figure>
          <img src="https://static.primorske.si/foto/highres/gnweb/719859_263-bralci-1.jpg"/>
        </figure>
        <figure>
          <img src="https://static.primorske.si/foto/highres/prvazadnja/719859_263-bralci-3.jpg"/>
          <figcaption>Foto: Leo Caharija</figcaption>
        </figure>
      </slideshow>
    </article>
  </body>
</html>