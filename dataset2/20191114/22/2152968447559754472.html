<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/14/bsp-razkritikuva-biudjeta-niamalo-politiki-i-reformi.429693"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T22:30:00+00:00"/>
    <meta property="og:title" content="БСП разкритикува бюджета, нямало политики и реформи"/>
    <meta property="og:description" content="Бил механично събиране на приходи и автоматичното им харчене | Dnes.bg"/>
  </head>
  <body>
    <article>
      <h1>БСП разкритикува бюджета, нямало политики и реформи</h1>
      <h2>Бил механично събиране на приходи и автоматичното им харчене</h2>
      <address><time datetime="2019-11-14T22:30:00+00:00">14 Nov 2019, 22:30</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>"Заложеното в Бюджет 2020 не удовлетворява никого. В него липсват политики и реформи. Той е просто "повече от същото. Механично събиране на приходи в хазната и автоматичното им харчене след това без никаква визия за бъдещето". Това коментира в студиото на "Денят ON AIR" депутатът от БСП Иван Иванов.</p>
      <p>По думите му от левицата безспорно подкрепяли идеята за повече средства за образование. Но увеличението на учителските заплати не решавало проблемите с материалната база в училищата и развитието на младите хора у нас."Налива се в една бездънна яма без да е ясно какъв ще бъде крайният резултат. Трябва да се обърне внимание не само на средното образование, но и на висшето", отбеляза още Иванов.</p>
      <p>Пред <a href="https://www.bgonair.bg/"><b>Bulgaria ON AIR</b></a> той бе категоричен, че преизчисляването на пенсиите било абсолютно задължително.</p>
      <p>Бюджет 2020 мина на първо четене през пленарната зала на Народното събрание със 126 гласа "за" и 92 "против". Никой не се въздържа. На първо четене бяха приети и бюджетите на Националната здравноосигурителна каса и на Държавното обществено осигуряване.</p>
      <p>"Не веднъж сме ставали свидетели на безброй обещания, които след това не се изпълняват", каза още депутатът от БСП.</p>
      <p> </p>
    </article>
  </body>
</html>