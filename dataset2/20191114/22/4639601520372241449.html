<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/sports/anigko-o-marinakis-me-epeise-gia-to-protzekt-tis-forest/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T22:07:55+00:00"/>
    <meta property="og:title" content="Ανιγκό: Ο Μαρινάκης με έπεισε για το πρότζεκτ της Φόρεστ"/>
    <meta property="og:description" content="Ο Ζοσέ Ανιγκό μίλησε για τη δουλειά του στη Νότιγχαμ Φόρεστ και τόνισε ότι μετά τη συνάντηση με τον Βαγγέλη Μαρινάκη αποφάσισε να εγκατασταθεί στην Αγγλία"/>
  </head>
  <body>
    <article>
      <h1>Ανιγκό: Ο Μαρινάκης με έπεισε για το πρότζεκτ της Φόρεστ</h1>
      <h2>Ο Ζοσέ Ανιγκό μίλησε για τη δουλειά του στη Νότιγχαμ Φόρεστ και τόνισε ότι μετά τη συνάντηση με τον Βαγγέλη Μαρινάκη αποφάσισε να εγκατασταθεί στην Αγγλία</h2>
      <address><time datetime="2019-11-14T22:07:55+00:00">14 Nov 2019, 22:07</time> by <a rel="author">ΤοΒΗΜΑ Team</a></address>
      <p>Το πώς πείστηκε να αναλάβει επικεφαλής του τμήματος σκάουτινγκ της Νότιγχαμ Φόρεστ εξήγησε στα γαλλικά ΜΜΕ ο Ζοσέ Ανιγκό.</p>
      <p>Ο Γάλλος, ο οποίος στη χώρα μας δούλεψε στον Λεβαδειακό και στον Πανιώνιο, αλλά ως προπονητής, αναφέρθηκε στη συνάντηση του με τον Βαγγέλη Μαρινάκη.</p>
      <p>
        <a href="https://www.in.gr/2019/11/14/economy/oikonomikes-eidiseis/prostasia-katoikias-veltiomeno-plaisio-anakoinose-o-xristos-staikouras/">Προστασία α’ κατοικίας : Βελτιωμένο πλαίσιο ανακοίνωσε ο Χρήστος Σταϊκούρας</a>
      </p>
      <h3>Αναλυτικά οι δηλώσεις του Ανιγκό στα γαλλικά ΜΜΕ:</h3>
      <p><b>Για το πέρασμά του από την Ελλάδα και την Φόρεστ:</b> «Στην Ελλάδα θεωρώ ότι έκανα καλή δουλειά. Πρώτα ήμουν σε μία πιο μικρή ομάδα, τον Λεβαδειακό, όπου τελειώσαμε στην 8η θέση με νέα παιδιά. Μετά πήγα στον Πανιώνιο και ήμασταν έκτοι, όμως στην Ελλάδα υπάρχουν ομάδες με οικονομικά θέματα. Το πλάνο της ομάδας έγινε περίπλοκο και έπρεπε να σταματήσουμε. Μετά είχα συνάντηση με τον κ. Μαρινάκη και με έπεισε για το πρότζεκτ της Φόρεστ. Μου προσέφεραν δουλειά στη Νότιγχαμ και έτσι απλά συνέβη».</p>
      <p><b>Για τη διαφορά της Γαλλίας με Αγγλία:</b> «Προσωπικά είμαι πολύ χαρούμενος με αυτό που κάνω. Η δουλειά στην Αγγλία είναι πολύ διαφορετική από την Γαλλία. Υπάρχει πολλή ανάλυση και πολλά άτομα με μεγάλη ειδίκευση. Είμαι εκεί 1,5 μήνα και έχω αρχίσει να καταλαβαίνω την λογική και το σύστημα. Εκεί όταν στοχεύεις σε έναν παίκτη, σε έναν καλό παίκτη και πεις ‘πάρτε τον παίκτη αυτόν’ θα τον αποκτήσουν. Στην Γαλλία και στην Μαρσέιγ μου έλεγαν άλλα πράγματα του στιλ ‘δεν τον είχαμε δει αυτόν. Δεν τον ξέρουμε’.</p>
      <p>« Έχουμε δει και συνεχίζουμε να βλέπουμε ενδιαφέροντες παίκτες. Όμως υπάρχει μία διαφορά από το να εντοπίζεις έναν παίκτη μέχρι να πάρεις μία απόφαση και να κινηθείς για την απόκτησή του. Στην Αγγλία όλα είναι πιο γρήγορα, πιο σωστά και πιο εύκολα. Όλοι κάνουν την δουλειά τους και κανένας δεν μπλέκεται στην δουλειά του άλλου. Ο καθένας αναλαμβάνει τις ευθύνες του και έχει το πεδίο του. Φυσικά όταν δεν κάνεις καλά την δουλειά σου φεύγεις. Για μένα εξάλλου το ποδόσφαιρο δεν είναι θέμα χρημάτων».</p>
      <p>
        <a href="https://www.tovima.gr/2019/11/14/politics/mitsotakis-yper-tis-eyropaikis-prooptikis-tis-v-makedonias/">Μητσοτάκης: Υπέρ της ευρωπαϊκής προοπτικής της Β. Μακεδονίας</a>
      </p>
    </article>
  </body>
</html>