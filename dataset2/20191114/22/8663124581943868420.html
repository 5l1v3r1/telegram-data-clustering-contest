<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/rumuniya-shvetsiya-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T22:28:00+00:00"/>
    <meta property="og:title" content="Румунія – Швеція. Прогноз і ставка Вадима Скічка"/>
    <meta property="og:description" content="Матчів такого ґатунку подекуди бракує у кваліфікації на Євро-2020. Гра між безпосередніми суперниками за вихід на континентальну першість у передостанньому турі. Поєдинок на Національному стадіоні у Бухаресті цілком можна вважати центральним у п’ятничній програмі матчів збірних. Постійний прогнозист «Рейтингу Букмекерів» і коментатор MEGOGO Вадим Скічко пояснює, чому господарям поля конче необхідно перемагати."/>
  </head>
  <body>
    <article>
      <h1>Румунія – Швеція. Прогноз і ставка Вадима Скічка</h1>
      <address><time datetime="2019-11-14T22:28:00+00:00">14 Nov 2019, 22:28</time> by <a rel="author">Вадим Скічко</a></address>
      <p>Матчів такого ґатунку подекуди бракує у кваліфікації на Євро-2020. Гра між безпосередніми суперниками за вихід на континентальну першість у передостанньому турі. Поєдинок на Національному стадіоні у Бухаресті цілком можна вважати центральним у п’ятничній програмі матчів збірних. Постійний прогнозист «Рейтингу Букмекерів» і коментатор MEGOGO Вадим Скічко пояснює, чому господарям поля конче необхідно перемагати.</p>
      <p>
        <b>21:45, 15 лис 2019</b>
      </p>
      <p>У Швеції наразі на одне очко більше, ніж у Румунії, а в останньому турі «Синьо-жовті» вдома гратимуть з Фарерськими островами, тоді як «Трикольоровим» доведеться їхати до Іспанії у гості до лідера групи. Для румунів склалася класична ситуація пан або пропав. Навіть нічия у протистоянні з шведами фактично позбавляє команду Косміна Контри шансів на вихід на Євро-2020 через відбіркову групу. У минулій домашній грі проти інших скандинавів, норвежців, Румунія прикро втратила перемогу, тож напевно зробила роботу над помилками та спробує здобути ліпший результат. Жодних сумнівів нема у тому, що «Трикольорові» гратимуть на перемогу. Так, у них в разі чого буде запасний план виходу на континентальну першість через Лігу Націй, але у п’ятницю вони мають докласти усіх зусиль аби посісти місце у топ-2 у відбірковій групі.</p>
      <p>Шведи без проблем здолали на виїзді Мальту та Фарери, а от з Норвегією та Іспанією було сутужно. Мене дещо дивує, що букмекери вважають саме «Синьо-жовтих» імовірнішими переможцями гри, втім склад у Янне Андерссона дійсно якісний та збалансований. Гадаю гості спробують забити першими та відійти у оборону. Нічия у Бухаресті має задовольнити шведів. У цьому двобої справді складно виокремити команду яка мала б суттєву перевагу, тож пропоную обрати варіант з нічиєю та підстрахуватися в разі перемоги більш заряджених румунів.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/kipr-shotlandiya-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/rafael-nadal-stefanos-tsitsipas-prognoz-i-stavka-ganny-chakvetadze/"/>
        <a href="https://bookmaker-ratings.com.ua/tips/pivnichna-irlandiya-niderlandy-prognoz-i-stavka-zhordi-gratakosa/"/>
      </related>
    </article>
  </body>
</html>