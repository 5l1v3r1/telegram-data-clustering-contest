<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204488-senator-grem-zablokuvav-rezolyuciyu-nizhnoyi-palati-kongresu-pro-genocid-virmeniv"/>
    <meta property="og:site_name" content="Mind UA"/>
    <meta property="article:published_time" content="2019-11-14T22:20:00+00:00"/>
    <meta property="og:title" content="Сенатор Грем заблокував резолюцію нижньої палати Конгресу про геноцид вірменів"/>
    <meta property="og:description" content="Такі дії він вчинив після зустрічі з президентом Туреччини"/>
  </head>
  <body>
    <article>
      <h1>Сенатор Грем заблокував резолюцію нижньої палати Конгресу про геноцид вірменів</h1>
      <h2>Такі дії він вчинив після зустрічі з президентом Туреччини</h2>
      <address>
        <time datetime="2019-11-14T22:20:00+00:00">14 Nov 2019, 22:20</time>
      </address>
      <p>Сенатор-республіканець <b>Ліндсі Грем</b>, який є фактично представником Конгресу в переговорах Трампа з турецьким президентом Ердоганом,<b> </b>заблокував розгляд у верхній палаті Конгресу США резолюції про визнання геноциду вірмен. Таке рішення глава юридичного комітету палати прийняв після зустрічі в Білому домі з турецьким президентом, передає <a href="https://www.aa.com.tr/en/americas/us-senate-will-not-pass-armenia-resolution-erdogan/1644911">aa.com.tr.</a></p>
      <p>Як заявив Грем, сенаторам не слід «прикрашати або намагатися переписати історію». На його думку, Туреччині і Вірменії слід вирішити проблему між собою.</p>
      <p>«Я щойно зустрівся з президентом Ердоганом і президентом Трампом. Я дійсно сподіваюся, що Туреччина і Вірменія можуть зібратися разом і вирішити цю проблему», – сказав він.</p>
      <p>Ердоган під час візиту в США заявив, що, на його думку, сенат США не прийме резолюцію про визнання геноциду вірмен.</p>
      <p>«Я вірю, що Сенат буде діяти обачно і не буде повторювати помилку, зроблену Палатою представників», – сказав Ердоган.</p>
      <p>29 жовтня палата проголосувала 405 голосами «за» і 11 голосами «протии» <a href="https://mind.ua/news/20203862-ssha-viznali-genocid-virmen-turechchina-viklikala-amerikanskogo-posla">за резолюцію про визнання геноцидом</a> масових убивств вірмен в Османській імперії в 1915 році.</p>
      <p>«Якщо американська сторона дійсно хоче діяти чесно, вона повинна утримуватися від політичної позиції з питання, яке повинні вирішити історики», – заявив Ердоган.</p>
      <p>Він попередив, що винесення вердикту щодо «давньої проблеми» і прийняття «неправильних рішень» призведе до непоправних наслідків в відносинах між Туреччиною і США.</p>
      <p>Нагадаємо, нещодавно <a href="https://mind.ua/news/20203214-rosijski-prankeri-zatelefonuvali-senatoru-vid-imeni-minoboroni-turechchini">російські пранкери зателефонували </a>сенатору Ліндсі Грему від імені міноборони Туреччини.</p>
      <related>
        <h4>Також читайте</h4>
        <a href="https://mind.ua/news/20204442-na-kiyivshchini-znishcheno-dvi-vezhi-lifecell-na-znak-solidarnosti-z-kurdistanom"/>
        <a href="https://mind.ua/news/20204421-tramp-zaproponuvav-erdoganu-ugodu-na-100-mlrd-i-shlyahi-virishennya-pitannya-z-s-400"/>
        <a href="https://mind.ua/news/20204396-rosiyani-hotili-domovitisya-z-ssha-obminyati-ukrayinu-na-venesuelu-diplomat"/>
      </related>
    </article>
  </body>
</html>