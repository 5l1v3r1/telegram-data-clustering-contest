<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/14/caso-clemente-moriggi-la-rettifica-dellavvocato-della-fondazione/153290/"/>
    <meta property="og:site_name" content="VITA"/>
    <meta property="article:published_time" content="2019-11-14T22:50:00+00:00"/>
    <meta property="og:title" content="Caso Clemente Moriggi, la rettifica dell'avvocato della Fondazione"/>
    <meta property="og:description" content="Riceviamo da parte dell'avvocato Angelo Angelini, per conto della Fondazione dei Fratelli di San Francesco d'Assisi, e pubblichiamo la seguente rettifica rispetto al comunicato &quot;Clemente Moriggi dimesso dall'Ordine dei Frati Minori”, pubblicato in data 11 giugno 2019"/>
  </head>
  <body>
    <article>
      <h1>Caso Clemente Moriggi, la rettifica dell'avvocato della Fondazione</h1>
      <address><time datetime="2019-11-14T22:50:00+00:00">14 Nov 2019, 22:50</time> by <a rel="author">avv. Angelo Angelini</a></address>
      <p>
        <b>Riceviamo da parte dell'avvocato Angelo Angelini, per conto della Fondazione dei Fratelli di San Francesco d'Assisi, e pubblichiamo la seguente rettifica rispetto al comunicato "Clemente Moriggi dimesso dall'Ordine dei Frati Minori”, pubblicato in data 11 giugno 2019</b>
      </p>
      <p>
        <i>Riceviamo da parte dell'avvocato <b>Angelo Angelini </b>per conto della Fondazione dei Fratelli di San Francesco d'Assisi e pubblichiamo la seguente rettifica rispetto al comunicato "Clemente Moriggi dimesso dall'Ordine dei Frati Minori” , pubblicato in data 11 giugno 2019.</i>
      </p>
      <p>«Nel riportare la vicenda processuale di fra Clemente Moriggi, si omette di precisare che la Procura della Repubblica di Milano, non avendo ravvisato fatti costituenti reato, aveva chiesto l'archiviazione del procedimento e che, anche per l'opposizione formulata contro quella richiesta dal ministro generale dell'OFM, si è celebrato un processo in esito al quale è stata dichiarata l'estinzione per prescrizione mentre per i fatti successivi al 2011 fra’ Moriggi è stato assolto "perché il fatto non<br/>sussiste".</p>
      <p>L'accostamento di tali vicende personali all'ente per cui scrivo è del tutto arbitrario e capace di suggestionare il lettore al quale, peraltro, vengono date informazione fuorviatiti circa la vita - e il futuro - della Fondazione stessa. Anzitutto, ho il dovere di segnalare, diversamente da ciò che traluce dal comunicato da Voi pubblicato, la laicità della Fondazione, sebbene sia ispirata all'insegnamento di Francesco d'Assisi.</p>
      <p>In secondo luogo, è circostanza non vera che il religioso in questione amministri "rilevanti patrimoni" senza alcun controllo dei superiori: la Fondazione non possiede rilevanti patrimoni e la sua gestione è affidata ad un consiglio di amministrazione, i conti sono controllati da revisori e il suo bilancio viene regolarmente certificato e trasmesso agli Organi competenti. In terzo luogo, è privo di fondamento anche il seguente passaggio del citato comunicato: "(...) La preoccupazione come Provincia di Sani'Antonio è che il bene prodotto dalla Fondazione "Fratelli di San Francesco " non vada disperso e per questo ha raccolto anche la disponibilità dell 'Arcidiocesi di Milano a studiare le soluzioni migliori per supportare l’opera”».</p>
    </article>
  </body>
</html>