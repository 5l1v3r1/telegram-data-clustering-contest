<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-court-allowed-shashi-tharoor-to-travel-abroad-with-conditions-2850010.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T22:25:29+00:00"/>
    <meta property="og:title" content="कोर्ट ने शर्तों के साथ शशि थरूर को विदेश यात्रा की दी इजाजत"/>
    <meta property="og:description" content="कांग्रेस सांसद शशि थरूर को अदालत ने विदेश यात्रा की अनुमति दे दी है। वह 14 से 18 नवंबर के बीच दुबई जाना चाहते हैं। थरूर अपनी पत्नी सुनंदा पुष्कर की मौत के मामले में आरोपी हैं। राउज एवेन्यू स्थित..."/>
  </head>
  <body>
    <article>
      <h1>कोर्ट ने शर्तों के साथ शशि थरूर को विदेश यात्रा की दी इजाजत</h1>
      <address><time datetime="2019-11-14T22:25:29+00:00">14 Nov 2019, 22:25</time> by <a rel="author">प्रमुख संवाददाता।,नई दिल्ली।</a></address>
      <p>कांग्रेस सांसद शशि थरूर को अदालत ने विदेश यात्रा की अनुमति दे दी है। वह 14 से 18 नवंबर के बीच दुबई जाना चाहते हैं। थरूर अपनी पत्नी सुनंदा पुष्कर की मौत के मामले में आरोपी हैं। राउज एवेन्यू स्थित विशेष न्यायाधीश अजय कुमार कुहार की अदालत ने उन्हें दो लाख रुपए के फिक्स्ड डिपॉजिट जमा कराने के निर्देश दिए हैं। साथ ही कहा कि लौटने पर वह यह डिपॉजिट वापस ले सकते हैं। अदालत ने उन्हें साक्ष्यों व गवाहों को प्रभावित ना करने की हिदायत भी दी है।त्‍</p>
      <p>
        <b>Read Also: <a href="https://www.livehindustan.com/national/story-a-delhi-court-stayed-the-bailable-warrant-issued-against-shashi-tharoor-in-connection-with-a-defamation-case-2848868.html">मानहानि केस: शशि थरूर के खिलाफ जमानती वारंट पर कोर्ट ने लगाया स्टे</a></b>
      </p>
      <p>अदालत ने कहा कि पूर्व में भी शशि थरूर को इस तरह की अनुमति मिलती रही है। इस दौरान उन्होंने किसी शर्त को नहीं तोड़ा है। इसी को ध्यान में रखते हुए यह आदेश दिया जा रहा है। हालांकि दिल्ली पुलिस ने इसका विरोध किया। परन्तु अदातल ने इसकी इजाजत दे दी। अदालत ने थरूर को 16 दिसंबर को ओमान जाने की इजाजत भी दी है। इसके बाद 28 दिसंबर से आठ जनवरी तक थरुर अमेरिका व मैक्सिको जाने की इजाजत भी मांगी है। परन्तु अदालत ने कहा है कि इस पर बाद में विचार किया जाएगा।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>