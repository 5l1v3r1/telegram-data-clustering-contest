<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/14/buxorodan-toshkentga-kelayotgan-poyezd-elektr-taminotidagi-uzilish-sabab-jomboyda-toxtab-qoldi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-14T22:10:00+00:00"/>
    <meta property="og:title" content="Buxorodan Toshkentga kelayotgan poyezd elektr ta’minotidagi uzilish sabab Jomboyda to‘xtab qoldi"/>
    <meta property="og:description" content="Transport vazirligi matbot xizmatining “Daryo”ga ma’lum qilishicha, poyezd haqiqatan ham to‘xtab qolgan"/>
  </head>
  <body>
    <article>
      <h1>Buxorodan Toshkentga kelayotgan poyezd elektr ta’minotidagi uzilish sabab Jomboyda to‘xtab qoldi</h1>
      <address>
        <time datetime="2019-11-14T22:10:00+00:00">14 Nov 2019, 22:10</time>
      </address>
      <p>“Buxoro—Toshkent” yo‘nalishi bo‘ylab qatnovchi “Sharq” poyezdining 14-noyabr kechki reysi elektr ta’minotidagi uzilish sabab Samarqand viloyatining Jomboy tumanida to‘xtab qoldi. Bu haqda poyezd yo‘lovchilari “Daryo”ga ma’lum qildi; Transport vazirligi poyezd to‘xtab qolgani haqidagi ma’lumotni tasdiqladi.</p>
      <figure>
        <img src="http://s.daryo.uz/wp-content/uploads/2019/11/photo_2019-11-14_20-31-55.jpg"/>
      </figure>
      <p>Skrinshot: Google Xarita</p>
      <p>Poyezd yo‘lovchilarining “Daryo”ga ma’lum qilishicha, soat 20:30 holatiga ko‘ra poyezd salkam bir soat to‘xtab turgan. Yo‘lovchilarga poyezdning to‘xtab qolishiga elektr energiyasidagi uzilishlar sabab qilib ko‘rsatilgan.</p>
      <aside><b>Mavzuga doir:</b> <a href="https://daryo.uz/2019/11/14/uyida-chirogi-bor-odam-qurol-kotarib-urushga-chiqmaydi-ozbekiston-energetika-vazirligi-nima-uchun-afgonistonga-elektr-eksport-qilinayotganiga-iz/">“Uyida chirog‘i bor odam qurol ko‘tarib, urushga chiqmaydi”. O‘zbekiston Energetika vazirligi nima uchun Afg‘onistonga elektr eksport qilinayotganiga izoh berdi</a></aside>
      <p>Transport vazirligi matbuot xizmatining “Daryo”ga ma’lum qilishicha, poyezd haqiqatan ham to‘xtab qolgan; hozirda mutaxassislar tomonidan o‘rganish olib borilayotgani va qo‘shimcha ma’lumot berilishi ma’lum qilindi.</p>
      <figure>
        <img src="https://s.daryo.uz/wp-content/uploads/2019/11/photo_2019-11-14_21-16-09.jpg"/>
      </figure>
      <p>Foto: “Daryo”</p>
      <p>Avvalroq, “Toshkent—Andijon” yo‘nalishida harakatlanuvchi 62-sonli yo‘lovchi poyezdi elektrovozining elektr quvvatida uzilish tufayli bir soat davomida to‘xtab qolgani haqida xabar <a href="https://daryo.uz/2019/07/17/o%CA%BBztemiryo%CA%BBlyo%CA%BBlovchi-aj-andijonga-ketayotgan-poyezd-bir-soat-toxtab-qolgani-uchun-uzr-soradi/">qilingan edi.</a></p>
    </article>
  </body>
</html>