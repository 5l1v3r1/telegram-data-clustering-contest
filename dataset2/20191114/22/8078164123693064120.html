<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_15/happy-days-cast-riunito-45-anni-la-serie-culto-americana-1f3ed170-07d6-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="«Happy days», il cast riunito 45 anni dopo la serie culto americana"/>
    <meta property="og:description" content="Ron Howard (che allora era il protagonista Richie), oggi regista di successo, su Instagram posta la foto dei suoi vecchi compagni del serial americano, tra cui Fonzie"/>
  </head>
  <body>
    <article>
      <h1>«Happy days», il cast riunito 45 anni dopo la serie culto americana</h1>
      <h2>Ron Howard (che allora era il protagonista Richie), oggi regista di successo, su Instagram posta la foto dei suoi vecchi compagni del serial americano, tra cui Fonzie</h2>
      <address>
        <time datetime="2019-11-14T22:00:00+00:00">14 Nov 2019, 22:00</time>
      </address>
      <p>Una foto su Instagram e per gli over 40 è un rifiorire di ricordi. Sul profilo del mitico Ron Howard, oggi regista di successo, compare la foto di una parte del cast della serie tv più famosa al mondo «Happy days» — dove si raccontano le vicende della famiglia Cunningham e dei loro amici — che ha accompagnato le serate degli adolescenti , andata in onda la prima volta il 15 gennaio 1974.</p>
      <p>Dunque è stato Ron Howard, che nella serie interpretava il protagonista, Richie Cunningham a postare il selfie. Insieme a lui compaiono nella foto anche Henry Winkler (Arthur Fonzarelli detto “Fonzie”), Don Most (il rosso Ralph Malph), Anson Williams (Warren Weber detto “Potsie”) e Marion Ross (che interpretava Marion Cunningham).</p>
      <p>Gli attori si sono ritrovati a Los Angeles per una serata di beneficenza con l’obiettivo di raccogliere fondi per tenere aperto il teatro fondato da Gary Marshall, «papà» della serie (oltre che di altri successi, come «Pretty Woman») scomparso nel 2016.</p>
    </article>
  </body>
</html>