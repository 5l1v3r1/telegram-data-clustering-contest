<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18586401-un-mascul-si-o-femela-de-alpaca-au-ajuns-la-zoo-oradea"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Un mascul şi o femelă de alpaca au ajuns la Zoo Oradea"/>
    <meta property="og:description" content="Două exemplare de alpaca, un mascul şi o femelă, de 6 şi 7 ani, au ajuns la Zoo Oradea. Animalele s-au acomodat şi s-au împrietenit deja cu îngrijitorii, spun reprezentanţii Grădinii Zoologice Oradea."/>
  </head>
  <body>
    <article>
      <h1>Un mascul şi o femelă de alpaca au ajuns la Zoo Oradea</h1>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5108/18586401/1/alpaca-mediafax-foto-descopera.jpg"/>
          <figcaption>Un mascul şi o femelă de alpaca au ajuns la Zoo Oradea</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5108/18586401/2/alpaca-2-mediafax-foto-descopera.jpg"/>
          <figcaption>Un mascul şi o femelă de alpaca au ajuns la Zoo Oradea</figcaption>
        </figure>
      </slideshow>
      <p>Două exemplare de alpaca, un mascul şi o femelă, de 6 şi 7 ani, au ajuns la Zoo Oradea. Animalele s-au acomodat şi s-au împrietenit deja cu îngrijitorii, spun reprezentanţii Grădinii Zoologice Oradea.</p>
      <p>De aproximativ o săptămână, într-un ţarc din zona animalelor erbivore pot fi admirate două exemplare de alpaca, un mascul şi o femelă, în vârstă de 6 respectiv 7 ani, aduse de la Arad.</p>
      <p>„Animalele s-au acomodat foarte bine la noi. S-au împrietenit deja cu îngrijitorii noştri, mergând după aceştia ori de câte ori vin în ţarc pentru a le face curăţenie sau a le oferi hrană. Sunt nişte animale foarte simpatice, motiv pentru care atrag deja toate privirile vizitatorilor”, spune administratorul Zoo Oradea, Alexandru Szabo, citat de Mediafax.</p>
      <p>Alpaca sau pako este un patruped originar din Anzii Cordilieri, America de Sud, fiind înrudit cu cămila şi adesea confundat cu lama. Cu un aspect simpatic şi caraghios, alpaca este un animal foarte blând, având un comportament prietenos, motiv pentru care a devenit mai nou un animal de companie exotic.</p>
      <p>Perechea de la Zoo Oradea face parte din rasa Huacaya, având blana moale, ca un ursulet de pluş.</p>
      <figure>
        <img src="https://storage0.dms.mpinteractiv.ro/media/401/321/5108/18586401/2/alpaca-2-mediafax-foto-descopera.jpg"/>
      </figure>
      <p>Alpaca are un corp relativ lung, la fel ca şi picioarele, care sunt subţiri, iar capul are o formă triunghiulară. Sunt mai mici şi mai uşoare decât lamele, cântărind între 55 şi 75 kg. Lâna este foarte deasă şi este în degrade: maro, alb, negru. Aceste animale trebuie tunse regulat, lâna lor fiind uşoară, lucioasă şi mult mai călduroasă faţă de lâna oilor.</p>
      <p>Odată cu aceste noi animale, colecţia Grădinii Zoologice Oradea a ajuns la 852 de exemplare din 176 de specii.</p>
      <related>
        <a href="https://www.descopera.ro/natura/18567065-un-video-arata-cum-un-grup-de-orci-urmaresc-vestitii-rechini-albi-iar-unul-dintre-cei-din-urma-pare-sa-se-teama"/>
      </related>
      <related>
        <a href="https://www.descopera.ro/natura/18549308-un-pui-de-caine-s-a-dovedit-in-urma-unui-test-adn-100-dingo"/>
      </related>
      <related>
        <a href="https://www.descopera.ro/natura/18546903-incendiile-din-california-au-lasat-o-cicatrice-intunecata-care-poate-fi-vazuta-din-spatiu"/>
      </related>
      <related>
        <a href="https://www.descopera.ro/natura/18544687-acord-pentru-salvarea-sturionilor-din-sud-estul-europei"/>
      </related>
      <related>
        <a href="https://www.descopera.ro/natura/18539111-padurile-din-himalaya-care-au-ajuns-pe-fundul-oceanului-indian-in-urma-cu-50000-de-ani"/>
      </related>
      <related>
        <a href="https://www.descopera.ro/natura/18527158-un-nepalez-fost-soldat-britanic-a-cucerit-toate-cele-14-varfuri-muntoase-de-peste-8000-de-metri-in-jumatate-de-an"/>
      </related>
      <related>
        <h4>Citeşte şi</h4>
        <a href="https://www.descopera.ro/natura/18567065-un-video-arata-cum-un-grup-de-orci-urmaresc-vestitii-rechini-albi-iar-unul-dintre-cei-din-urma-pare-sa-se-teama"/>
        <a href="https://www.descopera.ro/natura/18549308-un-pui-de-caine-s-a-dovedit-in-urma-unui-test-adn-100-dingo"/>
        <a href="https://www.descopera.ro/natura/18546903-incendiile-din-california-au-lasat-o-cicatrice-intunecata-care-poate-fi-vazuta-din-spatiu"/>
        <a href="https://www.descopera.ro/natura/18544687-acord-pentru-salvarea-sturionilor-din-sud-estul-europei"/>
      </related>
    </article>
  </body>
</html>