<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/probleme-in-industria-auto-mercedes-benz-anunta-concedieri-pe-fondul-investitiilor-costisitoare-legate-de-emisiile-de-carbon-18586001"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T15:42:00+00:00"/>
    <meta property="og:title" content="Probleme în industria auto: Mercedes-Benz anunţă concedieri, pe fondul investiţiilor costisitoare legate de emisiile de carbon"/>
    <meta property="og:description" content="Producătorul de lux Mercedes-Benz anunţă că va face concedieri, cu scopul de a face economii de peste 1 miliard de euro până la sfârşitul anului 2022, a declarat proprietarul Damiler, potrivit BBC."/>
  </head>
  <body>
    <article>
      <h1>Probleme în industria auto: Mercedes-Benz anunţă concedieri, pe fondul investiţiilor costisitoare legate de emisiile de carbon</h1>
      <address><time datetime="2019-11-14T15:42:00+00:00">14 Nov 2019, 15:42</time> by <a rel="author">Teona Tomoiaga, Mediafax</a></address>
      <p>Producătorul de lux Mercedes-Benz anunţă că va face concedieri, cu scopul de a face economii de peste 1 miliard de euro până la sfârşitul anului 2022, a declarat proprietarul Damiler, potrivit BBC.</p>
      <p>Astfel, peste compania va renunţa la peste 1.000 de locuri de muncă, decizie apărută din cauza faptului că producătorul de maşini de lux se confruntă cu noi provocări mai dure în ceea ce priveşte emisiile de carbon.</p>
      <p>Daimler a afirmat că îndeplinirea noilor obiective de CO2 a necesitat „investiţii mari”, adăugând că gama în creştere a maşinilor electrice duce, de asemenea, la creşterea costurilor companiei.</p>
      <p>Proprietarul Mercedes-Benz nu a specificat unde se vor concedia angajaţi.</p>
      <p>“Pentru a avea succes în viitor, trebuie să acţionăm acum şi să creştem semnificativ puterea noastră financiară”, a declarat Ola Källenius, preşedintele consiliului de administraţie al Daimler şi Mercedes-Benz, conform sursei precizate.</p>
      <p>Toţi producătorii de autovehicule se confruntă cu provocarea de a vinde mai multe modele cu emisii reduse sau zero emisii de carbon pentru a îndeplini noile standarde impuse de Uniunea Europeană.</p>
      <p>În conformitate cu aceste reguli, emisiile medii de CO2 provenite din maşinile noi vândute în UE trebuie să scadă la 95 g CO2 pe kilometru până în 2021, o reducere de 40% faţă de nivelurile din 2007.</p>
      <p>În plus, emisiile trebuie apoi reduse cu încă 37,5% între 2021 şi 2030.</p>
      <p>Pe lângă reducerile de costuri la autoturismele Mercedes-Benz, Daimler a spus că diviziunea Mercedes-Benz Vans va încerca să reducă costurile personalului cu 100 de milioane de euro.</p>
    </article>
  </body>
</html>