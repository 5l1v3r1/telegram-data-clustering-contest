<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/rada-nacbanku-pereobrala-golovoyu-danilishina-329666_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T15:24:00+00:00"/>
    <meta property="og:title" content="Рада Нацбанку переобрала головою Данилишина"/>
    <meta property="og:description" content="Заступником Данилишина обрали Василя Фурмана."/>
  </head>
  <body>
    <article>
      <h1>Рада Нацбанку переобрала головою Данилишина</h1>
      <h2>Заступником Данилишина обрали Василя Фурмана.</h2>
      <address>
        <time datetime="2019-11-14T15:24:00+00:00">14 Nov 2019, 15:24</time>
      </address>
      <p><b><a href="https://zn.ua/ECONOMICS/rada-naznachila-shaprana-chlenom-soveta-nbu-335720_.html">Рада Нацбанку</a></b> на сьогоднішньому засіданні, 14 листопада, переобрала головою ради Богдана Данилишина. Про це пише <a href="https://nv.ua/ukr/biz/finance/golovoyu-radi-nbu-pereobrali-danilishina-novini-ukrajini-50053511.html">НВ Бізнес</a> з посиланням на Віталія Шапрана.</p>
      <p>Заступником Данилишина обрали Василя Фурмана. Раніше цю посаду обіймав Тимофій Милованов, який став міністром економіки.</p>
      <p>Зазначимо, що трирічні повноваження голови Ради НБУ Богдана Данилишина закінчилися 26 жовтня.</p>
      <p>Нагадаємо, що депутати Верховної Ради затвердили Віталія Шапрана членом Ради Нацбанку. Таку постанову підтримали 268 народних обранців.</p>
      <p>Позачергове засідання Ради Нацбанку, яке було <b><a href="https://dt.ua/ECONOMICS/rada-nacbanku-ne-zmogla-obrati-golovu-na-pozachergovomu-zasidanni-328922_.html">скликано головою регулятора Яковом Смолієм для вибору голови Ради</a></b>, не відбулося.</p>
      <p>Раніше глава Ради Нацбанку Богдан Данилишин заявив, що <b><a href="https://dt.ua/ECONOMICS/rada-nacbanku-hoche-otrimati-status-kerivnogo-organu-nbu-327095_.html">Раді необхідно звернутися до Верховної Ради</a></b> з пропозицією ініціювати внесення змін до закону про НБУ, згідно з яким Рада зможе встановлювати для правління ключові показники ефективності (KPI) грошово-кредитної політики, а функція оцінки і контролю за грошово-кредитною політикою буде підкріплена інструментом впливу.</p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>