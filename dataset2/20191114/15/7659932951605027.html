<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991716/%E2%80%8Bisrail%E2%80%99de-a%C5%9F%C4%B1r%C4%B1-sa%C4%9Fc%C4%B1lar-araplar-partileri-h%C3%BCk%C3%BCmette-istemiyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T15:15:00+00:00"/>
    <meta property="og:title" content="​İsrail’de aşırı sağcılar, Araplar partileri hükümette istemiyor"/>
    <meta property="og:description" content="İsrail Başbakanı Binyamin Netanyahu’ya yakınlığı ile bilinen sağcı gazete İsrael Hayom, dün, Filistin İslami Cihad Hareketi’nin askeri kanadı Kudüs Seriyyeleri'nin komutanlarından Baha Ebu el-Ata suikastını kutlayan bir başlık atarken, suikasta cevap"/>
  </head>
  <body>
    <article>
      <h1>​İsrail’de aşırı sağcılar, Araplar partileri hükümette istemiyor</h1>
      <address>
        <time datetime="2019-11-14T15:15:00+00:00">14 Nov 2019, 15:15</time>
      </address>
      <p>İsrail Başbakanı Binyamin Netanyahu’ya yakınlığı ile bilinen sağcı gazete İsrael Hayom, dün, Filistin İslami Cihad Hareketi’nin askeri kanadı Kudüs Seriyyeleri'nin komutanlarından Baha Ebu el-Ata suikastını kutlayan bir başlık atarken, suikasta cevap niteliği taşıyan füzelerin İsrail’deki siyasi sistemi doğrudan etkilediğini kaydetti. Gazete ayrıca, İsrailli sağcıların yeni hükümet konusunda Arapların desteğini istemediğini belirtti.<br/><br/>Yaşanan gelişmeler, Likud Partisi ve Benny Gantz arasında, ulusal birlik hükümetine yol açabilecek bir gerçeklik ortaya koyarken, Mavi-Beyaz İttifakı, Arapların destek verebileceği hükümet olasılığından vazgeçti.<br/><br/>Gazete, Benny Gantz, Moşe Ya’alon ve Gabi Ashkenazi (eski generaller) gibi koalisyon liderlerinin Arapların desteğiyle hükümet kurma seçeneğinden vazgeçmeye karar verdiklerini ve Binyamin Netanyahu ile birlik hükümetine doğru yol aldıklarını iddia etti.<br/><br/>Üç parti liderinin, Cumhurbaşkanı Reuven Rivlin’in Netanyahu ve Ganzt’in hükümetin başına geçmesi önerisini kabul ettiklerine işaret edilen haberde, ilk dönem için Netanyahu’nun hükümete başkanlık edeceği aktarıldı ve artık dini partilerin hükümete girmesi konusunu umursamadıkları belirtildi.<br/><br/>Öte yandan Gantz, İsrail Evimiz Partisi lideri Avigdor Liberman ile yeni gelişmeleri ele almak ve böyle bir hükümete katılmasını sağlamak için toplantı yaptı.</p>
    </article>
  </body>
</html>