<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903735/-ook-bayern-m-nchen-mengt-zich-in-transfergeweld-rond-champions-league-sensatie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T15:26:00+00:00"/>
    <meta property="og:title" content="'Ook Bayern München mengt zich in transfergeweld rond Champions League-sensatie'"/>
    <meta property="og:description" content="Ook Bayern München heeft KRC-Genk-beul Erling Haaland hoog op het verlanglijstje staan. Volgens"/>
  </head>
  <body>
    <article>
      <h1>'Ook Bayern München mengt zich in transfergeweld rond Champions League-sensatie'</h1>
      <address>
        <time datetime="2019-11-14T15:26:00+00:00">14 Nov 2019, 15:26</time>
      </address>
      <p>
        <b>Ook Bayern München heeft KRC-Genk-beul Erling Haaland hoog op het verlanglijstje staan. Volgens <i>BILD</i> houdt de Duitse recordkampioen het toptalent van RB Salzburg nauwlettend in de gaten.</b>
      </p>
      <p>Haaland is op dit moment de 'heißeste Sturmjuwel', aldus <i><a href="https://www.bild.de/sport/fussball/fussball/bayern-muenchen-klub-beobachtet-salzburgs-super-talent-erling-haaland-66023754.bild.html">BILD</a>. </i>De negentienjarige spits uit Noorwegen scoort aan de lopende band en meer dan twintig Europese topclubs, waaronder dus Bayern, heeft het vizier op hem gericht. Bayern ziet in Haaland de ideale lange termijn-opvolger van Robert Lewandowski. Onder meer ook Juventus, FC Barcelona en Manchester United zijn bovenmatig geïnteresseerd in de jongeling van Salzburg.</p>
      <p>De negentienjarige spits is de grootste sensatie van dit seizoen. In de Champions League verbaast hij vriend en vijand door in vier groepswedstrijden al zeven keer te hebben gescoord. De komende periode zal het transfergeweld rond Haaland gaan losbarsten. Naar verluidt moet hij minstens honderd miljoen euro kosten.</p>
    </article>
  </body>
</html>