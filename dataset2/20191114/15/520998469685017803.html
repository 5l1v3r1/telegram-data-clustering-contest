<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/u-chnu-proyshla-mizhnarodna-naukovo-praktichna-konferenciya-stale-bdzhilnictvo-v-ukrayini-380302"/>
    <meta property="og:site_name" content="Погляд"/>
    <meta property="article:published_time" content="2019-11-14T15:47:00+00:00"/>
    <meta property="og:title" content="У ЧНУ пройшла Міжнародна науково-практична конференція Стале бджільництво в Україні"/>
    <meta property="og:description" content="6-8 листопада 2019 року на базі Чернівецького національного університету імені Юрія Федьковича відбулася І Міжнародна науково-практична конференція «Стале бджільництво в Україні»"/>
  </head>
  <body>
    <article>
      <h1>У ЧНУ пройшла Міжнародна науково-практична конференція Стале бджільництво в Україні</h1>
      <h2>Науковці та пасічники з різних країн взяли участь у конференції</h2>
      <address>
        <time datetime="2019-11-14T15:47:00+00:00">14 Nov 2019, 15:47</time>
      </address>
      <p>6-8 листопада 2019 року на базі Чернівецького національного університету імені Юрія Федьковича відбулася І Міжнародна науково-практична конференція «Стале бджільництво в Україні». Організатори конференції:Інститут біології, хімії та біоресурсів ЧНУ (кафедра молекулярної генетики та біотехнології, а також кафедра екології та біомоніторингу), ГО «Асоціація виробників продукції бджільництва «Буковинський бджоляр»», Спілка пасічників України. Про це йдеться на сайті ЧНУ.</p>
      <p>У роботі конференції активну участь взяли близько 200 учасників, серед яких науковці та пасічники з Данії, Швеції, Польщі, Молдови, Італії, Канади та України. Робота конференції була організована занаступними секціями: «Генетика, селекція та розведення бджіл», «Технологія отримання продуктівбджільництва», «Соціально-екологічні аспекти втрат бджіл, участь громадськості у прийнятті рішень,освіта».</p>
      <p>На конференції представили 27 усних доповідей та 10 стендових. Крім того, було проведено два круглих столи: «Проблеми прикладного бджільництва» та «Практичні заняття з вивчення BEEBREED.EU». До того ж учасники конференції відвідали великі приватні бджолярські господарсва в м. Хотин (власник – Костянтин Куценко) та с. Зарожани Хотинського району (власник – Ярослав Хмелинський). Власники господарств ділилися з гостями досвідом ведення бджільництва, основними регіональними проблемами та шляхами їх вирішення.</p>
      <p>На конференції підписано Меморандум про співпрацю між Спілкою Пасічників Закарпаття, Інститутом біології, хімії та біоресурсів та ГО «Асоціація виробників продукції бджільництва «Буковинський бджоляр»».</p>
      <p>По завершенні конференції прийнята Резолюція, в якій зазначається про необхідність посилення заходів з боку держави щодо збереження аборигенних бджіл та запобіганню втратам бджолосімей в Україні; підтримання фахової освіти в галузі бджільництва та інше.</p>
      <figure>
        <img src="https://media.pogliad.ua/news/article/2019/11/14/380302/2-2.w800.jpg"/>
      </figure>
      <figure>
        <img src="https://media.pogliad.ua/news/article/2019/11/14/380302/4-4.w800.jpg"/>
      </figure>
      <figure>
        <img src="https://media.pogliad.ua/news/article/2019/11/14/380302/5-5.w800.jpg"/>
      </figure>
      <figure>
        <img src="https://media.pogliad.ua/news/article/2019/11/14/380302/6-6.w800.jpg"/>
      </figure>
      <figure>
        <img src="https://media.pogliad.ua/news/article/2019/11/14/380302/rbfoiektt7o87yb03oar.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/education/u-chnu-rozpochalisya-municipalni-chitannya-imeni-antona-kohanovskogo-380284"/>
        <a href="https://pogliad.ua/news/chernivtsi/do-chernivciv-zyihalisya-naukovci-ta-bdzholyari-iz-7-krayin-379953"/>
        <a href="https://pogliad.ua/news/education/chnu-pidpisav-memorandum-pro-vzaemorozuminnya-z-nimecko-ukrayinskim-ob-ednannyam-yuristiv-379317"/>
        <a href="https://pogliad.ua/news/education/delegaciya-chnu-vzyala-uchast-u-mizhnarodniy-naukoviy-konferenciyi-u-polschi-379112"/>
      </related>
    </article>
  </body>
</html>