<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2573625/u-vcitelki-persogo-klasu-lvivskoi-skoli-viavili-vidkritu-formu-tuberkulozu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-14T15:20:00+00:00"/>
    <meta property="og:title" content="У вчительки першого класу львівської школи виявили відкриту форму туберкульозу"/>
    <meta property="og:description" content="У вчительки львівської школи виявили відкриту форму туберкульозу попри те, що останній медогляд вона проходила два місяці назад."/>
  </head>
  <body>
    <article>
      <h1>У вчительки першого класу львівської школи виявили відкриту форму туберкульозу</h1>
      <address><time datetime="2019-11-14T15:20:00+00:00">14 Nov 2019, 15:20</time> by <a rel="author">Даниїл Задорожний</a></address>
      <p>
        <i>25-річна вчителька початкових класів львівської ЗСШ №78 штатний медогляд проходила в серпні 2019 року, і жодних ознак хвороби у неї не виявили.</i>
      </p>
      <p>Однак вже 24 жовтня, пише <a href="https://zaxid.net/u__lvivskiy_shkoli_78_viyavili_vchitelku_z_vidkritoyu_formoyu_tuberkulozu_n1492899?fbclid=IwAR2k8Rj902W6lfvG0XpVN7KlAtgkuiun5igYBrIVftDPVk9EHrRupdVDmsE">Zahid.net</a>, вчителька звернулася до своєї сімейної лікарки зі скаргами на погане самопочуття, у неї різко підвищилася температура тіла. Найімовірніше, захворіла вчителька якраз того самого дня. Ознак лікарка висунула лише припущення, що за хвороба це може бути.</p>
      <p>Підтвердилися ці підозри 25 жовтня після ретельного обстеження у фтизіатричному диспансері: відкрита форма туберкульозу. Вчительку одразу ж скерували лікувальний заклад, а директорку школи повідомили про цю ситуацію. Вона ж повідомила батьків і далі почалися ретельні перевірки та заходи, покликані виявити бодай найменші загрози присутності хвороби у стінах будівлі.</p>
      <figure>
        <img src="https://s.032.ua/section/newsInText/upload/images/news/intext/000/051/443/screenshot-city-admlvivua-20191114-141442-14_5dcd6d78c3d43.jpg"/>
      </figure>
      <p>Керівництво школи зреагувало миттєво: спершу власними силами, протягом осінніх канікул, провели дезінфекцію, наступного ж дня аналогічну операцію провели працівники санстанції.</p>
      <p>Перевірку на туберкульоз одразу пройшли учні першого класу, учні 5 класу, яких вчителька вела торік, а також персонал школи, який вступав у прямий контакт із хворою - всі виявилися здоровими. Всі діти, як заявили на сайті ЛМР, пройшли відповідні обстеження, реакції на пробу Манту ні в кого не було.</p>
      <p>На організовані батьківські збори запросили взагалі всіх охочих - батьків, дітей, знайомих, родичів. А також медиків, які детально розбирали, що це за хвороба, як вона працює і як від неї вберегтися.</p>
      <p>Учителька, як виявилося, прийшла у школу в середині минулого навчального року і взяла вже згадуваний 5-В клас, бо попередня вчителька пішла у декретну відпустку.</p>
      <p>Останній медогляд проходила 16 серпня 2019 року - все було гаразд. Тож медики замислилися, як так могло статися, якщо вчителька, за її словами, не контактувала із хворими.</p>
      <figure>
        <img src="https://s.032.ua/section/newsInText/upload/images/news/intext/000/051/443/screenshot-city-admlvivua-20191114-141442_5dcd6e4e627a9.jpg"/>
      </figure>
      <p>Кожен з нас доволі регулярно зіштовхується з паличкою Коха, яка й призводить до захворювання, однак далеко не всі починають недужати. Але за умов ослабленого імунітету - хвороба може взяти своє.</p>
      <p>У вчительки була маленька дитина, яку вона годувала груддю, вставала до неї вночі, паралельно працюючи у школі - у декреті вона майже не була. Це навантаження могло серйозно вдарити по імунній системі. Дитина та чоловік, як виявилося, також здорові.</p>
      <p>Та чи могла ця хвороба так швидко перейти у відкриту форму? Директор Центру легеневого здоров’я, головний експерт з фтизіатрії департаменту охорони здоров’я ЛОДА Любомир Рак розповіла, що в принципі - серпнева флюорографія могла і не показати захворювання, та й не кожен рентген здатний виявити приховані форми. </p>
      <figure>
        <img src="https://s.032.ua/section/newsInText/upload/images/news/intext/000/051/443/screenshot-city-admlvivua-20191114-141442-1_5dcd6e87885f9.jpg"/>
      </figure>
      <p>А за сприятливих умов туберкульоз розвивається доволі швидко. Саме тому лікарі радять регулярно проходити обстеження та слідкувати за своїм здоров'ям, уникаючи самолікування. </p>
      <p>Однак є й хороші новини - він, туберкульоз, лікується. А протягом 9 місяців 2019 року відкриту форму туберкульозу легень вперше діагностували у 152 львів’ян.</p>
      <p>Нагадаємо, що видання 032.ua опублікувало матеріал, в якому детально описано, як <a href="https://www.032.ua/news/2507878/ak-doihati-do-specializovanih-likaren-u-lvovi">доїхати</a> до важливих адміністративних локацій у Львові з різних районів міста.</p>
      <p>Джерело інформації: Zahid.net</p>
    </article>
  </body>
</html>