<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547339.html/%DA%A9%D8%AA%D8%A7%D8%A8%D8%AF%D8%A7%D8%B1-%D8%AF%D8%B1-%D8%B5%D9%81-%D9%85%D9%82%D8%AF%D9%85-%D8%AA%D9%85%D8%AF%D9%86-%D8%B3%D8%A7%D8%B2%DB%8C-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA--%D8%B6%D8%B1%D9%88%D8%B1%D8%AA-%D9%87%D9%85%D8%A7%D9%87%D9%86%DA%AF%DB%8C-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D9%87%D8%A7-%D8%A8%D8%A7-%D8%AA%D8%BA%DB%8C%DB%8C%D8%B1%D8%A7%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:00:00+00:00"/>
    <meta property="og:title" content="کتابدار در صف مقدم تمدن‌سازی اسلامی است/ ضرورت هماهنگی کتابخانه‌ها با تغییرات"/>
    <meta property="og:description" content="وزیر فرهنگ و ارشاد اسلامی  گفت: کتابداران صف مقدم تمدن سازی اسلامی هستند و طبیعی است نهادهای اجتماعی اگرخود را با تغییرات اجتماعی هماهنگ نکنند و عقب بمانند جبر تاریخ آنها را بیشتر عقب خواهند راند، بنابراین باید با این تغییرات مراوده داشته باشیم."/>
  </head>
  <body>
    <article>
      <h1>کتابدار در صف مقدم تمدن‌سازی اسلامی است/ ضرورت هماهنگی کتابخانه‌ها با تغییرات</h1>
      <h2>وزیر فرهنگ و ارشاد اسلامی در یزد:</h2>
      <address>
        <time datetime="2019-11-14T15:00:00+00:00">14 Nov 2019, 15:00</time>
      </address>
      <p>وزیر فرهنگ و ارشاد اسلامی گفت: کتابداران صف مقدم تمدن سازی اسلامی هستند و طبیعی است نهادهای اجتماعی اگرخود را با تغییرات اجتماعی هماهنگ نکنند و عقب بمانند جبر تاریخ آنها را بیشتر عقب خواهند راند، بنابراین باید با این تغییرات مراوده داشته باشیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://yazdrasa.ir/">یزدرسا</a>، سید عباس صالحی ظهر امروز در آیین بزرگداشت روز کتاب، کتابخوانی و کتابدار که در سالن همایش دانشکده حضرت رقیه(س) یزد برگزار شد، گفت: جوهر تمدن انسانی، کتاب و کتابخوانی است اگر بخواهیم نقطه‌های آغاز و گسترش تمدن‌ها را با هم مقایسه کنیم تفاوت تمدن اسلامی با تمدن های پیشین این است که در دل کتاب متولد شد با کتاب حرکت کرد و با گسترش کتاب و کتابخانه ها بال و پر پیدا کرد و به دوره طلایی تمدن رسید و نوسازی تمدنی هم جز از این مسیر میسر نیست چون تمدنی است که بر این قاعده حرکت کرده است.</p>
      <p>وی با بیان اینکه کتابداران صف مقدم این تمدن سازی اسلامی هستند، افزود: تغییرات قابل توجهی در فضای زندگی معاصر خود می‌بینیم  که تغییرات سریعی هستند  و در حوزه فناوری اطلاعاتی دیده می‌شوند و به مرور هم فناوری‌های جدید خود را نشان می‌دهند که حتما اتفاقاتی را می آفریند، در نظام دسترسی اطلاعات تغییرات قالب توجهی در حال اتفاق است که افزایش سریع حجم اطلاعات، گسترش دسترسی به اطلاعات و از دست رفتن مرزهای فیزیکی  و جهانی شدن فضای اطلاعات از این اتفاقات است.</p>
      <p>وزیر فرهنگ و ارشاد اسلامی افزود: در حوزه‌های اجتماعی تغییرات قابل اجتماعی در حال وقوع است محل‌هایی چون خانه و محل کار قالب‌های جدید پیدا می‌کنند و محیط هایی مثل مدرسه و کتابخانه بازسازی‌ها و نوسازی عظیمی خواهند یافت و اتفاقات متعدد دیگری در حوزه تغییرات اجتماعی در حال رخ دادن است، خوشبختانه نهاد کتابخانه‌ها این نگاه را آغاز کرده است و این دغدغه وجود دارد که دهه‌های آینده کتابخانه‌ها چگونه خواهند بود و باید خود را متناسب با مسیر تغییرات هماهنگ تر کنیم.</p>
      <p>صالحی تصریح کرد: طبیعی است نهادهای اجتماعی اگرخود را با تغییرات اجتماعی هماهنگ نکنند و عقب بمانند جبر تاریخ آنها را بیشتر عقب خواهند راند، ما باید با این تغییرات مراوده داشته باشیم و ارتباط برقرار کنیم، این موضوع در دوسال اخیر موضوع بحث ما در گفتگوهای نهاد کتابخانه‌ها بوده است.</p>
      <p>وی افزود: نگاه اولیه این است کتابخانه ها در دهه‌های آینده به باشگاه فرهنگی اجتماعی چند منظور ه بر محور کتاب تبدیل شوند تبدیل سازی کتابخانه به باشگاه فرهنگی اجتماعی، چشم انداز اتفاقاتی می تواند باشد که مبتنی بر تغییرات در جریان است و نکته نخست این است که دارایی این کتابخانه ها دیگر اطلاعانت و داده‌های ایستا نیستند بلکه داده‌های سیال جای اطلاعات ایستا خواهند نشست که محدود به مخزن‌های داخل کتابخانه نیست و بایستی با این نگاه به دارایی کتابخانه نگاه کرد.</p>
      <p>وی ادامه داد: کتابخوان و مراجعه کننده‌ها در کتابخانه‌های کلاسیک برای  کسب و دانش و ارتقای آگاهی می آمدند امروز با تغییرات جدید به خصوص مسیری که در دهه‌های آینده در پیش داریم اگر بخواهیم کتابخانه‌‌ها بمانند باید مراجعه کننده به دنبال خلق دانش باید باشند و خلق دانش به جای کسب دانش فضای کتابخانه  را پر کند و همچنین هدف کتابخانه اجتماعی شدن  و اجتماعی سازی بر مبنای کتاب است و این دو هدف هدف گذاری جدی مراجعه کننده به کتابخانه‌ها می‌تواند باشد.</p>
      <p>وزیر فرهنگ و ارشاد اسلامی عنوان کرد: در نگاه کلاسیک و شکل گذشته مالک کتاب و خدمات، سازمان کتابخانه‌ها و کتابداران بودند و سازمان کتابخانه ها و کتابدار به عنوان مالک مجموعه  در خدمت اهداف کسب دانش بودند اما در نگاه جدید حلقه وصل هستیم و اینکه چکونه نقطه اتصال را با مجموعه وسیع برگزار کرد، کار اصلی کتابدار خواهد بود، اینکه بتوانیم خطوط ارتباطی برقرار کنیم و کتابخانه به باشگاه فرهنگی اجتماعی برای خلق دانش و اجتماعی شدن و اجتماعی سازی بر مبنای کتاب تبدیل شود.</p>
      <p>انتهای پیام/</p>
    </article>
  </body>
</html>