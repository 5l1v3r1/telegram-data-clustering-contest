<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/14/aifa-attenzione-a-fake-news-sui-vaccini-seguire-consigli-esperti-pn_20191114_00239/"/>
    <meta property="og:site_name" content="Askanews"/>
    <meta property="article:published_time" content="2019-11-14T15:30:12+00:00"/>
    <meta property="og:title" content="Aifa: attenzione a fake news sui vaccini. Seguire consigli esperti"/>
    <meta property="og:description" content="Roma, 14 nov. (askanews) – “Attenzione ai malanni di stagione e combatti con noi contro le fake news. Sui vaccini segui le indicazioni di AIFA, Ministero della Salute e Istituto Superiore di Sanità”. E’ la raccomandazione dell’Agenzia del Farmaco- Aifa dal suo profilo Facebook. “È in corso, come ogni anno, la campagna informativa antinfluenzale – […]"/>
  </head>
  <body>
    <article>
      <h1>Aifa: attenzione a fake news sui vaccini. Seguire consigli esperti</h1>
      <h2>L'Agenzia del Farmaco su Facebook</h2>
      <address>
        <time datetime="2019-11-14T15:30:12+00:00">14 Nov 2019, 15:30</time>
      </address>
      <figure>
        <img src="http://www.askanews.it/wp-content/uploads/2019/11/20191114_163008_12302F2E.jpg"/>
      </figure>
      <p>Roma, 14 nov. (askanews) – “Attenzione ai malanni di stagione e combatti con noi contro le fake news. Sui vaccini segui le indicazioni di AIFA, Ministero della Salute e Istituto Superiore di Sanità”. E’ la raccomandazione dell’Agenzia del Farmaco- Aifa dal suo profilo Facebook.</p>
      <p>“È in corso, come ogni anno, la campagna informativa antinfluenzale – si legge – . Le principali raccomandazioni per proteggere se stessi e gli altri dall’influenza e dalle sue conseguenze sono, oltre a vaccinarsi, lavare di frequente e accuratamente le mani, utilizzare un fazzoletto quando si starnutisce o tossisce per limitare la diffusione del virus, arieggiare spesso gli ambienti chiusi. Inoltre, non ricorrere agli antibiotici in caso di influenza.</p>
      <p>La vaccinazione è raccomandata e gratuita per le fasce della popolazione più a rischio (l’elenco è disponibile sul sito del Ministero della salute: http://bit.ly/MdS_Influenza), ma tutti i cittadini possono decidere di farla acquistando il vaccino antinfluenzale in farmacia.</p>
      <p>La composizione di tutti i vaccini influenzali per la stagione 2019-2020 segue le raccomandazioni dell’Organizzazione Mondiale della Sanità (OMS) e del Comitato per i Medicinali per Uso umano (CHMP) dell’Agenzia Europea per i Medicinali (EMA). L’elenco dei vaccini autorizzati per la stagione 2019-2020 è disponibile sul sito AIFA al link: http://bit.ly/AIFA_Vaccini_influenzali_19_20</p>
      <p>ATTENZIONE ALLE FAKE NEWS!!! – raccomanda l’Aifa – Soprattutto sui social trovano spazio notizie false o parziali che mettono a repentaglio la salute dei cittadini. Nel caso di dubbi rivolgiti senza esitare al tuo medico e alle Istituzioni che tutelano la salute pubblica: Ministero della Salute, AIFA e Istituto Superiore di Sanità”.</p>
    </article>
  </body>
</html>