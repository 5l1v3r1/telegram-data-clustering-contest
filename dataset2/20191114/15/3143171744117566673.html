<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/certificazione-anagrafica-online-siglato-protocollo-dintesa-con-ordine-avvocati.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T15:23:58+00:00"/>
    <meta property="og:title" content="Certificazione anagrafica online, siglato protocollo d’intesa con ordine avvocati"/>
    <meta property="og:description" content="Sinergia finalizzata all’innalzamento della qualità dei servizi nei confronti del cittadino"/>
  </head>
  <body>
    <article>
      <h1>Certificazione anagrafica online, siglato protocollo d’intesa con ordine avvocati</h1>
      <address><time datetime="2019-11-14T15:23:58+00:00">14 Nov 2019, 15:23</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Sinergia finalizzata all’innalzamento della qualità dei servizi nei confronti del cittadino</i>
      </p>
      <p>MESSINA – Su iniziativa dell’assessore ai Servizi al Cittadino Massimiliano Minutoli, alla presenza del sindaco Cateno De Luca, è stato siglato a Palazzo Zanca il protocollo d’intesa che consentirà agli iscritti all’Ordine professionale degli avvocati di Messina di accedere alla certificazione anagrafica online.</p>
      <p>“Prosegue così – ha sottolineato il sindaco De Luca – la collaborazione con l’Ordine degli avvocati nell’ottica di una completa sinergia finalizzata all’innalzamento della qualità dei servizi nei confronti del cittadino”. “Questa modalità – ha proseguito l’assessore Minutoli – rappresenta la realizzazione di uno dei punti del programma politico dell’Amministrazione De Luca ed un’innovazione che risponde in maniera più efficace ed efficiente ai bisogni dei cittadini. Si ricorda infatti che dal 6 giugno scorso, anche i singoli cittadini in possesso di computer possono accedere a tale servizio”.</p>
    </article>
  </body>
</html>