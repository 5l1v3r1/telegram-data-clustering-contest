<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103055/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T15:25:42+00:00"/>
    <meta property="og:title" content="В Росії назвали фальшивкою нові дані міжнародних слідчих у справі MH17"/>
    <meta property="og:description" content="Речниця МЗС Росії Марія Захарова заявила, що Об’єднана слідча група (JIT), яка займається розслідуванням збиття малайзійського “Боїнга” MH17, “підганяє матеріали” під заздалегідь підготоване рішення."/>
  </head>
  <body>
    <article>
      <h1>В Росії назвали фальшивкою нові дані міжнародних слідчих у справі MH17</h1>
      <address>
        <time datetime="2019-11-14T15:25:42+00:00">14 Nov 2019, 15:25</time>
      </address>
      <p>Речниця МЗС Росії Марія Захарова заявила, що Об'єднана слідча група (JIT), яка займається розслідуванням збиття малайзійського "Боїнга" MH17, "підганяє матеріали" під заздалегідь підготоване рішення.</p>
      <p>Як повідомляє "Європейська правда" з посиланням на російське державне агентство <a href="https://tass.ru/">ТАСС</a>, про це вона сказала в четвер на брифінгу для журналістів.</p>
      <p>"Публікація якихось матеріалів, частина з яких відразу виявляється фальшивкою, частина з яких не підтверджена. Ми вже це проходили не раз", - сказала вона, коментуючи зроблену 14 листопада заяву JIT.</p>
      <p>"Вердикт, вирок був уже винесено відразу, а все інше - підгонка матеріалів, які б з точки зору тої групи свідчили на користь обраної тактики звинувачення", - додала Захарова.</p>
      <p>Нагадаємо, 14 листопада JIT опублікувала звернення до свідків, у якому йде мова <b><a href="https://www.eurointegration.com.ua/news/2019/11/14/7103049/">вплив російської сторони</a></b> на події напередодні збиття Boeing. Зокрема, група заявила, що контактні особи з РФ щоденно зв'язувались із донбаськими сепаратистами перед збиттям літака.</p>
      <p>JIT також розкрила нові дані про <b><a href="https://www.eurointegration.com.ua/news/2019/11/14/7103051/">роль Суркова</a></b> в управлінні "ДНР".</p>
      <p>JIT – це міжнародна Спільна слідча група з розслідування катастрофи МН17 у складі Нідерландів, Австралії, Бельгії, Малайзії і України. Вона була створена більш ніж за місяць після того, як літак "Малайзійських авіаліній" було збито в небі над Донбасом у липні 2014 року. Усі 298 осіб на борту загинули.</p>
      <related>
        <a href="https://www.eurointegration.com.ua/news/2019/11/14/7103049/"/>
      </related>
    </article>
  </body>
</html>