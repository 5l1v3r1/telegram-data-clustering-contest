<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103056/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T15:54:40+00:00"/>
    <meta property="og:title" content="Зеленський обговорив з Туском &quot;Північний потік-2&quot;"/>
    <meta property="og:description" content="Президент Володимир Зеленський у телефонній розмові з президентом Євроради Дональдом Туском обговорив питання енергетичної безпеки в Європі і будівництво “Північного потоку-2”."/>
  </head>
  <body>
    <article>
      <h1>Зеленський обговорив з Туском "Північний потік-2"</h1>
      <address>
        <time datetime="2019-11-14T15:54:40+00:00">14 Nov 2019, 15:54</time>
      </address>
      <p>Президент Володимир Зеленський у телефонній розмові з президентом Євроради Дональдом Туском обговорив питання енергетичної безпеки в Європі і будівництво "Північного потоку-2".</p>
      <p>Як пише "Європейська правда", про розмову у четвер повідомили у пресслужбі глави держави.</p>
      <p>Розмова відбулася наступного дня після того, як німецький парламент з другої спроби ухвалив <b><a href="https://www.eurointegration.com.ua/news/2019/11/13/7103012/">енергетичне законодавство</a></b>, яке стосується газопроводу "Північний потік-2".</p>
      <p>"Окремою темою розмови була енергетична безпека в Європі та ситуація з реалізацією проекту "Північний потік – 2". Співрозмовники погодилися щодо важливості безумовного дотримання всіма державами – членами Європейського Союзу енергетичного законодавства ЄС", - прозвітували в офісі глави держави.</p>
      <p>Як повідомляла "Європейська правда", в українському уряді переконані, що рішення Німеччини <a href="https://www.eurointegration.com.ua/news/2019/11/13/7103013/"><b>не дає зеленого світла</b></a> для "Північного потоку-2", тому що з оновленого газового законодавства прибрали проблемні норми, які давали Німеччині можливість вивести з-під його дії газопровід.</p>
      <p>
        <b>Читайте докладніше про ухвалене Бундестагом рішення: <a href="https://www.eurointegration.com.ua/articles/2019/11/14/7103015/">Між "зрадою" і "перемогою": що насправді ухвалила Німеччина щодо "Північного потоку-2"</a></b>
      </p>
      <related>
        <a href="https://www.eurointegration.com.ua/news/2019/11/13/7103012/"/>
      </related>
    </article>
  </body>
</html>