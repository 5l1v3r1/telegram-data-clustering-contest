<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/konec-za-slovenski-par-novinarsko-teniska-ljubezen-izpuhtela-248590"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T15:20:00+00:00"/>
    <meta property="og:title" content="Konec za slovenski par: novinarsko-teniška ljubezen izpuhtela"/>
    <meta property="og:description" content="Športni komentator, novinar ter povezovalec športnih dogodkov Anže Bašelj se je razšel z dolgoletno partnerico in zaročenko ter nekdanjo vrhunsko teniško igralko Majo Matevžič, ki je svojčas..."/>
  </head>
  <body>
    <article>
      <h1>Konec za slovenski par: novinarsko-teniška ljubezen izpuhtela</h1>
      <h2>Po dolgoletnem razmerju sta ubrala vsak svojo pot. Novinar in nekdanja teniška igralka imata sina in hčer.</h2>
      <address><time datetime="2019-11-14T15:20:00+00:00">14 Nov 2019, 15:20</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/139244.jpg"/>
          <figcaption>Po dveh operacijah na komolcu in rami ter zaradi ponavljajočih se poškodb je Maja v Portorožu leta 2006 sklenila profesionalno teniško kariero. FOTO: MARKO FEIST</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1634462.jpg"/>
          <figcaption>V razmerju sta se jima rodila sin in hči. FOTO: MEDIASPEED.net</figcaption>
        </figure>
      </slideshow>
      <p>Športni komentator, novinar ter povezovalec športnih dogodkov <b>Anže Bašelj</b> se je razšel z dolgoletno partnerico in zaročenko ter nekdanjo vrhunsko teniško igralko<b> Majo Matevžič</b>, ki je svojčas zasedala 38. mesto na lestvici ATP najboljših igralk na svetu. Novica o njunem razhodu je do nas prišla iz različnih, vendar dobro obveščenih virov, o razlogih pa tisti, ki nekdanji par poznajo, ne govorijo. Bašelj ima z Matevžičevo, ki bo prihodnje leto dopolnila 40 let, dva otroka, desetletno <b>Niko</b> in štiri leta mlajšega sina <b>Tima</b>, iz prejšnjega razmerja pa ima še najstniškega sina <b>Jašo</b>. Znano je, da sta otroka vedno vzgajala v športnem duhu, kar pravzaprav glede na njuno poklicno pot ni nič nenavadnega. Matevžičeva je leta 2006 končala profesionalno športno pot, le leto pozneje pa je ustanovila teniško šolo, zato ni čudno, da je tudi njen podmladek izjemno predan športu. </p>
      <figure>
        <img src="https://www.slovenskenovice.si/images/slike/2019/11/12/1634462.jpg"/>
        <figcaption>V razmerju sta se jima rodila sin in hči. FOTO: MEDIASPEED.net</figcaption>
      </figure>
    </article>
  </body>
</html>