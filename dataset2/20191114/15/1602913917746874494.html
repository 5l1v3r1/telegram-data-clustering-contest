<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/adina-valean-se-confrunta-cu-dificultati-in-audierile-pentru-postul-de-comisar-european-pe-transporturi-18585782"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T15:06:40+00:00"/>
    <meta property="og:title" content="Adina Vălean se confruntă cu dificultăţi în audierile pentru postul de comisar european pe Transporturi"/>
    <meta property="og:description" content="Adina Vălean, propusă de România pentru postul de comisar european, a avut unele dificultăţi în cursul audierilor în Comisia pentru Transporturi a Parlamentului Uniunii Europene, relatează site-ul Politico.eu."/>
  </head>
  <body>
    <article>
      <h1>Adina Vălean se confruntă cu dificultăţi în audierile pentru postul de comisar european pe Transporturi</h1>
      <address><time datetime="2019-11-14T15:06:40+00:00">14 Nov 2019, 15:06</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Adina Vălean, propusă de România pentru postul de comisar european, a avut unele dificultăţi în cursul audierilor în Comisia pentru Transporturi a Parlamentului Uniunii Europene, relatează site-ul Politico.eu.</p>
      <p>"Vă mulţumesc că m-aţi suportat astăzi. Îmi cer scuze dacă răspunsurile mele nu au fost suficient de complexe, dar dumneavoastră cunoaşteţi atât de multe detalii. Vă pot promite că în curând voi şti mai multe lucruri", a declarat Adina Vălean la finalul audierii.</p>
      <p>"Nu este nici pe departe un expert", a comentat site-ul Politico.eu.</p>
      <p>"Comisarul desemnat de Ungaria, Oliver Varhelyi, va fi rugat să revină pentru întrebări suplimentare, iar Adina Vălean, din România, se luptă şi ea. Ar putea să revină cu toţii la audieri", a transmis prin Twitter corespondentul la Bruxelles al cotidianului Financial Times.</p>
      <p>"Adina Vălean nu a avut deloc o performanţă convingătoare (...)", a declarat eurodeputatul olandez Bas Eickhout.</p>
      <p>"Răspunsuri dezamagătoare ale comisarului desemnat pentru Transporturi, Adina Vălean. Pare să nu fie familiarizată cu părţi esenţiale ale domeniului, nu are ambiţii în domeniul climei (...)", a afirmat eurodeputatul german Jutta Paulus.</p>
      <p>Atât Oliver Varhelyi, cât şi Adina Vălean probabil vor fi nevoiţi să transmită în scris răspunsuri comisiilor parlamentare.</p>
    </article>
  </body>
</html>