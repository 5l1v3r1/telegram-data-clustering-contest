<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/14/aki-nem-fizet-azonnal-az-uj-lakasaert-bukhatja-a-szuperafat"/>
    <meta property="og:site_name" content="infostart"/>
    <meta property="article:published_time" content="2019-11-14T15:14:00+00:00"/>
    <meta property="og:title" content="Aki nem fizet azonnal az új lakásáért, bukhatja a szuperáfát"/>
    <meta property="og:description" content="Napról napra közelebb kerülünk az 5 százalékos kedvezményes újlakás-áfa kifutásához, a fejlesztők pedig akciókkal igyekeznek rávenni a vevőket arra, hogy még idén fizessék ki a vételár nagyobb részét. Arról, hogy ez milyen kockázatokkal járhat, Lambert Zoltánt, a WTS Klient ügyvezető partnere beszélt az InfoRádióban."/>
  </head>
  <body>
    <article>
      <h1>Aki nem fizet azonnal az új lakásáért, bukhatja a szuperáfát</h1>
      <address><time datetime="2019-11-14T15:14:00+00:00">14 Nov 2019, 15:14</time> by <a rel="author">Infostart / InfoRádió - Sipos Ildikó</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/gazdasag/2019/05/30/parbeszed-a-gazdasagrol-meg-mindig-keves-lakas-epul-itthon"/>
        <a href="https://infostart.hu/gazdasag/2019/05/14/brutalisak-es-nem-lassitanak-a-budapesti-ingatlanarak"/>
        <a href="https://infostart.hu/gazdasag/2019/05/06/egyre-tobb-uj-lakas-epul"/>
        <a href="https://infostart.hu/gazdasag/2019/04/16/ket-lakasafa-is-letezhet-egymas-mellett"/>
        <a href="https://infostart.hu/gazdasag/2019/11/13/akinek-ingatlanveteli-tervei-vannak-a-balatonnal-mar-el-reg-elkesett"/>
      </related>
      <h3>Napról napra közelebb kerülünk az 5 százalékos kedvezményes újlakás-áfa kifutásához, a fejlesztők pedig akciókkal igyekeznek rávenni a vevőket arra, hogy még idén fizessék ki a vételár nagyobb részét. Arról, hogy ez milyen kockázatokkal járhat, Lambert Zoltánt, a WTS Klient ügyvezető partnere beszélt az InfoRádióban.</h3>
      <p>A néhány éve bevezetett 5 százalékos újlakás-áfa óriási fellendülést hozott az építőiparnak, az év végén nagy a hajrá, az építőipari cégek megpróbálnak erőn felülteljesíteni, esetenként a minőségi elvárásoknak való megfelelés rovására; Lambert Zoltán, a WTS Klient ügyvezető partnere az InfoRádióban elmondta, ez bizony járhat veszélyekkel a magánszemélyek részére.</p>
      <p>További kockázatot jelent, hogy nem tudják időre 100 százalékban befejezni ezeket az építkezéseket.</p>
      <p>"Aki már építkezett, tudja, hogy az eredeti átadási időpontok csúsznak. Az átmeneti szabályozás lehetőséget ad arra, hogy a vállalkozó előlegszámlát bocsásson ki el nem végzett teljesítményről, és ezeket öt százalékos áfával bocsássák ki. A vevő jobban jár tehát anyagilag, ha egy nagyobb összeget fizet meg, mint amekkora a készültségi szintje az épületnek. Ugyanakkor</p>
      <blockquote>ez egy óriási kockázat a vevők részéről, hisz utána a vállalkozó kényelmes helyzetbe kerül, nem kell figyelnie a határidőre és a minőségre sem, a teljesítménye ellenértéke nagy részét már megkapta."</blockquote>
      <p>Azt is elmondta, az előlegnek egyfajta bizalmatlansági faktora is van a vevő felé, hisz felmerülhet, hogy a beruházó nem biztos a vevő fizetési hajlandóságában, ám az világos, hogy a mostani helyzetben az előleglehetőség a vevő érdeke, mivel az áfa még alacsonyabb.</p>
      <p>
        <i>
          <b>A témáról bővebben hallhatnak csütörtök este 7 órától, az InfoRádió Vállalatok és Piacok című műsorában.</b>
        </i>
      </p>
      <p>
        <i>Nyitókép: Pixabay.com</i>
      </p>
      <p>
        <b>Kapcsolódó hang</b>
      </p>
      <p>Bukhatja a lakásáfát, aki nem fizet</p>
      <figure>
        <audio src="https://infostart.hu/audio/00005/000051adb.mp3"/>
      </figure>
      <p> </p>
    </article>
  </body>
</html>