<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-ewok-mixer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T15:24:00+00:00"/>
    <meta property="og:title" content="Fortnite: anche Ewok si trasferirà su Mixer? | Game Division"/>
    <meta property="og:description" content="La lotta tra Twitch e Mixer non sembra finire e nuove voci, vogliono tra la lineup di Mixer anche la giovane giocatrice di Fortnite: Ewok."/>
  </head>
  <body>
    <article>
      <h1>Fortnite: anche Ewok si trasferirà su Mixer? | Game Division</h1>
      <address><time datetime="2019-11-14T15:24:00+00:00">14 Nov 2019, 15:24</time> by <a rel="author">https://www.facebook.com/alessandro.niro.88</a></address>
      <p>La lotta tra i due colossi <b>Twitch</b> e <b>Mixer</b> è ancora aperta e continua senza esclusione di colpi. Dopo Ninja, Shroud e King Gothalion, Mixer non si ferma e vuole far entrare nella sua piattaforma altri streamer provenienti dal mondo di <b>Fortnite</b>. In queste ultime ore ci sono altre indiscrezioni che vedono <b>Ewok</b>, come prossima streamer a partire verso un’esclusiva con Mixer. La ragazza ha pubblicato ieri sul suo account Twitter, un brevissimo video alquanto criptico della durata di 32 secondi.</p>
      <p>Usando i colori verde acqua e rosa, la ragazza li mescola ricavando una tonalità blu che stende sul muro. Il risultato finale secondo molti, sarebbe <b>simile al colore identificativo di Mixer</b>. Questo breve video ha portato i fan a scatenarsi con una marea di speculazioni.</p>
      <p>Leggi anche: <a href="https://www.tomshw.it/videogioco/resident-evil-2-remake-nuovi-dlc/">Resident Evil 2 Remake: nuovi DLC in arrivo?</a></p>
      <figure>
        <img src="https://www.tomshw.it/images/images/2019/11/fortnite-62952.jpg"/>
      </figure>
      <p>Per chi non fosse aggiornato sul mondo streamer, ricordiamo che Ewok è esplosa come un grande talento dopo che Timothy “TimTheTatman” l’ha ospitata nel suo canale. Grazie a questa ospitata, la ragazza che ricordiamo essere affetta da sordità, è esplosa letteralmente di seguaci. <b>Da poche centinaia a 10.000 in un solo giorno</b>, partecipando inoltre a numerosi eventi <b>Pro-Am di Fortnite</b>.</p>
      <p>Di recente la streamer ha annunciato di esser diventata la prima ragazza a unirsi ai <b>FaZe Clan</b>, organizzazione statunitense tra le più conosciute, amate (e odiate) del panorama esport a Stelle e Strisce e diventando di fatto, la seconda giocatrice di età <b>inferiore ai 14 anni</b> a unirsi a FaZe dopo <b>H1ghsky1</b>, dodicenne che ha contribuito ad alimentare la polemica con Tfue solo poche settimane fa.</p>
      <p>Ovviamente un suo passaggio a Mixer, risulterebbe un nuovo inizio sulla piattaforma di streaming di <b>Microsoft</b>, la quale sta ovviamente cercando di superare Twitch per il controllo dello streaming live. Riuscirà nel suo intento? O Twitch risulta essere ancora una piattaforma potente ed incrollabile?</p>
      <blockquote>Vuoi iniziare a giocare a Fortnite anche tu? <a href="https://toms.it/lmRin">Acquista ora</a> il pacchetto “Fuoco Oscuro” su Amazon ad un prezzo speciale!</blockquote>
    </article>
  </body>
</html>