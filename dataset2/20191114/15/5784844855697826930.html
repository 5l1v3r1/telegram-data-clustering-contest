<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/16-incni-macbook-pro.html?RSS1225480ff1715760f02aebcc6d1cc281"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T15:00:00+00:00"/>
    <meta property="og:title" content="16-palčni MacBook Pro"/>
    <meta property="og:description" content="Po tem, ko so iz tega tehnološkega giganta sporočili, da točen datum izida naprave še ni znan, sta govorice o skorajšnjem prihodu računalnika v trgovine podkrepila IDC-jev analitik"/>
  </head>
  <body>
    <article>
      <h1>16-palčni MacBook Pro</h1>
      <address>
        <time datetime="2019-11-14T15:00:00+00:00">14 Nov 2019, 15:00</time>
      </address>
      <p>
        <b>Govorice o 16-palčnem prenosniku MacBook Pro, ki med navdušenci Applea krožjo že nekaj časa, še kar ne pojenjajo.</b>
      </p>
      <p>Po tem, ko so iz tega tehnološkega giganta sporočili, da točen datum izida naprave še ni znan, sta govorice o skorajšnjem prihodu računalnika v trgovine podkrepila IDC-jev analitik <b>Jitesh Ubrani</b> in Forbesov pisec <b>Brooke Crothers</b>.</p>
      <p>Ubrani je poudaril, da so predstavitev laptopa pričakovali že oktobra, a da se zaradi njemu neznanih razlogov še ni zgodila. Kot je to v navadi za nestrpne Američane, je sledil kup člankov na temo ugibanja o tem, kdaj in ali bo laptop sploh na voljo.</p>
      <p>Trenutni namigi o izdelku podkrepi pogled v prodajne verige podjetij, povezanih z Appleom. Nek vir iz Azije, ki sodeluje s tem ameriškim proizvajalcem, naj bi Crothersu zaupal, da 16-palčni laptop že izdelujejo na zalogo, datum uradne predstavitve pa še ni znan.</p>
      <p>Informacija se povsem sklada s poročilom novičarskega portala DigiTimes, kjer so javnosti ponudili informacijo, da bo proizvodnja novega modela laptopa v polnem teku še v tem četrtletju, računalniki pa naj bi bili na voljo okoli 15. decembra.</p>
      <p>Laptop naj bi vnesel kar nekaj svežega vetra v že znane modele računalnikov. Okvir zaslona naj bi bil tanjši, ne bo pa AMOLED temveč LCD z resolucijo 3072 x 1920 px. Odlikovala naj bi ga zanesljivejša tipkovnica, samostojen Touch ID senzor in težko pričakovana tipka Esc.</p>
      <p>Cene naj bi se gibale od 2399 ameriških dolarjev pa vse do vrtoglavih 5000 zelencev.</p>
    </article>
  </body>
</html>