<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/cronaca/molestatore-1.4885985"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-14T15:56:43+00:00"/>
    <meta property="og:title" content="Modena, molestava le ragazzine sugli autobus. Arrestato"/>
    <meta property="og:description" content="Un 29enne è finito agli arresti domiciliari dopo vari appostamenti dei carabinieri sui bus e i video della sorveglianza"/>
  </head>
  <body>
    <article>
      <h1>Modena, molestava le ragazzine sugli autobus. Arrestato</h1>
      <h2>Un 29enne è finito agli arresti domiciliari dopo vari appostamenti dei carabinieri sui bus e i video della sorveglianza</h2>
      <address><time datetime="2019-11-14T15:56:43+00:00">14 Nov 2019, 15:56</time> by <a rel="author">FRANCESCO VECCHI</a></address>
      <p>Modena, 14 novembre 2019 - Presunto <b>molestatore</b> di <b>ragazzine minorenni</b> sugli <b>autobus </b>per il trasporto pubblico finisce agli <b>arresti domiciliari</b> a seguito di un provvedimento del gip. Si tratta di <b>un 29enne</b> <b>albanese</b>, residente nella nostra provincia, che, secondo le indagini dei carabinieri, avrebbe molestato <b>15enni e 17enni </b>nel tratto <b>San Prospero-Cavezzo-Mirandola</b>.</p>
      <p>I fatti contestati sarebbero avvenuti nel mese di agosto scorso: a seguito di una segnalazione, i carabinieri hanno effettuato degli <b>appostamenti sul bus</b>, fino ad identificare l’uomo e a scoprire come lo stesso si sedesse accanto alle minori <b>toccando loro le gambe</b>.</p>
      <p>Il 29enne si trova da ieri <b>ai domiciliari</b>, dopo la misura cautelare emessa dal gip per violenza sessuale aggravata. Nelle indagini sono stati utilizzati anche i <b>video </b>della sorveglianza interna dei mezzi di trasporto pubblico, mentre le minorenni sono state ascoltate dai carabinieri  </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>