<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/jean-lemierre-seful-bnp-paribas-politica-monetara-nu-trebuie-facuta-pentru-banci-bancile-trebuie-sa-se-adapteze-18585882"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T15:15:18+00:00"/>
    <meta property="og:title" content="Jean Lemierre, şeful BNP Paribas: Politica monetară nu trebuie făcută pentru bănci. Băncile trebuie să se adapteze"/>
    <meta property="og:description" content="În era dobânzilior negative în Europa, politica monetară nu ar trebui să ţină cont de a mulţumi sectorul bancar sau de a avea grijă de profiturile băncilor, spune Jean Lemierre, preşedintele grupului francez BNP Paribs, citat de CNBC."/>
  </head>
  <body>
    <article>
      <h1>Jean Lemierre, şeful BNP Paribas: Politica monetară nu trebuie făcută pentru bănci. Băncile trebuie să se adapteze</h1>
      <address><time datetime="2019-11-14T15:15:18+00:00">14 Nov 2019, 15:15</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>În era dobânzilior negative în Europa, politica monetară nu ar trebui să ţină cont de a mulţumi sectorul bancar sau de a avea grijă de profiturile băncilor, spune Jean Lemierre, preşedintele grupului francez BNP Paribs, citat de CNBC.</p>
      <p>Lemierre consideră că Banca Centrală Europeană merge în direcţia potrivită cu reducerile de dobândă şi cu program de cumpărare de obligaţiuni, însă „nu poate fi singură” în eforturile de a stimula economia europeană.</p>
      <p>Şefii băncilor din Europa se plâng deja de câteva luni că mediul cu dobânzi negative pune presiune pe profiturile creditorilor, însă Lemierre a insistat că rolul băncilor este de a se adapta la mediul schimbător al politicilor monetare.</p>
      <p>„Nu este uşor, dar este treaba noastră să ne adaptăm pentru că politicile monetare nu trebuie gândite după ce vor băncile”, spune lemierre, adăugând că băncile trebuie să aibă „modele de business potrivite pentru acest mediu, adaptate în funcţie de produs şi de regiune”.</p>
      <p>El îndeamnă băncile să se adapteze la acest nou mediu.</p>
      <p>„Trebuie să reducem costurile şi să ne mutăm mai mult înspre digital. Sectorul bancar nu trebuie să taxeze economia, ci să o susţină”, spune Lemierre.</p>
      <p>Băncile europene se confruntă de mai mulţi ani deja să îşi menţină şi să îşi crească profiturile, în ciuda unui mediu cu dobânzi reduse, iar din ce în ce mai mulţi creditori susţin că întâmpină probleme în încercarea de a face profit.</p>
      <p>Creşterea dobânzilor este bună pentru bănci deoarece le permite să crediteze către investitori la o dobândă mai profitabilă. Un mediu cu dobânzi scăzute restricţionează abilitatea băncilor de a face profit, punând presiune pe marje.</p>
    </article>
  </body>
</html>