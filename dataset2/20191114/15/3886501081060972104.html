<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119299-bivsa-katalonska-zvanicnica-se-predala-britanskoj-policiji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T15:55:05+00:00"/>
    <meta property="og:title" content="Bivša katalonska zvaničnica se predala britanskoj policiji"/>
    <meta property="og:description" content="Bivša katalonska separatistička zvaničnica Klara Ponsati za kojom je Španija raspisala poternicu zbog učešća u organizavanju referenduma za nezavisnost Katalonije, predala se danas britanskom pravosudju.Klara Ponsati (62) inače profesor ekonomije, predala se oko 11.00 policiji u Edinburgu, a ispred stanice je bila mala grupa pristalica nezavisnosti Katalonije.Ona će biti predata sudu koji tokom dana treba da razmotri njeno uslovno puštanje na slobodu.Ponsatijeva je bila regionalna ministarka za obrazovanje, a sada predaje ekonomiju na škotskom univerzitetu. Španske vlasti je optužuju za pokušaj secesije jer je učestvovala u sastavljanju deklaracije o nezavisnosti Katalonije.Bivša katalonska zvaničnica je rekla da odbacuje optužbu za koju bi mogla da dobije do 15 godina zatvora u Španiji.Španski Vrhovni sud je polovinom oktobra osudio devet bivših zvaničnika Katalonije na zatvorske kazne od devet do 13 godina.Španske vlasti su potom izdale tri evropska naloga za hapšenje. Jedan se odnosi na Klaru Ponsati a ostale…"/>
  </head>
  <body>
    <article>
      <h1>Bivša katalonska zvaničnica se predala britanskoj policiji</h1>
      <address>
        <time datetime="2019-11-14T15:55:05+00:00">14 Nov 2019, 15:55</time>
      </address>
      <slideshow>
        <figure>
          <img src="https://static.beta.rs/thumbs/463ba9a2.557x371.jpg"/>
        </figure>
        <figure>
          <img src="https://static.beta.rs/thumbs/9fd83431.568x371.jpg"/>
        </figure>
      </slideshow>
      <p><b>Bivša katalonska separatistička zvaničnica Klara Ponsati za kojom je Španija raspisala poternicu zbog učešća u organizavanju referenduma za nezavisnost Katalonije, predala se danas britanskom pravosudju.</b><br/><br/>Klara Ponsati (62) inače profesor ekonomije, predala se oko 11.00 policiji u Edinburgu, a ispred stanice je bila mala grupa pristalica nezavisnosti Katalonije.<br/><br/>Ona će biti predata sudu koji tokom dana treba da razmotri njeno uslovno puštanje na slobodu.<br/><br/>Ponsatijeva je bila regionalna ministarka za obrazovanje, a sada predaje ekonomiju na škotskom univerzitetu. Španske vlasti je optužuju za pokušaj secesije jer je učestvovala u sastavljanju deklaracije o nezavisnosti Katalonije.<br/><br/>Bivša katalonska zvaničnica je rekla da odbacuje optužbu za koju bi mogla da dobije do 15 godina zatvora u Španiji.<br/><br/>Španski Vrhovni sud je polovinom oktobra osudio devet bivših zvaničnika Katalonije na zatvorske kazne od devet do 13 godina.<br/><br/>Španske vlasti su potom izdale tri evropska naloga za hapšenje. Jedan se odnosi na Klaru Ponsati a ostale dve na dvojicu zvaničnika koji su otišli u Belgiju.<br/><br/>Vlasti u Madridu takodje traže izručenje bivšeg predsednika Katalonije Karlesa Pućdemona, koji se takodje nalazi u Belgiji a čiji nalog za ekstradiciju treba da bude razmotren 16. decembra.</p>
    </article>
  </body>
</html>