<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621490/%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AE%D9%88%D8%A7%D8%B3%D8%AA%D8%A7%D8%B1-%D8%AA%D8%AC%D8%AF%DB%8C%D8%AF-%D9%86%D8%B8%D8%B1-%D8%AF%D8%B1%D8%A8%D8%A7%D8%B1%D9%87-%D9%85%D8%AD%D8%B1%D9%88%D9%85%DB%8C%D8%AA-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T15:17:00+00:00"/>
    <meta property="og:title" content="پرسپولیس خواستار تجدید نظر درباره محرومیت شد"/>
    <meta property="og:description" content="مدیر امور حقوقی باشگاه پرسپولیس گفت: حکم صادره در ارتباط با گابریل کالدرون با توجه به مندرجات پرونده برای ما قابل قبول نبود و نسبت به تجدید نظر خواهی ویژه اقدام کردیم."/>
  </head>
  <body>
    <article>
      <h1>پرسپولیس خواستار تجدید نظر درباره محرومیت شد</h1>
      <address>
        <time datetime="2019-11-14T15:17:00+00:00">14 Nov 2019, 15:17</time>
      </address>
      <p>
        <i>مدیر امور حقوقی باشگاه پرسپولیس گفت: حکم صادره در ارتباط با گابریل کالدرون با توجه به مندرجات پرونده برای ما قابل قبول نبود و نسبت به تجدید نظر خواهی ویژه اقدام کردیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«مهدی خواجوند» با اعلام اینکه باشگاه پرسپولیس به دنبال تجدید نظرخواهی درباره محرمیت گابریل کالدرون است، اظهار داشت: با توجه به دادنامه صادره و توضیحات مندرج و از طرفی توجه به اظهارات وی و مصاحبه‌هایی که صورت گرفته است، حکم محرومیت باعث قانع شدن افکار عمومی و باشگاه پرسپولیس نشد. بر این اساس با توجه به اختیارات حاصل از آیین‌نامه کمیته انضباطی فدراسیون فوتبال، نسبت به تجدید نظرخواهی ویژه از حکم کمیته انضباطی و ثبت آن به تاریخ ۲۰ آبان اقدام شد.</p>
      <p>وی درباره اقدام باشگاه درباره پرونده ماریو بودیمیر ادامه داد: در این ارتباط با توجه به مهلت تعیین شده از سوی فیفا، قبل از پایان زمان مقرر، لایحه دفاعیه باشگاه ارسال شد.</p>
      <figure>
        <img src="https://aftabnews.ir/files/fa/news/1398/8/23/359200_184.jpg"/>
      </figure>
      <p>کمیته انضباطی فدراسیون فوتبال چند روز پیش اعلام کرد که پس از بررسی مصاحبه گابریل کالدرون، سرمربی تیم پرسپولیس تهران با جراید مبنی بر اینکه «امیدوارم نتیجه در زمین فوتبال تعیین شود» که متن آن به نوعی افترا به برگزار کنندگان مسابقات فوتبال تشخیص داده و این گونه تعبیر کرده که نتایج برای تیم خاصی در خارج از زمین بازی تعیین می‌شود، وی را یک جلسه محروم کرده است.</p>
      <p>این کمیته پس از بررسی طبق ماده ۷۱ آیین نامه انضباطی فدراسیون فوتبال مصاحبه کالدرون را مصداق افترا و نشر اکاذیب دانسته و وی را به یک جلسه محرومیت از مسابقه رسمی تیم خود محکوم کرد.</p>
    </article>
  </body>
</html>