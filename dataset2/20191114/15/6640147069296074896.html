<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/resident-evil-2-remake-nuovi-dlc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T15:21:00+00:00"/>
    <meta property="og:title" content="Resident Evil 2 Remake: nuovi DLC in arrivo? | Game Division"/>
    <meta property="og:description" content="Un nuovo achievement all'interno della versione Steam di Resident Evil 2 Remake fa pensare agli utenti l'aggiunta di un nuovo DLC."/>
  </head>
  <body>
    <article>
      <h1>Resident Evil 2 Remake: nuovi DLC in arrivo? | Game Division</h1>
      <address>
        <time datetime="2019-11-14T15:21:00+00:00">14 Nov 2019, 15:21</time>
      </address>
      <p>Uno dei videogiochi più apprezzati da critica e pubblico di questo 2019 è <b>Resident Evil 2 Remake</b>. Il titolo Capcom ha già ricevuto dei contenuti aggiuntivi come per esempio il DLC Resident Evil 2 Ghost Stories che raccontava le diverse esperienze di altri sopravvissuti all’epidemia di Raccoon City.</p>
      <p>Nel corso di questa settimana è stato scoperto che un recente aggiornamento del gioco su PC <b>ha aggiunto un nuovo misterioso achievement al gioco</b>. Gli appassionati hanno inziato ad ipotizzare che Capcom potrebbe semplicemente rilasciare un nuovo contenuto aggiuntivo all’interno del survival horror.</p>
      <figure>
        <iframe data-src="https://twitter.com/WheresBarryB/status/1194735835041677313?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/01/resident-evil-2-remake-14202.768x432.jpg"/>
        </figure>
        <figure>
          <img src="https://www.tomshw.it/images/images/2018/12/resident-evil-2-remake-9432.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/the-witcher-3-xbox-game-pass/">The Witcher 3 sta per essere aggiunto su Xbox Game Pass?</a></p>
      <p>Il<b> misterioso nuovo achievement</b> è stato individuato all’interno dell’elenco e presenta come immagine un Kanji disegnato a mano. Il significato in giapponese di tale Kanji è traducibile con la parola inglese “placeholder”, mentre il nome che presenta l’achievement è un semplice “EN_name”. La novità è visibile anche consultando la versione Steam del gioco, come si può notare nell’immagine pubblicata poco sopra.</p>
      <p>Al momento Capcom non ha confermato ancora nulla, quindi rimaniamo nelle più pure speculazioni, ma non è da escludere che la compagnia di Osaka voglia proporre ancora un ulteriore contenuto aggiuntivo per uno dei maggiori titoli di successo di quest’anno. <b>Vi piacerebbe affrontare una nuova avventura all’interno di Resident Evil 2 Remake?</b> Diteci la vostra nella sezione dedicata ai commenti.</p>
      <blockquote>Nuovo DLC in arrivo o meno, Resident Evil 2 Remake rimane uno dei videogiochi più apprezzati da critica e pubblico del 2019. Non lasciatevi scappare questa nuova esperienza survival horror; potete acquistare il titolo ora su Amazon a questo indirizzo.</blockquote>
    </article>
  </body>
</html>