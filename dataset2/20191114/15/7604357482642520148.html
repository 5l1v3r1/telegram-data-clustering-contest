<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/everbeek-pech-voor-allochtone-inbrekers-alles-blijkt-gefilmd/"/>
    <meta property="og:site_name" content="SCEPTR"/>
    <meta property="article:published_time" content="2019-11-14T15:16:03+00:00"/>
    <meta property="og:title" content="Everbeek: Pech voor allochtone inbrekers, alles blijkt gefilmd"/>
    <meta property="og:description" content="De inbrekers van Everbeek worden nog gezocht, maar HLN maakte hun gezichten onherkenbaar, dezelfde krant deelde wel hun opsporingsbericht."/>
  </head>
  <body>
    <article>
      <h1>Everbeek: Pech voor allochtone inbrekers, alles blijkt gefilmd</h1>
      <address><time datetime="2019-11-14T15:16:03+00:00">14 Nov 2019, 15:16</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Woensdag waren enkele inbrekers aan het werk in een huis aan de Mierenhoek, in het Oost-Vlaamse Everbeek (deelgemeente van Brakel). De boeven hadden echter niet door dat hun volledige doen en laten gefilmd werd. De inbrekers hadden geen bivakmutsen aan en bovendien werd hun vluchtauto inclusief nummerplaat gefilmd. <a href="https://www.hln.be/in-de-buurt/brakel/inbrekers-gefilmd-terwijl-ze-toeslaan-in-huis-in-everbeek~a861de5d/">Dat rapporteert Het Laatste Nieuws</a>, hetgeen de beelden kon bemachtigen. De dieven stalen ongestoord geld, juwelen en elektronica, maar met de beelden kan de politie de dieven mogelijk snel bij de lurven hebben. De bandieten worden op dit moment evenwel nog steeds gezocht. Opmerkelijk in dit verband: ondanks dat HLN woensdagochtend reeds een opsporingsoproep <a href="https://www.hln.be/in-de-buurt/brakel/politie-zoekt-vier-mannen-na-inbraak-in-huis-aan-mierenhoek-in-everbeek~a1445f0d/">deelde</a>, werden de bandieten donderdagochtend onherkenbaar gemaakt door dezelfde krant.</b>
      </p>
      <p>Op de camerabeelden is wel te zien hoe een viertal allochtone mannen een doorgang vinden via de achterdeur van de getroffen woonst, dit door een raam te forceren. De inbrekers halen de hele bovenverdieping overhoop. Ze stalen cash geld, juwelen en elektrische apparaten. Drie van de vier verdachten komen duidelijk in beeld. Op de videobestanden is duidelijk te zien hoe enkele getaande jongemannen met donkere haren aan de haal gaan met de buit. Op basis van de modus operandi is verder af te leiden dat het mogelijk gaat om een rondtrekkende dadersbende.</p>
      <h3>HLN deelt opsporingsbericht voor vier allochtone inbrekers op de vlucht, maar maakt gezichten onherkenbaar</h3>
      <p>Aan het huis waar de inbraak plaatsvond, had een getuige woensdag de auto in kwestie gezien en de vier mannen. En één van hen zou immers dinsdag reeds hebben aangebeld bij een andere woning in de buurt om te vragen – <a href="https://www.hln.be/in-de-buurt/brakel/politie-zoekt-vier-mannen-na-inbraak-in-huis-aan-mierenhoek-in-everbeek~a1445f0d/?fbclid=IwAR1O2a6KbSyJD95BcyF-PC-bXmQRqbEUu3zy6zjfoTfYWYFuw6vh0O9uulE">in het Frans</a> – of hij ergens werk kon vinden. Het is een vaak toegepaste truc van dievenbendes om na te gaan of er iemand thuis is. Maar in het huis dat ze kozen om te bestelen was dan misschien wel niemand thuis, het had desalniettemin veel bewakingscamera’s.</p>
      <p>De beelden van die camera’s tonen hoe de daders hun buit in zakken wegdragen. Ook de vluchtwagen, een donkere Volkswagen break, wordt duidelijk gefilmd. De politie organiseerde in de buurt woensdag reeds een zoekactie, maar zij konden nog geen daders vinden.</p>
      <figure>
        <a href="https://www.hln.be/in-de-buurt/brakel/inbrekers-gefilmd-terwijl-ze-toeslaan-in-huis-in-everbeek~a861de5d/">
          <img src="https://sceptr.b-cdn.net/wp-content/uploads/2019/11/763-5.jpg"/>
        </a>
        <figcaption>Twee van de vier gezochte verdachten. Onherkbaar gemaakt door HLN.</figcaption>
      </figure>
      <p>De politie vraagt daarom om uit te kijken en het nummer 101 te bellen als je iets verdachts merkt. De nummerplaat begint met 1VL- en de vier verdachten zijn donkerharig, jonger dan 30 jaar en allen tussen de 1 meter 70 en 1 meter 80. <a href="https://www.hln.be/in-de-buurt/brakel/inbrekers-gefilmd-terwijl-ze-toeslaan-in-huis-in-everbeek~a861de5d/">Het Laatste Nieuws</a> deelde ook reeds een <a href="https://www.facebook.com/HLNBrakel/posts/2483032795285723?__xts__%5B0%5D=68.ARBrucF5VyhyfoeeF2tzZUFFHsoMgW2p8t-4jMt-B0Jej74q-soA_4RL_lTOfvdBF1fVe0oR3c2c5ygAJb32r7k4u2yznxx27qZt1yOCnov4vbhlG1XpR4DE5W3ZIAUKv0BxM5hQGi8i_vuNdGUoSVu-oN_ql6OU1izKsfCAaz7FNDMIMnjSuZtJCHrN1C5MxN_OP-8TkRxSXl9amDRRFn2KlQUKILKylp42iFwEU_3uY_DFsjUNn9YKHDCOiw-N7nzK2x0fnJ1vCVGMfVgahFlMHrT-XrO6AzJoWowcpgPyhzevbhMSSTJKXDTbU6Wask0glOQtOnI5Smx_tuQlk3fcybFi&amp;__tn__=-R">opsporingsbericht</a>, maar maakte de gezichten van de gezichten onherkenbaar. Eerder deze week maakte de politie van Brakel – Horebeke – Maarkedal – Zwalm ook reeds melding van een <a href="https://www.politie.be/5426/">inbraakgolf in het nabij gelegen Maarkedal.</a> Of het om dezelfde bende gaat is nog niet duidelijk.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/gambiaan-opgepakt-voor-moord-op-bejaarde-vrouw-uit-brakel/"/>
        <a href="https://sceptr.net/2019/11/vechtpartij-in-rechtbank-na-uitspraak-tegen-autochtone-bende/"/>
        <a href="https://sceptr.net/2019/11/politie-verschiet-zelf-van-vele-moorden-en-diefstallen/"/>
      </related>
    </article>
  </body>
</html>