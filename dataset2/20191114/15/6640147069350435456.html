<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-messenger-gratis-epic-games-store/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T15:01:00+00:00"/>
    <meta property="og:title" content="The Messenger gratis per un periodo limitato sull’Epic Games Store | Game Division"/>
    <meta property="og:description" content="Questa settimana l'Epic Games Store ha deciso di rendere disponibile solamente un titolo gratuitamente: si tratta di The Messenger."/>
  </head>
  <body>
    <article>
      <h1>The Messenger gratis per un periodo limitato sull’Epic Games Store | Game Division</h1>
      <address>
        <time datetime="2019-11-14T15:01:00+00:00">14 Nov 2019, 15:01</time>
      </address>
      <p>Questa settimana l’<b>Epic Games Store</b> ha deciso di regalarci solamente un titolo, sebbene di grandissima qualità. Per i prossimi 7 giorni a poter essere riscattato senza mettere assolutamente mano al portafoglio sarà infatti <b>The Messenger</b>, con l’irriverente action platform che prende il posto degli altrettanto interessanti <b>Ruiner</b> e <b>Nuclear Throne</b>. Il titolo sarà disponibile gratuitamente fino al prossimo 21 novembre, dopo tale data tornerà infatti nuovamente a pagamento.</p>
      <p>Per approfittare di quest’offerta e mettere le mani sul gioco in questione basterà connettersi al proprio account dell’<b>Epic Games Store</b> e riscattarlo direttamente <a href="https://www.epicgames.com/store/it/product/the-messenger/home">da questa pagina</a>. Facile no?</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe src="https://www.youtube.com/embed/QIGkmwAXDYM" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/the-messenger-61824.768x432.jpg"/>
        </figure>
        <figure>
          <img src="https://www.tomshw.it/images/images/2019/11/the-messenger-61823.768x432.jpg"/>
        </figure>
      </slideshow>
      <p><b>The Messenger</b>, per chi non ne fosse a conoscenza, è un action platform in cui saremo chiamati ad impersonare un giovane ninja il cui villaggio è stato assediato dai demoni. Il nostro compito sarà quello di consegnare una pergamena per permettere al nostro clan di sopravvivere. Un’avventura colma di azione e umorismo, di cui potete trovare maggiori dettagli comodamente <a href="https://www.epicgames.com/store/it/product/the-messenger/home">qui</a>.</p>
      <p>Come precedentemente accennato The Messenger sarà disponibile sull’Epic Games Store gratuitamente fino al prossimo 21 novembre. Dopo tale data il titolo tornerà a prezzo pieno e <b>a prendere il suo posto sara Bad North, a sua volta disponibile per un’altra settimana, ossia fino al 28 novembre.</b></p>
      <p>Che ne pensate del regalo fatto questa settimana dall’<b>Epic Games Store, The Messenger</b> vi ispira o speravate di poter mettere le mani su qualcos’altro? Tra i tanti giochi resi disponibili gratuitamente ad oggi qual è il vostro preferito? Fateci sapere la vostra direttamente nei commenti!</p>
      <blockquote>Se volete quindi sostenere il publisher dopo questi due regali potete farlo portandovi a casa un pacchetto di contenuti speciali del titolo di punta di Epic Games, <b>Fortnite</b>, direttamente <a href="https://toms.it/HS1g7">a questo link</a>!</blockquote>
    </article>
  </body>
</html>