<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171680/grechana_krupa_yaytsya_ta_molochka_scho_podorojchalo_u_zaporijji_(statistika).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-14T15:01:00+00:00"/>
    <meta property="og:title" content="Гречана крупа, яйця та «молочка»: що подорожчало у Запоріжжі (СТАТИСТИКА)"/>
    <meta property="og:description" content="У ГУ Статистики опублікували індекси споживчих цін у Запорізькій області в жовтні 2019 року."/>
  </head>
  <body>
    <article>
      <h1>Гречана крупа, яйця та «молочка»: що подорожчало у Запоріжжі (СТАТИСТИКА)</h1>
      <address><time datetime="2019-11-14T15:01:00+00:00">14 Nov 2019, 15:01</time> by <a rel="author">Владимир Андреев</a></address>
      <p>
        <b>У ГУ Статистики опублікували індекси споживчих цін у Запорізькій області в жовтні 2019 року.</b>
      </p>
      <p>Так, за даними прес-служби Головного управління статистики в Запорізькій області, інфляція на споживчому ринку області в жовтні 2019 року по відношенню до<br/>вересня становила 100,2% (в Україні – 100,7%).  Ціни на продукти харчування та безалкогольні напої в жовтні 2019 року по<br/>відношенню до вересня зросли на 0,1%.</p>
      <p>Найбільше (на 33,8%) подорожчали крупи гречані. Також зросли в ціні яйця (на 5,5%), масло вершкове, молоко, сир і м’який сир, овочі, м’ясо яловичини та свинини (на<br/>1,6–0,8%). Водночас подешевшали фрукти (на 3,8%), цукор, риба та продукти з риби, безалкогольні напої, м’ясо птиці (на 1,7–0,2%).</p>
      <p>Алкогольні напої, тютюнові вироби подорожчали на 0,1% в результаті зростання цін на тютюнові вироби (на 1,0%). Водночас подешевшали алкогольні напої (на 0,9%).<br/>Ціни на одяг і взуття зросли на 0,7%, зокрема, взуття подорожчало на 1,0%, одяг – на 0,6%.</p>
      <p>Тарифи на житло, воду, електроенергію, газ та інші види палива знизились на 0,6%. Водночас подорожчали послуги з централізованого водовідведення та постачання</p>
      <p>холодної води (на 2,0% та на 1,3% відповідно).</p>
      <p>Предмети домашнього вжитку, побутова техніка та поточне утримання житла стали дешевшими на 0,5% насамперед у результаті зменшення вартості товарів та послуг для щоденної підтримки будинку, а також побутової техніки (на 1,1% та на 0,6% відповідно).</p>
      <p>Ціни у сфері охорони здоров’я в цілому залишились без змін, проте амбулаторні послуги подорожчали на 1,1%. Зменшення вартості проїзду у міжміському поїзді та купівлі легкових<br/>автомобілів (на 6,9% та на 2,0% відповідно) стало чинником подешевлення у сфері транспорту на 0,4%.</p>
      <p>Подорожчання у сфері зв’язку становило 5,4% в результаті зростання абонентної плати за користування мобільним зв’язком та мережею Інтернет (на<br/>10,7% та на 2,2% відповідно), пишет <a href="https://actual.today/grechana-krupa-yajcya-ta-molochka-shho-podorozhchalo-u-zaporizhzhi-statistika/">Актуально.</a></p>
      <p>Товари та послуги відпочинку і культури стали дешевшими на 0,3% насамперед за рахунок зменшення вартості аудіотехніки, фотоапаратури та обладнання для обробки інформації (на 2,3%). Послуги у сфері освіти не зазнали цінових змін.</p>
      <p>Внаслідок зростання вартості послуг, пов’язаних з тимчасовим проживанням (на 4,7%), відбулось подорожчання у сфері ресторанів та готелів на 0,7%. Серед різних товарів та послуг, де ціни зросли на 0,7%, найбільше подорожчали послуги у сфері страхування особистого транспорту (на 9,2%), а також послуги перукарень та закладів по особистому догляду (на 2,0%).</p>
    </article>
  </body>
</html>