<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547344.html/%D9%85%D8%B3%D8%A7%D8%A8%D9%82%D8%A7%D8%AA-%DA%AF%D8%B2%DB%8C%D9%86%D8%B4%DB%8C-%D8%A7%D9%84%D9%85%D9%BE%DB%8C%DA%A9-2020-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D8%AF%D8%B3%D8%AA%D8%A7%D9%86-%D8%B3%D9%87%D8%B1%D8%A7%D8%A8-%D9%85%D8%B1%D8%A7%D8%AF%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:42:00+00:00"/>
    <meta property="og:title" content="مسابقات گزینشی المپیک 2020 در انتظار دستان سهراب مرادی"/>
    <meta property="og:description" content="سهراب مرادی در دسته 109 کیلوگرم مردان برای حضور در مسابقات بین المللی نعیم سلیمان اوغلو امروز راهی ترکیه شد."/>
  </head>
  <body>
    <article>
      <h1>مسابقات گزینشی المپیک 2020 در انتظار دستان سهراب مرادی</h1>
      <address>
        <time datetime="2019-11-14T15:42:00+00:00">14 Nov 2019, 15:42</time>
      </address>
      <p>سهراب مرادی در دسته 109 کیلوگرم مردان برای حضور در مسابقات بین المللی نعیم سلیمان اوغلو امروز راهی ترکیه شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ مسابقات بین المللی نعیم سلیمان اوغلو (گزینشی المپیک ۲۰۲۰توکیو) ۲۴ تا ۲۶ آبان ماه در غازی انتپ ترکیه برگزار می شود. سهراب مرادی در دسته 109 کیلوگرم مردان به همراه چهار ورزشکار تیم های ملی وزنه برداری بانوان و مردان برای حضور در این رقابت ها امروز راهی ترکیه شدند.</p>
      <p>سهراب مرادی در دسته 109 کیلوگرم مردان از ساعت15 ، یکشنبه 26 آبان با رقیبان خود به رقابت می پردازد تا امتیازات لازم برای حضور در المپیک را به دست بیاورد. این وزنه بردار اصفهانی دارنده مدال طلای المپیک 2016 است که پس از پشت سر گذاشتن دوران مصدومیت دوباره دست به وزنه شده و امیدوار است در المپیک 2020 توکیو نیز حاضر شود.</p>
      <p>مرادی در مسابقات وزنه برداری گزینشی المپیک در سوئیس موفق به ثبت صحیح حرکات یک ضرب و دوضرب و ثبت وزنه مجموع شد و با مجموع 200 کیلوگرم، این مرحله از گزینشی المپیک را با موفقیت پشت سر گذاشته است.</p>
      <p>سیده الهام حسینی در دسته ۷۶ کیلوگرم و پریسا جهانفکریان در دسته ۸۷ کیلوگرم بانوان، سید ایوب موسوی و رضا بیرانوند در دسته ۹۶ کیلوگرم در این رقابتها حاضر هستند. برنامه مسابقات ملی پوشان کشورمان به شرح زیر است: شنبه ۲۵ آبان:<br/>از ساعت ۱۸ تا ۲۰ حسینی در دسته ۷۶ کیلوگرم روی تخته می رود.<br/>یکشنبه ۲۶ آبان:<br/>ساعت۱۰ تا ۱۲ رضا بیرانوند و سید ایوب موسوی در دسته ۹۶ کیلوگرم به مصاف حریفان خود خواهند رفت.<br/>ساعت۱۲ تا ۱۴ پریسا جهانفکریان در سته ۸۷ کیلوگرم با رقبای خود مسابقه می دهد. از ساعت ۱۵ نیز مسابقه سهراب مرادی در دسته ۱۰۹ کیلوگرم آغاز می شود. انتهای پیام/</p>
      <p> </p>
    </article>
  </body>
</html>