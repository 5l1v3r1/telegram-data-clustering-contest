<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/nogometni-derbi-kopra-in-gorice"/>
    <meta property="og:site_name" content="Primorske novice"/>
    <meta property="article:published_time" content="2019-11-14T15:17:48+00:00"/>
    <meta property="og:title" content="Nogometni derbi Kopra in Gorice"/>
    <meta property="og:description" content="Konec tedna bo sicer v znamenju reprezentančnega nogometa, a ker je Slovenija že zapravila preboj na evropsko prvenstvo, bo na Primorskem v ospredju derbi Koper : Gorica."/>
  </head>
  <body>
    <article>
      <h1>Nogometni derbi Kopra in Gorice</h1>
      <address><time datetime="2019-11-14T15:17:48+00:00">14 Nov 2019, 15:17</time> by <a rel="author">Rok Maver</a></address>
      <p>
        <b>Konec tedna bo sicer v znamenju reprezentančnega nogometa, a ker je Slovenija že zapravila preboj na evropsko prvenstvo, bo na Primorskem v ospredju derbi Koper : Gorica.</b>
      </p>
      <figure>
        <img src="https://static.primorske.si/foto/highres/sport/719795_262-gorica-koper_005.jpg"/>
        <figcaption>Avgusta so v dvoboju Gorice (v modrem dresu) in Kopra slavili slednji. Foto: FOTOLADO</figcaption>
      </figure>
      <p>Nogometaši Gorice so se v začetku junija poslovili od prve lige, Koper pa se je po novem začetku iz najnižje lige maja prebil v drugo ligo. Prvi, težko pričakovani obračun padlih prvakov v drugi slovenski nogometni ligi se je avgusta na ajdovskem stadionu razpletel po okusu Koprčanov. V pripeki so z 2:1 premagali Gorico, ki je tedaj vodila na lestvici.</p>
      <p>V vmesnem času so se na vrhu lestvice zgodile precejšnje spremembe. Tekmeci so v zadnjih tednih popustili in Koper se je zavihtel na prvo mesto ter že krepko pobegnil zasledovalcem. Drugouvrščena Gorica zaostaja za pet točk, zato je sobotna tekma, ki se bo na stadionu Bonifika začela ob 15. uri, že ena odločilnih. Z zmago bi bil Koper skoraj že prvoligaš, zmaga Gorice pa bi znova odprla boj. Vstopnice za tekme v Kopru stanejo pet evrov.</p>
    </article>
  </body>
</html>