<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547347.html/%DA%AF%D8%A7%D9%85-%D9%87%D8%A7%DB%8C-%D9%81%D8%B1%DB%8C%D8%AF%D9%88%D9%86%D8%B4%D9%87%D8%B1-%D8%A8%D9%87-%D8%B3%D9%88%DB%8C--%D8%B4%D9%87%D8%B1-%D8%AF%D9%88%D8%B3%D8%AA%D8%AF%D8%A7%D8%B1-%D8%B3%D8%A7%D9%84%D9%85%D9%86%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:42:00+00:00"/>
    <meta property="og:title" content="گام‌های فریدونشهر به سوی «شهر دوستدار سالمند»"/>
    <meta property="og:description" content="جانمایی ضلع جنوبی امامزاده تاج علی به عنوان بوستان شهر دوستدار سالمند، اصلاح معابر و پل‌ها، نصب نیمکت جهت رفاه سالمندان و غیره از جمله اقداماتی است که مسئولان شهرستان با هدف رفاه سالمندان، دسترسی‌پذیری و افزایش مشارکت اجتماعی ایشان انجام داده‌اند."/>
  </head>
  <body>
    <article>
      <h1>گام‌های فریدونشهر به سوی «شهر دوستدار سالمند»</h1>
      <h2>به سوی به زیستی؛</h2>
      <address>
        <time datetime="2019-11-14T15:42:00+00:00">14 Nov 2019, 15:42</time>
      </address>
      <p>جانمایی ضلع جنوبی امامزاده تاج علی به عنوان بوستان شهر دوستدار سالمند، اصلاح معابر و پل‌ها، نصب نیمکت جهت رفاه سالمندان و غیره از جمله اقداماتی است که مسئولان شهرستان با هدف رفاه سالمندان، دسترسی‌پذیری و افزایش مشارکت اجتماعی ایشان انجام داده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از  <a href="http://sahebnews.ir/">صاحب نیوز</a>؛ شهر دوستدار سالمند رویکرد جدیدی در حوزه مناسب‌سازی فضاهای عمومی برای اقشار نیازمند مراقبت است که دستورالعمل آن به دستگاه‌های مسئول ابلاغ شده و دبیر اجرایی آن اداره بهزیستی شهرستان‌هاست.</p>
      <p>اهمیت دوران سالمندی و رفاه سالمندان و لزوم مشارکت اجتماعی این قشر از جامعه دستگاه‌های دولتی و غیردولتی مسئول را بر آن داشته است تا با انجام طراحی‌هایی در فضاهای شهری از نظر سخت‌افزاری و نرم‌افزاری امکان مشارکت اجتماعی، دسترسی‌پذیری و رفاه سالمندان فراهم شود. از این رو مسئولان شهرستان فریدونشهر با بررسی میدانی در سطح شهر نسبت به برداشتن اولین گام‌ها در این زمینه اقدام می کنند. جانمایی ضلع جنوبی امامزاده تاج علی به عنوان بوستان شهر دوستدار سالمند، اصلاح معابر و پل‌ها<a href="http://pounezar.ir/">،</a> نصب نیمکت جهت رفاه سالمندان، تعیین آزمایشگاه مرکزی به عنوان آزمایشگاه شهر دوستدار سالمند و غیره از جمله اقداماتی است که در این رابطه انجام شد.</p>
      <p>اداره بهزیستی فریدونشهر همچنین با همین هدف کلاس‌های آموزشی سالمندان، همایش تفریحی-ورزشی سالمندان و کارگروه مناسب‌سازی اماکن در فرمانداری را برگزار کرد.</p>
      <p>انتهای پیام/</p>
    </article>
  </body>
</html>