<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140666/%D8%B2%D9%85%D8%A7%D9%86-%D8%A2%D8%BA%D8%A7%D8%B2-%D8%AB%D8%A8%D8%AA%E2%80%8C-%D9%86%D8%A7%D9%85-%D8%AA%D9%87%D8%B1%D8%A7%D9%86%DB%8C%E2%80%8C%D9%87%D8%A7-%D8%AF%D8%B1-%D8%B7%D8%B1%D8%AD-%D8%A7%D9%82%D8%AF%D8%A7%D9%85-%D9%85%D9%84%DB%8C-%D9%85%D8%B3%DA%A9%D9%86-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-14T15:40:00+00:00"/>
    <meta property="og:title" content="زمان آغاز ثبت‌ نام تهرانی‌ها در طرح اقدام ملی مسکن اعلام شد"/>
    <meta property="og:description" content="وزیر راه و شهرسازی از زمان آغاز ثبت نام متقاضیان طرح اقدام ملی مسکن در استان تهران خبر داد و گفت: ظرفیت ثبت نام استان قم در دو ساعت اول تکمیل شد."/>
  </head>
  <body>
    <article>
      <h1>زمان آغاز ثبت‌ نام تهرانی‌ها در طرح اقدام ملی مسکن اعلام شد</h1>
      <h2>توسط وزیر راه:</h2>
      <address>
        <time datetime="2019-11-14T15:40:00+00:00">14 Nov 2019, 15:40</time>
      </address>
      <p>
        <i>وزیر راه و شهرسازی از زمان آغاز ثبت نام متقاضیان طرح اقدام ملی مسکن در استان تهران خبر داد و گفت: ظرفیت ثبت نام استان قم در دو ساعت اول تکمیل شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از فارس، محمد اسلامی در حاشیه همایش سراسری انجمن خیرین راه و ترابری اظهار داشت: ‌‌ثبت نام متقاضیان طرح اقدام ملی مسکن در 4 استان ‌سیستان و بلوچستان، قم، خراسان شمالی و خراسان جنوبی آغاز شده و ثبت نام تهرانی‌ها در این طرح از پایان آذرماه خواهد بود ضمن آنکه منطقه تهرانسر نیز در استان تهران در این سامانه لحاظ شده است.</p>
      <p>وی افزود: از روز آغاز ثبت‌نام تاکنون‌ تعداد ۱۵ هزار نفر از استان‌های قم، خراسان‌شمالی و خراسان جنوبی‌ ثبت‌نام و 230 هزار نفر از سامانه بازدید کرده‌اند. در طرح اقدام ملی فقط ثبت‌نام کسانی انجام می‌شود که واجد شرایط باشند.ظرفیت ثبت نام استان قم در دو ساعت اول تکمیل شد ضمن آنکه در حال آماده سازی اراضی هستیم تا دوباره در این استان با ایجاد ظرفیت، ثبت نام کنیم.</p>
      <p>اسلامی درباره ساخت مسکن ویژه کارکنان دولت گفت: این طرح از محل پس‌انداز اجرا می‌شود، موضوع‌ به دستور رئیس‌جمهور برای طراحی مدل اجرایی و تصویب در دولت به سازمان برنامه و بودجه ‌‌ارسال شده است. ساخت مسکن در پادگان (06‌ تهران) در قالب تفاهم وزارت راه با وزارت دفاع برای احداث  ۱۰۰ هزار واحد مسکونی ویژه نیروهای مسلح است.</p>
      <p>انتهای پیام</p>
    </article>
  </body>
</html>