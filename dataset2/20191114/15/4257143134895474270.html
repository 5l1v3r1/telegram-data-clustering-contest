<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/14/eldolt-hogy-magyarorszag-indul-e-az-eurovizios-dalfesztivalon"/>
    <meta property="og:site_name" content="infostart"/>
    <meta property="article:published_time" content="2019-11-14T15:46:00+00:00"/>
    <meta property="og:title" content="Eldőlt, hogy Magyarország indul-e az Eurovíziós Dalfesztiválon"/>
    <meta property="og:description" content="Az idén 41 ország indulója énekel majd Rotterdamban."/>
  </head>
  <body>
    <article>
      <h1>Eldőlt, hogy Magyarország indul-e az Eurovíziós Dalfesztiválon</h1>
      <address><time datetime="2019-11-14T15:46:00+00:00">14 Nov 2019, 15:46</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/kultura/2019/10/26/magyarorszag-elfordul-az-eurovizios-dalversenytol"/>
        <a href="https://infostart.hu/kultura/2019/05/19/holland-diadal-az-eurovizion"/>
      </related>
      <h3>Az idén 41 ország indulója énekel majd Rotterdamban.</h3>
      <p>Nyilvánosságra hozta az Eurovíziós Dalfesztivált szervező Európai Műsorszolgáltatók Szövetsége <a href="https://eurovision.tv/story/41-countries-eurovision-2020-rotterdam">a 2020-as Eurovízió résztvevőinek listáját.</a> A 65. fesztiválon 41 ország versenyez majd, egy év kihagyás után visszatér Bulgária és Ukrajna is, Magyarország azonban nincs ott az indulók között.</p>
      <p>Még október végén derült ki, hogy megrendezik A Dal produkciót, elindult a jelentkezés is a dalversenyükre, de ezúttal a fődíj nem az eurovíziós indulás lesz.</p>
      <p>Az Eurovíziós Dalfesztivált, amelyen ezúttal Montenegró sem vesz részt, május második hetében rendezik meg Rotterdamban. A május12- és 14-i elődöntőben 35 fellépőből 10-10 jut majd tovább a 16-i döntőbe, ahol még az alapító Franciaország, Németország, Olaszország, Spanyolország és Nagy-Britannia képviselője állhat színpadra, valamint a házigazda Hollandia fellépője.</p>
      <p>
        <i>Nyitókép: MTI/EPA/ANP/Koen Van Weel</i>
      </p>
    </article>
  </body>
</html>