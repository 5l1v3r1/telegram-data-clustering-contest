<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1991711/%D8%A7%D9%86%D8%AA%D8%B4%D8%A7%D8%B1-%D9%88%DB%8C%D8%AF%DB%8C%D9%88%DB%8C%DB%8C-%D8%A7%D8%B2-%D8%B1%D8%A8%D9%88%D8%AF%D9%86-%DB%8C%DA%A9-%D9%85%D9%82%D8%A7%D9%85-%D8%A7%D9%85%D9%86%DB%8C%D8%AA%DB%8C-%D8%B9%D8%B1%D8%A7%D9%82-%D8%AF%D8%B1-%D8%A8%D8%BA%D8%AF%D8%A7%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-14T15:15:00+00:00"/>
    <meta property="og:title" content="انتشار ویدیویی از ربودن یک مقام امنیتی عراق در بغداد"/>
    <meta property="og:description" content="یک ویدیو در شبکه های اجتماعی در عراق منتشر شده که لحظه ربوده شدن یک مقام امنیتی عراق در یکی از خیابان های بغداد را نشان می دهد.به گزارش رسانه های داخلی، سرلشکر یاسر عبد الجبار مدیر موسسه عالی وزارت کشور عراق توسط افراد نقابدار در نیمه هفته جاری ربوده"/>
  </head>
  <body>
    <article>
      <h1>انتشار ویدیویی از ربودن یک مقام امنیتی عراق در بغداد</h1>
      <address>
        <time datetime="2019-11-15T15:15:00+00:00">15 Nov 2019, 15:15</time>
      </address>
      <p>یک ویدیو در شبکه های اجتماعی در عراق منتشر شده که لحظه ربوده شدن یک مقام امنیتی عراق در یکی از خیابان های بغداد را نشان می دهد.<br/><br/>به گزارش رسانه های داخلی، سرلشکر یاسر عبد الجبار مدیر موسسه عالی وزارت کشور عراق توسط افراد نقابدار در نیمه هفته جاری ربوده شده است.<br/><br/>لحظه ربودن شدن او توسط دوربین مدار بسته ثبت شده است. <br/><br/>عبد الجبار در خیابان الوزراء در منطقه الجادریه در نزدیکی مقر اقامت رییس مجلس عراق ربوده شده است.<br/><br/>این آدم ربایی در حالی صورت می گیرد که ۲۱ روز از آغاز تظاهرات و تجمع های اعتراضی در بغداد و نه استان عراق می گذرد. <br/><br/>معترضان خواهان تغییر فرآیند سیاسی جاری به دلیل شکست دولتمردان در تامین خواسته های مردم از سال ۲۰۰۳ تا کنون هستند.<br/><br/><a href="http://www.youtube.com/watch?v=QdvqtKjhueM&amp;feature=emb_title">https://www.youtube.com/watch?v=QdvqtKjhueM&amp;feature=emb_title</a> <br/><br/>ویدیوی منتشر شده که ربودن یک مقام امنیتی عراق را نشان می دهد (یوتیوب)<br/><br/>ویدیوی منتشر شده نشان می دهد یک خودروی چهار چرخ محرک جلوی خودروی عبد الجبار را می گیرد و افراد مسلح نقابدار از آن پیاده می شوند و عبد الجبار را به داخل خودرو هدایت می کنند. محافظان عبد الجبار کاری برای جلوگیری از آدم ربایی انجام نمی دهند.<br/><br/>دولت عراق در پی ایجاد گزینه هایی در راستای دست یابی به نقاط مشترک با خواسته های معترضان است.<br/><br/>معترضان همچنان خواهان برکناری دولت و انحلال پارلمان است. دولت زیر بار خواسته مردم نمی رود.<br/><br/>دو پل الجمهوریه و السنک واقع بر رود دجله هنوز توسط دولت عراق بسته است و خودروها حق تردد در این پل ها را ندارند. پل های الاحرار و الشهدا و ۱۴ رمضان برای کاهش ترافیک در بغداد باز شده اند.</p>
    </article>
  </body>
</html>