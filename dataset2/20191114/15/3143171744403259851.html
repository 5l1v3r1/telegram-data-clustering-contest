<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/progetto-martina-al-caio-duilio-la-lotta-ai-tumori-si-combatte-con-la-cultura.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T15:41:42+00:00"/>
    <meta property="og:title" content="“Progetto Martina”, al Caio Duilio la lotta ai tumori si combatte con la Cultura"/>
    <meta property="og:description" content="Presentata agli studenti l'iniziativa promossa dal Lions club International in collaborazione con Leo club"/>
  </head>
  <body>
    <article>
      <h1>“Progetto Martina”, al Caio Duilio la lotta ai tumori si combatte con la Cultura</h1>
      <address><time datetime="2019-11-14T15:41:42+00:00">14 Nov 2019, 15:41</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Presentata agli studenti l'iniziativa promossa dal Lions club International in collaborazione con Leo club</i>
      </p>
      <p>MESSINA – La lotta ai tumori si combatte con la cultura e inizia a scuola. Questo lo scopo de Progetto Martina, l’iniziativa, giunta al terzo anno, che rientra nell’ambito della campagna di prevenzione e di educazione alla salute dei giovani, promossa dal Lions club international in collaborazione con Leo club, presentata questa mattina agli studenti dell’Ittl Caio Duilio.</p>
      <p>Ad introdurre i lavori la referente scolastica del progetto, la professoressa Laura Aliberti che ha definito l’incontro “un momento di sensibilizzazione e informazione” perché “conoscere significa sapere affrontare”.</p>
      <p>Giuseppe Amadeo, Lions club Messina Peloro presidente zona 7, ha snocciolato una serie di numeri. “Contiamo 1 milione 450 mila volontari – ha esordito – distribuiti in 200 paesi del mondo. Informazione è conoscenza, coscienza dello standard degli stili di vita. Voi – prosegue rivolto ai giovani studenti del Nautico – siete gli attori principali della vostra salute. 0gni anno due milioni di persone si ammalano di tumore. Decisivi sono i fattori di rischio. Con lo screening possiamo prevenire l’insorgenza dei tumori o combatterli nello stadio iniziale. Il messaggio di oggi è che parliamo a persone sane affinché rimangano sane nel corso della loto vita”.</p>
      <p>Lorenzo Giuffrida, delegato Lions club Messina Ionio “Progetto Martina”, si é soffermato sui rischi lavorativi specifici ovvero patologie professionali. Sulle forme di prevenzione primaria e secondaria, sui tumori del collo dell’utero e del Papilloma virus.</p>
      <p>Maria Francesca Scilio, presidente Lions club Messina Ionio, dopo i ringraziamenti di rito, in particolare nei confronti della dirigente scolastica del Caio Duilio, professoressa Maria Schiro’, da sempre sensibile a questo tipo di problematiche, ha spiegato ha evidenziato l’importanza di “attenzionare i giovani che rappresentano il futuro della società. Il Progetto Martina e’ un testamento morale: dare informazione ai coetanei per affrontare eventuali problemi”. Quindi un invito ai giovani, “ad essere curiosi e virali affinché si possano divulgare notizie corrette rispetto alle problematiche legate alle patologie neoplastiche”.</p>
      <p>Alessandro Giuffrida, rappresentante di Leo (Leadership Experience Opportunity) Club, il fratellino minore del gruppo Lions, che raggruppa i giovani fino ai 30 anni, ha puntato l’attenzione sulla sensibilizzazione e la prevenzione di patologie. “È necessario – ha esordito il giovane relatore – dare informazione ai giovani riguardo alle neoplasie. Ai giovani bisogna far sapere cosa fare per evitare alcuni tumori. Fondamentali – ha concluso – sono i fattori di rischio (Fumo, alcool, alimentazione) e gli stili di vita scorretti”. Tra i relatori la dott.ssa Claudia Gioffre’, Dirigente medico U.O.C Dermatologia del Papardo, che ha presentato i rischi legati al melanoma e l’oncologo Pietro Spadaro che ha discusso dei tumori della mammella e dei testicoli.</p>
    </article>
  </body>
</html>