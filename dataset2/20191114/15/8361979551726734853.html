<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/nacrada-priznachila-pozaplanovu-perevirku-newsone-novini-ukrajini-50053572.html"/>
    <meta property="og:site_name" content="НВ"/>
    <meta property="article:published_time" content="2019-11-14T15:33:00+00:00"/>
    <meta property="og:title" content="Нацрада позапланово перевірить NewsOne через заяви про «євромайданівських бариг» та «повсталий Донбас»"/>
    <meta property="og:description" content="Національна рада з питань телебачення та радіомовлення призначила позапланову перевірку телеканалу NewsOne через ознаки розпалювання ворожнечі."/>
  </head>
  <body>
    <article>
      <h1>Нацрада позапланово перевірить NewsOne через заяви про «євромайданівських бариг» та «повсталий Донбас»</h1>
      <h2>Національна рада з питань телебачення та радіомовлення призначила позапланову перевірку телеканалу NewsOne через ознаки розпалювання ворожнечі.</h2>
      <address>
        <time datetime="2019-11-14T15:33:00+00:00">14 Nov 2019, 15:33</time>
      </address>
      <p>Відповідне <a href="https://www.nrada.gov.ua/regulyator-pozaplanovo-pereviryt-telekanal-newsone-cherez-oznaky-rozpalyuvannya-vorozhnechi/">рішення </a>було ухвалено на підставі моніторингу випуску програми <i>Я так думаю </i>від 5 листопада.</p>
      <p>За даними Нацради, в ефірі передачі звучали висловлювання, які можуть бути розцінені як заклики до повалення конституційного ладу, порушення територіальної цілісності України, пропаганди війни, насильства, жорстокості, розпалювання міжетнічної, расової, релігійної ворожнечі, вчинення терористичних актів, посягання на права і свободи людини.</p>
      <p>Читайте також:<br/><a href="https://nv.ua/ukr/ukraine/politics/rada-perevirit-zakonnist-pridbannya-newsone-112-ukrajina-ta-zik-novini-ukrajini-50048401.html">&amp;nbspРада створила ТСК щодо розслідування придбання NewsOne, 112 Україна та ZIK</a></p>
      <p>Серед висловлювань, зокрема, було таке: «…Незаконне збагачення і було метою оцих „євромайданівських бариг“. А не якесь там примарне європейське майбутнє, НАТО, Євросоюз і т. п. Відповідно повсталий Донбас спробували упокорити з допомогою танків та авіаційних бомб. Це правда, її нема куди діти. Вона мусить бути озвучена, саме тут, на рівні київському київська влада має визнати, що використання збройних сил проти мирного населення є злочином, на який не поширюються терміни давності».</p>
    </article>
  </body>
</html>