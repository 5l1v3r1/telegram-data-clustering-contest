<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/genocid-rohindzha-mks-pochav-rozsliduvannya-50053567.html"/>
    <meta property="og:site_name" content="НВ"/>
    <meta property="article:published_time" content="2019-11-14T15:14:00+00:00"/>
    <meta property="og:title" content="МКС схвалив розслідування злочинів проти мусульман-рохінджа"/>
    <meta property="og:description" content="Міжнародний кримінальний суд в Гаазі відкрив розслідування злочинів проти мусульманської меншини рохінджа в М’янмі."/>
  </head>
  <body>
    <article>
      <h1>МКС схвалив розслідування злочинів проти мусульман-рохінджа</h1>
      <h2>Міжнародний кримінальний суд в Гаазі відкрив розслідування злочинів проти мусульманської меншини рохінджа в М’янмі.</h2>
      <address>
        <time datetime="2019-11-14T15:14:00+00:00">14 Nov 2019, 15:14</time>
      </address>
      <p>Про це повідомляє <a href="https://www.reuters.com/article/us-war-crimes-myanmar/war-crimes-judges-approve-investigation-into-violence-against-rohingya-idUSKBN1XO1XE?il=0">Reuters.</a></p>
      <p>«Існують підстави вважати, що під час депортації через кордон між Бангладеш і М'янмою могли бути здійснені масштабні і/або систематичні акти насильства, які можна кваліфікувати як злочини проти людяності», - йдеться в рішенні суду.</p>
      <p>Нагадаємо, масова втеча мусульман-рохінджа з прикордонних районів М'янми почалася влітку 2017 року, коли представники руху Араканська армія порятунку рохінджа напали на пости поліції і нібито вбили 12 осіб. У відповідь військові М'янми почали масштабну військову операцію, жертвами якої стали тисячі мирних жителів. Більш 730 000 рохінджа втекли до Бангладеш.</p>
      <p>За оцінкою експертів ООН, переслідування були здійснені з "наміром геноциду".</p>
      <p>Рохінджа - мусульманська меншина в переважно буддистській М'янмі, яка проживає в штаті Ракхайн. Самі рохінджа, а також деякі історики стверджують, що ця меншість - корінні жителі.</p>
      <p>Водночас частина істориків вважає, що рохінджа є мігрантами доколоніальних і колоніальних часів.</p>
      <p>Офіційна позиція М'янми полягає в тому, що рохінджа - в основному нелегальні іммігранти, які приїхали в Ракхайн після набуття Бірмою (назва М'янми до 1989 року) незалежності в 1948 році або після визвольної війни в Бангладеш в 1971 році.</p>
      <p>Кількість рохінджа в М'янмі - більше мільйона осіб, в основному вони проживали в північних селищах Ракхайна, де становили 80-98% населення.</p>
    </article>
  </body>
</html>