<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204466-rada-uhvalila-byudzhet-2020-u-drugomu-chitanni-ta-v-cilomu"/>
    <meta property="og:site_name" content="Mind UA"/>
    <meta property="article:published_time" content="2019-11-14T15:11:00+00:00"/>
    <meta property="og:title" content="Рада ухвалила бюджет-2020 у другому читанні та в цілому"/>
    <meta property="og:description" content="Міністр Маркарова переконана у майбутньому перевиконанні прогнозів бюджету завдяки нещодавнім рішенням Ради"/>
  </head>
  <body>
    <article>
      <h1>Рада ухвалила бюджет-2020 у другому читанні та в цілому</h1>
      <h2>Міністр Маркарова переконана у майбутньому перевиконанні прогнозів бюджету завдяки нещодавнім рішенням Ради</h2>
      <address>
        <time datetime="2019-11-14T15:11:00+00:00">14 Nov 2019, 15:11</time>
      </address>
      <p>Парламент ухвалив в цілому закон України «Про державний бюджет України на 2020 рік) (№<a href="http://w1.c1.rada.gov.ua/pls/zweb2/webproc4_1?pf3511=66853">2000</a>).  За таке рішення проголосували 280 народних депутатів,  проти – 55, утримались-37 Не голосували-27, передає кореспондент Mind.</p>
      <p>«Ми запропонували зміни до бюджету, які враховують… перегляд макропрогнозу і це дуже важливо… Порівняно із травнем-місяцем 2019 року, коли не тільки уряд, а і всі практично міжнародні організації, які  роблять свої макропрогнози не вірили не те що у 3%-е зростання, а навіть у те що 35-е зростання саме по собі може бути переглянуто.   Зараз макропрогноз переглянутий і ми бачимо, що економічне зростання не просто прискорюється, а це вже позиція не тільки уряду, а й позиція тих, хто дійсно спостерігає за економічним зростанням у багатьох країнах. Це враховано вже в бюджеті», – сказала, доповідаючи з парламентської трибуни законопроект міністр фінансів Оксана Маркарова.</p>
      <p>За словами міністра, також було переглянуто суми видатків на ті пріоритети, які було  визначено парламентом і підтримано президентом – освіта, медицина, соціальні програми. Все збільшення в цьому бюджеті більше ніж на 10 млрд грн як раз максимально відправлено на ці сфери.</p>
      <p>Вона уточнила, що видатки з бюджету на опорні школи складуть близько 3,5 млрд грн, на зарплату вчителям 3,75 млрд грн, а також 3,2 млрд грн додатково передбачено на ліки.</p>
      <p>Також додатково в бюджеті передбачено додатково близько 400 млн грн на лікування за кордоном. «Ми підтримуємо розвиток нашої трансплантології та лікування тут, але поки ми не можемо повністю забезпечити всіх наших людей», – сказала Маркарова.</p>
      <p>Крім того міністр зазначила, що згідно з проектом бюджету «вже з 1 січня максимально буде пришвидшено будівництво доріг. … Це ті дороги, які підуть до опорних шкіл, до лікарень «швидкої допомоги, на яких теж в цьому  бюджеті є додаткові кошти».</p>
      <p>Водночас вона зазначила,  що всі побажання і очікування громадян в цьому бюджеті не передбачене, адже «для того, щоб передбачити у цьому бюджеті результат від економічного зростання ті десятки законів, які ви ухвалили, треба було ухвалювати набагато раніше.</p>
      <p>«Але ті закони, які ви ухвалили  – і закон про спільний режим транзиту, і економічні оператори, і концесія і приватизація, і ще дуже-дуже багато законів, які ви ухвалили… вони дадуть нам можливість цей бюджет перевиконати – ми в цьому впевнені», – зазначила міністр.</p>
      <p>Нагадаємо, 18 жовтня парламент <a href="https://mind.ua/news/20203445-parlament-zatverdiv-u-pershomu-chitanni-zakonoproekt-pro-derzhbyudzhet-2020">затвердив</a> у першому читанні законопроєкт про держбюджет-2020. </p>
      <p>Раніше, як <a href="https://mind.ua/news/20204453-vr-uhvalila-zakon-pro-vnesennya-zmin-do-byudzhetnogo-kodeksu">писав</a> Mind,  Верховна Рада ухвалила у другому читанні закон про внесення змін до Бюджетного кодексу України (<a href="http://w1.c1.rada.gov.ua/pls/zweb2/webproc4_1?pf3511=66854">2144</a>). За таке рішення проголосували 282 народних депутатів, проти – 61, утримались – 39, не голосував – 21 парламентар.</p>
      <p>Також Mind <a href="https://mind.ua/news/20204127-proekt-byudzhetu-2020-mae-zmenshiti-kilkist-borgiv-goncharuk">писав</a>, що проєкт бюджету-2020 має зменшити кількість боргів. Загальний безпековий бюджет має скласти 93 млрд грн, а на обслуговування потреб інфраструктури буде передбачено 73,7 млрд грн.</p>
      <p>Mind також <a href="https://mind.ua/news/20204096-uryad-proponue-vr-zbilshiti-vidatki-byudzhetu-2020-na-15-mlrd-grn">писав</a>, що уряд пропонує ВР збільшити видатки бюджету-2020 на 15 млрд грн. У першу чергу йдеться про збільшення фінансування сфер освіти, медицини та соціальної допомоги громадянам.</p>
      <p>Крім того <a href="https://mind.ua/news/20204091-uryad-proponue-peredbachiti-v-byudzheti-2020-tri-instrumenti-pidtrimki-socialnih-program-markarova">повідомлялося</a>, що у бюджеті в бюджеті-2020 пропонується передбачити три інструменти підтримки соціальних програм. На ДФРР  – близько 7,4 млрд грн, а на соцекономрозвиток – близько 2 млрд гр</p>
      <related>
        <h4>Також читайте</h4>
        <a href="https://mind.ua/news/20204476-prognozni-dohodi-byudzhetu-2020-do-drugogo-chitannya-zrosli-na-blizko-14-mlrd-grn-a-vidatki-na-10-m"/>
        <a href="https://mind.ua/news/20204470-perevikonannya-mitnih-zboriv-u-2020-roci-spryamovuvatimetsya-na-infrastrukturu-markarova"/>
        <a href="https://mind.ua/news/20204458-deputat-slugi-narodu-skorohod-zayavila-pro-tisk-na-yiyi-rodinu-cherez-vidmovu-golosuvati-za-rinok-zeml"/>
      </related>
    </article>
  </body>
</html>