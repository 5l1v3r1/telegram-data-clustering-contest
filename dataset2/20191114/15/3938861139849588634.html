<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sofijci-algash-na-peresadku-kistkovogo-mozku-potribno-220-tisyach-dolariv/938149"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T15:29:00+00:00"/>
    <meta property="og:title" content="Софійці Алгаш на пересадку кісткового мозку потрібно 220 тисяч доларів"/>
    <meta property="og:description" content="6-річній Софійці Алгаш з міста Ямпіль на Вінничині потрібна термінова пересадка кісткового мозку. У дівчинки вроджена мутація генів. Операція у клініці Ізраїлю коштує $220 тис. &quot;Донечка народилася з синім відтінком шкіри. Лікарі звинуватили, що винна я, бо погано тужилася. Але згодом ..."/>
  </head>
  <body>
    <article>
      <h1>Софійці Алгаш на пересадку кісткового мозку потрібно 220 тисяч доларів</h1>
      <address><time datetime="2019-11-14T15:29:00+00:00">14 Nov 2019, 15:29</time> by <a rel="author">Любов Карнарук</a></address>
      <figure>
        <img src="https://static2.gazeta.ua/img2/cache/preview/938/938149_w_300.jpg?v=0"/>
        <figcaption>Софійці Алгаш на пересадку кісткового мозку потрібно 220 тисяч доларів</figcaption>
      </figure>
      <p>6-річній <b>Софійці Алгаш</b> з міста Ямпіль на Вінничині потрібна термінова пересадка кісткового мозку. У дівчинки вроджена мутація генів. Операція у клініці Ізраїлю коштує $220 тис.</p>
      <p>"Донечка народилася з синім відтінком шкіри. Лікарі звинуватили, що винна я, бо погано тужилася. Але згодом виявили, що в Софійки низький рівень тромбоцитів. Поставили діагноз амегакариоцитарна тромбоцитопенія. Після відповідного лікування все нормалізувалося. Але за два місяці ми тричі потрапляли в обласну дитячу лікарню. Тромбоцити піднімали, а вони згодом падали. Лікарі наголосили: "Потрібно піднімати імунітет, або у п'ять років вирізати селезінку", - розповіла Gazeta.ua мати Оксана Алгаш.</p>
      <p>Сім'я звернулась в "Охматдит". Там дитину пролікували, аналізи прийшли в норму.</p>
      <p>"Дома ми приймали вітаміни і противірусні. Донечка росла активною та енергійною. Так тривало чотири роки. Одного дня Софійці різко погіршало. Потрапили у реанімація, лікарі припускали різні хвороби. Всі ці роки ми не знали точного діагнозу. Тоді ми відправили в Америку аналіз слини Софійки. Там встановили, що в неї мутація генів крові - потрібна трансплантація кісткового мозку від нерідного донора. Нас погодилася прийняти ізраїльська клініка. Вартість трансплантації становить 220 тисяч доларів. Для нашої сім'ї це непідйомна сума. Ми просимо небайдужих людей допомогти врятувати нашу донечку", - додає Оксана Алгаш.</p>
      <p>Реквізити для допомоги:</p>
      <p>
        <b>Картка Приватбанка: 5168 7574 0001 3860, Алгаш Оксана Вікторівна.</b>
      </p>
    </article>
  </body>
</html>