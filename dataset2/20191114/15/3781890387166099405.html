<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741704"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T15:40:00+00:00"/>
    <meta property="og:title" content="นร.เทศบาลเมืองสองพี่น้อง ตัวแทนแข่งกีฬาอปท. ระดับประเทศ"/>
    <meta property="og:description" content="โรงเรียนสังกัดเทศบาลเมืองสองพี่น้อง เป็นตัวแทนนักกีฬานักเรียนองค์กรปกครองส่วนท้องถิ่น ระดับภาคกลาง เข้าแข่งขันรอบชิงชนะเลิศ ระดับประเทศ ในระหว่างวันที่ 6-15 ธ.ค.62 ณ เทศบาลนครระยอง จังหวัดระยอง"/>
  </head>
  <body>
    <article>
      <h1>นร.เทศบาลเมืองสองพี่น้อง ตัวแทนแข่งกีฬาอปท. ระดับประเทศ</h1>
      <address>
        <time datetime="2019-11-14T15:40:00+00:00">14 Nov 2019, 15:40</time>
      </address>
      <p>
        <b>โรงเรียนสังกัดเทศบาลเมืองสองพี่น้อง เป็นตัวแทนนักกีฬานักเรียนองค์กรปกครองส่วนท้องถิ่น ระดับภาคกลาง เข้าแข่งขันรอบชิงชนะเลิศ ระดับประเทศ ในระหว่างวันที่ 6-15 ธ.ค.62 ณ เทศบาลนครระยอง จังหวัดระยอง</b>
      </p>
      <p>เมื่อเร็วๆ นี้ นายวิโรจน์ คณูวัฒนา นายกเทศมนตรี เทศบาลเมืองสองพี่น้อง อ.สองพี่น้อง จ.สุพรรณบุรี ได้มอบหมายให้ นางเมตตา นกเกตุ ผู้อำนวยการกองการศึกษาเทศบาลเมืองสองพี่น้อง นำคณะกรรมการสถานศึกษาขั้นพื้นฐาน คณะครู นักเรียนโรงเรียนสังกัดเทศบาลเมืองสองพี่น้อง เข้าร่วมการแข่งขันกีฬานักเรียนองค์กรปกครองส่วนท้องถิ่นแห่งประเทศไทย ครั้งที่ 37 ประจำปีการศึกษา 2562 ในระหว่างวันที่ 6-8 พฤศจิกายน 2562 ที่ผ่านมา ระดับภาคกลาง "นครปฐมเกมส์ 2019" <br/><br/>โดยเทศบาลเมืองสองพี่น้องได้ส่งนักกีฬาเข้าร่วมการแข่งขัน 5 ชนิดกีฬา ได้รับเหรียญรางวัล รวม 16 เหรียญ ประกอบด้วย 1 เหรียญทอง จากกรีฑา ประเภทขว้างจักรหญิง รุ่นอายุ 14 ปี 2 เหรียญเงิน จากกีฬาเทเบิลเทนนิส ประเภทชายเดี่ยว รุ่นอายุ 14 ปี และกีฬาเทเบิลเทนนิส ประเภทหญิงเดี่ยว รุ่นอายุ 14 ปี และอีก 13 เหรียญทองแดง จากกีฬาเทเบิลเทนนิส แบดมินตัน ทุ่มน้ำหนัก พุ่งแหลน และวิ่ง 5,000 เมตร และได้เป็นตัวแทนนักกีฬาของภาคกลาง เข้าร่วมการแข่งขันกีฬานักเรียนองค์กรปกครองส่วนท้องถิ่น ระดับประเทศ รอบชิงชนะเลิศ ในระหว่างวันที่ 6-15 ธันวาคม 2562 ณ เทศบาลนครระยอง จังหวัดระยอง<br/><br/>ครรชิต กระโห้แก้ว <br/>ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
      <figure>
        <img src="https://www.dailynews.co.th/admin/upload/20191114/news_KjrJcFrYpT215254_533.jpg?v=201911142310?v=7421"/>
      </figure>
    </article>
  </body>
</html>