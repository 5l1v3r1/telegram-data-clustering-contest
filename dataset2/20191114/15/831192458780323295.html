<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/stis-ipa-tha-apelathei-o-tzichantistis-poy-emeine-pagideymenos-stin-nekri-zoni-metaxy-elladas-kai-toyrkias/"/>
    <meta property="og:site_name" content="europost.gr"/>
    <meta property="article:published_time" content="2019-11-14T15:15:17+00:00"/>
    <meta property="og:title" content="Στις ΗΠΑ θα απελαθεί ο τζιχαντιστής που έμεινε παγιδευμένος στην νεκρή ζώνη μεταξύ Ελλάδας και Τουρκίας"/>
    <meta property="og:description" content="«Οι απαραίτητες διαδικασίες για την απέλαση στην Αμερική του τρομοκράτη μαχητή έχουν αρχίσει, αφού η αμερικανική πλευρά δεσμεύθηκε να τον δεχθεί στην χώρα και να του χορηγήσει ταξιδιωτικό έγγραφο», ανακοίνωσε το υπουργείο Εσωτερικών. Αποκλεισμένος στην νεκρή"/>
  </head>
  <body>
    <article>
      <h1>Στις ΗΠΑ θα απελαθεί ο τζιχαντιστής που έμεινε παγιδευμένος στην νεκρή ζώνη μεταξύ Ελλάδας και Τουρκίας</h1>
      <address>
        <time datetime="2019-11-14T15:15:17+00:00">14 Nov 2019, 15:15</time>
      </address>
      <p>«Οι απαραίτητες διαδικασίες για την απέλαση στην Αμερική του τρομοκράτη μαχητή έχουν αρχίσει, αφού η αμερικανική πλευρά δεσμεύθηκε να τον δεχθεί στην χώρα και να του χορηγήσει ταξιδιωτικό έγγραφο», ανακοίνωσε το υπουργείο Εσωτερικών.</p>
      <p>Αποκλεισμένος στην νεκρή ζώνη</p>
      <p>Ο Αμερικανός ιορδανικής καταγωγής, σύμφωνα με τα τουρκικά μέσα ενημέρωσης, οδηγήθηκε την Δευτέρα σε συνοριακό φυλάκιο στην μεθόριο με την Ελλάδα για να απελαθεί. Ομως, η ελληνική αστυνομία τού απαγόρευσε την είσοδο στο ελληνικό έδαφος και βρέθηκε αποκλεισμένος στην νεκρή ζώνη.</p>
      <p>Σύμφωνα με τα τουρκικά μέσα, οι τούρκοι χωροφύλακες του δίνουν τροφή και νερό και, όταν πέφτει η νύκτα, του επιτρέπουν να κοιμηθεί στο εσωτερικό οχήματος, για να τον στείλουν τα ξημερώματα προς την πλευρά των ελληνικών συνόρων.</p>
    </article>
  </body>
</html>