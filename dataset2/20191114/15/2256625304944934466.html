<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158381_1022.html"/>
    <meta property="og:site_name" content="Novsport"/>
    <meta property="article:published_time" content="2019-11-14T15:48:00+00:00"/>
    <meta property="og:title" content="Зам.-министър Андонов откри спортен празник в Монтана, част от Европейска седмица на спорта"/>
    <meta property="og:description" content="На събитието присъства кметът Златко Живков"/>
  </head>
  <body>
    <article>
      <h1>Зам.-министър Андонов откри спортен празник в Монтана, част от Европейска седмица на спорта</h1>
      <address><time datetime="2019-11-14T15:48:00+00:00">14 Nov 2019, 15:48</time> by <a rel="author">Пламен Димитров</a></address>
      <p> Заместник-министърът на младежта и спорта Стоян Андонов откри спортния празник в Монтана, който е част от инициативата Европейска седмица на спорта #BeActive. В надпреварата се включиха две училища от града, чиито възпитаници премериха сили в два вида спорт – тенис на маса и шах, и различни щафетни игри. </p>
      <p> <br/>„Мисията на Европейска седмица на спорта е да помогне на децата да намерят своя път към спорта. Всички трябва да се стремим дни като този, изпълнени със спорт, да се превърнат в ежедневие", каза Андонов в своето приветствие към участниците в празника.<br/> <br/>На събитието присъства кметът на Монтана Златко Живков.<br/> </p>
      <figure>
        <img src="http://www.novsport.com/content/75380489_2483261965285226_533900598517432320_n.jpg"/>
      </figure>
      <p> <br/>Подаръци и спортни пособия за участниците в надпреварата бяха осигурени от Министерството на младежта и спорта и Община Монтана.<br/> </p>
      <figure>
        <img src="http://www.novsport.com/content/77307923_1318281588379310_369477035539562496_n.jpg"/>
      </figure>
      <p>Европейска седмица на спорта #BeActive 2019 е част от инициатива на Европейската комисия за насърчаване на спорта и физическата активност на гражданите на ЕС. Национален координатор за България е Министерство на младежта и спорта, съфинансиран по програма „Еразъм +“ на Европейския съюз.</p>
    </article>
  </body>
</html>