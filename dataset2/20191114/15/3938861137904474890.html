<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_sprava-privatbanku-evrosoyuz-visunuv-ultimatum-ukrayini/938154"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T15:50:00+00:00"/>
    <meta property="og:title" content="Справа Приватбанку: Євросоюз висунув ультиматум Україні"/>
    <meta property="og:description" content="Євросоюз сумнівається в доцільності надання фінансової допомоги Україні. Причина - відсутність зусиль України в розслідуванні про виведення коштів із Приватбанку, заявив директор зовнішньополітичної служби ЄС Люк Девінь, відповідальний за східне партнерство, повідомляє &quot;Європейська ..."/>
  </head>
  <body>
    <article>
      <h1>Справа Приватбанку: Євросоюз висунув ультиматум Україні</h1>
      <address><time datetime="2019-11-14T15:50:00+00:00">14 Nov 2019, 15:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938154_w_300.jpg?v=0"/>
        <figcaption>Відсутність законного покарання причетних до виведення грошей із Приватбанку ставить під сумнів доцільність допомоги Україні</figcaption>
      </figure>
      <p>Євросоюз сумнівається в доцільності надання фінансової допомоги Україні.</p>
      <p>Причина - відсутність зусиль України в розслідуванні про виведення коштів із Приватбанку, заявив директор зовнішньополітичної служби ЄС Люк Девінь, відповідальний за східне партнерство, повідомляє <a href="https://www.eurointegration.com.ua/news/2019/11/14/7103042/">"Європейська правда".</a></p>
      <p>Під час виступу дипломат жодного разу не назвав прізвища українського олігарха Ігоря Коломойського. Однак висловив претензії щодо виведення коштів з Приватбанку за той час, коли олігарх був його хазяїном.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/economics/_delo-privatbanka-budet-rassledovat-nabu/938071"/>
      </related>
      <p>Девінь додав, що невдачі в запровадженні верховенства права – це проблема держав Східного партнерства, а не ЄС.</p>
      <p>"Не ми маємо переслідувати тих, хто здійснює банківське шахрайство. Де ті, хто вкрав 5,5 млрд долл. з Приватбанку? Чи вони в тюрмі, чи ведеться їх переслідування? Ні. Ці невдачі є визначальними для самого ЄС, але також через це страждають ваші люди", - заявив дипломат.</p>
      <p>Відсутність законного та справедливого покарання осіб, що причетні до виведення грошей з Приватбанку становить під сумнів доцільність допомоги Україні.</p>
      <p>"Якщо ми програємо у питанні верховенства права, то ми підіграємо тим, хто каже: нащо і маємо допомагати Україні, якщо вони не переслідують тих, хто вкрав гроші у власній державі? І це справедливе запитання", - підкреслив він.</p>
      <blockquote>Президент<a href="https://gazeta.ua/articles/politics/_zelenskij-obicyaye-povernuti-vivedeni-z-privatbanku-koshti/937570"> Володимир Зеленський підписав указ "Про невідкладні заходи з проведення реформ</a> та зміцнення держави".<br/>Про це повідомляє сайт глави держави.<br/>"Наша команда, уряд, НБУ, Фонд гарантування вкладів і я особисто докладемо всіх зусиль, щоб повернути кошти, витрачені на виплати вкладникам збанкрутілих і націоналізованого банків і на докапіталізацію державних банків через недобросовісних позичальників", – заявив Зеленський.</blockquote>
    </article>
  </body>
</html>