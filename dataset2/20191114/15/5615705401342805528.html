<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/openmind/20204464-rozkish-chi-novi-mozhlivosti-komu-dostupno-strahuvannya-zhittya"/>
    <meta property="og:site_name" content="Mind UA"/>
    <meta property="article:published_time" content="2019-11-14T15:15:00+00:00"/>
    <meta property="og:title" content="Розкіш чи нові можливості: кому доступно страхування життя"/>
    <meta property="og:description" content="Коли очікувати в Україні сплеску особистого страхування"/>
  </head>
  <body>
    <article>
      <h1>Розкіш чи нові можливості: кому доступно страхування життя</h1>
      <h2>Коли очікувати в Україні сплеску особистого страхування</h2>
      <address><time datetime="2019-11-14T15:15:00+00:00">14 Nov 2019, 15:15</time> by <a rel="author" href="https://mind.ua/author/698-vyacheslav-gavrilenko" target="_blank">В'ячеслав Гавриленко</a></address>
      <p>
        <i>Український страховий ринок очікує новий тренд. Якщо раніше клієнти охочіше cтрахували свої транспортні засоби та нерухомість, у найближчі кілька років вони стануть частіше піклуватися і про власне життя та здоров'я. Зараз поліси страхування життя використовують усього приблизно 2% населення. Однак прогнозується зростання споживання цього продукту. Як пояснив <b>Mind</b> генеральний директор страхової компанії ARX Life <b>В'ячеслав Гавриленко</b>, його команда вже в наступному році зможе продати на 20% більше полісів в сегменті «Life».</i>
      </p>
      <h3>Про ринок лайфового страхування</h3>
      <p>Загалом, ринок лайфа набагато менше, ніж ринок нон-лайф, але він і більш стабільний: на ринку страхування життя менше банкрутств, оскільки він більш складний і тут менше недобросовісних страховиків ніж, наприклад, у моторному бізнесі.</p>
      <h3>Як розширилися можливості страховиків в 2019 році</h3>
      <p>Президент Володимир Зеленський 22 жовтня підписав законопроект про захист прав споживачів фінансових послуг. У клієнтів буде більше інструментів і можливостей оскаржувати дії недобросовісних страховиків. Фінансові установи будуть зобов'язані змінити підхід до продажів, у тому числі в банкашуранс. Страховики та банкіри будуть розкривати більше фінансової інформації про складові продуктів. Думаю, те ж саме повинно буде відбуватися і в продажах через MLM-брокерів.</p>
      <p>В цілому ми очікуємо, що рівень вимог регулятора до платоспроможності СК стане вище. Ймовірно, відбудеться очищення ринку в нон-лайф і швидше за все це призведе до концентрації ринку. Можливо, ті ж тенденції спостерігатимуться і у просуванні продуктів. Безсумнівно, це призведе до того, що клієнти будуть почувати себе впевненіше – як мінімум фінансова звітність страховиків буде більш достовірною.</p>
      <h3>Чого можна очікувати до кінця року</h3>
      <p>Обговорюється питання змін до Податкового Кодексу України, які позитивно вплинуть на страхові продукти, дозволять уникнути подвійного оподаткування при страховій виплаті «по дожиттю». Це великий плюс і для клієнтів, і для страховиків.</p>
      <p>Ринок очікує впровадження пенсійної реформи, хоча зміни, найімовірніше, відбудуться не так скоро. Ми очікуємо, що реформа дасть можливість страховикам брати участь у другому рівні накопичувальної системи, і тоді це стане серйозним поштовхом у розвитку накопичувального пенсійного страхування.</p>
      <h3>Про нововведення в страхових програмах</h3>
      <p>Розвивається ризиковий лайф, яким страховики супроводжують накопичувальні довгострокові програми, а також продають автономно.</p>
      <p>Ризики, які лайфовики закладають до своїх програм:</p>
      <ul>
        <li>жіноча онкологія;</li>
        <li>патологія під час вагітності;</li>
        <li>патологія плоду;</li>
        <li>хірургічні втручання;</li>
        <li>травматизм.</li>
      </ul>
      <p>Такі лайф-продукти є доповненням до традиційного медичного страхування. Ми бачимо, що попит зростає з боку клієнтів (як у роздробі, так і в корпоративному сегменті) на лайф та особисті види страхування.</p>
      <h3>Про ціни на програми страхування життя</h3>
      <p>На вартість програм «Life-страхування» впливає ціла низка факторів. Це дохід людини, його вік, стан здоров'я та багато інших. Утім, незважаючи на досить складну формулу розрахунку, ціна таких полісів в Україні досить низька, як для окремих клієнтів, так і для цілих корпорацій, які хочуть убезпечити своїх працівників.</p>
      <p>Повноцінне медичне страхування, яке може бути використане для досить великого колективу, буде коштувати близько 4000 грн на рік за одного співробітника. При цьому, life-страхування на рік для однієї людини, звісно ж, з трохи меншим покриттям, зате з додатковими можливостями (зокрема, покриття критичних захворювань), буде коштувати близько 500 грн.</p>
      <h3>Про діджиталізацію бізнес-процесів з лайф-страхування</h3>
      <p>Електронні продажі поки не характерні для лайфа. Але страхові компанії вже намагаються перенести досвід, напрацьований у нон-лайфі і до лайфового сегменту. Поки мова йде про обслуговування та врегулювання збитків, але в подальшому ці підходи будуть використовуватися і в продажах, і в частині надання інших сервісів, наприклад, управління договорами. Страхові компанії тестують різні варіанти, і, щойно напрацюють достатню кількість успішних кейсів, постараються розтиражувати їх.</p>
      <h3>Про перешкоди для розвитку лайфового страхування</h3>
      <p>Страхування займає зовсім невелику частку у всіх витратах наших громадян. Це пов'язано із загальною економічною ситуацією, у наших людей зараз інші пріоритети, і в цілому відсутня звичка страхування. Зміна звичок відбувається досить повільно, але прогрес все ж є.</p>
      <p>Ще кілька років тому добровільне страхування автомобіля було рідкістю, страхували в основному предмет застави. Зараз ситуація змінилася і страхування автомобіля стає нормою. Те ж саме буде зі страхуванням життя. Змінюється тренд, люди усвідомлюють, що майно, яким би воно дорогим і важливим не було, це те, що можна відновити і відремонтувати, а життя і здоров'я – ні. Саме вони й будуть найважливішими об'єктами для страхування. Страховий ринок стежить за зміною ситуації та адаптує свою продукцію під потреби клієнтів.</p>
    </article>
  </body>
</html>