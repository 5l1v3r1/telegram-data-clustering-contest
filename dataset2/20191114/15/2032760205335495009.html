<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89647"/>
    <meta property="og:site_name" content="Denník politika"/>
    <meta property="article:published_time" content="2019-11-14T15:35:11+00:00"/>
    <meta property="og:title" content="Čína opäť vyzvala USA na zrušenie ciel, má ísť o podmienku pre prvú časť obchodnej dohody"/>
    <meta property="og:description" content="14.11.2019 (Webnoviny.sk) – Čína opäť vyzvala USA na to, aby sa v rámci predbežnej dohody o obchodných vzťahoch medzi oboma krajinami zrušili sankčné clá. Zníženie ciel je „dôležitou podmienkou“ pre dohodu, ktorá je súčasťou rokovaní o ukončení nákladnej obchodnej vojny, povedal vo štvrtok hovorca čínskeho ministerstva obchodu Gao Feng."/>
  </head>
  <body>
    <article>
      <h1>Čína opäť vyzvala USA na zrušenie ciel, má ísť o podmienku pre prvú časť obchodnej dohody</h1>
      <address><time datetime="2019-11-14T15:35:11+00:00">14 Nov 2019, 15:35</time> by <a rel="author">Webnoviny</a></address>
      <p>14.11.2019 (Webnoviny.sk) – Čína opäť vyzvala USA na to, aby sa v rámci predbežnej dohody o obchodných vzťahoch medzi oboma krajinami zrušili sankčné clá. Zníženie ciel je „<i>dôležitou podmienkou</i>“ pre dohodu, ktorá je súčasťou rokovaní o ukončení nákladnej obchodnej vojny, povedal vo štvrtok hovorca čínskeho ministerstva obchodu Gao Feng.</p>
      <p>„<i>Obchodná vojna sa začala uvalením ciel a zrušením ciel by sa tiež mala skončiť</i>,“ uviedol hovorca na pravidelnej tlačovej besede ministerstva. „<i>Je to dôležitá podmienka pre to, aby obe strany dosiahli dohodu</i>,“ dodal. Vyjednávači podľa jeho slov „<i>o tom podrobne diskutujú</i>„.</p>
      <p>Americký prezident Donald Trump v októbri ohlásil „<i>prvú fázu</i>“ obchodnej dohody. Podrobnosti tejto dohody sa ešte nezverejnili, ale nerieši základné spory v obchode, v oblasti čínskych subvencií pre priemyselné firmy a v oblasti technologickej politiky Pekingu.</p>
      <p>Podľa ekonómov je uzavretie konečnej dohody v tomto roku nepravdepodobné a niektorí vyjadrili pochybnosti, či obe strany uzatvoria „<i>prvú fázu</i>“ dohody.</p>
      <p>Viac k témam: <a href="https://www.webnoviny.sk/tag/cla-usa/"><u>clá USA</u></a>, <a href="https://www.webnoviny.sk/tag/obchodna-dohoda/"><u>obchodná dohoda</u></a>, <a href="https://www.webnoviny.sk/tag/spojene-staty-americke/"><u>Spojené štáty americké</u></a><br/>Zdroj: Webnoviny.sk – <a href="https://www.webnoviny.sk/cina-opat-vyzvala-usa-na-zrusenie-ciel-ma-ist-o-podmienku-pre-prvu-cast-obchodnej-dohody/"><u>Čína opäť vyzvala USA na zrušenie ciel, má ísť o podmienku pre prvú časť obchodnej dohody</u></a> © SITA Všetky práva vyhradené.</p>
    </article>
  </body>
</html>