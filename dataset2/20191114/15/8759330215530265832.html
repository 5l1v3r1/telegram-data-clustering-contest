<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903743/kaa-gent-kan-meestrijden-op-drie-fronten-zij-hebben-de-beste-kern-van-belgi-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T15:44:00+00:00"/>
    <meta property="og:title" content="KAA Gent kan meestrijden op drie fronten: “Zij hebben de beste kern van België”"/>
    <meta property="og:description" content="De Belgische Jupiler Pro League heeft veel kwaliteit binnengehaald dit seizoen. Dat ziet ook Eric Van Meir. Club Brugge, KAA Gent en Standard Luik zijn ook nog actief in Europa."/>
  </head>
  <body>
    <article>
      <h1>KAA Gent kan meestrijden op drie fronten: “Zij hebben de beste kern van België”</h1>
      <address>
        <time datetime="2019-11-14T15:44:00+00:00">14 Nov 2019, 15:44</time>
      </address>
      <p>
        <b>De Belgische Jupiler Pro League heeft veel kwaliteit binnengehaald dit seizoen. Dat ziet ook Eric Van Meir. Club Brugge, KAA Gent en Standard Luik zijn ook nog actief in Europa.</b>
      </p>
      <p>“Mijn gevoel is dat we erop vooruit gaan”, begint Van Meir tegenover <i>Sport/Voetbalmagazine.</i> “Het niveau van onze competitie is toch echt wel goed, vind ik. Als wij als Belgen een goeie organisatie kunnen neerzetten, kunnen we eigenlijk tegen heel veel ploegen een goed resultaat halen. Winnen in de Champions League is misschien moeilijk, dan moet je aanvallend ook top zijn en dat zijn de Belgische teams niet in vergelijking met de ploegen waar ze op dat niveau tegen spelen.”</p>
      <p>Van Meir denkt dat de Belgische clubs weldegelijk potten kunnen breken in de Europa Leageu. “In de Europa League kan dat wél, want daar zijn we wél top. Tenzij die clubs pieken, want Wolfsburg of Frankfurt kunnen echt wel beter dan wat we vorige week zagen. Ik heb niet het Frankfurt gezien van tegen Bayern, maar anderzijds: Standard is thuis wel héél sterk.”</p>
      <p>Van Meir is ook onder de indruk van KAA Gent en ziet dat coach Jess Thorup over een sterke kern beschikt. “En KAA Gent heeft in mijn ogen misschien wel de beste kern van België, eentje die kan strijden op drie fronten. Zij zijn stabiel, spelen met nagenoeg altijd dezelfde ploeg en een systeem waar ik als trainer veel van hield, de 4-4-2 in een ruit.”</p>
      <aside>Lees meer<br/><a href="https://www.voetbalprimeur.be/nieuws/903718/-kaa-gent-is-nu-opnieuw-een-aantrekkelijk-en-toonaangevend-elftal-.html?itm_source=www.voetbalprimeur.be&amp;itm_medium=highlighted-content">'KAA Gent is nu opnieuw een aantrekkelijk en toonaangevend elftal'</a></aside>
    </article>
  </body>
</html>