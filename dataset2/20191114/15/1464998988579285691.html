<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/disqualified-karnataka-mlas-join-bjp-ahead-of-bypolls"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-14T15:06:00+00:00"/>
    <meta property="og:title" content="അയോഗ്യരാക്കിയ 16 വിമത കോൺഗ്രസ്-ജെ.ഡി.എസ് എം.എൽ.എമാർ ബി.ജെ.പിയിൽ ചേർന്നു"/>
    <meta property="og:description" content="ബെംഗളൂരു: കർണാടകയിൽ നിയമസഭ സ്പീക്കർ അയോഗ്യരാക്കിയ 16 വിമത കോൺഗ്രസ്-ജെ.ഡി.എസ് എം.എൽ.എമാർ ബി.ജെ.പിയിൽ ചേർന്നു. ഇവർക്ക് വരാനിരിക്കുന്ന നിയമസഭ ഉപതിരഞ്ഞെടുപ്പിൽ മത്സരിക്കാമെന്ന് സുപ്രീം കോടതി വ്യക്തമാക്കി ഒരു ദിവസം പിന്നിടുമ്പോഴാണ് ബി.ജെ.പി ഇവർക്ക് അംഗത്വം..."/>
  </head>
  <body>
    <article>
      <h1>അയോഗ്യരാക്കിയ 16 വിമത കോൺഗ്രസ്-ജെ.ഡി.എസ് എം.എൽ.എമാർ ബി.ജെ.പിയിൽ ചേർന്നു</h1>
      <address><time datetime="2019-11-14T15:06:00+00:00">14 Nov 2019, 15:06</time> by <a rel="author" href="http://anweshanam.com/author/veena" target="_blank">veena</a></address>
      <p>ബെംഗളൂരു: കർണാടകയിൽ നിയമസഭ സ്പീക്കർ അയോഗ്യരാക്കിയ 16 വിമത കോൺഗ്രസ്-ജെ.ഡി.എസ് എം.എൽ.എമാർ ബി.ജെ.പിയിൽ ചേർന്നു. ഇവർക്ക് വരാനിരിക്കുന്ന നിയമസഭ ഉപതിരഞ്ഞെടുപ്പിൽ മത്സരിക്കാമെന്ന് സുപ്രീം കോടതി വ്യക്തമാക്കി ഒരു ദിവസം പിന്നിടുമ്പോഴാണ് ബി.ജെ.പി ഇവർക്ക് അംഗത്വം നൽകിയത്. എന്നാൽ ഇവരുടെ കൂടെ രാജിവെച്ച കോൺഗ്രസ് വിമതൻ റോഷൻ ബെയ്ഗ് ബി.ജെ.പിയിൽ ചേർന്നിട്ടില്ല. </p>
      <p>മുഖ്യമന്ത്രി ബി.എസ് യെദ്യൂരപ്പ, ബി.ജെ.പി സംസ്ഥാന പ്രസിഡന്റ് നളിൻ കുമാർ കട്ടീൽ, ദേശീയ സെക്രട്ടറി പി മുരളീധർ റാവു എന്നിവർ ചേർന്ന് വിമത എം.എൽ.എമാർക്ക് അംഗത്വം നൽകി. ഡിസംബർ 5ന് നടക്കുന്ന 15 മണ്ഡലങ്ങളിലെ ഉപതിരഞ്ഞെടുപ്പിൽ ഇവർ ബി.ജെ.പി സ്ഥാനാർഥികളാവും. </p>
      <p>ഐ.എം.എ പൊൻസി അഴിമതിയിൽ അന്വേഷണം നേരിടുന്നതിലാണ് റോഷൻ ബെയ്ഗ് ഇപ്പോൾ ബി.ജെ.പിയിൽ ചേരാത്തത്. എന്നാൽ മറ്റ് വിമതർക്കൊപ്പം തന്നെ താനും ബി.ജെ.പിയിൽ ചേരുമെന്ന് റോഷൻ ബുധനാഴ്ച അവകാശപ്പെട്ടിരുന്നു. ശിവാജിനഗറിൽ നിന്നുള്ള കോൺഗ്രസ് എം.എൽ.എയായിരുന്ന റോഷൻ ബെയ്ഗും ഉടൻ തന്നെ പാർട്ടിയിലെത്തുമെന്നാണ് ബി.ജെ.പി വൃത്തങ്ങൾ നൽകുന്ന സൂചന.  </p>
    </article>
  </body>
</html>