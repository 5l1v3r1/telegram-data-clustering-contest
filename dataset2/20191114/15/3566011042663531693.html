<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547352.html/%D8%B4%D9%87%D8%B1%DB%8C%D8%A7%D8%B1%DB%8C--%D8%A8%D8%B1%D8%AE%DB%8C-%D9%85%D8%B5%D9%88%D8%A8%D8%A7%D8%AA-%D8%B3%D8%AA%D8%A7%D8%AF-%D8%A7%D8%AD%DB%8C%D8%A7%DB%8C-%D8%AF%D8%B1%DB%8C%D8%A7%DA%86%D9%87-%D8%A7%D8%B1%D9%88%D9%85%DB%8C%D9%87-%D9%86%DB%8C%D8%A7%D8%B2%D9%85%D9%86%D8%AF-%D8%A8%D8%A7%D8%B2%D9%86%DA%AF%D8%B1%DB%8C-%D8%A7%D8%B3%D8%AA--%DA%A9%D9%84%D8%A7%D9%86%D8%AA%D8%B1%DB%8C--%D8%A2%D9%82%D8%A7%DB%8C-%D8%A7%D8%B3%D8%AA%D8%A7%D9%86%D8%AF%D8%A7%D8%B1--%D8%B4%D9%85%D8%A7-%D8%AD%D9%82-%D8%A7%D8%B8%D9%87%D8%A7%D8%B1%D9%86%D8%B8%D8%B1-%D9%86%D8%AF%D8%A7%D8%B1%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:53:00+00:00"/>
    <meta property="og:title" content="شهریاری: برخی مصوبات ستاد احیای دریاچه ارومیه نیازمند بازنگری است/ کلانتری: آقای استاندار! شما حق اظهارنظر ندارید"/>
    <meta property="og:description" content="دوازدهمین جلسه کارگروه ملی نجات دریاچه ارومیه با حضور مسئولان استانی و کشوری برگزار شد."/>
  </head>
  <body>
    <article>
      <h1>شهریاری: برخی مصوبات ستاد احیای دریاچه ارومیه نیازمند بازنگری است/ کلانتری: آقای استاندار! شما حق اظهارنظر ندارید</h1>
      <h2>در دوازدهمین جلسه کارگروه ملی نجات دریاچه ارومیه؛</h2>
      <address>
        <time datetime="2019-11-14T15:53:00+00:00">14 Nov 2019, 15:53</time>
      </address>
      <p>دوازدهمین جلسه کارگروه ملی نجات دریاچه ارومیه با حضور مسئولان استانی و کشوری برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://uromnews.ir/">اروم نیوز</a>، محمدمهدی شهریاری استاندار آذربایجان غربی در دوازدهمین جلسه کارگروه ملی نجات دریاچه ارومیه، اظهار داشت: مردم باید بخاطر اقدامات انجام شده برای احیای دریاچه قدردان دولت باشند هرچند دولت این را وظیفه خود می‌داند.</p>
      <p>وی، افزود: امیدوارم با تکمیل طرح‌های ستاد احیای دریاچه ارومیه شاهد افزایش روند احیای این دریاچه باشیم، نیازمند کارگروه استانی برای پیگیری مصوبات هستیم.</p>
      <p>استاندار آذربایجان غربی تاکید کرد: عدم تخصیص آب برای کشت‌های گلخانه مشکل بزرگی است که با وجود سرمایه گذار با مشکل مواجه هستیم.</p>
      <p>شهریاری افزود: برخی پروژه‌های عمرانی با مصوبات ستاد احیا متوقف شده‌اند که نیازمند بازنگری است.برای برخی از این پروژه‌ها بودجه‌های کلانی صرف شده که باید توجه ویژه شود.</p>
      <p>وی تاکید کرد: از زرینه‌رود میاندوآب ۱۵۰ میلیون متر مکعب برای آب شرب تبریز تخصیص داده شده که متاسفانه در بخش کشاورزی صرف می‌شود! مردم سوالاتی در مورد تخصیص حق‌آبه به دیگر استان‌ها و عدم تخصیص به آذربایجان غربی دارند که باید پیگیری شود.</p>
      <p>«عیسی کلانتری» رییس سازمان محیط زیست، در دوازدهمین جلسه کارگروه ملی نجات دریاچه ارومیه، در واکنش به انتقادات استاندار آذربایجان غربی، اظهار داشت: آقای استاندار، شما حق ندارید در مورد مصوبات هیات وزیران اظهار نظر کنید و قبل از تغییر در مصوبات نمی‌توانید در موضوعات مرتبط نظر دهید!</p>
      <p>وی، افزود: اگر اقدامات ستاد نبود، اکنون چیزی جز بیابان بی آب و علف نمانده بود.</p>
      <p>انتهای پیام/</p>
      <h3> </h3>
    </article>
  </body>
</html>