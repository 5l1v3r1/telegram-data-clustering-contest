<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-arahamiya-anonsuvav-novi-rotatsiyi-u-komitetah-rady/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T15:51:49+00:00"/>
    <meta property="og:title" content="Арахамія анонсував нові ротації у комітетах Ради"/>
    <meta property="og:description" content="Голова парламенської фракції Слуга народу Давид Арахамія заявив, що планується провести ротації у комітетах Верховної Ради."/>
  </head>
  <body>
    <article>
      <h1>Арахамія анонсував нові ротації у комітетах Ради</h1>
      <address>
        <time datetime="2019-11-14T15:51:49+00:00">14 Nov 2019, 15:51</time>
      </address>
      <p>Голова парламенської фракції Слуга народу Давид Арахамія заявив, що планується провести ротації у комітетах Верховної Ради.</p>
      <p>Давид Арахамія повідомив, що у парламенті є нардепи, які взагалі не відвідують засідання комітетів, тому їхні місця займуть інші люди.</p>
      <blockquote>– Я вважаю, що такі люди, які багато говорять, але мало працюють, повинні знаходитися в комітеті свободи слова, – сказав голова фракції Слуга народу в кулуарах Ради.</blockquote>
      <p><b>Читайте</b>: <a href="https://fakty.com.ua/ua/ukraine/20191114-arahamiya-initsiyuvatyme-vyklyuchennya-skorohod-iz-fraktsiyi-sluga-narodu/">Арахамія ініціюватиме виключення Скороход із фракції Слуга народу</a></p>
      <p>Тому, за його словами, планується ще кілька ротацій, і ці питання, ймовірно, розглядатимуться парламентом 15 листопада.</p>
      <p>Нагадаємо, 12 листопада нардепа від Слуги народу Богдана Яременка відкликали з посади голови Комітету Верховної Ради з питань зовнішньої політики та міжпарламентського співробітництва <a href="https://fakty.com.ua/ua/ukraine/20191030-ya-vchynyv-provokatsiyu-yaremenko-prokomentuvav-skandalnu-perepysku/">через скандал навколо його листування з повією</a>.</p>
      <p>На його місце претендують: Галина Михайлюк, Єлизавета Ясько, Святослав Юраш і Олександр Мережко.</p>
    </article>
  </body>
</html>