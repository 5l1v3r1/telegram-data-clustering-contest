<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152253-na-kyivschyni-borzhnyk-za-komunalku-rozpalyv-u-kvartyri-bagattia"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T15:11:00+00:00"/>
    <meta property="og:title" content="На Київщині боржник за комуналку розпалив у квартирі багаття"/>
    <meta property="og:description" content="У Білій Церкві молодик розпалив багаття в квартирі"/>
  </head>
  <body>
    <article>
      <h1>На Київщині боржник за комуналку розпалив у квартирі багаття</h1>
      <address>
        <time datetime="2019-11-14T15:11:00+00:00">14 Nov 2019, 15:11</time>
      </address>
      <p>У Білій Церкві молодик розпалив багаття в квартирі. Сусіди «погорільця» викликали поліцію та ДСНС.<br/><br/>Працівники патрульної поліції з’ясували, що власник квартири самотужки розвів вогонь, - інформує ГУНП у Київській області.<br/><br/>Чоловік пояснив правоохоронцям, що хотів приготувати їжу, але в квартирі відключені газ та електроенергія за несплату. За попередньою інформацією, він знаходився в стані алкогольного сп’яніння.<br/><br/>За декілька годин до цього, жителі міста скаржилися поліції на фігуранта, що він на вулицях порушує громадській спокій.<br/><br/>Поліцейські склали адмінпротоколи за ст. 175-1 (Куріння тютюнових виробів у заборонених місцях), за ст. 178 Розпивання пива, алкогольних, слабоалкогольних напоїв у заборонених законом місцях або поява у громадських місцях у п'яному вигляді) Кодексу України про адміністративні правопорушення.</p>
    </article>
  </body>
</html>