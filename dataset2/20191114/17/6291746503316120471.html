<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/cucchi-sentenza-medici/"/>
    <meta property="og:site_name" content="Il Post"/>
    <meta property="article:published_time" content="2019-11-14T17:06:33+00:00"/>
    <meta property="og:title" content="Ci sono state quattro prescrizioni e un’assoluzione in appello per cinque medici dell’ospedale in cui morì Stefano Cucchi"/>
    <meta property="og:description" content="In una delle due sentenze attese per oggi sul caso di Stefano Cucchi sono state decise quattro prescrizioni e un'assoluzione nei confronti dei cinque medici dell'ospedale Sandro Pertini, in cui Cucchi morì il 22 ottobre 2009, sette giorni dopo il suo arresto. Le prescrizioni e l'assoluzione sono state decise dalla"/>
  </head>
  <body>
    <article>
      <h1>Ci sono state quattro prescrizioni e un’assoluzione in appello per cinque medici dell’ospedale in cui morì Stefano Cucchi</h1>
      <address>
        <time datetime="2019-11-14T17:06:33+00:00">14 Nov 2019, 17:06</time>
      </address>
      <p>In una delle due sentenze attese per oggi sul caso di <a href="https://www.ilpost.it/tag/stefano-cucchi/">Stefano Cucchi</a> sono state decise quattro prescrizioni e un’assoluzione nei confronti dei cinque medici dell’ospedale Sandro Pertini, in cui Cucchi morì il 22 ottobre 2009, sette giorni dopo il suo arresto. Le prescrizioni e l’assoluzione sono state decise dalla seconda Corte d’Assise di appello di Roma. Nelle prossime ore è invece attesa un’altra sentenza, questa volta nei confronti dei cinque carabinieri. Il <i>Corriere della Sera</i> <a href="https://roma.corriere.it/notizie/cronaca/19_novembre_14/cucchi-oggi-due-sentenze-morte-imputati-carabinieri-medici-53826a0c-06c6-11ea-8c46-e24c6a436654.shtml">scrive</a>:</p>
      <blockquote>Ad essere assolta la dottoressa Stefania Corbi. Accuse prescritte per il primario del reparto di Medicina protetta dell’ospedale dove fu ricoverato il geometra romano, Aldo Fierro, e altri tre medici Flaminia Bruno, Luigi De Marchis Preite e Silvia Di Carlo. Per la Corbi la formula di assoluzione è «per non aver commesso il fatto».</blockquote>
      <p>L’altra sentenza attesa per oggi riguarda i cinque carabinieri accusati a vario titolo di omicidio preterintenzionale, falso e calunnia.</p>
      <p>Un altro processo legato al caso Cucchi – in particolare alle accuse di depistaggio nei confronti di otto carabinieri – è di recente stato <a href="https://www.ilpost.it/2019/11/12/processo-depistaggi-stefano-cucchi-rinviato-astensione-giudice/">rinviato per l’astensione del giudice incaricato</a>.</p>
    </article>
  </body>
</html>