<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425782/symmetoxh-toy-dhmoy-hrwikhs-nhsoy-kasoy-sthn-ekthesh-greek-panorama"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T17:00:01+00:00"/>
    <meta property="og:title" content="Συμμετοχή του δήμου Ηρωικής Νήσου Κάσου στην έκθεση Greek Panorama"/>
    <meta property="og:description" content="O Δήμος Ηρωικής Νήσου Κάσου, θα συμμετάσχει στην έκθεση “Greek Panorama”, την πρώτη έκθεση για τον Εναλλακτικό Τουρισμό και τη Γαστρονομία, στο πλαίσιο της ανάδειξης των συγκριτικών πλεονεκτημάτων που διαθέτει η Κάσος σε σχέση με τον εναλλακτικό τουρισμό."/>
  </head>
  <body>
    <article>
      <h1>Συμμετοχή του δήμου Ηρωικής Νήσου Κάσου στην έκθεση Greek Panorama</h1>
      <address>
        <time datetime="2019-11-14T17:00:01+00:00">14 Nov 2019, 17:00</time>
      </address>
      <p>
        <b>O Δήμος Ηρωικής Νήσου Κάσου, θα συμμετάσχει στην έκθεση “Greek Panorama”, την πρώτη έκθεση για τον Εναλλακτικό Τουρισμό και τη Γαστρονομία, στο πλαίσιο της ανάδειξης των συγκριτικών πλεονεκτημάτων που διαθέτει η Κάσος σε σχέση με τον εναλλακτικό τουρισμό.</b>
      </p>
      <p>Η έκθεση θα πραγματοποιηθεί στην Αθήνα, αύριο, Παρασκευή 15 Νοεμβρίου (Ώρες: 12.00-21.00) και το Σάββατο 16 Νοεμβρίου (Ώρες: 10.00-20.00) στο Ζάππειο Μέγαρο (Εθνικός Κήπος, Συμβολή Λεωφόρου Βασιλίσσης Όλγας και Λεωφόρου Βασιλίσσης Σοφίας).</p>
      <p>Η συμμετοχή, με τη συμβολή του συλλόγου των “Εν Ελλάδι Κασίων”, περιλαμβάνει την παρουσία σε περίπτερο, όπου θα υπάρχει η δυνατότητα προσφοράς τοπικών προϊόντων και εδεσμάτων στους επισκέπτες.</p>
      <p>Στο πλαίσιο της έκθεσης θα πραγματοποιηθεί σειρά ομιλιών-παρουσιάσεων των συμμετεχόντων της έκθεσης. Η παρουσίαση του Δήμου Ηρωικής Νήσου Κάσου θα λάβει χώρα αύριο Παρασκευή και ώρα 18.00-18.30.</p>
      <p>Ο τίτλος της παρουσίασης είναι: “Εναλλακτικός τουρισμός στη νήσο Κάσο: μια ολιστική προσέγγιση” από τις ομιλήτριες: Κατερίνα Χειμωνέτου, μεταπτυχιακή φοιτήτρια Λαογραφίας ΕΚΠΑ - Δημοτική Σύμβουλος Δήμου Ηρωικής Νήσου Κάσου και την Άννα Μαυρολέων, διδάσκουσα Πολιτιστικού Τουρισμού προγραμμάτων e-learning EKΠΑ. Η είσοδος είναι ελεύθερη.</p>
    </article>
  </body>
</html>