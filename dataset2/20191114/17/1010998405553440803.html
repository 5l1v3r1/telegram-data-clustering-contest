<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/ostavka-zaradi-largoto-direktor-v-ministerstvoto-na-kulturata-se-razdelja-s-posta-si.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T17:35:00+00:00"/>
    <meta property="og:title" content="Заради Ларгото: Директор в Министерството на културата се разделя с поста си"/>
    <meta property="og:description" content="Това се случва, след като стана ясно, че ведомството е закъсняло да обжалва неустойките заради ремонта на комплекса"/>
  </head>
  <body>
    <article>
      <h1>Заради Ларгото: Директор в Министерството на културата се разделя с поста си</h1>
      <h2>Това се случва, след като стана ясно, че ведомството е закъсняло да обжалва неустойките заради ремонта на комплекса</h2>
      <address><time datetime="2019-11-14T17:35:00+00:00">14 Nov 2019, 17:35</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/14/largo_1573751968-1.mp4"/>
      </figure>
      <p>Директорът на правния отдел в Министерството на културата се разделя с поста си, след като стана ясно, че ведомството е закъсняло да обжалва неустойките заради ремонта на Ларгото.</p>
      <p>Забавената реконструкция предизвика скандала, който получи името "Ало, Банов съм".</p>
      <p>Юристите на министерството на културата - на прокурор, след като стана ясно, че са пропуснали сроковете за обжалване на неустойките заради забавения ремонт на комплекса.</p>
      <p>С това действие, министъра на културата Боил Банов отговори на искането на БСП за неговата оставка.</p>
      <p>Банов смята, че подчинените му умишлено не са спазили сроковете. Ведомството сега няма да получи исканите над 750 хиляди лева неустойка. </p>
      <p>Оказва се че юристите на културното ведомство подават жалбата до съда ден след крайния срок.</p>
      <p>Всичко се случва през март. До преди десетина дни никой в министерството не знаел за проблема с делото. Чакали насрочване на дата. Директорката на отдела подаде оставка. От БСП настояха това да направи и министърът.<br/><br/>„Това е замазване на следите. Отговорността в такъв случай, при такава афера трябва да се понесе единствено и само с оставката на Боил Банов”, заяви Александър Симов от БСП.<br/><br/>„Тези действия на правна дирекция не минават, не се съгласуват с министъра. Колко трябва да ми е акълът, след като към този момент ме разследва прокуратурата след вероломната атака на БСП, да правя каквото и да е, за да спирам или възпрепятствам това дело”, коментира Боил Банов министър на културата.</p>
      <p>Забавеният ремонт на Ларгото предизвика скандала "Ало Банов". През януари Елена Йончева от БСП пусна записи, които според нея сочат, че министърът на културата е опитал да спести на фирмата изпълнител неустойките.<br/><br/>Прокуратурата започна проверка, но после я прекрати с довода, че не е ясно автентични ли са записите. </p>
      <p>От фирмата изпълнител са категорични - не познават юристите на министерството. <br/><br/>„За мен всякакво решение, което не оправдава на 100% фирмата, не е удовлетворяващо”, заяви инж. Росен Колелиев, представляващ консорциум "Антична Сердика".<br/><br/>Сега културното министерство просто трябва да забрави за неустойката и да плати 70 хиляди лева разноски. </p>
    </article>
  </body>
</html>