<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425781/egkainiazetai-o-naos-agias-skephs-kai-toy-ieromartyra-eythymioy-mhtropolith-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T17:20:02+00:00"/>
    <meta property="og:title" content="Εγκαινιάζεται ο ναός Αγίας Σκέπης και του Ιερομάρτυρα Ευθυμίου Μητροπολίτη Ρόδου"/>
    <meta property="og:description" content="Τα εγκαίνια του Ενοριακού Ιερού Ναού Αγίας Σκέπης-Αγίου Ιερομάρτυρος Ευθυμίου Μητροπολίτη Ρόδου, θα πραγματοποιηθούν το διήμερο Παρασκευή 15 και Σάββατο 16 Νοεμβρίου."/>
  </head>
  <body>
    <article>
      <h1>Εγκαινιάζεται ο ναός Αγίας Σκέπης και του Ιερομάρτυρα Ευθυμίου Μητροπολίτη Ρόδου</h1>
      <address>
        <time datetime="2019-11-14T17:20:02+00:00">14 Nov 2019, 17:20</time>
      </address>
      <p>
        <b>Τα εγκαίνια του Ενοριακού Ιερού Ναού Αγίας Σκέπης-Αγίου Ιερομάρτυρος Ευθυμίου Μητροπολίτη Ρόδου, θα πραγματοποιηθούν το διήμερο Παρασκευή 15 και Σάββατο 16 Νοεμβρίου.</b>
      </p>
      <p>Πρόκειται για τον Ενοριακό Ναό που βρίσκεται στην οδό Ακραμύτου στο Καρακόνερο.<br/>Σύμφωνα με το πρόγραμμα, λοιπόν, που ανακοινώθηκε από τη Μητρόπολη Ρόδου:</p>
      <p>Αύριο, Παρασκευή, στις 5:30 το απόγευμα θα γίνει υποδοχή των ιερών λειψάνων των εγκαινίων και του ιερού λειψάνου του Αγίου Νεομάρτυρος Γεωργίου του εν Ιωαννίνοις, το οποίο θα μεταφέρει στη Ρόδο ο Σεβασμιώτατος Μητροπολίτης Ιωαννίνων κ. Μάξιμος και στη συνέχεια η Ακολουθία του Εσπερινού, χοροστατούντος του Σεβασμιώτατου Μητροπολίτη Ιωαννίνων.</p>
      <p>Το Σάββατο 16 Νοεμβρίου στις 7:00 το πρωί θα τελεστεί η Ακολουθία του όρθρου, στις 8:30 το πρωί η Ακολουθία των ιερών εγκαινίων και στη συνέχεια πολυαρχιερατική Θεία Λειτουργία, συλλειτουργούντων των Σεβασμιωτάτων Μητροπολιτών Ρόδου κ. Κυρίλλου, Νουβίας κ. Σάββα και Ιωαννίνων κ. Μάξιμου καθώς και του Θεοφιλέστατου Επισκόπου Ολύμπου κ. Κύριλλου.</p>
    </article>
  </body>
</html>