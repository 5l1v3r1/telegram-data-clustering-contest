<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/14/slagat-bds-standart-na-ryjeniia-i-pylnozyrnestiia-hliab.429611"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T17:45:00+00:00"/>
    <meta property="og:title" content="Слагат БДС стандарт на ръжения и пълнозърнестия хляб"/>
    <meta property="og:description" content="Новите изисквания влизат в сила от началото на 2020-та | Dnes.bg"/>
  </head>
  <body>
    <article>
      <h1>Слагат БДС стандарт на ръжения и пълнозърнестия хляб</h1>
      <h2>Новите изисквания влизат в сила от началото на 2020-та</h2>
      <address><time datetime="2019-11-14T17:45:00+00:00">14 Nov 2019, 17:45</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Ръженият, ръжено-пшениченият и пълнозърнестият хляба вече ще се правят по стандарт. Предстои следващата седмица трите стандарта да бъдат одобрени от Българската агенция по безопасност на храните, потвърдиха от агенцията за “Труд”.</p>
      <p>Очаква се изпълнителният директор на БАБХ да ги одобри. Досега утвърден стандарт “България” има за белия, типовия и хляба “Добруджа”.<br/><br/>Новите стандарти ще влязат в сила от началото на следващата година. Очаква се оттогава родните хлебопроизводители да започнат производство на трите вида хляб по новите стандарти и те да се появят в магазина.<br/><br/>Хлябовете, които носят печата стандарт “България”, трябва да отговарят на точно определени изисквания.</p>
      <p>Те не съдържат никакви консерванти и добавки. Техните рецептури са прости – съдържат брашно, квас или мая, щипка сол за стабилизатор на химичните процеси и вода.<br/><br/>Националният браншови съюз на хлебарите и сладкарите са собственици на марката.</p>
    </article>
  </body>
</html>