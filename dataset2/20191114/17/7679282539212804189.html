<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kbc-11-amitabh-bachchan-asked-sarabjeet-singh-makkad-one-lakh-60-thousand-rupees-question-related-to-politics-took-home-10-thousand-only-2849386.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T17:21:04+00:00"/>
    <meta property="og:title" content="KBC 11 में अपनी फील्ड के सवाल पर लीं दो लाइफलाइन फिर भी नहीं दे पाए सही जवाब, घर लेकर गए केवल 10 हजार"/>
    <meta property="og:description" content="केबीसी 11, टीवी का सबसे शानदार गेम शो माना जाता है। अमिताभ बच्चन इसे होस्ट जो करते हैं। हाल ही में हॉट सीट पर लखनऊ के पॉलीटिशियन सरबजीत सिंह मक्कड़ आए। गेम शो अच्छा खेल रहे थे लेकिन पॉलीटिक्स से..."/>
  </head>
  <body>
    <article>
      <h1>KBC 11 में अपनी फील्ड के सवाल पर लीं दो लाइफलाइन फिर भी नहीं दे पाए सही जवाब, घर लेकर गए केवल 10 हजार</h1>
      <address><time datetime="2019-11-14T17:21:04+00:00">14 Nov 2019, 17:21</time> by <a rel="author">लाइव हिन्दुस्तान टीम,नई दिल्ली</a></address>
      <p>केबीसी 11, टीवी का सबसे शानदार गेम शो माना जाता है। अमिताभ बच्चन इसे होस्ट जो करते हैं। हाल ही में हॉट सीट पर लखनऊ के पॉलीटिशियन सरबजीत सिंह मक्कड़ आए। गेम शो अच्छा खेल रहे थे लेकिन पॉलीटिक्स से जुड़े सवाल की वजह से अटक गए। बिना किसी लाइफलाइन के इस्तेमाल से वे 80 हजार रुपये जीत चुके थे। लेकिन एक लाख 60 हजार रुपये का गलत जवाब देने के कारण वे घर केवल 10 हजार ही लेकर गए। </p>
      <p>हुआ यूं कि सरबजीत सिंह मक्कड़ से अमिताभ बच्चन ने पॉलीटिक्स से जुड़ा एक सवाल पूछा जिसके लिए सरबजीत ने दो लाइफलाइन लीं फिर भी गलत जवाब दिया। पहले उन्होंने 50-50 लाइफलाइन का इस्तेमाल किया लेकिन जवाब में कंफ्यूजन होने के कारण उन्होंने ऑडियंस पोल लिया। जिसका जवाब ऑडियंस ने गलत दिया। और वे घर 10 हजार रुपये लेकर गए। </p>
      <p><b>ये था सवाल </b><br/>इनमें से कौन-से मुख्यमंत्री दून स्कूल, देहरादून, के पूर्व छात्र नहीं हैं? ऑप्शन थे- कमलनाथ, नवीन पटनायक, वाई एस जगनमोहन रेड्डी, अमरिंदर सिंह</p>
      <p><b>सही जवाब है- </b>वाई एस जगन मोहन रेड्डी</p>
      <p>आपको बता दें कि सरबजीत ने 2006 में राजनीति में कदम रखा। 1983 में उन्होंने मर्चेंट नेवी जॉइन की थी। 2005 तक इसमें कार्यरत रहे लेकिन बाद में उन्होंने कुछ नया करने का मन बनाया। मर्चिंट नेवी छोड़ उन्होंने रियल स्टेट का काम करना शुरू किया लेकिन उसमें उन्हें लगा कि सिस्टम में कुछ परेशानियां हैं जिसके बाद वे 2006 में राजनीति में आए।</p>
      <p>
        <b>
          <a href="https://www.livehindustan.com/entertainment/story-rishi-kapoor-share-childhood-photo-with-anil-kapoor-and-boney-kapoor-2849362.html">ऋषि कपूर ने शेयर की अनिल कपूर-बोनी कपूर संग अपने फोटो, ताजा कीं बचपन की यादें</a>
        </b>
      </p>
      <p>
        <b>
          <a href="https://www.livehindustan.com/entertainment/story-bipasha-basu-share-childhood-photo-thanks-mother-father-for-everything-2849371.html">सोशल मीडिया पर बचपन की फोटो शेयर करते हुए बिपाशा बासू ने लिखा दिल छू लेने वाला कैप्शन</a>
        </b>
      </p>
    </article>
  </body>
</html>