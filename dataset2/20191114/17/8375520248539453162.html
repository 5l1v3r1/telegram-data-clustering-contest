<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ponad-180-tis-zhiteliv-mikolajivshchini-borguyut-za-gaz-639999.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T17:17:00+00:00"/>
    <meta property="og:title" content="Понад 180 тис. жителів Миколаївщини боргують за газ"/>
    <meta property="og:description" content="Заборгованість може стати причиною припинення газопостачання"/>
  </head>
  <body>
    <article>
      <h1>Понад 180 тис. жителів Миколаївщини боргують за газ</h1>
      <address>
        <time datetime="2019-11-14T17:17:00+00:00">14 Nov 2019, 17:17</time>
      </address>
      <h4>Заборгованість може стати причиною припинення газопостачання</h4>
      <p>Більш ніж 180 тис. споживачів газу в Миколаївській області мають заборгованість за природний газ, а це більше половини усіх клієнтів компанії.</p>
      <p>Станом на 1 жовтня 2019 року загальний борг жителів області за газ становить 491 млн грн. Це майже на 40% більше, ніж торік – хоча з початку року газ подешевшав на чверть.</p>
      <p>ТОВ «Миколаївгаз Збут» нагадує, що наявність заборгованості може стати причиною припинення газопостачання. Послуга з припинення\відновлення газопостачання є платною. Тож задля забезпечення безперебійного газопостачання і уникнення додаткових фінансових витрат, споживачам необхідно вчасно сплачувати за спожитий газ.</p>
      <p>Першим кроком з боку постачальника газу в роботі з боржниками є письмове попередження. Тільки у вересні цього року «Миколаївгаз Збут» направив близько 4 тис. попереджень. Окрім цього оформлено більше тисячі доручень на відключення на суму майже 11 млн грн. по тих споживачах, які не сплатили заборгованість згідно з поданими попередженнями.</p>
      <p>У разі, якщо реакції з боку неплатників немає, за дорученням на відключення выд постачальника відбувається припинення газопостачання, а справа передається до суду.</p>
      <p>За даними компанії, після отримання попередження майже 45% споживачів погашають заборгованість протягом декількох днів. 55% доходять до відключення. При цьому для відновлення газопостачання таким споживачам необхідно погасити не тільки заборгованість, а й відшкодувати витрати з припинення та відновлення газопостачання, що коливається від 400 грн. до 2,5 тис. гривень.</p>
      <p>36 тис. споживачів газу в Миколаївській області отримують субсидію. З 01 лютого 2019 року вона монетизована, і субсидіанти отримують її в грошовій формі. Їм варто пам’ятати, що ці гроші призначені для розрахунку за комунальні послуги, які треба сплачувати вчасно. А у разі виникнення у них заборгованості, окрім відключення від газопостачання, вони можуть втратити й державну допомогу.</p>
      <p>«Зараз, після впровадження монетизації субсидії, при відсутності оплат протягом двох місяців виплата субсидії припиняється. Компанія передає список таких боржників до органів соцзахисту, які припиняють виплату держдопомоги за наявності боргу», - зазначає директор ТОВ «Миколаївгаз Збут» Наталія Левченко.</p>
      <p>Майже половина боржників сплачують за газ не щомісячно, як зазначено в Правилах і Договорі на постачання природного газу, а, наприклад, раз у квартал. Але таким чином бажання заощадити кілька гривень на комісії банку може стати причиною утворення боргу і, відповідно, загрожує відключенням від газопостачання і навіть втратою субсидії.</p>
      <p>Тому за для попередження проблем з накопиченням боргів треба строго дотримуватись вимог законодавства: щомісяця з 1 по 5 число передавати показання газових лічильників, і не пізніше 20 числа розраховуватись за спожитий газ.</p>
      <p>Одним з найзручніших способів швидко і легко передавати показання, сплачувати за газ і взагалі слідкувати за станом свого особового рахунку є Особистий кабінет споживача. Зареєструватись в ньому можна на сайті 104.ua або завантаживши з ПлейМаркету на свій телефон мобільний додаток 104 Mobile (для смартфонів) або 104 Mobile Light (для айфонів).</p>
      <p>Крім того, для клієнтів ТОВ «Миколаївгаз Збут» є хороша новина – з 17 жовтня по 30 листопада 2019 року споживачі газу можуть сплачувати свої рахунки за спожите блакитне паливо у мобільному додатку 104 Mobile Light без будь-яких комісій за допомогою платіжних сервісів <a href="https://www.facebook.com/hashtag/applepay?source=feed_text&amp;epa=HASHTAG&amp;__xts__%5B0%5D=68.ARAexS4VrYN_Bas-cof_MqE6Q0wx5ti-POOaF4LtJ9QpUgsBzDXftJ54M8Vm9RJlsbVXt2WSQXqkiJf4RkhDHt4ZC9LK08PB6j4_U9o0sX0umu2bQhGPSjaab6RgluUyWul29Eim5JQ3r_Y8btTv1c9SQ_3uXX9CSB8570dXDVyd0vhKSkhkYQbqfGHuIcTwpzJVlKwTMCu1CVWJQfeT0ZUOnHZ-oPH35lQR-MZHh3m3ajHXM_1ldNy2BDlq5Dfvus1A_iE7ywrNSvaFAJrHNQ_yuZZ9BG6eVipGF3kv85Y6iTogTMzIEv_S2GN76hGeqRjthMQh8U8euR7ojmHgUwo&amp;__tn__=%2ANK-R">#ApplePay</a> та <a href="https://www.facebook.com/hashtag/masterpass?source=feed_text&amp;epa=HASHTAG&amp;__xts__%5B0%5D=68.ARAexS4VrYN_Bas-cof_MqE6Q0wx5ti-POOaF4LtJ9QpUgsBzDXftJ54M8Vm9RJlsbVXt2WSQXqkiJf4RkhDHt4ZC9LK08PB6j4_U9o0sX0umu2bQhGPSjaab6RgluUyWul29Eim5JQ3r_Y8btTv1c9SQ_3uXX9CSB8570dXDVyd0vhKSkhkYQbqfGHuIcTwpzJVlKwTMCu1CVWJQfeT0ZUOnHZ-oPH35lQR-MZHh3m3ajHXM_1ldNy2BDlq5Dfvus1A_iE7ywrNSvaFAJrHNQ_yuZZ9BG6eVipGF3kv85Y6iTogTMzIEv_S2GN76hGeqRjthMQh8U8euR7ojmHgUwo&amp;__tn__=%2ANK-R">#MasterPass</a>. Більш детальну інформацію ви можете знайти на <a href="https://mkgaszbut.104.ua/ua/">офіційному сайті компанії</a>.</p>
      <related>
        <a href="https://glavcom.ua/news/spisannya-borgu-kolomoyskogo-privatbank-oskarzhit-rishennya-sudu--639932.html"/>
        <a href="https://glavcom.ua/news/ukrajina-zmenshila-zapasi-gazu-na-sogodni-pidzemni-shovishcha-zapovneni-na-69--639832.html"/>
        <a href="https://glavcom.ua/odesa/news/odesitiv-poperedili-pro-vidklyuchennya-gazu-adresi-639809.html"/>
      </related>
    </article>
  </body>
</html>