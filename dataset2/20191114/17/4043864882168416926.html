<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231991/"/>
    <meta property="og:site_name" content="Українська правда"/>
    <meta property="article:published_time" content="2019-11-14T17:48:54+00:00"/>
    <meta property="og:title" content="Центрвиборчком пустив В’ятровича в Раду"/>
    <meta property="og:description" content="Центральна виборча комісія визнала та зареєструвала народним депутатом члена партії “Європейська Солідарність” Володимира В’ятровича."/>
  </head>
  <body>
    <article>
      <h1>Центрвиборчком пустив В’ятровича в Раду</h1>
      <address>
        <time datetime="2019-11-14T17:48:54+00:00">14 Nov 2019, 17:48</time>
      </address>
      <p>Центральна виборча комісія визнала та зареєструвала народним депутатом члена партії "Європейська Солідарність" Володимира В’ятровича.</p>
      <p><b>Джерело:</b> <a href="https://www.facebook.com/UACEC/posts/956559068059844">ЦВК</a></p>
      <p><b>Дослівно:</b> "Комісія визнала обраним та зареєструвала народного депутата, обраного на позачергових виборах, В’ятровича Володимира Михайловича, 1977 року народження, проживає в смт Ворзель міста Ірпінь Київської області, члена Політичної партії "Європейська Солідарність", включеного до виборчого списку Політичної партії "Європейська Солідарність" під № 25".</p>
      <p><b>Деталі:</b> ЦВК також скасувала реєстрацію Наталі Бойко у зв’язку з її заявою про відмову від балотування.</p>
      <p>У виборчому списку "Європейської Солідарності" Бойко йшла під №24.</p>
      <figure>
        <img src="https://img.pravda.com/images/doc/b/d/bda550d-vya.jpg"/>
      </figure>
      <p>
        <b>Передісторія:</b>
      </p>
      <ul>
        <li>Депутатка фракції "Європейська Солідарність" Ірина Луценко попросила про дострокове припинення повноважень <a href="https://www.pravda.com.ua/news/2019/11/4/7230927/">нардепа за станом здоров'я</a>. </li>
        <li>Водночас вона зазначила, що залишається членом команди партії, адже "потрібні для країни справи можна робити без мандата народного депутата".</li>
        <li>12 листопада <a href="https://www.pravda.com.ua/news/2019/11/12/7231781/">В’ятрович у Facebook</a> написав: "Йду, щоб будувати український світ і зупиняти "русскій мір". І подякував Наталі Бойко за її рішення не йти в парламент.</li>
      </ul>
      <p><b>Читайте також</b> інтерв'ю УП з В'ятровичем<b>:</b> <i><b><a href="https://www.pravda.com.ua/articles/2019/08/19/7223848/">"Для деяких українців Майдан і війна – це реаліті-шоу, яке можна переключити на щось спокійніше"</a></b></i></p>
      <p>
        <a href="https://www.pravda.com.ua/articles/2015/04/10/7064423/">
          <i>
            <b>"Наше завдання – щоб совок не відтворився в майбутніх поколіннях"</b>
          </i>
        </a>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231653/"/>
        <a href="https://www.pravda.com.ua/news/2019/11/5/7231071/"/>
        <a href="https://www.pravda.com.ua/news/2019/11/4/7230973/"/>
      </related>
    </article>
  </body>
</html>