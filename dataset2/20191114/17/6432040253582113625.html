<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617660,Port-Lotniczy-Olsztyn-Mazury-w-czolowce-Sa-rozmowy-o-rozwoju.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-14T17:47:50+00:00"/>
    <meta property="og:title" content="Port Lotniczy Olsztyn - Mazury w czołówce. Są rozmowy o rozwoju"/>
    <meta property="og:description" content="Port Lotniczy Olsztyn - Mazury obsłużył już w tym roku 128 tysięcy pasażerów. Plan na ten rok to 140 tys. Według ULC, jeśli chodzi o lotniska obsługujące poniżej 1 mln pasażerów rocznie, to najlepsze wyniki osiągnął właśnie port lotniczy Olsztyn -Mazury."/>
  </head>
  <body>
    <article>
      <h1>Port Lotniczy Olsztyn - Mazury w czołówce. Są rozmowy o rozwoju</h1>
      <address>
        <time datetime="2019-11-14T17:47:50+00:00">14 Nov 2019, 17:47</time>
      </address>
      <p>
        <b>Port Lotniczy Olsztyn - Mazury obsłużył już w tym roku 128 tysięcy pasażerów. Plan na ten rok to 140 tys. Według ULC, jeśli chodzi o lotniska obsługujące poniżej 1 mln pasażerów rocznie, to najlepsze wyniki osiągnął właśnie port lotniczy Olsztyn -Mazury.</b>
      </p>
      <p>W porównaniu z pierwszym półroczem zeszłego roku mazurski port obsłużył w ciągu sześciu miesięcy tego roku o 13 tys. pasażerów więcej, co stanowi aż 27 proc. wzrost.<br/><br/>—  Zakładamy, że ten rok zamkniemy liczbą ok.150 tys. pasażerów — powiedział wczoraj Tomasz Kądziołka, prezes spółki Warmia i Mazury zarządzającej Portem Lotniczym Olsztyn - Mazury.<br/><br/>—Rozmawiamy z przewoźnikami o nowych połączeniach, ale nic więcej nie mogę jeszcze powiedzieć — dodał prezes Kądziołka.</p>
      <figure>
        <img src="http://m.wm.pl/2019/11/n/sam-5811-591284.jpg"/>
      </figure>
      <p>W konferencji prasowej poświęconej rozwojowi mazurskiego portu, która odbyła się dziś w Olsztynie, wzięli też udział też marszałek województwa Gustaw Marek Brzezin, wicemarszałek Marcin Kuchciński i Olga Pawlonka z Ryanaira, największego przewoźnika w Europie, który obsługuje też dwie trasy z Szyman: do Londynu Stansted i do Kolonii.<br/><br/>W połowie przyszłego roku na lotnisku w Szymanach we współpracy z ośrodkiem szkolenia pilotów Bartolini Air w Łodzi zaczną się szkolić przyszli piloci Ryanair. <br/>Szkolenia będą odbywać się na symulatorach, jak też będą praktyczne zajęcia. Zainteresowanie tym zawodem jest ogromne, ale też trudno się dziwić,<b> skoro pensja kapitana samolotu w Ryanair może dochodzić do 200 tys. euro rocznie, a stewardes do 40 tys. euro rocznie. </b><br/><br/>am</p>
    </article>
  </body>
</html>