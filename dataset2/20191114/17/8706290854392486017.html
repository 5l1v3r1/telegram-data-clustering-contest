<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684299/grammateas-neolaias-syriza-ston-realfm-i-asoee-eiche-parachorisei"/>
    <meta property="og:site_name" content="enikos.gr"/>
    <meta property="article:published_time" content="2019-11-14T17:21:00+00:00"/>
    <meta property="og:title" content="Γραμματέας Νεολαίας ΣΥΡΙΖΑ στον Realfm: Η ΑΣΟΕΕ είχε παραχωρήσει κάποιους χώρους από αυτούς που άνοιξαν οι αστυνομικές δυνάμεις"/>
    <meta property="og:description" content="Για την επιχείρηση της αστυνομίας στην ΑΣΟΕΕ μίλησε στον Realfm 97,8 και την εκπομπή «τεντιμπόηδες»..."/>
  </head>
  <body>
    <article>
      <h1>Γραμματέας Νεολαίας ΣΥΡΙΖΑ στον Realfm: Η ΑΣΟΕΕ είχε παραχωρήσει κάποιους χώρους από αυτούς που άνοιξαν οι αστυνομικές δυνάμεις</h1>
      <address>
        <time datetime="2019-11-14T17:21:00+00:00">14 Nov 2019, 17:21</time>
      </address>
      <p>«Είναι μία πολύ ανησυχητική εξέλιξη. Δεν γίνεται οι πρόσφυγες να χρησιμοποιούνται είτε από παρακρατικούς είτε από αναρχικές ομάδες ως ασπίδα για να γίνονται φασαρίες στα Εξάρχεια ή αλλού. Είναι μία - είτε ηθελημένα είτε άθελα - μία προβοκατόρικη ενέργεια. Δίνει ένα πάτημα στην αστυνομία να πάει σε μία ένταση της βίας και της καταστολής γιατί η Ελληνική Αστυνομία χρησιμοποιεί τους πρόσφυγες για να μπαίνει σε καταλήψεις, να δημιουργεί βίαιες καταστάσεις. Όλα αυτά συνθέτουν ένα σκηνικό που μόνο ανησυχία μπορεί να προκαλεί», δήλωσε στον Realfm 97,8 και την εκπομπή «τεντιμπόηδες» με τους Μάνο Νιφλή και Άκη Παυλόπουλο ο Γραμματέας του Κεντρικού Συμβουλίου της Νεολαίας του ΣΥΡΙΖΑ, Σωτήρης Αλεξίου .</p>
      <p>Παράλληλα, ο κ. Αλεξίου κατηγόρησε τη ΝΔ ότι θέλει να εξαπλώσει τον σκοταδισμό. «Υπάρχει ένα νήμα που συνδέει την κλιμάκωση της βίας και του σκοταδισμού που θέλει να εξαπλώσει η ΝΔ. Η δεδομένη στάση της ΝΔ είναι ότι η επέτειος του Πολυτεχνείου δεν πρέπει να υπάρχει. Το προηγούμενο διάστημα έχει εξαπολυθεί μία τεράστια ιδεολογική επίθεση στο Πολυτεχνείο γιατί η εξέγερση του Πολυτεχνείου αποτελεί και ένα φάρο για όσους αγωνίζονται», ανέφερε χαρακτηριστικά.</p>
      <p>Για την <a href="http://www.enikos.gr/society/683831/sto-aftoforo-kai-defteros-foititis-gia-ta-epeisodia">ΑΣΟΕΕ</a>, ο κ. Αλεξίου υποστήριξε ότι«η έφοδος των αστυνομικών στην ΑΣΟΕΕ την Κυριακή και το άδειασμα χώρων υπό κατάληψη ή χώρων που είχε δώσει το ίδιο το πανεπιστήμιο σε φοιτητικές παρατάξεις - το ίδιο το πανεπιστήμιο είχε δώσει κάποιους χώρους από αυτούς που άνοιξαν οι αστυνομικές δυνάμεις- δεν έχει καμία σχέση με το περιστατικό της επόμενης μέρας και τον εγκλωβισμό 200 φοιτητών και φοιτητριών στο προαύλιο της ΑΣΟΕΕ».</p>
      <p>Αναφερόμενος στην πρωτοβουλία της νεολαίας να σηκώσουν πανό που καλωσόριζε τους πρόσφυγες, τόνισε ότι «κάθε φορά που θα έρχεται κάποιο πλοίο με πρόσφυγες θα είμαστε εκεί, θα είμαστε στα κέντρα ανά την Ελλάδα που θα καταλήγουν οι προσφυγικές ροές. Θέλουμε να δείξουμε ότι υπάρχει κόσμος στην Ελλάδα που θέλει να αγκαλιάσει τους πρόσφυγες και δεν είναι μόνο αυτές οι τραγελαφικές και γραφικές εικόνες που έχουν χαρακτηριστικά μίσους, ξενοφοβίας, ρατσισμού που έχει δημιουργήσει η ΝΔ και πολλοί βουλευτές και τους υπουργούς της είναι χορηγοί επικοινωνίας αυτών των καταστάσεων. Θα δίνουμε την αμέριστη αλληλεγγύη μας και θα αγκαλιάζουμε όλους τους κατατρεγμένους που ζητούν να έρθουν στη χώρα μας. Είναι υποχρέωση όλων των Ελλήνων και των Ελληνίδων, δεν έχουμε τίποτα να φοβηθούμε».</p>
      <p>
        <b>Ακούστε το ηχητικό:</b>
      </p>
      <figure>
        <audio src="http://media.enikos.gr/data/podcasts/684299_904bebd2d3-9c6ef0e656fb6969.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/684212/debate-loverdou-giannouli-ston-realfm-978%0A%20%20%20%20%0A"/>
        <a href="http://www.enikos.gr/politics/684206/markou-gia-asoee-oi-foitites-ekanan-to-aftonoito-spazontas-to-lou%0A%20%20%20%20%0A"/>
        <a href="http://www.enikos.gr/politics/684028/markou-oi-foitites-ekanan-to-aftonoito-stin-asoee-ofeiloun-na-ype%0A%20%20%20%20%0A"/>
        <a href="http://www.enikos.gr/politics/684025/tsipras-ekanan-politiki-kariera-me-patridokapilia-kai-eginan-prot%0A%20%20%20%20%0A"/>
        <a href="http://www.enikos.gr/politics/684076/voridis-se-arachoviti-o-syriza-na-synechisei-na-yperaspizetai-tou%0A%20%20%20%20%0A"/>
        <a href="http://www.enikos.gr/politics/684041/piges-syriza-nd-kai-kinal-epilegoun-na-leitourgisoun-os-synigoroi%0A%20%20%20%20%0A"/>
        <a href="http://www.enikos.gr/politics/684038/ragkousis-gia-ti-dilosi-voridi-stigmatizei-kata-tropo-anexitilo-t%0A%20%20%20%20%0A"/>
        <a href="http://www.enikos.gr/politics/684001/gerovasili-ston-realfm-978-echo-yperaspistei-kai-ton-nomo-kai-tin%0A%20%20%20%20%0A"/>
        <a href="http://www.enikos.gr/politics/683990/grigoriadis-gia-asoee-o-foititis-melos-tou-mera25-pou-synelifthi-%0A%20%20%20%20%0A"/>
      </related>
    </article>
  </body>
</html>