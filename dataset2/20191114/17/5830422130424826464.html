<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140670/%D8%B2%DB%8C%D8%B1%D9%85%D8%AC%D9%85%D9%88%D8%B9%D9%87-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%A8%D8%B1%D8%A7%DB%8C-%D8%AF%D8%A7%D8%AE%D9%84%DB%8C-%D8%B3%D8%A7%D8%B2%DB%8C-%D8%AF%D9%88-%D9%82%D8%B7%D8%B9%D9%87-%D8%AA%D9%81%D8%A7%D9%87%D9%85-%D9%86%D8%A7%D9%85%D9%87-%D8%A7%D9%85%D8%B6%D8%A7-%DA%A9%D8%B1%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-14T17:47:00+00:00"/>
    <meta property="og:title" content="زیرمجموعه ایران خودرو برای داخلی سازی دو قطعه تفاهم نامه امضا کرد"/>
    <meta property="og:description" content="تامین قطعات ایران خودرو تفاهم نامه‌ای با دو شرکت در زمینه بومی سازی موتور ۶ سیلندر دیزلی OM۴۵۷ و گیربکس دستی ۱۶سرعته و اتوماتیک متناسب با این موتور امضا کرد."/>
  </head>
  <body>
    <article>
      <h1>زیرمجموعه ایران خودرو برای داخلی سازی دو قطعه تفاهم نامه امضا کرد</h1>
      <address>
        <time datetime="2019-11-14T17:47:00+00:00">14 Nov 2019, 17:47</time>
      </address>
      <p>
        <i>تامین قطعات ایران خودرو تفاهم نامه‌ای با دو شرکت در زمینه بومی سازی موتور ۶ سیلندر دیزلی OM۴۵۷ و گیربکس دستی ۱۶سرعته و اتوماتیک متناسب با این موتور امضا کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت  طراحی مهندسی و تامین قطعات ایران خودرو تفاهم نامه‌ای با شرکت های ایدم و چرخشگر در زمینه ساخت و بومی سازی موتور 6 سیلندر دیزلی OM457 و گیربکس دستی 16سرعته و اتوماتیک متناسب با این موتور امضا کرد.</p>
      <p>عادل پیرمحمدی مدیرعامل ساپکو گفت: با ساخت و خودکفایی موتور 6 سلیندر دیزل OM457 با قابلیت استاندارد یورو 5 علاوه بر افزایش سهم ایدم در خدمات پس از فروش از واردات موتورهای دیزلی بی نیاز می شویم. با ساخت و خودکفایی موتور OM457 گیربکس متناسب با آن توسط شرکت های ایدم و چرخشگر، نوسازی تمامی ناوگان حمل ونقل جاده ای و عمومی توسط ایران خودرو دیزل فراهم خواهد شد.</p>
      <p>وی افزود: براساس تفاهم نامه انجام شده حداکثر در مدت 18 ماه پس از عقد قرارداد تولید انبوه موتور آغاز می شود. قرارداد تضمین خرید با تیراژ 30 هزار دستگاه در مدت سه سال بین طرفین منعقد شد. ساخت این موتور برای مصارف مختلف از جمله کامیون، کشنده، اتوبوس، دیزل ژنراتور، ماشین آلات صنعتی و کشاورزی و کشتیرانی کاربرد دارد. هدف از طرح جهاد خودکفایی، کاهش وابستگی به خارج، جلوگیری از خروج ارز و ایجاد اشتغال برای جوانان ایرانی است.</p>
      <p>پیرمحمدی در زمینه ساخت و خودکفایی گیربکس دستی 16 سرعته و تامین گیربکس اتوماتیک توسط چرخشگر نیز گفت: ‌حداکثر طی مدت 24 ماه پس از عقد قرارداد تولید انبوه گیربکس آغاز شود .برای گیربکس دستی تیراژ سالانه 15 هزاردستگاه و گیربکس اتوماتیک هم 15 هزار دستگاه مورد نیاز ایران خودرو است.</p>
      <p>انتهای پیام</p>
    </article>
  </body>
</html>