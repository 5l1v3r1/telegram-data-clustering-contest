<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/shenmue-3-pubblicato-il-trailer-di-lancio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T17:42:00+00:00"/>
    <meta property="og:title" content="Shenmue 3: pubblicato il trailer di lancio | Game Division"/>
    <meta property="og:description" content="Nel corso della giornata di oggi Deep Silver e Ys Net hanno pubblicato il trailer di lancio di Shenmue 3, in arrivo il 19 novembre."/>
  </head>
  <body>
    <article>
      <h1>Shenmue 3: pubblicato il trailer di lancio | Game Division</h1>
      <address>
        <time datetime="2019-11-14T17:42:00+00:00">14 Nov 2019, 17:42</time>
      </address>
      <p>Uno dei titoli indubbiamente più attesi per la fine di questo 2019, assieme ai più “blasonati” Death Stranding e Pokémon Spada e Scudo, è <b>Shenmue 3</b>. Il titolo venne annunciato originariamente 4 anni fa, con grande sorpresa dei giocatori appassionati che attendevano un seguito degno del secondo capitolo, nell’ormai lontano Electronic Entertainment Expo 2015, in occasione della conferenza Sony di quell’anno.</p>
      <p>Nel corso della giornata di oggi, il publisher <b>Deep Silver</b> in collaborazione con <b>Ys Net</b> hanno pubblicato il trailer di lancio dell’attesissimo <b>Shenmue 3</b>. Non ci resta dunque che lasciarvi al trailer di lancio in questione, augurandovi come sempre una buona visione.</p>
      <figure>
        <iframe src="https://www.youtube.com/embed/I-_VCPSEI5k" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/shenmue-3-58677.768x432.jpg"/>
        </figure>
        <figure>
          <img src="https://www.tomshw.it/images/images/2019/10/shenmue-3-58249.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/the-last-of-us-2-massimo-playstation-4/">The Last of Us 2, spingerà al massimo l’hardware PlayStation 4</a></p>
      <p>Per chi non lo sapesse, Shenmue 3 rappresenta a tutti gli effetti il sequel dell’originale Shenmue, uscito nel 1999 su Dreamcast, e <b>Shenmue 2</b> uscito sulla prima Xbox. Vestiremo, ancora una volta, i panni del protagonista Ryo Hazuki, in quello che sarà a tutti gli effetti il capitolo finale che getterà finalmente luce sull’epilogo della trilogia.</p>
      <p>Il titolo, in particolare, combina elementi di azione provenienti dal mondo di<i> Virtua Fighter</i> con alcune meccaniche di gameplay da gioco di ruolo, riuscendo in un mix ben bilanciato. Vi ricordiamo che Shenmue 3 sarà disponibile a partire dal prossimo <b>19 novembre 2019</b>, rispettivamente per PlayStation 4 e PC, in particolare sull’Epic Games Store.</p>
      <blockquote>Hai voglia di giocare ad uno dei titoli più promettenti e attesi della fine dell’anno? Prenota subito allora Shenmue 3 Day One Edition a questo <a href="https://toms.it/WGffN">indirizzo</a>!</blockquote>
    </article>
  </body>
</html>