<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/okupanti-sogodni-visim-raziv-vidkrivali-vogon-640000.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T17:32:02+00:00"/>
    <meta property="og:title" content="Окупанти сьогодні вісім разів відкривали вогонь"/>
    <meta property="og:description" content="Противник обстріляв наші підрозділи із заборонених Мінськими домовленостями мінометів калібру 82 мм"/>
  </head>
  <body>
    <article>
      <h1>Окупанти сьогодні вісім разів відкривали вогонь</h1>
      <address>
        <time datetime="2019-11-14T17:32:02+00:00">14 Nov 2019, 17:32</time>
      </address>
      <h4>Противник обстріляв наші підрозділи із заборонених Мінськими домовленостями мінометів калібру 82 мм</h4>
      <p>Впродовж поточної доби в районі проведення операції Об'єднаних сил на Донбасі бойовики вісім разів порушили режим припинення вогню. Про це повідомляє пресцентр штабу ООС.</p>
      <p>«Впродовж поточної доби збройні формування Російської Федерації 8 разів порушили режим припинення вогню. Противник обстріляв позиції наших підрозділів із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї», - йдеться в повідомленні.</p>
      <p>Так, 3 обстріли наших позицій російські окупаційні війська здійснили у районі відповідальності оперативно-тактичного угруповання «Північ»:</p>
      <p>- біля Жолобка – зі стрілецької зброї, з підствольних і ручних протитанкових гранатометів;</p>
      <p>- неподалік Новотошківського і Луганського - з гранатометів різних систем та стрілецької зброї.</p>
      <p>В районі відповідальності оперативно-тактичного угруповання «Схід» зафіксовано 5 ворожих обстрілів:</p>
      <p>- двічі біля Кам'янки – з автоматичних та ручних протитанкових гранатометів і стрілецької зброї;</p>
      <p>- два рази неподалік Пісків – з мінометів калібру 82 мм, станкових протитанкових гранатометів та великокаліберних кулеметів;</p>
      <p>- поблизу Новомихайлівки – з підствольних гранатометів і великокаліберних кулеметів.</p>
      <p>«Впродовж поточної доби втрат внаслідок обстрілів серед військовослужбовців Об'єднаних сил не зафіксовано», - повідомили в пресцентрі штабу ООС.</p>
      <related>
        <a href="https://glavcom.ua/news/rosiyski-naymanci-znishchili-zhitloviy-budinok-bilya-avdijivki-639959.html"/>
        <a href="https://glavcom.ua/news/sprava-mh17-slidchi-opublikuvali-rozmovi-mizh-boyovikami-i-chinovnikami-rf-639944.html"/>
        <a href="https://glavcom.ua/news/poroshenko-zhorstko-vidreaguvav-na-zayavu-pristayka-pro-vihid-ukrajini-iz-minskih-ugod-639937.html"/>
      </related>
    </article>
  </body>
</html>