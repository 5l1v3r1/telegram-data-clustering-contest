<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/14/355607/"/>
    <meta property="og:site_name" content="charter97.org"/>
    <meta property="article:published_time" content="2019-11-14T17:03:00+00:00"/>
    <meta property="og:title" content="Зянон Пазняк: Мы павінны выратаваць Беларусь"/>
    <meta property="og:description" content="Ёсць пагроза нашай незалежнасці."/>
  </head>
  <body>
    <article>
      <h1>Зянон Пазняк: Мы павінны выратаваць Беларусь</h1>
      <h2>Ёсць пагроза нашай незалежнасці.</h2>
      <address>
        <time datetime="2019-11-14T17:03:00+00:00">14 Nov 2019, 17:03</time>
      </address>
      <p>Акурат цяпер за зачыненымі дзвярыма ў Крамлі прыдумляюцца новыя прапановы па інтэграцыі, якія нясуць непасрэдную пагрозу незалежнасці Беларусі. У гэтым перакананы старшыня КХП-БНФ <b>Зянон Пазняк</b>. Палітык мяркуе, што сёння пытанне захавання суверэнітэту з'яўляецца для Беларусі прыярытэтным, паведамляе <a href="https://euroradio.fm/zyanon-paznyak-integracyya-z-rasiyay-nauprost-pagrazhae-nezalezhnasci-belarusi">"Еўрарадыё"</a>.</p>
      <p>"Мы павінны выратаваць Беларусь, ёсць пагроза нашай незалежнасці. Літаральна цяпер у Маскве за зачыненымі дзярыма нешта прыдумляюць. Усё гэта робіцца нелегальна, усё гэта не мае юрыдычных падстаў, але ў іх улада, у іх сіла. І ў гэтай сітуацыі што ёсць галоўнае, пра што мы будзем гаварыць? Пра рэформы, ці пра перанос <b>Кастуся Каліноўскага</b>, ці пра што? Гэта ўсё галоўнае, але што прыярытэтнае для нацыі зараз? Нам трэба выратаваць нашу незалежнасць, нашу Беларусь".</p>
    </article>
  </body>
</html>