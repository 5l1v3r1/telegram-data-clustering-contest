<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/ksu-vyznav-zakonoproyekt-pro-zakonodavchu-initsiatyvu-narodu-takym-shho-vidpovidaye-konstytutsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-14T17:20:05+00:00"/>
    <meta property="og:title" content="КСУ визнав законопроєкт про законодавчу ініціативу народу таким, що відповідає Конституції"/>
    <meta property="og:description" content="Конституційний Суд визнав законопроєкт про законодавчу ініціативу народу таким, що відповідає Конституції, але порадив конкретизувати положення про законодавчу ініціативу народу. Про це передає Конституційний суд “Конституційний Суд України визнав законопроєкт про внесення змін до статті 93 Конституції (щодо законодавчої ініціативи народу) таким, що відповідає вимогам статей 157 і 158 Конституції України”, – йдеться у повідомленні. Водночас […]"/>
  </head>
  <body>
    <article>
      <h1>КСУ визнав законопроєкт про законодавчу ініціативу народу таким, що відповідає Конституції</h1>
      <address><time datetime="2019-11-14T17:20:05+00:00">14 Nov 2019, 17:20</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/07/constytuciyny_sud-860x580-c-1.jpg"/>
      </figure>
      <p>
        <b>
          <b>Конституційний Суд визнав законопроєкт про законодавчу ініціативу народу таким, що відповідає Конституції, але порадив конкретизувати положення про законодавчу ініціативу народу.</b>
        </b>
      </p>
      <p>Про це передає <a href="http://www.ccu.gov.ua/novyna/nadano-vysnovok-ksu-u-spravi-shchodo-zakonodavchoyi-iniciatyvy-narodu">Конституційний суд</a></p>
      <p>“Конституційний Суд України визнав законопроєкт про внесення змін до статті 93 Конституції (щодо законодавчої ініціативи народу) таким, що відповідає вимогам статей 157 і 158 Конституції України”, – йдеться у повідомленні.</p>
      <p>Водночас КС повідомив, що внесені зміни можуть “за певних умов призвести до обмеження прав і свобод людини і громадянина”.</p>
      <p>Йдеться про положення “право законодавчої ініціативи у Верховній Раді належить народу”.</p>
      <p>У суді відзначили, що воно потребує конкретизації, оскільки поняття “народ” в Основному Законі включає “громадян України всіх національностей”.</p>
      <p>Раніше <a href="https://rubryka.com/2019/08/31/zelenskyj-proponuye-daty-narodu-ukrayiny-pravo-podavaty-zakonoproekty/">президент України Володимир Зеленський подав до Верховної Ради законопроект, в якому пропонується внести зміни у 93-ю статтю Конституції, надавши право законодавчої ініціативи народові України.</a></p>
      <p>У <a href="https://rubryka.com/2019/09/03/u-radi-poperedno-pidtrymaly-proekt-pro-zakonodavchu-initsiatyvu-narodu/">Раді попередньо підтримали проект про законодавчу ініціативу народу.</a></p>
    </article>
  </body>
</html>