<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2036732/tha-diefkolinoume-tin-poria-tis-vorias-makedonias-ke-tis-alvanias-pros-tin-ee.html"/>
    <meta property="og:site_name" content="News.gr"/>
    <meta property="article:published_time" content="2019-11-14T17:10:42+00:00"/>
    <meta property="og:title" content="«Θα διευκολύνουμε την πορεία της Βόρειας Μακεδονίας και της Αλβανίας προς την ΕΕ»"/>
    <meta property="og:description" content="Η Ελλάδα είναι ένας αληθινός φίλος των δύο χωρών τόνισε ο υπουργός Εξωτερικών"/>
  </head>
  <body>
    <article>
      <h1>«Θα διευκολύνουμε την πορεία της Βόρειας Μακεδονίας και της Αλβανίας προς την ΕΕ»</h1>
      <address>
        <time datetime="2019-11-14T17:10:42+00:00">14 Nov 2019, 17:10</time>
      </address>
      <h3>Η Ελλάδα είναι ένας αληθινός φίλος των δύο χωρών τόνισε ο υπουργός Εξωτερικών</h3>
      <p>«Η διεύρυνση της Ευρωπαϊκής Ένωσης προς τα Δυτικά Βαλκάνια αποτελεί ακρογωνιαίο λίθο της ελληνικής εξωτερικής πολιτικής» τόνισε ο υπουργός Εξωτερικών, <a href="https://www.news.gr/tag/nikos-dendias">Νίκος Δένδιας</a>, κατά τη συνάντησή του με τον Σέρβο ομόλογό του Ίβιτσα Ντάσιτς στο Βελιγράδι.</p>
      <p>Ο κ. Δένδιας ερωτηθείς σχετικά με την απόρριψη από την ΕΕ να δοθεί ημερομηνία έναρξης των ενταξιακών διαπραγματεύσεων σε Σκόπια και Τίρανα, είπε ότι δεν εξέπληξε την Αθήνα αυτό το γεγονός, σημειώνοντας ότι κάτι τέτοιο είχε προκύψει από τις συζητήσεις που υπήρχαν ήδη. Τόνισε δε, ότι «αυτό που θέλαμε να κάνουμε και αυτό που προσπαθεί να κάνει ο πρωθυπουργός, Κυριάκος Μητσοτάκης, είναι να αντιστραφεί αυτή η απόφαση».</p>
      <p>«Θα κάνουμε ό,τι μπορούμε, προκειμένου αυτές οι χώρες, η <a href="https://www.news.gr/tag/voria-makedonia">Βόρεια Μακεδονία</a> και η Αλβανία, να λάβουν ημερομηνία» είπε και συμπλήρωσε, ότι «θα διευκολύνουμε την πορεία τους προς την Ευρωπαϊκή Ένωση». Σημείωσε πάντως, ότι «φυσικά, όλα αυτά εξαρτώνται από την εκπλήρωση των ευρωπαϊκών κριτηρίων εκ μέρους των χωρών αυτών».</p>
      <p>Ο κ. Δένδιας τόνισε ακόμη, ότι «δεν κάνουμε χάρες σε κανέναν» και συμπλήρωσε: «Προωθούμε ένα κοινό ευρωπαϊκό μέλλον, βασισμένο στο ευρωπαϊκό κεκτημένο. Αυτό κάνουμε, γι’ αυτό είναι οι φίλοι, αυτό υποστηρίζει η Ελλάδα. Η Ελλάδα είναι ένας αληθινός φίλος τόσο της Βόρειας Μακεδονίας, όσο και της <a href="https://www.news.gr/tag/alvania">Αλβανίας</a>. Αυτό προσπαθούμε να επιτύχουμε».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2034122/tet-a-tet-dendia-paiat.html"/>
        <a href="https://www.news.gr/politikh/article/2029418/dendias-gia-prosfigiko-i-tourkia-na-sevasti-tis-ipochreosis-tis.html"/>
        <a href="https://www.news.gr/politikh/article/2027906/dendias-irthe-epitelous-i-ora-na-pesi-to-tichos-tis-lefkosias.html"/>
      </related>
    </article>
  </body>
</html>