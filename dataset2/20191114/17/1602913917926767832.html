<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ce-buget-a-fost-alocat-pentru-campaniile-electorale-viorica-dancila-a-dispus-de-cei-mai-multi-bani-18586441"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T17:09:04+00:00"/>
    <meta property="og:title" content="Ce buget a fost alocat pentru campaniile electorale? Viorica Dăncilă a dispus de cei mai mulţi bani"/>
    <meta property="og:description" content="Autoritatea Electorală Permanentă (AEP) a anunţat că totalul contribuţiilor electorale depuse de candidaţii la prezidenţiale pentru finanţarea campaniei la prezidenţiale este de 70.258.904 de lei. De cei mai mulţi bani a beneficiat campania Vioricăi Dăncilă, respectiv 18,2 milioane de lei."/>
  </head>
  <body>
    <article>
      <h1>Ce buget a fost alocat pentru campaniile electorale? Viorica Dăncilă a dispus de cei mai mulţi bani</h1>
      <address><time datetime="2019-11-14T17:09:04+00:00">14 Nov 2019, 17:09</time> by <a rel="author">Alexandru Costea, Mediafax</a></address>
      <p>Autoritatea Electorală Permanentă (AEP) a anunţat că totalul contribuţiilor electorale depuse de candidaţii la prezidenţiale pentru finanţarea campaniei la prezidenţiale este de 70.258.904 de lei. De cei mai mulţi bani a beneficiat campania Vioricăi Dăncilă, respectiv 18,2 milioane de lei.</p>
      <p>Din totalul contribuţiilor electorale alocate de candidaţi, 69.679.729 de lei reprezintă contribuţiile partidelor politice şi alianţelor politice iar 579.174 de lei reprezintă valoarea totală a contribuţiilor electorale ale candidaţilor independenţi.</p>
      <p>Astfel, clasamentul contribuţiilor electorale din finanţare publică şi privată arată astfel:</p>
      <p>Viorica Dăncilă - PSD: 18.210.500 de lei, din care 1.672.500 de lei finanţare privată;</p>
      <p>Klaus Iohannis - PNL: 18.000.000 de lei;</p>
      <p>Mircea Diaconu - Alianţa UN OM: 16.294.924 de lei, din care 15.994.924 de lei finanţare privată;</p>
      <p>Dan Barna - USR PLUS: 7.449.531 de lei, din care 6.984.323 de lei finanţare privată;</p>
      <p>Theodor Paleologu - PMP: 7.068.975 de lei finanţare privată;</p>
      <p>Viorel Cataramă - Dreapta Liberală: 1.300.000 de lei finanţare privată;</p>
      <p>Ramona-Ioana Bruynseels - Partidul Puterii Umaniste: 803.398 de lei finanţare privată;</p>
      <p>Alexandru Cumpănaşu - independent: 559.174 de lei finanţare privată;</p>
      <p>Kelemen Hunor - UDMR: 445.000 de lei finanţare privată;</p>
      <p>John-Ion Banu - Partidul Naţiunea Română: 85.000 de lei finanţare privată;</p>
      <p>Bogdan Stanoevici - independent: 20.000 de lei finanţare privată;</p>
      <p>Cătălin Ivan - Alternativa pentru Demnitate Naţională: 14.400 de lei finanţare privată;</p>
      <p>Ninel Peia - Partidul Neamul Românesc: 8.000 de lei finanţare privată;</p>
      <p>Sebastian Popescu - Partidul Noua Românie: 0 lei.</p>
      <p>La rambursarea cheltuielilor electorale au dreptul candidaţii care au obţinut minimum 3% din totalul voturilor valabil exprimate: Kelemen Hunor (UDMR), Klaus Iohannis (PNL), Theodor Paleologu (PMP), Viorica Dăncilă (PSD), Mircea Diaconu (Alianţa UN OM), Dan Barna (USR-PLUS).</p>
      <p>Biroul Electoral Central a anunţat, joi, rezultatele finale oficiale la primul tur al alegerilor prezidenţiale. Astfel, Klaus Iohannis a obţinut 37,82%, Viorica Dăncilă - 22,26% şi Dan Barna - 15,02%.</p>
      <p>Primii doi candidaţi cu cele mai multe voturi merg în turul al doilea al alegerilor prezidenţiale.</p>
    </article>
  </body>
</html>