<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/prokurori-vimagayut-areshtu-dlya-kondzeli-ta-zastavu-u-768-milyoniv--639998.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T17:19:19+00:00"/>
    <meta property="og:title" content="Прокурори вимагають арешту для Кондзелі та заставу у 7,68 мільйонів"/>
    <meta property="og:description" content="Швидше за все суд розгляне запобіжний захід в п'ятницю, 15 листопада."/>
  </head>
  <body>
    <article>
      <h1>Прокурори вимагають арешту для Кондзелі та заставу у 7,68 мільйонів</h1>
      <address>
        <time datetime="2019-11-14T17:19:19+00:00">14 Nov 2019, 17:19</time>
      </address>
      <h4>Швидше за все суд розгляне запобіжний захід в п'ятницю, 15 листопада.</h4>
      <p>Спеціалізована антикорупційна прокуратура просить для чиновниці з Офісу президента Світлани Кондзелі арешт і заставу 7,68 млн гривень. Як повідомило <a href="https://glavcom.ua/">«Главкому»</a> поінформоване джерело – це й є еквівалент тих 300 тис доларів, які вона так і не побачила.</p>
      <p>Як повідомляє співрозмовник агентства, швидше за все суд розгляне запобіжний захід для неї в п'ятницю, 15 листопада.</p>
      <p>У пресслужбі ВАКС також заявили, що до Вищого антикорупційного суду надійшло два клопотання про обрання запобіжного заходу керівниці одного з Головних департаментів Офісу президента України Світлані Кондзелі та ексзаступниці міністра культури України Вікторії Лісничій.</p>
      <p>«Надійшли два клопотання про обрання запобіжного заходу (Лісничій та Кондзелі —ред.)», — йдеться у повідомленні.</p>
      <p>Нагадаємо, 12 листопада у ЗМІ з'явилася інформація про затримання Світлани Кондзелі. За даними журналістів, глава департаменту забезпечення доступу до публічної інформації Офісу президента <a href="https://glavcom.ua/news/zmi-povidomili-pro-zatrimannya-na-krupnomu-habari-predstavnici-ofisu-zelenskogo--639494.html">отримала 150 тисяч доларів хабаря.</a></p>
      <p>Вона ніби-то просила ці гроші за призначення на посаду заступника голови правління НАК «Нафтогаз України» і заявляла, що вирішує будь-яку проблему через зв'язки на Банковій.</p>
      <p>НАБУ затримало, окрім директорки департаменту забезпечення доступу до публічної інформації Офісу президента Світлани Кондзелі, <a href="https://glavcom.ua/news/nabu-zatrimalo-dvoh-civilnih-razom-iz-direktorkoyu-departamentu-ofisu-prezidenta-kondzeleyu-639594.html">двох цивільних осіб</a>, підозрюваних у причетності до шахрайського заволодіння $150 тис. </p>
      <blockquote>
        <b> Читайте також: <a href="https://glavcom.ua/news/aresht-v-ofisi-prezidenta-stali-vidomi-imena-usih-figurantiv-spravi-pro-prodazh-posad-spisok-639750.html">Справа про продаж посад. Серед нових фігурантів - син відомого політика та соратник Гройсмана </a></b>
      </blockquote>
    </article>
  </body>
</html>