<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kapil-sibal-slams-centre-for-president-s-rule-in-maharashtra656.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T17:25:00+00:00"/>
    <meta property="og:title" content="'സര്‍ക്കാരുകളെ താഴെ ഇറക്കുന്നതില്‍ അമിത്ഷാ മിടുക്കന്‍'; അത്രയും അനുഭവജ്ഞാനം കോണ്‍ഗ്രസിനില്ലെന്ന് കബില്‍ സിബല്‍"/>
    <meta property="og:description" content="Congress Kapil Sibal Maharashtra National News India മുംബൈ: മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയതില്‍ കേന്ദ്രസര്‍ക്കാരിനെതിരെ രൂക്ഷ വിമര്‍ശനവുമായി മുതിര്‍ന്ന ക"/>
  </head>
  <body>
    <article>
      <h1>'സര്‍ക്കാരുകളെ താഴെ ഇറക്കുന്നതില്‍ അമിത്ഷാ മിടുക്കന്‍'; അത്രയും അനുഭവജ്ഞാനം കോണ്‍ഗ്രസിനില്ലെന്ന് കബില്‍ സിബല്‍</h1>
      <address><time datetime="2019-11-14T17:25:00+00:00">14 Nov 2019, 17:25</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയതില്‍ കേന്ദ്രസര്‍ക്കാരിനെതിരെ രൂക്ഷ വിമര്‍ശനവുമായി മുതിര്‍ന്ന കോണ്‍ഗ്രസ് നേതാവ് കബില്‍ സിബല്‍.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘കേന്ദ്ര ആഭ്യന്തരമന്ത്രി അമിത്ഷായുടേയും അത്ര അനുഭവജ്ഞാനം എനിക്കില്ല. സര്‍ക്കാരുകളെ താഴെ ഇറക്കി അദ്ദേഹത്തിന് ഒരുപാട് അനുഭവമുണ്ട്. ഗോവയിലും കര്‍ണ്ണാടകയിലും അവര്‍ എങ്ങനെയാണ് സര്‍ക്കാരുകളെ താഴെ ഇറക്കിയതെന്ന് നമ്മള്‍ കണ്ടതാണ്.’ കബില്‍ സിബല്‍ പറഞ്ഞു. കുതിരകച്ചവടം നടത്തുന്നതിനാണ് കേന്ദ്രസര്‍ക്കാര്‍ മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയതെന്ന പ്രതിപക്ഷത്തിന്റെ ആരോപണത്തിന് മറുപടി പറയുകയായിരുന്നു കബില്‍ സിബല്‍.</p>
      <related>
        <a href="https://www.doolnews.com/journalist-athish-thaseer-about-narendra-modi-234.html?utm_source=doolnews&amp;utm_medium=related"/>
      </related>
      <p>ഞങ്ങള്‍ ഇതിലൊന്നും പ്രാവീണ്യം നേടിയവരല്ല. എവിടെയാണ് എങ്ങനെയാണ് എം.എല്‍.എമാരെ സംരക്ഷിക്കേണ്ടതെന്നും അതിന് ഏത് ഹോട്ടലാണ് ബുക്ക് ചെയ്യേണ്ടതെന്നും അമിത്ഷായ്ക്കറിയാം. മുന്‍ കാലങ്ങളിലെ അവരുടെ പ്രകടനം കണ്ടതിനാലാണ് ഞങ്ങള്‍ ആശങ്ക പ്രകടിപ്പിക്കുന്നതെന്നും കബില്‍ സിബല്‍ പറഞ്ഞു.</p>
      <related>
        <a href="https://www.doolnews.com/bjp-fields-13-disqualified-mlas-for-karnataka-bypolls.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരിക്കുന്നതിന് ഗവര്‍ണര്‍ ബി.ജെ.പിക്കും ശിവസേനക്കും എന്‍.സി.പിക്കും അനുവദിച്ച സമയത്തിലെ വ്യത്യാസത്തേയും സിബല്‍ വിമര്‍ശിച്ചു. മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിന് ബി.ജെ.പിക്ക് രണ്ട് ആഴ്ച്ച അനുവദിച്ചിരുന്നുവെന്നും അദ്ദേഹം പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/KkV9QKReiR8" width="500" height="281" data-service="Youtube" scrolling="no"/>
      </figure>
    </article>
  </body>
</html>