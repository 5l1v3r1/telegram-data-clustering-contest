<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/policeyskomu-yakiy-vidkriv-strilyaninu-na-stanciyi-metro-obrali-zapobizhniy-zahid-329678_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T17:17:00+00:00"/>
    <meta property="og:title" content="Поліцейському, який відкрив стрілянину на станції метро, обрали запобіжний захід"/>
    <meta property="og:description" content="Інцидент стався в ніч на 12 листопада."/>
  </head>
  <body>
    <article>
      <h1>Поліцейському, який відкрив стрілянину на станції метро, обрали запобіжний захід</h1>
      <h2>Інцидент стався в ніч на 12 листопада.</h2>
      <address>
        <time datetime="2019-11-14T17:17:00+00:00">14 Nov 2019, 17:17</time>
      </address>
      <p>Московський районний суд Харкова відправив <a href="https://dt.ua/UKRAINE/policeyskiy-vidkriv-strilbu-na-stanciyi-metro-u-harkovi-329311_.html"><b>капрала поліції Андрія Кобцева</b></a> під варту на 60 діб без альтернативи внесення застави. Про це повідомляє "Інтерфакс-Україна" з посиланням на прокуратуру Харківської області.</p>
      <p>Раніше дії поліцейського на станції метро кваліфікували як посягання на життя співробітника правоохоронного органу.</p>
      <p>У ніч на 12 листопада 22-річний капрал поліції нібито помітив сторонніх осіб на закритій станції метро "Наукова" і викликав наряд спецпідрозділу патрульної поліції ТОР. На місці спецпризначенці виявили, що поліцейський зачинився в одній із службових кімнат, а після виходу з неї <a href="https://dt.ua/UKRAINE/dbr-rozpovilo-podrobici-strilbi-policeyskim-u-harkivskomu-metro-329395_.html"><b>почав стріляти в бік колег</b></a>. Під час огляду речей у стрілка вилучили схожу на психотропний засіб речовину.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>