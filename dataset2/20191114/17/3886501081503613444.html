<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119304-pompeo-sad-ce-nastaviti-da-predvode-borbu-protiv-islamske-drzave?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T17:25:04+00:00"/>
    <meta property="og:title" content="Pompeo: SAD će nastaviti da predvode borbu protiv Islamske države"/>
    <meta property="og:description" content="Američki državni sekretar Majk Pompeo izjavio je danas u Vašingtonu da će SAD nastaviti da predvode borbu protiv džihadista Islamske države i pozvao evropske članice koalicije protiv te ekstremističke grupe da prihvate i procesuiraju svoje gradjane zarobljene u Iraku i Siriji.Šefovima diplomatija i visokim zvaničnicima oko 30 zemalja, članica koalicije, Pompeo je na sastanku u Vašingtonu rekao da je imperativ da se hiljade zarobljenih boraca iz Evrope i sa drugih kontinenata izvedu pred lice pravde zbog počinjenih zločina, navodi Asošiejted pres.&quot;Znate svi da treba da nastavimo borbu protiv Islamske države. SAD će nastaviti da vode koaliciju. Naše vojnike smo ponovo rasporedili po severoistoku Sirije i šire, kako Islamska država ne bi oživela i preuzela naftna polja&quot;, kazao je Pompeo, prenosi Frans pres.Pompeo je odbacio navode da će SAD odustati od liderstva u koaliciji pošto američki predsednik Donald Tramp želi da povuče vojnike sa Bliskog istoka i dodao da sada ne treba &quot;stati već delovati tako da se Islamska…"/>
  </head>
  <body>
    <article>
      <h1>Pompeo: SAD će nastaviti da predvode borbu protiv Islamske države</h1>
      <address>
        <time datetime="2019-11-14T17:25:04+00:00">14 Nov 2019, 17:25</time>
      </address>
      <slideshow>
        <figure>
          <img src="https://static.beta.rs/thumbs/1cbf434e.556x371.jpg"/>
        </figure>
        <figure>
          <img src="https://static.beta.rs/thumbs/c86e3ea1.556x371.jpg"/>
        </figure>
        <figure>
          <img src="https://static.beta.rs/thumbs/5f7ebfa3.556x371.jpg"/>
        </figure>
        <figure>
          <img src="https://static.beta.rs/thumbs/1ae2b786.556x371.jpg"/>
        </figure>
        <figure>
          <img src="https://static.beta.rs/thumbs/3b885335.556x371.jpg"/>
        </figure>
        <figure>
          <img src="https://static.beta.rs/thumbs/1ec00bc5.556x371.jpg"/>
        </figure>
        <figure>
          <img src="https://static.beta.rs/thumbs/fc5e9551.556x371.jpg"/>
        </figure>
      </slideshow>
      <p><b>Američki državni sekretar Majk Pompeo izjavio je danas u Vašingtonu da će SAD nastaviti da predvode borbu protiv džihadista Islamske države i pozvao evropske članice koalicije protiv te ekstremističke grupe da prihvate i procesuiraju svoje gradjane zarobljene u Iraku i Siriji.</b><br/><br/>Šefovima diplomatija i visokim zvaničnicima oko 30 zemalja, članica koalicije, Pompeo je na sastanku u Vašingtonu rekao da je imperativ da se hiljade zarobljenih boraca iz Evrope i sa drugih kontinenata izvedu pred lice pravde zbog počinjenih zločina, navodi Asošiejted pres.<br/><br/>"Znate svi da treba da nastavimo borbu protiv Islamske države. SAD će nastaviti da vode koaliciju. Naše vojnike smo ponovo rasporedili po severoistoku Sirije i šire, kako Islamska država ne bi oživela i preuzela naftna polja", kazao je Pompeo, prenosi Frans pres.<br/><br/>Pompeo je odbacio navode da će SAD odustati od liderstva u koaliciji pošto američki predsednik Donald Tramp želi da povuče vojnike sa Bliskog istoka i dodao da sada ne treba "stati već delovati tako da se Islamska država više nikada ne vrati".<br/><br/>Šef američke diplomatije je pozvao članice koalicije i da povećaju izdvajanja za projekte UN za pomoć i obnovu.</p>
    </article>
  </body>
</html>