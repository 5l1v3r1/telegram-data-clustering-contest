<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197386/vraveia-psat-2019-timisan-ton-daskalo-tis-dimosiografias-andrea-mpomi"/>
    <meta property="og:site_name" content="CNN.gr"/>
    <meta property="article:published_time" content="2019-11-14T17:10:23+00:00"/>
    <meta property="og:title" content="Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη"/>
    <meta property="og:description" content="Το όραμα και την «κληρονομιά» που άφησε πίσω του ο δάσκαλος της δημοσιογραφίας, Ανδρέας Μπόμης, τίμησε ο ΠΣΑΤ στα 22α βραβεία του - Θεσπίστηκε βραβείο με το όνο"/>
  </head>
  <body>
    <article>
      <h1>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη</h1>
      <h2>Το όραμα και την «κληρονομιά» που άφησε πίσω του ο δάσκαλος της δημοσιογραφίας, Ανδρέας Μπόμης, τίμησε ο ΠΣΑΤ στα 22α βραβεία του. Θεσπίστηκε βραβείο με το όνομά του, βραβεύθηκε η σύζυγος και ο γιος του έναν χρόνο μετά τη μεγάλη απώλεια για τον ελληνικό Τύπο.</h2>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2755921.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2755923.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2756001.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2756240.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2755922.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2755929.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2755926.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2756255.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2756000.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19235/photos/full/2756256.jpg"/>
          <figcaption>Βραβεία ΠΣΑΤ 2019: Τίμησαν τον δάσκαλο της δημοσιογραφίας, Ανδρέα Μπόμη - Πηγή: INTIME</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 19:10 , 14 November 2019 - 19:16</p>
      <p>Στο αμφιθέατρο του μουσείου της <b>Ακρόπολης</b> πραγματοποιήθηκε την Πέμπτη (14/11) η απονομή των 22ων βραβείων του ΠΣΑΤ. Ένας θεσμός που, όπως το σύνολο της ελληνικής αθλητικής – κι όχι μόνο – δημοσιογραφίας, είναι εδώ κι ένα χρόνο «φτωχότερος» λόγω της απώλειας του Ανδρέα Μπόμη. Του δασκάλου της δημοσιογραφίας που έφυγε από τη ζωή τον Νοέμβριο του 2018 αφήνοντας πίσω του τεράστιο έργο αλλά και εξίσου τεράστια κληρονομιά.</p>
      <p>Τα βραβεία ΠΣΑΤ, άλλωστε, ήταν ένα από τα πράγματα που μαζί με άλλους μεγάλους συναδέλφους καθιέρωσε ο ίδιος, στον χώρο της αθλητικής δημοσιογραφίας, καθώς ήταν ένας από τους πρωτοπόρους και οραματιστές του ελληνικού Τύπου. Δεν θα μπορούσε, λοιπόν, ο <b>ΠΣΑΤ παρά να τιμήσει τη μνήμη του μεγάλου Ανδρέα Μπόμη.</b> Τόσο βραβεύοντας τη σύζυγό του <b>Μίνα</b> και τον γιο του <b>Παναγιώτη</b>, που έδωσαν το «παρών» στην τελετή, όσο και δίνοντας το όνομά του σε ένα από τα βραβεία που θα απονέμεται στο εξής κάθε χρόνο.</p>
      <p>Τόσο ο πρόεδρος του ΠΣΑΤ, <b>Γιάννης Θεοδωρακόπουλος,</b> όσο και άλλοι ομιλητές που βραβεύτηκαν για δημοσιογραφικό ή συγγραφικό έργο, έκαναν αναφορές στην παρακαταθήκη που αφήνει στην ελληνική δημοσιογραφία ο Ανδρέας Μπόμης, δίνοντας έναν πιο συγκινητικό τόνο στη φετινή απονομή των βραβείων ΠΣΑΤ.</p>
      <p>Τη βράβευση, έκανε ο αντιπρόεδρος του ΠΣΑΤ, <b>Δήμος Μπουλούκος.</b></p>
      <figure>
        <iframe src="https://www.youtube.com/embed/uyg1TUWWB-s" width="560" height="315" data-service="Youtube" scrolling="no"/>
      </figure>
      <p>Στη φετινή απονομή των βραβείων, μεταξύ άλλων έδωσε το «παρών» και ο υφυπουργός αθλητισμού, <b>Λευτέρης Αυγενάκης</b>, που με τη σειρά του χαιρέτησε την εκδήλωση και στη συνέχεια αναφέρθηκε στη συνεισφορά των δημοσιογράφων στον αθλητισμό αλλά και στο νέο νομοσχέδιο που προωθείται στο κοινοβούλιο για τα αθλητικά δρώμενα σε όλες τις εκφάνσεις τους. Ακόμη, το «παρών» έδωσε ο Γενικός Γραμματέας Αθλητισμού, <b>Γιώργος Μαυρωτάς,</b> ο πρόεδρος της Super League <b>Μηνάς Λυσάνδρου</b> και πλήθος παραγόντων της πολιτικής, αθλητικής και φυσικά της δημοσιογραφικής κοινωνίας του τόπου.</p>
      <figure>
        <iframe src="https://www.youtube.com/embed/lGu2KUB6-bM" width="560" height="315" data-service="Youtube" scrolling="no"/>
      </figure>
      <p>Μια από τις ξεχωριστές στιγμές ήταν η βράβευση του <b>Πέτρου Λινάρδου</b>. Ο 93χρονος δημοσιογράφος και συγγραφέας είναι πρόεδρος επί τιμή  του ΠΣΑΤ ενώ  έχει υπάρξει ιδρυτικό στέλεχος του συνδέσμου. Τιμήθηκε, λοιπόν, τόσο για τα περισσότερα από 75 χρόνια ενεργής δημοσιογραφίας όσο και για το συγγραφικό του έργο.</p>
      <figure>
        <iframe src="https://www.youtube.com/embed/AuCQAr9supY" width="560" height="315" data-service="Youtube" scrolling="no"/>
      </figure>
      <p>Το βραβείο «Ανδρέας Μπόμης», το πρώτο από όσα θα ακολουθήσουν τα επόμενα χρόνια, απονεμήθηκε στον <b>Μανώλη Βογιατζάκη</b>. Ο υπεύθυνος επικοινωνίας της ΠΑΕ ΟΦΗ με την ταινία μικρού μήκους «trust the process» κατέκτησε το βραβείο και στην ομιλία του δεν παρέλειψε να αναφερθεί στον μεγάλο δάσκαλο της δημοσιογραφίας, αλλά και όσα του είχε πει έναν χρόνο πριν στην ίδια τελετή βραβείων.</p>
      <figure>
        <iframe src="https://www.youtube.com/embed/_bJsA3zuLHs" width="560" height="315" data-service="Youtube" scrolling="no"/>
      </figure>
      <p>Επίσης, εξίσου ιδιαίτερη ήταν η απονομή του βραβείου στον <b>Λουκά Μαστροδήμο</b>, για τη συνέντευξη του <b>Παναγιώτη Πελεκούδα</b> στην ιστοσελίδα «athletestories», με τον κεντρικό του Παναθηναϊκού να δίνει το «παρών» και να στέλνει το δικό του μήνυμα για τον αθλητισμό και τον ρόλο των δημοσιογράφων, τον οποίο χαρακτήρισε εξίσου σημαντικό.</p>
      <figure>
        <iframe src="https://www.youtube.com/embed/0iNmXxqwOuA" width="560" height="315" data-service="Youtube" scrolling="no"/>
      </figure>
      <p>Ακόμη, τιμήθηκε και η οικογένεια του <b>Νίκου Αντωνιάδη,</b> που επίσης έφυγε πρόσφατα από τη ζωή. Ένας από τους κορυφαίος συντάκτες και παρουσιαστές των γεγονότων του κλασικού αθλητισμού, δεν είναι πια ανάμεσά μας και ο ΠΣΑΤ βράβευσε την οικογένειά του αναγνωρίζοντας και το δικό του έργο.</p>
      <figure>
        <iframe src="https://www.youtube.com/embed/vda9V2Aqybo" width="560" height="315" data-service="Youtube" scrolling="no"/>
      </figure>
      <p>
        <b>Αναλυτικά τα βραβεία που απονεμήθηκαν</b>
      </p>
      <ul>
        <li><b>Έπαθλο ΕΔΟΕΑΠ «Πάνος Γεραμάνης»</b>: Συντακτική ομάδα (<b>Νίκος ΠΑΠΑΔΟΓΙΑΝΝΗΣ, Αντώνης ΦΟΥΝΤΗΣ, Σάββας ΛΙΒΑΝΙΟΣ), </b>Εφημερίδα «Documento» για το ένθετο «Hot Doc» με θέμα: «Επαγγελματικό Ποδόσφαιρο: 40 χρόνια στο βούρκο»</li>
        <li><b>Έπαθλο «Κώστας Μότσης»</b>: <b>Βαγγέλης ΓΥΦΤΟΠΟΥΛΟΣ</b>, Εφημερίδα «ΗΠΕΙΡΩΤΙΚΟΣ ΑΓΩΝ» Ιωαννίνων, για την τριλογία αφιερωμάτων: α) «Το τουρνουά Χριστουγέννων στα παλιά Γιάννινα», β) «Απόκριες στα γήπεδα με τον ΠΑΣ Γιάννινα», γ) «Τσουγκρίζοντας αυγά στα γήπεδα της Ηπείρου»</li>
        <li><b>Έπαθλο «Λάζαρος Πατσουράκος»</b>: <b>Γιάννης ΛΑΜΠΙΡΗΣ</b>, Εφημερίδα «ΤΑ ΝΕΑ», για το θέμα «Λεφτά πεταμένα στο Σαρωνικό»</li>
        <li><b>Ειδικός Έπαινος</b>: Συντακτική ομάδα (<b>Βαγγέλης ΓΕΡΟΓΙΑΝΝΗΣ, Παναγιώτης ΑΝΤΩΝΟΠΟΥΛΟΣ, Κώστας ΛΑΜΠΡΟΠΟΥΛΟΣ, Χρήστος ΒΕΡΓΑΝΕΛΑΚΗΣ</b>), Εφημερίδα «ΠΕΛΟΠΟΝΝΗΣΟΣ» Πατρών, για το Ένθετο των 2<sup>ων</sup> Παράκτιων Μεσογειακών Αγώνων της Πάτρας.</li>
      </ul>
      <p>
        <b>ΙΣΤΟΣΕΛΙΔΕΣ</b>
      </p>
      <ul>
        <li><b>Έπαθλο ΕΣΗΕΑ</b>: <b>Νίκη ΜΠΑΚΟΥΛΗ</b>, Ιστοσελίδα «Contra.gr», για τη Συνέντευξη «Ο Ντίνο Ράτζα άλλαξε τη μοίρα του ελληνικού μπάσκετ»</li>
        <li><b>Έπαθλο ΑΘΗΝΑΪΚΟΥ ΜΑΚΕΔΟΝΙΚΟΥ ΠΡΑΚΤΟΡΕΙΟΥ ΕΙΔΗΣΕΩΝ </b>: <b>Λουκάς ΜΑΣΤΡΟΔΗΜΟΣ</b>, Ιστοσελίδα «athletestories.gr», για τη Συνέντευξη του βολεϊμπολίστα Παναγιώτη Πελεκούδα: «Θα σας πω ένα μυστικό»</li>
        <li><b>Έπαθλο «Νίκος Αντωνιάδης»</b>: <b>Κάρολος ΣΑΡΓΟΛΟΓΟΣ</b>, Ιστοσελίδα «stivosspor.blogspot.com», για την παρουσίαση του Παγκοσμίου Πρωταθλήματος Στίβου στη Ντόχα</li>
        <li><b>Έπαθλο «Χρήστος Ράπτης»</b>: <b>Στέφανος ΛΕΜΟΝΙΔΗΣ</b>, Ιστοσελίδα «fosonline.gr», για τη Συνέντευξη του Ζόραν Γκάετς: «Να γιατί οι Σέρβοι κυριαρχούν στα ομαδικά αθλήματα»</li>
        <li><b>Ειδικός Έπαινος</b>:  <b>Παντελής ΒΛΑΧΟΠΟΥΛΟΣ – Ηλίας ΚΑΛΛΟΝΑΣ </b>, Ιστοσελίδα «Sport24.gr», για την Έρευνα : «Ωμή βία και σεξισμός στη συνθηματολογία»</li>
      </ul>
      <p>
        <b>ΡΑΔΙΟΦΩΝΟ</b>
      </p>
      <ul>
        <li><b>Έπαθλο ΠΟΕΣΥ : Σωτήρης ΤΑΜΠΑΚΟΣ</b>, Ραδιοφωνικός Σταθμός «Sport FM», για τη Συνέντευξη με το διεθνή διαιτητή ποδοσφαίρου Τάσο Σιδηρόπουλο</li>
      </ul>
      <p>
        <b>ΤΗΛΕΟΡΑΣΗ</b>
      </p>
      <ul>
        <li><b>Έπαθλο ΕΔΟΕΑΠ «Χρήστος Σβολόπουλος» : Βαγγέλης ΙΩΑΝΝΟΥ, </b>Τηλεοπτικό Κανάλι «ΕΡΤ», για το Ντοκιμαντέρ: «100 χρόνια ΧΑΝΘ, 100 χρόνια Μπάσκετ στην Ελλάδα».</li>
        <li><b>Έπαθλο «Νικήτας Γαβαλάς»: Γιάννης ΓΙΑΓΚΙΝΗΣ, </b>Τηλεοπτικό Κανάλι «Euronews», για τη Συνέντευξη με τον προπονητή Ντέιβιντ Μπλατ</li>
      </ul>
      <p>
        <b>WEB-TV</b>
      </p>
      <ul>
        <li><b>Έπαθλο «Ανδρέας Μπόμης»: Μανώλης ΒΟΓΙΑΤΖΑΚΗΣ, </b>Υπεύθυνος Γραφείου Τύπου ΠΑΕ ΟΦΗ, για την ταινία μικρού μήκους «Trust the Process»</li>
      </ul>
      <p>
        <b>ΦΩΤΟΓΡΑΦΙΑ</b>
      </p>
      <ul>
        <li><b>Έπαθλο «Νίκος Σωτηρίου»: Πάρης ΣΑΡΡΗΚΩΣΤΑΣ</b>, για στιγμιότυπο του αθλήματος Θαλάσσιο Σκι, από τους Παράκτιους Μεσογειακούς Αγώνες.</li>
        <li><b>Ειδικός Έπαινος: Δημήτρης ΜΠΙΡΝΤΑΧΑΣ, </b>για στιγμιότυπο με τον Γιάννη Αντετοκούμπο στο Παγκόσμιο Πρωτάθλημα της Κίνας</li>
      </ul>
      <p>
        <b>Ειδικό Επαμειβόμενο Έπαθλο</b>
      </p>
      <p><b> «Θεαγένης ο Θάσιος»: Γιώργος ΠΑΠΑΔΗΜΗΤΡΟΠΟΥΛΟΣ – Γιώργος ΑΡΑΠΟΓΛΟΥ, </b>για την Περιοδική έκδοση  «42.195» με θέμα: «Αυθεντικές ιστορίες για τον Μαραθώνιο της Αθήνας»</p>
      <p>
        <b>Ειδικά βραβεία</b>
      </p>
      <p>Η <b>Εφημερίδα Κρητική Επιθεώρηση Ρεθύμνου</b> για την ανελλιπή έκδοσή της από το 1912 και την ουσιαστική προσφορά της στην έγκυρη και υπεύθυνη ενημέρωση των πολιτών της Κρήτης για 107 συναπτά έτη.</p>
      <p>Το ραδιόφωνο <b>ΕΡΑ</b> <b>ΣΠΟΡ</b> για την πολύχρονη προσφορά του στον Αθλητισμό και την Κοινωνία</p>
      <p>Η συνάδελφος και μέλος του Συνδέσμου <b>Ελένη Παπαθανασίου</b> για τη σπουδαία προσφορά της στην Κοινωνία με <b>την Έκθεσης Φωτογραφίας της με θέμα «Βόλος, η πόλη μου»</b>, τα έσοδα της οποίας διατέθηκαν στην αγορά ειδικά διαμορφωμένου οχήματος για τις ανάγκες μαθητών με αναπηρία. Για τη συμβολή τους στην πρωτοβουλία αυτή βραβεύεται η Ένωση Συντακτών Ημερήσιων Εφημερίδων Θεσσαλίας, Στερεάς Ελλάδας και Εύβοιας και το Επικουρικό Ταμείο της Ένωσης</p>
      <p>
        <b>Βραβεία για τη συγγραφή βιβλίων από αθλητικούς συντάκτες</b>
      </p>
      <ol>
        <li>Γιάννης Γεωργάκης: «Κόμμα αλλάζουμε, ομάδα ποτέ»</li>
        <li>Δημήτρης Καρύδας: « Φιλική Εταιρεία Πνεύματος»</li>
        <li>Ευάγγελος Κουκούλογλου:</li>
      </ol>
      <p>α) «Στέλιος Καζαντζίδης:1931-2001, Εγώ ‘μαι πρόσφυγα παιδί»</p>
      <p>β) «Ο ΘΟΔΩΡΑΚΗΣ! της ψυχής και της καρδιάς μας»</p>
      <ol>
        <li>Πέτρος Λινάρδος:</li>
      </ol>
      <p>α) «Κωστής Τσικλητήρας από την πύλη του Νέστορα στην κορυφή του κόσμου»</p>
      <p>β) «ΠΛΙΝΘΟΙ &amp; ΚΕΡΑΜΟΙ»</p>
      <ol>
        <li>Μανόλης Παντινάκης: «Η Κατοχή δεν μας λύγισε…»</li>
        <li>Μάκης Παπαζήσης: «Όταν το χειρόγραφο έχει φωνή»</li>
        <li>Λευθέρης Πλακίδας : «Ταξιδεύοντας»</li>
        <li>Μένιος Σακελλαρόπουλος: «Πικρό γάλα»</li>
        <li>Βασίλης Σαμπράκος «ΕΞΗΓΩΝΤΑΣ ΤΟ ΘΑΥΜΑ»</li>
        <li>Θάνος Σαρρής: «Η ΜΠΑΛΑ ΣΤΗΝ ΚΕΡΚΙΔΑ»</li>
        <li>Περικλής Στέλλας: «LISBETH – Ο ΘΕΟΣ ΕΧΕΙ ΟΡΚΙΣΤΕΙ»</li>
      </ol>
      <p>
        <b>Έπαινοι σε παιδιά δημοσιογράφων για την εισαγωγή τους σε Πανεπιστημιακά Ιδρύματα</b>
      </p>
      <ol>
        <li>Ακάλεστος Κωνσταντίνος – Ραφαήλ: Σχολή Θετικών Επιστημών τμήμα Φυσικής  Εθνικό και Καποδιστριακό Πανεπιστήμιο Αθηνών</li>
        <li>Δημάτου Κατερίνα:  Σχολή Διοίκησης Επιχειρήσεων, Τμήμα Διοικητικής Επιστήμης και Τεχνολογίας. ΑΣΟΕ</li>
        <li>Καρύδα Δήμητρα: Τμήμα Βιολογίας Πανεπιστήμιο Κρήτης</li>
        <li>Κορακή Άννα – Μαρία:  Σχολή Επιστημών της Αγωγής  Παιδαγωγικό Δημοτικής Εκπαίδευσης  Εθνικό και Καποδιστριακό Πανεπιστήμιο Αθηνών</li>
        <li>Πιτιακούδης Γιώργος: Σχολή Διοικητικών, Οικονομικών &amp; Κοινωνικών Επιστημών,  Τμήμα Αρχειονομίας, Βιβλιοθηκονομίας και Συστημάτων Πληροφόρησης. Πανεπιστήμιο Δυτικής Αττικής</li>
        <li>Σαμαρά Βενετία – Σοφία: Σχολή Περιβάλλοντος, Γεωγραφίας και Εφαρμοσμένων Οικονομικών, Τμήμα Οικονομίας και Οικολογίας. Χαροκόπειο Πανεπιστήμιο.</li>
        <li>Σόμογλου Εβελίνα : ΑΣΠΑΙΤΕ (Ανώτατη Σχολή Παιδαγωγικής και Τεχνολογικής Εκπαίδευσης) Τμήμα Εκπαιδευτικών Πολιτικών Μηχανικών</li>
        <li>Χαραλαμπίδης Χρήστος: Σχολή Ανθρωπιστικών και Κοινωνικών Επιστημών, Τμήμα Ιστορίας – Αρχαιολογίας και Κοινωνικής Ανθρωπολογίας. Πανεπιστήμιο Θεσσαλίας</li>
      </ol>
      <p>Η ομιλία του προέδρου του ΠΣΑΤ πριν την απονομή των βραβείων:</p>
      <figure>
        <iframe src="https://www.youtube.com/embed/Lcv2pHZ2Ehw" width="560" height="315" data-service="Youtube" scrolling="no"/>
      </figure>
      <p>  <b>* Κάμερα: Γιώργος Αποστολόπουλος, photo: InTime</b> <b>Διαβάστε επίσης</b></p>
      <ul>
        <li>
          <a href="https://www.cnn.gr/oikonomia/epixeiriseis/story/196572/salus-index-awards-2019-me-ixira-minymata-apo-ti-farmakoviomixania-i-aponomi-ton-vraveion">Salus Index Awards 2019: Με ηχηρά μηνύματα από τη φαρμακοβιομηχανία η απονομή των βραβείων</a>
        </li>
        <li>
          <a href="https://www.cnn.gr/news/ellada/story/195861/enas-xronos-xoris-ton-daskalo-tis-dimosiografias-andrea-mpomi">Ένας χρόνος χωρίς τον δάσκαλο της δημοσιογραφίας, Ανδρέα Μπόμη…</a>
        </li>
        <li>
          <a href="https://www.cnn.gr/oikonomia/epixeiriseis/story/195545/salus-index-awards-2019-tetarti-6-noemvrioy-sto-xenodoxeio-grande-bretagne-hotel-athens">Salus Index Awards 2019: Τετάρτη 6 Νοεμβρίου στο ξενοδοχείο Grande Bretagne Hotel Athens</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/51022/andreas-mpomhs">ΑΝΔΡΕΑΣ ΜΠΟΜΗΣ</a>
        </li>
        <li>
          <a href="https://www.cnn.gr/eidhseis/tag/14802/psat">ΠΣΑΤ</a>
        </li>
        <li>
          <a href="https://www.cnn.gr/eidhseis/tag/1004/vraveia">ΒΡΑΒΕΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/15/197443/snapshot/2755742.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197426/snapshot/2480491.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197481/snapshot/2757235.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197461/snapshot/2695191.jpg"/>
      </figure>
    </article>
  </body>
</html>