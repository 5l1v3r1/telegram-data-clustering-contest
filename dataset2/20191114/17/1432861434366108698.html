<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/zvezda-na-bajern-se-nadqva-guardiola-da-se-zavyrne-na-alianc-arena-1406297.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T17:45:00+00:00"/>
    <meta property="og:title" content="Звезда на Байерн се надява Гуардиола да се завърне на &quot;Алианц Арена&quot;"/>
    <meta property="og:description" content="Футболистът на Байерн Мюнхен и германския национален отбор Джошуа Кимих призна, че няма нищо против Хосеп Гуардиола да се завърне начело на клуба В последно време се заговори, че именно Гуардиола е сред фаворитите да оглави тима от Мюнхен"/>
  </head>
  <body>
    <article>
      <h1>Звезда на Байерн се надява Гуардиола да се завърне на "Алианц Арена"</h1>
      <address><time datetime="2019-11-14T17:45:00+00:00">14 Nov 2019, 17:45</time> by <a rel="author">Sportlive.bg</a></address>
      <p>Футболистът на <b><a href="https://www.sportlive.bg/tags/13464">Байерн Мюнхен</a></b> и германския национален отбор Джошуа Кимих призна, че няма нищо против Хосеп Гуардиола да се завърне начело на клуба. В последно време се заговори, че именно <b><a href="https://www.sportlive.bg/worldfootball/germany/Senzaciq-ot-Germaniq-Guardiola-se-zavryshta-v-Bajern--1405795.html">Гуардиола е сред фаворитите</a></b> да оглави тима от Мюнхен.</p>
      <p>В момента баварците са водени от Ханс-Дитер Флик, който изпълнява функциите на временен наставник. Все още няма ясно кой ще наследи Нико Ковач, но не е изключен вариант Флик да остане до края на сезона.</p>
      <p><i>„Имам много за какво да му благодаря. Когато имах опит само във втора дивизия, той ми даде шанс да играя в <b><a href="https://www.sportlive.bg/tags/3387">Шампионска лига</a></b> и Бундеслигата. Ние спечелихме дубъл, а след това получих първата си повиквателна за националния отбор. Така, че не бих имал нищо против да се върне, но не знам до каква степен такъв вариант е реалистичен",</i> заяви Кимих.</p>
      <p>48-годишният Гуардиола спечели 7 трофея с баварците между 2013 и 2016 година, след което напусна и отиде в Манчестър Сити. <i>Междувременно звезда на "небесносините" отнесе солидно наказание заради "расистко" съобщение към... свой съотборник (<b><a href="https://www.sportlive.bg/worldfootball/england/Bernardo-Silva-otnese-nakazanie-za-rasizym-(SNIMKA)-1405945.html">повече по темата четете тук</a></b>).</i></p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Legenda-na-Real-Madrid-sqda-na-trenxorskoto-kreslo-na-Bajern-Myunhen--1405704.html"/>
        <a href="https://www.sportlive.bg/worldfootball/germany/Bajern-(Myunhen)-veche-ima-nov-favorit-za-trenxor-no-sled-kraq-na-sezona-1405548.html"/>
        <a href="https://www.sportlive.bg/worldfootball/germany/Venger-totalno-se-razgranichi-ot-Bajern-(Myunhen)-1405103.html"/>
        <a href="https://www.sportlive.bg/worldfootball/germany/Nov-krah-za-Borusiq-Dortmund-sreshtu-Bajern-(Myunhen)-(VIDEO)-1404653.html"/>
      </related>
    </article>
  </body>
</html>