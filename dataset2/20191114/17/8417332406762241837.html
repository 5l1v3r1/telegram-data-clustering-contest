<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/14/Seks-s%C3%A5ret-i-skyting-p%C3%A5-skole-i-California-20397678.ece"/>
    <meta property="og:site_name" content="adressa.no"/>
    <meta property="article:published_time" content="2019-11-14T17:37:51+00:00"/>
    <meta property="og:title" content="Seks såret i skyting på skole i California"/>
    <meta property="og:description" content="Seks elever er såret i en skyteepisode på en videregående skole i Santa Clarita i California."/>
  </head>
  <body>
    <article>
      <h1>Seks såret i skyting på skole i California</h1>
      <address><time datetime="2019-11-14T17:37:51+00:00">14 Nov 2019, 17:37</time> by <a rel="author">(NTB) NTB-AP</a></address>
      <p>Seks elever er såret i en skyteepisode på en videregående skole i Santa Clarita i California.</p>
      <aside><a href="https://www.adressa.no/nyheter/utenriks/2019/11/14/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/14/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/14/javascript:void(0);">Del denne artikkelen på e-post</a></aside>
      <p>Politiet jaktet på den mistenkte gjerningspersonen etter skyteepisoden torsdag morgen. Den antatte gjerningspersonen ble senere funnet død etter det som ser ut til å ha vært et selvpåført skudd, melder <a href="https://twitter.com/NBCNews/status/1195030927220576256">NBC</a>.</p>
      <p>Det var en stund forvirring rundt antall sårede, men til slutt bekreftet politiet at seks ble såret. Tilstanden er kritisk for to av dem, melder <a href="https://twitter.com/ABC7/status/1195020339278778368">ABC7</a>.</p>
      <p>Politiet bekrefter at de sårede er elever ved skolen og at de ble skutt av sin medelev.</p>
      <p>Santa Clarita ligger om lag 50 kilometer nord for Los Angeles sentrum. Saugus High School har rundt 2.300 elever. Andre skoler i området ble stengt. Beboere i området nær skolen ble bedt om å holde dører og vinduer stengt.</p>
      <p>(©NTB)</p>
    </article>
  </body>
</html>