<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/cultura/frozen-2-una-storia-dove-trionfa-lamore-tra-le-sorelle-elsa-e-anna.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T17:59:55+00:00"/>
    <meta property="og:title" content="Frozen 2, una storia dove trionfa l’amore tra le sorelle Elsa e Anna"/>
    <meta property="og:description" content="Recensione del nuovo film Frozen 2, diretto dai registi JL e Chris Buck e con il doppiaggio italiano di Serena Rossi, Serena Autieri ed Enrico Brignano."/>
  </head>
  <body>
    <article>
      <h1>Frozen 2, una storia dove trionfa l’amore tra le sorelle Elsa e Anna</h1>
      <address><time datetime="2019-11-14T17:59:55+00:00">14 Nov 2019, 17:59</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://www.ilcorrieredellacitta.com/wp-content/uploads/2019/11/frozen2.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Un film da gustare quello di <b>Frozen 2</b>, in una storia per nulla scontata e che rende questa pellicola d’animazione totalmente affascinante. </p>
      <p>I<b> fan di mezzo mondo erano in trepidazione</b> per questo secondo capitolo della saga, con <i><b>“Frozen II – Il segreto di Arendelle”</b> </i>che esce ben sei anni dopo la trionfante prima pellicola della serie.</p>
      <p>Il sequel di Frozen punta a <b>completare il personaggio di Elsa</b> in tutti i suoi aspetti, partendo da quei <b>poteri che con il passare del tempo diventano più potenti</b> fino ad arrivare alla <b>comprensione delle sue origini</b> all’interno di tutto l’arco narrativo della storia.</p>
      <p>Una narrazione che ci porta davanti alle <b>sorelle Elsa e Anna</b>, ritrovatesi giovanissime con i <b>problemi legati alla gestione del Regno di Arendelle</b> e a dover fare i conti con un <b>segreto che ne mette a rischio la stessa esistenza</b>. </p>
      <p>Il film è un percorso emotivo tra musica e suggestioni, dove Elsa imparerà a comprendere l’origine dei suoi poteri così immensi e soprattutto quel <b>grande amore familiare che la lega a sua sorella Anna</b>. </p>
      <p>I registi <b>Jennifer Lee e Chris Buck</b> vanno vicini alla stesura di un film d’animazione tanto complesso quanto bellissimo, considerato come <b>riescono a trasmettere condizioni difficili</b> come l’amore, il coraggio, la morte o la responsabilità all’interno di una pellicola Disney – quindi per bambini – con una naturalezza inaudita. </p>
      <p> </p>
      <h3>IL DOPPIAGGIO ITALIANO</h3>
      <p>Plauso anche al doppiaggio italiano, che ha visto interpretazioni magistrali da parte di <b>Serena Rossi</b> (Anna), <b>Serena Autieri</b> (la straordinaria voce di Elsa), <b>Enrico Brignano</b> (il simpatico Olaf) e Massimo Lopez riconfermato nella parte di Granpapà. </p>
      <p>Soprattutto Serena Rossi ed Enrico Brignano si sono <b>fatti trasportare dalle grandi emozioni che produce questo film</b>, dedicando questo lavoro ai propri figli. L’interprete di Elsa ha ammesso in conferenza stampa come <b>questo ruolo gli abbia cambiato la vita</b>, tanto che a livello familiare gli è venuta voglia di diventare nuovamente mamma.</p>
      <p><b>Enrico Brignano</b> invece ha dichiarato di aver svolto il ruolo soprattutto pe<b>r entrare con Olaf tra i personaggi preferiti della sua piccola figlia Martina</b>, che già stravede per il pupazzo di neve che <i>“ama i caldi abbracci”</i>. </p>
      <p> </p>
      <h3>ELSA FARA’ “COMING OUT”?</h3>
      <p>Tanti erano i rumors che ipotizzavano una <b>svolta omosessuale per la bellissima Elsa</b>, in un percorso che almeno in questo film non è avvenuto.</p>
      <p>Nonostante JL avesse pensato a una simile ipotesi nell’arco narrativo, nella regista <b>ha vinto l’idea di una storia all’insegna dell’amore tra le due sorelle Elsa e Anna</b>. Le motivazioni di una simile scelta sono da trovarsi proprio nella storia raccontata in questa pellicola, dove tra tanti elementi complessi – amore, vendetta, morte, responsabilità ,etc – la svolta <i>“omosessuale”</i> rischiava solo di essere una forzatura alla narrazione. </p>
      <p> </p>
      <h3>GIULIANO SANGIORGI CON “NELL’IGNOTO” PER LA COLONNA SONORA ITALIANA</h3>
      <p>E’ spettato al <b>leader dei Negramaro</b> interpretare la <b>colonna sonora italiana di Frozen 2</b>, con il suggestivo brano <b><i>“Nell’ignoto”</i></b>.</p>
      <p>Versione in italiano del brano <b><i>““Into the Unknown”</i></b> interpretato nella versione inglese dalla band statunitense dei <b>Panic! at The Disco</b>, Giuliano <b>Sangiorgi riesce a trovare un brano dove la sua tecnica vocale viene completamente valorizzata.</b> </p>
      <p>In una canzone che <b>porta il rock italiano all’interno della Disney</b>, il cantautore pugliese è stato <b>spinto ad accettare il brano di Frozen 2 per la figlia Stella</b>. Ha lavorato alla canzone per amore della propria <i>“Stellina”</i>, <b>sperando di poter entrare così tra i brani preferiti della Disney della sua bambina</b>. Ma anche per <b><i>“vendetta”</i></b> come ha detto scherzosamente lo stesso cantante, considerato come con sua nipote si è sentito fino al <i>“sangue dal naso”</i> il brano <b>Let It Go</b> del precedente <b><i>“Frozen – Il regno di ghiaccio”</i></b>: Sangiorgi proverà con la sua interpretazione a <b>entrare nella memoria collettiva di tutti i bambini alla stessa maniera</b>, in un brano potente che sicuramente verrà ricordato tra i più belli in lingua italiana per la collana cinematografica della Disney.</p>
      <h3> </h3>
      <h3>IPOTESI “FROZEN 3” PER IL FUTURO?</h3>
      <p>JL e Chris Buck vanno <b>cauti a chi gli chiede un proseguo della saga</b>, rispondendo che per ora si <b>godranno i risultati del botteghino</b> con questo nuovo capitolo. Gli stessi registi hanno detto esplicitamente che vogliono <i>“ricaricare le batterie”</i> <b>almeno un anno</b>, prima di pensare a eventuali lavori sull’arco narrativo. </p>
      <p>Anche se non ufficiale, circolano <i>“voci di corridoio”</i> su un possibile <b>spin off legato al personaggio di Olaf</b>. </p>
      <p> </p>
      <h3>Voto pellicola: 9</h3>
      <related>
        <h4>Articoli correlati</h4>
        <a href="https://www.ilcorrieredellacitta.com/cultura/attraverso-i-miei-occhi-gigi-proietti-simmedesima-in-enzo-per-narrare-le-vicissitudini-di-una-famiglia.html"/>
        <a href="https://www.ilcorrieredellacitta.com/cultura/terminator-destino-oscuro-lennesimo-capitolo-di-una-saga-che-non-ha-piu-nulla-da-raccontare.html"/>
        <a href="https://www.ilcorrieredellacitta.com/cultura/finche-morte-non-ci-separi-un-horror-thriller-dalle-idee-molto-confuse.html"/>
        <a href="https://www.ilcorrieredellacitta.com/cultura/le-mans-66-la-grande-sfida-dove-la-ford-batte-la-divina-ferrari.html"/>
        <a href="https://www.ilcorrieredellacitta.com/cultura/io-leonardo-una-pellicola-per-raccontare-lestro-geniale-di-leonardo-da-vinci.html"/>
        <a href="https://www.ilcorrieredellacitta.com/comunicati-stampa/pomezia-si-conclude-cinemadamare-il-festival-viene-vinto-dal-regista-bulgaro-ivanov-con-la-storia-di-achille.html"/>
      </related>
    </article>
  </body>
</html>