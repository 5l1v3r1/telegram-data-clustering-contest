<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903760/het-opmerkelijke-verhaal-van-ex-genk-speler-plet-ik-werd-door-de-club-gepest-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T17:59:00+00:00"/>
    <meta property="og:title" content="Het opmerkelijke verhaal van ex-Genk speler Plet: &quot;Ik werd door de club gepest&quot;"/>
    <meta property="og:description" content="Wie kent Glynor Plet nog? De Nederlandse aanvaller was even aan de slag in ons land bij KRC Genk en Zulte Waregem. Na zijn Belgisch avontuur verging het Plet echter een heel stuk minder."/>
  </head>
  <body>
    <article>
      <h1>Het opmerkelijke verhaal van ex-Genk speler Plet: "Ik werd door de club gepest"</h1>
      <address>
        <time datetime="2019-11-14T17:59:00+00:00">14 Nov 2019, 17:59</time>
      </address>
      <p>
        <b>Wie kent Glynor Plet nog? De Nederlandse aanvaller was even aan de slag in ons land bij KRC Genk en Zulte Waregem. Na zijn Belgisch avontuur verging het Plet echter een heel stuk minder.</b>
      </p>
      <p>In <i>Voetbal International</i> doet Plet uit te doeken hoe hij in aanraking kwam met de duistere kant van het voetbal. Na zijn periode in BelgiÃ« voetbalde de Nederlander een tijdje in Cyprus, waar hij een transfer naar het Turkse Alanyaspor versierde. Het was daar dat de problemen begonnen.</p>
      <p>"De trainer die me naar de club had gehaald werd al na de eerste speeldag ontslagen. In de plaats kwam er iemand die mij niet kende en mij ook niet hoefde", analyseert Plet waar de problemen begonnen. "Ik had daarop een gesprek met de voorzitter en die zei rechtuit dat ik moest wegwezen uit de club."</p>
      <p>Een nieuwe club werd er echter niet op tijd gevonden en zo zat Plet vast in een gouden kooi. "Hoe langer je bleef hoe irritanter de mensen van de club werden. Het voelde alsof ik twee jaar celstraf had gekregen zonder iets te hebben misdaan."</p>
      <p><b>Gepest<br/></b>De club probeerde Plet zodanig de grond in te boren dat hij zelf zou beslissen om weg te gaan, dat deed hij echter niet. "Ze hebben me letterlijk gepest. Ik moest vaker komen trainen en werd om zes uur in de ochtend al verwacht aan de club. Ze wilde dat ik mentaal brak."</p>
      <p>Dat gebeurde echter niet. Plet hield vol tot aan de volgende transferperiode en versierde een transfer naar Telstar. "Toen het duidelijk was dat ik weg kon, deden ze ineens vriendelijk tegen mij. Alsof ze ineens wisten dat ze me slecht behandeld hadden."</p>
      <p>Bij Telstar heeft de Nederlander inmiddels zijn voetbalplezier teruggevonden. Met vier doelpunten uit elf wedstrijden doet hij het niet slecht in de Keuken Kampioen Divisie.</p>
      <aside>Lees meer<br/><a href="https://www.voetbalprimeur.be/nieuws/903711/olivieri-even-trainer-van-krc-genk-dit-zijn-geen-aangename-momenten-.html?itm_source=www.voetbalprimeur.be&amp;itm_medium=highlighted-content">Olivieri (even) coach van Racing Genk: "Dit zijn geen aangename momenten"</a></aside>
    </article>
  </body>
</html>