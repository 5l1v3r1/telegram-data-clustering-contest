<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/science/2019/11/14/50-g-kosmicheski-izsledvaniia-u-nas-ban-s-vhod-svoboden.429597"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T17:37:00+00:00"/>
    <meta property="og:title" content="50 г. космически изследвания у нас, БАН с вход свободен"/>
    <meta property="og:description" content="Показват лабораториите и тренажора за космонавти | Dnes.bg"/>
  </head>
  <body>
    <article>
      <h1>50 г. космически изследвания у нас, БАН с вход свободен</h1>
      <h2>Показват лабораториите и тренажора за космонавти</h2>
      <address><time datetime="2019-11-14T17:37:00+00:00">14 Nov 2019, 17:37</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Институтът за космически изследвания и технологии на БАН (ИКИТ-БАН) организира Ден на отворените врати на 15 ноември, петък, от 10:30 часа, съобщиха от Академията.</p>
      <p>По случай 50-годишнината от създаването на института ще бъдат отворени за посетители  лабораториите и тренажора в сградата.</p>
      <p>Директорът на ИКИТ-БАН проф. д-р Румен Недков ще открие програмата с кратко представяне на дейността на учените в института. Проф. Цветан Дачев ще изнесе презентация на тема „Българската следа в изследването на възможността за космическа мисия до МАРС“.</p>
      <p>Най-новите идеи за дистанционното изследване на Земята от космоса ще представи доц. Георги Желев, а д-р Росен Флоров ще говори за българските космически храни. За гостите на института са предвидени още демонстрация на възможностите на дронове и дегустация на космическа храна.</p>
      <p>Институтът за космически изследвания и технологии на БАН се намира на адрес ул. "Акад. Георги Бончев", бл. 1.</p>
      <related>
        <h4>Още по темата</h4>
        <a href="https://www.dnes.bg/science/2019/10/09/otkriha-novi-sledi-ot-dreven-okean-na-venera.425503"/>
        <a href="https://www.dnes.bg/science/2019/09/08/indiia-stypi-na-lunata.422156"/>
      </related>
    </article>
  </body>
</html>