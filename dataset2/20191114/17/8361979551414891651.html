<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/u-minkms-vistupili-proti-vidpovidalnosti-za-dezinformaciyu-novini-ukrajini-50053609.html"/>
    <meta property="og:site_name" content="НВ"/>
    <meta property="article:published_time" content="2019-11-14T17:45:00+00:00"/>
    <meta property="og:title" content="У відомстві Бородянського відмовилися карати журналістів за дезінформацію"/>
    <meta property="og:description" content="У Міністерстві культури, молоді та спорту України відкинули можливість запровадження кримінальної відповідальності для журналістів за поширення дезінформації."/>
  </head>
  <body>
    <article>
      <h1>У відомстві Бородянського відмовилися карати журналістів за дезінформацію</h1>
      <h2>У Міністерстві культури, молоді та спорту України відкинули можливість запровадження кримінальної відповідальності для журналістів за поширення дезінформації.</h2>
      <address>
        <time datetime="2019-11-14T17:45:00+00:00">14 Nov 2019, 17:45</time>
      </address>
      <p>«Не йдеться взагалі про запровадження кримінальної відповідальності за розповсюдження недостовірної інформації. Так само не може бути будь-якої відповідальності за оціночні судження», — <a href="https://president.gov.ua/news/rada-z-pitan-svobodi-slova-zasluhala-informaciyu-pro-rozslid-58349">сказав </a>перший заступник міністра культури, молоді та спорту Анатолій Максимчук на першому засіданні Ради з питань свободи слова та захисту журналістів при президентові.</p>
      <p>За його словами, в умовах інформаційної війни, яку веде Росія проти України, необхідно розробити такі інструменти захисту, які не впливатимуть на свободу слова та чесні медіа.</p>
      <p>Читайте також:<br/><a href="https://nv.ua/ukr/ukraine/politics/volodimir-borodyanskiy-vistupiv-za-kriminalnu-vidpovidalnist-za-manipulyaciji-v-zmi-novini-ukrajini-50047311.html">&amp;nbspМіністр культури, молоді та спорту запропонував впровадити кримінальну відповідальність за маніпуляції в ЗМІ</a></p>
      <p>6 листопада, виступаючи у Верховній Раді під час слухань з питань безпеки діяльності журналістів, Міністр культури, молоді та спорту <a href="https://nv.ua/ukr/ukraine/politics/borodyanskiy-hoche-vvesti-kriminalne-pokarannya-dlya-zhurnalistiv-novini-ukrajini-50051954.html">Володимир Бородянський виступив за посилення відповідальності журналістів</a> за розповсюдження неправдивої або маніпулятивної інформації.</p>
    </article>
  </body>
</html>