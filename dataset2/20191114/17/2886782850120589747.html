<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/14/liberalis-ep-kepviselovel-vitazik-a-magyar-igazsagugyminiszter"/>
    <meta property="og:site_name" content="euronews"/>
    <meta property="article:published_time" content="2019-11-14T17:46:33+00:00"/>
    <meta property="og:title" content="Liberális EP-képviselővel vitázott a magyar igazságügyminiszter"/>
    <meta property="og:description" content="Varga Judit Sophie in 't Veld képviselővel beszélget az európai értékekről Amszterdamban."/>
  </head>
  <body>
    <article>
      <h1>Liberális EP-képviselővel vitázott a magyar igazságügyminiszter</h1>
      <address><time datetime="2019-11-14T17:46:33+00:00">14 Nov 2019, 17:46</time> by <a rel="author">Pálfi Rita</a></address>
      <p>Kevesebb politikai figyelmet és több jogi elemzést igényel a jogállamiság kérdése, mert enélkül politikai eszközökre használják – mondta Varga Judit a vita bevezetőjében.</p>
      <p>Varga szerint az EP-képviselők közül sokan nem is olvasták a Sargentini-jelentést, úgy szavaztak róla.</p>
      <p>Sophie in 't Veld holland liberális képviselő nem értett ezzel egyet, szerint alaposan megvitatták a jelentést, és a benne lévő állításokat.</p>
      <p>Magyarország szó szerint az EU szívében van - emelte ki Veld, nem a magyar emberekkel van vitájuk, hanem a magyar kormánnyal és Orbán Viktorral.</p>
      <p>Egy kormánynak az országa teljes népét kell szolgálnia. Orbán pedig csak a támogatóit szolgálja ki - mondta in 't Veld.</p>
      <p>Ez nem a büntetésről szól – hangsúlyozta a 7-es cikkely szerinti eljárásról a liberális politikus.</p>
      <p>A vita harmadik résztvevője Laczó Ferenc, a Maastrichti Egyetem történelem tanársegéde. A moderátor Yoeri Albrecht holland újságíró.</p>
      <p>A menekültekről szóló vitapontban Varga Judit azt mondta, hogy minden menedékkérőnek adnak enni, csak azok nem kapnak, akiknek a menedékkérelmi folyamata már lezárult, és nem kapták meg. Varga szerint ők szabadon távozhatnak ezek az emberek Szerbia felé, vagy ahonnan menekültek (Szerbiába nem mehetnek vissza legálisan, ugyanis nem fogadja vissza őket Magyarországtól - a szerk).</p>
      <p>Az online media 80 százaléka kritikus a kormánnyal – mondta a sajtó helyzetéről Varga, a közönség kinevette a magyar igazságügyminiszter.</p>
      <p>A legnézettebb tévé (RTL Klub - a szerk.) a legolvasottabb oldalak kritikusak a kormánnyal folytatta Varga az Indexet, a 444.hu-t, a hvg.hu-t és a 24.hu-t említve. És a nyomtatott médiában is folytatta volna, de a közönség nevetése újfent félbeszakította.</p>
      <p>Laczó szerint az Európai Unió segítette az orbáni rendszer kiépítését, az EU támogatásokkal, az Európai Néppárt, melynek tagja a Fidesz, védelmet nyújtott a magyar kormánynak.</p>
      <p>Bármit válaszolunk, bármit bizonyítunk, sosem lesz elég, mert ez egy politikai játék - mondta Varga Judit. (Beszámolónkat Magyarország meghallgatásáról az Általános ügyek tanácsában Varga Judittal <a href="https://hu.euronews.com/2019/10/02/nincs-itt-kerem-semmi-latnivalo-varga-judit-a-jogallamisagrol-brusszelben">ide kattintva találhatják</a>, tények és válaszok cikkünket az elhangzottakról pedig <a href="https://hu.euronews.com/2019/10/04/magyarorszag-meghallgatasa-a-kritikak-a-valaszok-es-a-tenyek">ide kattintva</a> találhatják)</p>
      <p>Támogatnának egy átlátható mechanizmust a jogállamiságról, kérdezte a liberális képviselő, amiből parázs vita keveredett közte és a magyar igazságügyminiszter között. Veld szerint Varga válasza azt jelenti, hogy nem támogatnának egy ilyen átlátható, mindenkire egyenlően érvényes mechanizmust. Megszegi az uniós szerződéseket - mondta a vita hevében a magyar miniszter Veldnek.</p>
      <p>A Fidesznek nem kell megszegnie a törvényeket, mert meg tudja változtatni a törvényeket - mondta Laczó közbevágva a vitába, szavait a közönség tapssal jutalmazza.</p>
      <p>A CEU saját akaratából távozott mondta Varga, majd javított, hogy nem is ment el, hiszen még működik Budapesten.</p>
      <p>Magyarország az EU tagja, aláírta a szerződéseket, elsők közt írta alá a lisszaboni szerződést, és ebben benne van a közös bevándorláspolitika</p>
      <p>Magyarországnak nincs bevándorlás problémája, kivándorlás problémája van - hangsúlyozta Veld.</p>
      <p>Varga szerint egyre többen mennek vissza Magyarországba, erre újabb nevetéssel reagált a közönség.</p>
      <p>Majd Varga azt mondta, hogy ez egy közép-európai probléma.</p>
      <p>Az elfogadott kérelmek arány 40 százalék körül Európában, 7 százalék Magyarországon emelte ki Veld. Szerinte Orbán használja ezt a problémát, hogy elrejtsen más problémákat. Az lenne kérdés, hogy miért hagyják el fiatalok százai és ezrei Magyarországot - mondta a liberális politikus.</p>
      <p>Az áttelepítéses mechanizmus nem volt a szerződésekben, mondja Varga, szerint Veld ez így nem igaz.</p>
      <p>Ön szerint a szolidaritás ugyanekkora lenne a tagállamok közt, ha mindent megvétóznánk? - kérdezte Veld. Csak olyan eszközöket használunk, amik törvényesek - vágott vissza Varga.</p>
      <p>Az ellenzék nyert az önkormányzati választásokon, szabad választások vannak Magyarországon, utalt az október 13-ai választásokra Varga.</p>
      <p>Laczó szerint Magyarország történelmileg etnikailag nem volt homogén, a 19. század elején a Magyarországon 42 százalék volt magyar.</p>
      <p>Kezd olyan lenni a vita, mint egy rossz házasságban élőké, mondta a moderátor.</p>
      <p>Miért van ez a kis ország állandóan napirenden? - tette fel a kérdést Varga kihangsúlyozva, hogy mennyire kicsi Magyarország az EU-n belül.</p>
      <p>Egyrészt azért mert az EU számára fontosak az értékek, mikor közös politikát alakítunk ki, azt a közös értékek alapján alakítjuk ki - kezdte válaszát Veld.</p>
      <p>Ezek az értékek számunkra is fontosak - hangsúlyozta Varga.</p>
      <p>Varga szerint a választási törvényt a Velencei Bizottság kérte hogy változtassák meg, hogy legyen kiegyensúlyozottabb. Laczó szerint a Fidesz saját hasznára változtatta meg a törvényt, ezért győztek kétharmados többséggel a voksok körülbelül felével. Varga szerint az ellenzék volt sikertelen, és ezért frusztráltak.</p>
      <p>Miért nem fogadja el Európa,hogy van olyan ország, ahol a kormánynak többsége van? Mert például Belgiumban nincs soha ilyen többség, veti fel Varga.</p>
      <p>Mi tudjuk, hogy mi a magyar kultúra, nem kell egy mesterséges népesség csere, amit az áttelepítési politikával rákényszerítenek Magyarországra. Tiszteletet és toleranciát várunk el - mondja Varga.</p>
      <p>Hosszan vitázhatunk a diverzitásról, de egy dologban nincs igaza. Semmi sincs Magyarországra kényszerítve. Ott vannak az asztalnál, amikor törvényeket fogadnak el. Minden a szerződések szerint történnek, amiket aláírtak - mondta Veld.</p>
      <p>Mindent ránk kényszerítették az áttelepítési kvótát rákényszerítették Magyarországra - válaszolt Varga.</p>
      <p>A szolidaritás mindkét irányba megy, mikor embereket kell befogadni akik menekülnek a szíriai háborúból, mikor a kereszténységről beszélnek, ez is egy keresztény elv - mondta Veld.</p>
      <p>Néző kérdések következnek.</p>
      <p>Az első kérdés Handó Tündéről utódjáról szól.</p>
      <p>Nem értek egyet azzal, ahogy a magyar kezelik a menekülteket a határukon, de nem kellene arról is beszélni, hogy az olasz kormány mit tesz, hogy fizet azért, hogy afrikai országokban tartsák a menekülteket. Veld azt mondta, hogy pontosan arról vitatkoztak, hogy mi történik a görög és a líbiai menekülttáborokban. Nem teszünk különbséget. De attól, hogy több országban is történik valami, nem jelenti azt, hogy nem beszélünk róla - tette hozzá.</p>
      <p>Az Amnesty International Magyarország volt igazgatója a civilekről szóló törvényekről kérdezi Vargát, az ügyben kötelezettségszegési eljárás zajlik Magyarország ellen. Hogy lehet az állam ellenségének nevezni és listázni civileket, ez kompatibilis az EU-értékekkel? -tette hozzá.</p>
      <p>Soha nem mondtam, hogy az állam ellenségei a civilek, szögezte le Varga. Ez egy jogi vita, és sosem mondtam, hogy civilek fenyegetést jelentene, a jelenség, hogy külföldről finanszírozhatják ezeket a civileket biztonsági problémát jelenthet - tette hozzá. Azt mondta, hogy a civil szervezetek többségének nincs problémája a törvénnyel. Miért nem alapítanak egy pártot a politikai tevékenységhez - kérdezett vissza. A vita moderátora azt mondta, hogy a civilek fenyegetve érzik magukat. Varga szerint erre nincs semmi okuk.</p>
      <p>Miért nem akarnak kilépni az EU-ból, ha ennyi problémájuk van? - kérdezte egy néző.</p>
      <p>Nincs sok problémánk, mi megfelelünk a szerződéseknek. Mi soha nem hibáztatunk másokat. A 7-es cikkely szerinti eljárás megosztja Európát, nem a lényegre fókuszálunk, mondta Varga.</p>
      <p>A vitát itt nézhetik vissza - angol nyelven, tolmácsolás nélkül.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F461564103926758%2Fvideos%2F527452941425864%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
    </article>
  </body>
</html>