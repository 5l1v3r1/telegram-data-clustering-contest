<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76580-Muz-s-bicepsami-ako-Pepek-namornik-sa-pripravuje-na-dalsi-MMA-zapas-Tentokrat-ho-trenuje-rusky-Hulk"/>
    <meta property="og:site_name" content="REFRESHER"/>
    <meta property="article:published_time" content="2019-11-14T17:56:00+00:00"/>
    <meta property="og:title" content="Muž s bicepsami ako Pepek námorník sa pripravuje na ďalší MMA zápas. Tentokrát ho trénuje ruský Hulk"/>
    <meta property="og:description" content="Mladý Rus s bicepsami napichanými olejom sa ani po predošlej prehre nevzdáva."/>
  </head>
  <body>
    <article>
      <h1>Muž s bicepsami ako Pepek námorník sa pripravuje na ďalší MMA zápas. Tentokrát ho trénuje ruský Hulk</h1>
      <address><time datetime="2019-11-14T17:56:00+00:00">14 Nov 2019, 17:56</time> by <a rel="author">Daniel Mikolášik</a></address>
      <p>
        <b>Mladý Rus s bicepsami napichanými olejom sa ani po predošlej prehre nevzdáva.</b>
      </p>
      <p>Už pred dvomi rokmi sme ti <a href="https://refresher.sk/49883-Ruskeho-syntholoveho-maniaka-mozno-caka-amputacia-ruk-ci-paralyza-Lekari-ho-upozornuju-na-nebezpecenstvo-ale-on-si-olej-pichat-neprestava">predstavili</a> šialenca menom Kirill <i>„Bazooka Arms“</i> Tereshin, ktorý sa v tom čase stal nečakanou hviezdou internetu, keď všetkým ukazoval svoje <b>obrovské bicepsy napichané olejom</b> podobným syntholu. Na skutočný synthol vtedy nemal peniaze, a tak si olej namiešal doma.</p>
      <related>
        <a href="https://refresher.sk/70447-Rus-s-bicepsami-napichanymi-olejom-ktoreho-prezyvaju-Pepek-namornik-vydrzal-v-MMA-zapase-3-minuty"/>
      </related>
      <p>Len pred nedávnom si 23-ročný Kirill vyskúšal svoj vôbec prvý <b>MMA zápas</b>, ktorý však skončil totálnym fiaskom, keďže po 3 minútach skončil <a href="https://refresher.sk/70447-Rus-s-bicepsami-napichanymi-olejom-ktoreho-prezyvaju-Pepek-namornik-vydrzal-v-MMA-zapase-3-minuty">tap-outovaný na zemi.</a> Ako však informuje <a href="https://nypost.com/2019/11/13/fighter-dubbed-popeye-for-freakish-biceps-trains-with-russian-hulk/">New York Post</a>, kontroverzný ruský kulturista to nevzdáva a pripravuje sa na <b>ďalšie stretnutie v klietke</b>. <b>Trénovať ho má dokonca bojovník známy ako <i>„ruský Hulk“</i>.</b></p>
      <p>Ide len o 18-ročného Tamaeva Asxaba z Čečenska, ktorý aj napriek útlemu veku disponuje mohutnou <b>svalnatou postavou, širokým krkom</b> a nesmiernou silou. V Rusku je mladík známy už od svojich 16 rokov. Na Instagrame má vďaka svojej nevídanej postave aktuálne cez 2,2 milióna followerov.</p>
      <figure>
        <iframe src="https://www.youtube.com/embed/99LpvRQAYpI" width="700" height="393" data-service="Youtube" scrolling="no"/>
      </figure>
      <p>Ruský Pepek alias Kirill video, v ktorom ho trénuje Tamaev, zdieľal na svojom instagramovom profile. Záznam pochádza z Moskvy a Kirill v ňom robí kliky so svojimi obrovitánskymi bicepsami. Okrem tohto videa natočili ešte jedno, v ktorom má Tereshin na hlave položenú fľašu, a tzv. ruský Hulk mu ju z otočky odkopne bez toho, aby sa ho dotkol.</p>
      <p><b>Pravdepodobne ide opäť len o marketingový ťah</b> zo strán oboch účastníkov, aby si navzájom pomohli nazbierať viac followerov, no faktom zostáva, že Kirilla skutočne onedlho čaká ďalší MMA zápas. My sa už nevieme dočkať, ako dlho vydrží tentokrát. </p>
      <figure>
        <embed-post data-src="https://www.instagram.com/p/B4xEQqzIuqy" data-service="Instagram"/>
      </figure>
      <figure>
        <embed-post data-src="https://www.instagram.com/p/B4UOMbOoqov" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>