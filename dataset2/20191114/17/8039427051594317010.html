<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954850"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T17:35:18+00:00"/>
    <meta property="og:title" content="మధుమేహం పై వ్యవసాయవర్శిటీలో అవగాహన కార్యక్రమం"/>
    <meta property="og:description" content="ADVT"/>
  </head>
  <body>
    <article>
      <h1>మధుమేహం పై వ్యవసాయవర్శిటీలో అవగాహన కార్యక్రమం</h1>
      <address>
        <time datetime="2019-11-14T17:35:18+00:00">14 Nov 2019, 17:35</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> ప్రపంచ మధుమేహ దినోత్సవాన్నిపురస్కరించుకుని ప్రొఫెసర్‌ జయశంకర్‌ తెలంగాణ వ్యవసాయ విశ్వవిద్యాలయంలో గురువారం విద్యార్ధులకు అవగాహనా కార్యక్రమం నిర్వహించారు. కమ్యూనిటీ సైన్స్‌ కళాశాలలోని ఫుడ్స్‌ అండ్‌ న్యూట్రిషన్‌ విభాగం ఆధ్వర్యంలో ఈకార్యక్రమం జరిగింది. ఈసందర్భంగా విద్యార్ధులకు అవగాహన కోసం ప్రదర్శన కూడా నిర్వహించారు. విశ్వవిద్యాలయంలో రిజిస్ర్టార్‌ డా. సుధీర్‌కుమార్‌ ఈ శిబిరాన్ని సందర్శించి అవగాహనా ర్యాలీని ప్రారంభించారు. పీజీ విద్యార్ధులు మధుమేహం నియంత్రణ కోసం తీసుకోవల్సిన జాగ్రత్తలు, ముందస్తుగా పాటించాల్సిన ఆహార అలవాట్లు వంటి పలు అంశాలపై ఏర్పాటు చేసిన ప్రదర్శనను రిజిస్ర్టార్‌ పరిశీలించారు. ఈసందర్భంగా విద్యార్ధులు, బోధన, బోధనేతర సిబ్బందికి బీపి, షుగర్‌ ,బాడీమాస్‌ ఇండెక్స్‌, ఫ్యాట్‌, బరువు, ఎత్తు పరీక్షలను నిర్వహించారు. పిజిఆర్‌ఐ వద్ద అవగాహనా ర్యాలీలోనూ పెద్ద సంఖ్యలో విద్యార్ధులు పాల్గొన్నారు. మధుమేహం రాకుండా తీసుకోవల్సిన జాగ్రత్తలతో పాటు, వచ్చిన వారు ఎటువంటి జాగ్రత్తలు తీసుకోవాలన్న విషయంపై పై కూడా కార్యక్రమంలో అవగాహన కల్పించారు. దినసరి ఆహారంలో ఉండాల్సిన ఆహార పదార్ధాల మోతాదు పై కూడా లైవ్‌ మోడల్స్‌ను ప్రదర్శించారు. ఈ కార్యక్రమంలో హోంసైన్స్‌ డీన్‌ డా. రత్నకుమారి, పీజీ స్టడీస్‌ డీన్‌ డా. మీనాకుమారి, డా. సదాశివరావు, డా. ఆనంద్‌సింగ్‌, డా. విష్ణువర్ధన్‌రెడ్డి, ఫుడ్స్‌అండ్‌ న్యూట్రిషన్‌ హెడ్‌ డా. హైమవతి తదితరులు పాల్గొన్నారు. ఈసందర్భంగా మధుమేహం అవగాహనలో భాగంగా విద్యార్ధులు నృత్య ప్రదర్శనలు నిర్వహించారు.</p>
    </article>
  </body>
</html>