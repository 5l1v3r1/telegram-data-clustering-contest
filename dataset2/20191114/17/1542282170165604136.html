<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/14/limeniko-proeidopoiitika-pyra-kata-tourkikou-taxyploou"/>
    <meta property="og:site_name" content="euronews"/>
    <meta property="article:published_time" content="2019-11-14T17:48:43+00:00"/>
    <meta property="og:title" content="Λιμενικό: Προειδοποιητικά πυρά κατά τουρκικού ταχύπλοου"/>
    <meta property="og:description" content="Ανακοίνωση με την οποία απαντά σε δημοσιεύματα των τουρκικών μέσων ενημέρωσης εξέδωσε το Λιμενικό Σώμα Ελλάδος"/>
  </head>
  <body>
    <article>
      <h1>Λιμενικό: Προειδοποιητικά πυρά κατά τουρκικού ταχύπλοου</h1>
      <address><time datetime="2019-11-14T17:48:43+00:00">14 Nov 2019, 17:48</time> by <a rel="author">euronews </a></address>
      <p>Ανακοίνωση με την οποία απαντά σε δημοσιεύματα των τουρκικών μέσων ενημέρωσης, ότι σκάφος της ελληνικής ακτοφυλακής πυροβόλησε σκάφος μεταναστών στα ανοιχτά του Τσεσμέ της Σμύρνης, ενώ αυτό κατευθυνόταν προς τη Χίο, εξέδωσε το Λιμενικό Σώμα Ελλάδος.</p>
      <p>Όπως αναφέρεται στην ανακοίνωση, την Τρίτη Νοεμβρίου θαλαμηγό ταχύπλοο σκάφος που είχε εισέλθει σε ελληνικά χωρικά ύδατα έσβησε τα φώτα του και αφού άρχισε να πραγματοποιεί επικίνδυνους ελιγμούς ανέπτυξε ταχύτητα προς τις τουρκικές ακτές.</p>
      <p>Στο πλαίσιο επιχειρησιακών διαταγών, πραγματοποιήθηκαν, από το πλωτό του λιμενικού στα ελληνικά χωρικά ύδατα, οι προβλεπόμενοι ελιγμοί ακινητοποίησης του ταχυπλόου με χρήση προβολέα, μεγαφώνων καθώς επίσης και με τη ρίψη προειδοποιητικών βολών σε ασφαλή τομέα, με αρνητικά αποτελέσματα ως προς την ακινητοποίησή του.</p>
      <p>Σύμφωνα με το λιμενικό η συγκεκριμένη θαλαμηγός είχε απασχολήσει στο παρελθόν με αρκετά συμβάντα μεταφοράς μεταναστών, τους οποίους αποβίβαζε στην ευρύτερη περιοχή όπου έλαβε χώρα το εν λόγω συμβάν, χωρίς να έχει καταστεί δυνατή μέχρι σήμερα η ακινητοποίησή του και η σύλληψη των μελών του πληρώματος του.</p>
      <p>Τελικά το ανωτέρω ύποπτο θαλαμηγό σκάφος εξήλθε των ελληνικών υδάτων προς τα τουρκικά παράλια.</p>
    </article>
  </body>
</html>