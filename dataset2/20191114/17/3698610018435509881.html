<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/gpu-poyasnila-prichini-zatrimannya-cholovika-deputatki-skorohod-329681_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T17:48:00+00:00"/>
    <meta property="og:title" content="ГПУ пояснила причини затримання чоловіка депутатки Скороход"/>
    <meta property="og:description" content="Він є громадянином РФ та перебуває в міжнародному розшуку.  "/>
  </head>
  <body>
    <article>
      <h1>ГПУ пояснила причини затримання чоловіка депутатки Скороход</h1>
      <h2>Він є громадянином РФ та перебуває в міжнародному розшуку.  </h2>
      <address>
        <time datetime="2019-11-14T17:48:00+00:00">14 Nov 2019, 17:48</time>
      </address>
      <p>Національна поліція затримала 14 листопада затримала чоловіка депутатки Анни Скороход Олексія Алякіна, оскільки він є громадянином Російської Федерації та перебуває в міжнародному розшуку для притягнення до кримінальної відповідальності за підозрою у шахрайстві в особливо великих розмірах, повідомила Генеральна прокуратура України.</p>
      <p>В ГПУ зазначили, що чоловік уже певний час проживає в Україні та намагався уникнути екстрадиції шляхом оформлення громадянства України через надання міграційній службі неправдивих відомостей.</p>
      <p>"Питання про екстрадиційний арешт вирішується в судовому порядку. Екстрадиційну перевірку проводить прокуратура м. Києва, за її результатами буде зроблено висновок про відсутність або наявність обставин, які можуть перешкоджати видачі", - зазначили у відомстві.</p>
      <p>Правоохоронці зазначають, що 9 серпня 2018 року чоловіка вже затримували затримували на території Київської області.</p>
      <p>"У якості запобіжного заходу громадянина РФ тримали три місяці під вартою з метою екстрадиції до 8 листопада 2018 року, поки Новозаводський районний суд м. Чернігова не змінив своїм рішенням запобіжний захід на домашній арешт. У подальшому, 3 січня 2019 року, домашній арешт було скасовано у зв'язку зі встановленням факту належності до громадянства України. Однак, рішення про набуття громадянства було двічі скасоване міграційною службою через надання при його оформленні неправдивих відомостей та підроблених документів. Вказана особа оскаржувала рішення про скасування громадянства у судовому порядку. 7 листопада 2019 року Шостим апеляційним адміністративним судом у задоволенні позовних вимог позивача відмовлено. 11 листопада 2019 року розшук правопорушника відновлено, в результаті чого він був затриманий", - додали в ГПУ.</p>
      <p>Під час засідання Ради, 14 листопада, Анна Скороход заявила про те, що після того, як вона проголосувала проти відкриття земельного ринку і відстоювала в Раді держвласність ГТС, <b><a href="https://dt.ua/POLITICS/deputatka-slugi-narodu-zvinuvatila-op-ta-gpu-v-tisku-na-neyi-ta-yiyi-rodinu-329648_.html">її чоловіка затримали за дорученням </a></b>одного із заступників голови Офісу президента і заступника генпрокурора Віталія Каська. Зазначимо, що Алякіна пов'язують з російським підприємцем Павлом Фуксом. Після виступу Скороход, Арахамія звинуватив її в пропонуванні депутатам хабара.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>