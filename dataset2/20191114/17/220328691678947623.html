<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/voyna-v-berlin-peshekhodtsi-sreshchu-trotinetki-406734.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T17:42:50+00:00"/>
    <meta property="og:title" content="Война в Берлин - пешеходци срещу тротинетки"/>
    <meta property="og:description" content="В това превозно средство нямало нищо симпатично"/>
  </head>
  <body>
    <article>
      <h1>Война в Берлин - пешеходци срещу тротинетки</h1>
      <address><time datetime="2019-11-14T17:42:50+00:00">14 Nov 2019, 17:42</time> by <a rel="author">Редактор</a></address>
      <p>У нас тротинетките тепърва се налагат в ежедневието ни, докато в Германия вече им обявиха война.</p>
      <p>Там те се появиха по улиците на градовете през лятото на тази година. И набързо се превърнаха във всеобщ дразнител. Особено в столицата Берлин.</p>
      <p>"Ненавиждам ги", казват в един глас трима едновременно. Нещо повече - най-лесно можеш да си навлечеш гнева на колегите, ако споменеш, че си дошъл на работа с тротинетка.</p>
      <p>За особената и суперподредена психика на германеца това е очаквано. Той обима реда и дисциплината. А тротинетката е враг и на едното, и на другото.</p>
      <p>Техните водачи без никакви угризения на съвестта се движат по тротоарите (което правилата забраняват), а на финала на пътуването си оставят возилата където им падне, създавайки хаос по тротоарите.</p>
      <p>Тротинетките получиха яростна присъда от врага. "В тях няма нищо симпатично", категоричен е Роланд Щимпел от Германския съюз на пешеходците.</p>
      <p> </p>
    </article>
  </body>
</html>