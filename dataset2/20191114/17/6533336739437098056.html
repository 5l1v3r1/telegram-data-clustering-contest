<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/partito-democratico-americano-come-maggiolino-clown-dopo-219074.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T17:33:00+00:00"/>
    <meta property="og:title" content="Il partito democratico americano"/>
    <meta property="og:description" content="IL PARTITO DEMOCRATICO AMERICANO È COME IL MAGGIOLINO DEI CLOWN: DOPO BLOOMBERG, COME ''CANDIDATO IN RITARDO'' ARRIVA ANCHE DEVAL PATRICK, EX GOVERNATORE DEL MASSACHUSETTS. UN OBAMA MENO ''COOL'' CRESCIUTO POVERO E LAUREATO AD HARVARD, CHE RICORDA PIÙ MITT ROMNEY: DOPO LA POLITICA A BOSTON È DIVENTATO UN MANAGING PARTNER DI BAIN CAPITAL, FONDATA DAL MORMONE - LA CLINTON: ''MI CHIEDONO DI RICANDIDARMI, MAI DIRE MAI''"/>
  </head>
  <body>
    <article>
      <h1>Il partito democratico americano</h1>
      <address>
        <time datetime="2019-11-14T17:33:00+00:00">14 Nov 2019, 17:33</time>
      </address>
      <p>
        <b>
          <b>IL PARTITO DEMOCRATICO AMERICANO È COME IL MAGGIOLINO DEI CLOWN: DOPO BLOOMBERG, COME ''CANDIDATO IN RITARDO'' ARRIVA ANCHE DEVAL PATRICK, EX GOVERNATORE DEL MASSACHUSETTS. UN OBAMA MENO ''COOL'' CRESCIUTO POVERO E LAUREATO AD HARVARD, CHE RICORDA PIÙ MITT ROMNEY: DOPO LA POLITICA A BOSTON È DIVENTATO UN MANAGING PARTNER DI BAIN CAPITAL, FONDATA DAL MORMONE - LA CLINTON: ''MI CHIEDONO DI RICANDIDARMI, MAI DIRE MAI''</b>
        </b>
      </p>
      <hr/>
      <figure>
        <iframe data-src="https://twitter.com/DevalPatrick/status/1194947881792352257?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <a href="https://www.dagospia.com/mediagallery/Dago_fotogallery-255499/1227420.htm">
          <img src="https://cdn-static.dagospia.com/img/foto/10-2019/ronan-farrow-hillary-clinton-1227420.jpg"/>
        </a>
        <figcaption>ronan farrow hillary clinton</figcaption>
      </figure>
      <p>
        <b>1. CLINTON: "MI CHIEDONO DI RICANDIDARMI" - HILLARY NON ESCLUDE UNA TERZA CORSA ALLA CASA BIANCA "MAI DIRE MAI"</b>
      </p>
      <p>
        <b>Da “la <a href="http://www.repubblica.it/">Repubblica</a>”</b>
      </p>
      <p>«Mai, mai, mai dire mai». Così Hillary Clinton, ripetendo enfaticamente la parola mai, non esclude la possibilità di una nuova, la terza, candidatura alla Casa Bianca.</p>
      <p>«Quello che posso dire con certezza è che ricevo enormi pressioni, da parte di molte, molte, molte persone che mi chiedono di pensarci», ha detto l' ex first lady ed ex segretario di Stato, 72 anni, in un' intervista a Radio 5 alla Bbc . «Ma in questo momento mentre sto seduta a parlare con lei in questo studio, questo non è assolutamente nei miei piani», ha poi però precisato. Nel 2016 Hillary Clinton era stata sconfitta da Trump nei collegi elettorali ma aveva ampiamente vinto il voto popolare.</p>
      <figure>
        <a href="https://www.dagospia.com/mediagallery/Dago_fotogallery-255499/1238497.htm">
          <img src="https://cdn-static.dagospia.com/img/foto/11-2019/hillary-clinton-1238497.jpg"/>
        </a>
        <figcaption>hillary clinton</figcaption>
      </figure>
      <p>Le dichiarazioni dell' ex candidata arrivano quando gli analisti rivelano una tendenza preoccupante nel campo, affollato, dei candidati democratici alla Casa Bianca: mentre nelle passate primarie, quando ci si avvicinava all' inizio della corsa a gennaio, si restringeva la rosa dei favoriti, stavolta a meno di tre mesi dal primo caucus in Iowa, i sondaggi mostrano una flessione dei candidati in testa.</p>
      <p>In questo scenario, nei giorni scorsi, Michael Bloomberg, il miliardario ex sindaco di New York che nei mesi scorsi aveva accarezzato l' idea di una candidatura per poi rinunciarvi, si è registrato alle primarie dell' Alabama, facendo presagire una sua discesa in campo come espressione dei Dem più moderati.</p>
      <p>Mentre ieri anche l' ex governatore del Massachusetts, l' afroamericano Deval Patrick, ha annunciato di voler entrare nell' agone delle primarie.</p>
      <figure>
        <a href="https://www.dagospia.com/mediagallery/Dago_fotogallery-255499/1238500.htm">
          <img src="https://cdn-static.dagospia.com/img/foto/11-2019/deval-patrick-1238500.jpg"/>
        </a>
        <figcaption>DEVAL PATRICK</figcaption>
      </figure>
      <p>
        <b>2. USA: SI ALLUNGA LISTA CANDIDATI DEM, ULTIMO È DEVAL PATRICK</b>
      </p>
      <p>(ANSA) - Si allunga la lista dei candidati democratici per la corsa alla Casa Bianca. L'ultimo a scendere in campo nelle primarie per Usa 2020 è l'ex governatore del Massachusetts Deval Patrick, che ha annunciato la sua candidatura in un video pubblicato online. La campagna elettorale di Patrick, iniziata a meno di tre mesi dalle primarie in Iowa e New Hampshire, si annuncia tutta in salita per l'ex governatore, a partire dalla raccolta fondi.</p>
      <p>"Ammiro e rispetto i candidati democratici, portano una ricchezza di idee ed esperienze e una profondità che mi rende orgoglioso di essere un democratico", ha detto l'ex governatore del Massachusetts. "Ma se il carattere dei candidati è un problema in ogni elezione, questa volta riguarda il carattere del paese - ha aggiunto Patrick - Quindi, con spirito di profonda gratitudine per tutto quello che il paese mi ha dato, e con la determinazione a costruire un sogno americano più sostenibile e più inclusivo per la prossima generazione, oggi annuncio la mia candidatura alla presidenza degli Stati Uniti".</p>
      <figure>
        <a href="https://www.dagospia.com/mediagallery/Dago_fotogallery-255499/478781.htm">
          <img src="https://cdn-static.dagospia.com/img/foto/07-2013/governatore-massachusetts-deval-255489.jpg"/>
        </a>
        <figcaption>IL GOVERNATORE DEL MASSACHUSETTS DEVAL PATRICK</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255499/1238498.htm">
          <img src="https://cdn-static.dagospia.com/img/foto/11-2019/deval-patrick-1238498.jpg"/>
        </a>
        <figcaption>DEVAL PATRICK</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255499/1238499.htm">
          <img src="https://cdn-static.dagospia.com/img/foto/11-2019/deval-patrick-harvard-1238499.jpg"/>
        </a>
        <figcaption>DEVAL PATRICK HARVARD</figcaption>
      </figure>
    </article>
  </body>
</html>