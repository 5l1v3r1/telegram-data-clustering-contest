<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sabarimala-verdict-details-supreme-court.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T17:22:00+00:00"/>
    <meta property="og:title" content="ശബരിമല യുവതീപ്രവേശ വിധി പുന:പരിശോധന ഹര്‍ജികള്‍ തീര്‍പ്പാക്കുകയല്ല ചെയ്തത്; വിശാല ബെഞ്ചില്‍ നിന്ന് ഉത്തരങ്ങള്‍ കിട്ടുന്നത് വരെ മാറ്റിവെക്കുകയാണ്"/>
    <meta property="og:description" content="National News Sabarimala Women Entry Supream Court India ശബരിമലയില്‍ യുവതികള്‍ക്ക് പ്രവേശനമാകാം എന്ന സുപ്രീം കോടതി വിധി പുന:പരിശോധിക്കണമെന്ന് ആവശ്യപ്പെട്ട് നല്‍കിയ ഹരജികള"/>
  </head>
  <body>
    <article>
      <h1>ശബരിമല യുവതീപ്രവേശ വിധി പുന:പരിശോധന ഹര്‍ജികള്‍ തീര്‍പ്പാക്കുകയല്ല ചെയ്തത്; വിശാല ബെഞ്ചില്‍ നിന്ന് ഉത്തരങ്ങള്‍ കിട്ടുന്നത് വരെ മാറ്റിവെക്കുകയാണ്</h1>
      <address><time datetime="2019-11-14T17:22:00+00:00">14 Nov 2019, 17:22</time> by <a rel="author">ന്യൂസ് ഡെസ്‌ക്</a></address>
      <p>ശബരിമലയില്‍ യുവതികള്‍ക്ക് പ്രവേശനമാകാം എന്ന സുപ്രീം കോടതി വിധി പുന:പരിശോധിക്കണമെന്ന് ആവശ്യപ്പെട്ട് നല്‍കിയ ഹരജികള്‍ മാറ്റിവെക്കുകയാണെന്നാണ് സുപ്രീം കോടതിയുടെ ഭൂരിപക്ഷ വിധി. മതപരമായ വിശ്വാസങ്ങളെ സംബന്ധിച്ച് കോടതിക്ക് ഇടപെടുന്നതില്‍ ഉയര്‍ന്ന ചോദ്യങ്ങള്‍ക്ക് ഏഴംഗ ബെഞ്ചില്‍ നിന്ന് ഉത്തരങ്ങള്‍ കിട്ടിയതിന് ശേഷമായിരിക്കും പുന:പരിശോധന ഹരജികള്‍ പരിശോധിക്കുക.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഏഴ് ചോദ്യങ്ങള്‍ക്കാണ് ഏഴംഗ ബെഞ്ചില്‍ നിന്ന് ഉത്തരം കിട്ടേണ്ടത്. ആ ചോദ്യങ്ങള്‍ ഇവയാണ്.</p>
      <p>
        <b>1. ഒഴിച്ചുകൂടാനാകാത്ത മതാചാരങ്ങള്‍ ഏതെല്ലാമെന്ന് തീരുമാനിക്കാനുള്ള അധികാരം കോടതിക്കാണോ മതാചാര്യന്മാര്‍ക്കാണോ ?</b>
      </p>
      <p>
        <b>2. മതവിശ്വാസത്തിനുള്ള അവകാശവും തുല്യതയ്ക്കുള്ള അവകാശവും എങ്ങനെ പൊരുത്തപ്പെടുത്തണം ?</b>
      </p>
      <p>
        <b>3. ഒഴിച്ചുകൂടാനാകാത്തതെന്ന് പറയുന്ന മതാചാരങ്ങള്‍ക്ക് ഭരണഘടനാപരിരക്ഷയുണ്ടോ ?</b>
      </p>
      <p>
        <b>4. മതവിശ്വാസത്തിനുള്ള അവകാശം ക്രമസമാധാനത്തിനും സദാചാരത്തിനും വിധേയമാണ് എന്ന വ്യവസ്ഥയുടെ അര്‍ഥമെന്താണ് ?</b>
      </p>
      <p>
        <b>5. സദാചാരം, ഭരണഘടനാസദാചാരം എന്നതിന്റെ കൃത്യമായ നിര്‍വചനം എന്താണ് ?</b>
      </p>
      <p>
        <b>6. മതവിശ്വാസത്തിനുള്ള അവകാശം നല്‍കുന്ന അനുച്ഛേദം 25 ല്‍ പറയുന്ന ഹിന്ദുവിഭാഗങ്ങളുടെ അര്‍ഥവ്യാപ്തി എന്താണ് ?</b>
      </p>
      <p>
        <b>7. ഒരു മതത്തിന്റെ ആചാരങ്ങള്‍ ചോദ്യം ചെയ്ത് പൊതുതാല്‍പര്യഹര്‍ജി നല്‍കാന്‍ മറ്റു മതസ്ഥര്‍ക്ക് എത്രത്തോളം അവകാശമുണ്ട് ?</b>
      </p>
      <related>
        <a href="https://www.doolnews.com/journalist-athish-thaseer-about-narendra-modi-234.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/minister-m-m-mani-on-sabarimala-verdict-565.html?utm_source=doolnews&amp;utm_medium=related"/>
      </related>
      <p>ഈ ചോദ്യങ്ങളില്‍ ഏഴംഗ ബെഞ്ച് ഉത്തരങ്ങള്‍ നല്‍കിയതിന് ശേഷം മാത്രമേ പുന:പരിശോധന ഹരജികളില്‍ തീരുമാനം എടുക്കുകയുള്ളൂ. യുവതി പ്രവേശന വിധി സ്‌റ്റേ ചെയ്യാന്‍ കോടതി നിലവില്‍ തയ്യാറായില്ല.</p>
      <p>
        <a href="https://goo.gl/jP9ABo">
          <b>ട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/KkV9QKReiR8" width="560" height="315" data-service="Youtube" scrolling="no"/>
      </figure>
    </article>
  </body>
</html>