<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/dopingtatte-johannes-drr-risikerer-langvarig-fengsel/71820951"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T17:06:23+00:00"/>
    <meta property="og:title" content="Dopingtatte Johannes Dürr risikerer langvarig fengsel"/>
    <meta property="og:description" content="Johannes Dürr ble selv dømt for bloddoping, men bidro også til å få dopingen som skjedde under ski-VM i Seefeld fram i lyset. Nå kan det bli fengsel på ham."/>
  </head>
  <body>
    <article>
      <h1>Dopingtatte Johannes Dürr risikerer langvarig fengsel</h1>
      <h2>Johannes Dürr ble selv dømt for bloddoping, men bidro også til å få dopingen som skjedde under ski-VM i Seefeld fram i lyset. Nå kan det bli fengsel på ham.</h2>
      <address><time datetime="2019-11-14T17:06:23+00:00">14 Nov 2019, 17:06</time> by <a rel="author">NTB I</a></address>
      <p>Langrennsløperen ble tatt i forbindelse med OL i Sotsji i 2014 og ble utestengt i fire år. Tidligere i år ble hans innrømmelser startskuddet til dopingskandalen som ble rullet opp under ski-VM i Seefeld sist februar. Der ble fem løpere tatt mistenkt for bloddoping.</p>
      <p>
        <b>Dürrs første innrømmelser kom gjennom et program på tysk TV.</b>
      </p>
      <p>Torsdag ble det kjent at også Dürr selv er siktet for alvorlig bedrageri. Østerriksk påtalemyndighet skriver at 32 år gamle Dürr skal ha hjulpet også andre med å dope seg.</p>
      <p>
        <b>Dürr risikerer inntil fem års fengselsstraff.</b>
      </p>
      <p>I oktober ble Johannes Dürr utestengt fra all idrett på livstid, blant annet fordi han har forsynt andre idrettsutøvere med dopingmidler og veksthormoner.</p>
    </article>
  </body>
</html>