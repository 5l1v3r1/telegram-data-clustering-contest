<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/caso_cucchi_medici_pertini_sentenza-6550041/news/2019-11-14/"/>
    <meta property="og:site_name" content="Agi"/>
    <meta property="article:published_time" content="2019-11-14T17:42:00+00:00"/>
    <meta property="og:title" content="Caso Cucchi: 4 prescrizioni e un'assoluzione per i medici del Pertini"/>
    <meta property="og:description" content="La decisione della seconda corte d'assise di appello di Roma al termine del terzo processo di secondo grado"/>
  </head>
  <body>
    <article>
      <h1>Caso Cucchi: 4 prescrizioni e un'assoluzione per i medici del Pertini</h1>
      <h2>La decisione della seconda corte d'assise di appello di Roma al termine del terzo processo di secondo grado</h2>
      <address><time datetime="2019-11-14T17:42:00+00:00">14 Nov 2019, 17:42</time> by <a rel="author">AGI - Agenzia Giornalistica Italia</a></address>
      <p>Una sentenza di assoluzione e una di 'non doversi procederé, perché il reato di omicidio colposo è ormai prescritto, nei confronti dei cinque medici dell'ospedale Sandro Pertini dove Stefano Cucchi morì il 22 ottobre del 2009, sei giorni dopo essere stato arrestato dai carabinieri per detenzione di stupefacenti. Lo ha deciso, dopo oltre due ore di camera di consiglio, la seconda corte d'assise di appello di Roma, al termine del terzo processo di secondo grado.</p>
      <p>La corte, presieduta da Tommaso Picazio, ha assolto Stefania Corbi 'per non aver commesso il fatto' e ha recepito le conclusioni del sostituto pg Mario Remus che lo scorso 6 maggio aveva sollecitato la prescrizione nei confronti del primario Aldo Fierro e dei medici Flaminia Bruno, Luigi De Marchis Preite e Silvia Di Carlo che si occuparono a vario titolo del geometra 31enne.</p>
    </article>
  </body>
</html>