<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_v-uryadi-poyasnili-skilki-koshtuvatime-dolar-2020go/938221"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:53:00+00:00"/>
    <meta property="og:title" content="В уряді пояснили, скільки коштуватиме долар 2020-го"/>
    <meta property="og:description" content="За оптимістичними прогнозами наступного року курс валют становитиме 24 грн/дол. Середньорічний курс прогнозують на рівні 27 грн/дол. &quot;Курс долара не закладається в бюджет, закладається в бюджет надходження від імпорту. Курс долара використовується в розрахунках та прогнозах, щоб ..."/>
  </head>
  <body>
    <article>
      <h1>В уряді пояснили, скільки коштуватиме долар 2020-го</h1>
      <address><time datetime="2019-11-14T17:53:00+00:00">14 Nov 2019, 17:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938221_w_300.jpg?v=0"/>
        <figcaption>Курс долара залежить від обсягу інвестицій в Україну. Фото: Depositphotos</figcaption>
      </figure>
      <p>За оптимістичними прогнозами наступного року курс валют становитиме 24 грн/дол. Середньорічний курс прогнозують на рівні 27 грн/дол.</p>
      <p>"Курс долара не закладається в бюджет, закладається в бюджет надходження від імпорту. Курс долара використовується в розрахунках та прогнозах, щоб розрахувати такі надходження. Маємо два сценарії. В одному курс 27 гривень за долар. В іншому - 24. Це оптимістичний сценарій з розрахунку більших інвестицій", - заявив міністр розвитку економіки, торгівлі та сільського господарства <b>Тимофій Милованов</b>, пише "<a href="https://www.ukrinform.ua/">Укрінформ</a>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_zrostannya-ekonomiki-upovilnilosya/938212"/>
      </related>
      <p>За його словами, курс долара залежить від обсягу інвестицій в Україну.</p>
      <p>"Україні треба налагодити сприятливий бізнес-клімат, продовжувати втілювати вже започатковані реформи і будувати довіру до країни як для внутрішніх, так і для зовнішніх інвесторів. За песимістичним сценарієм у 2020-му очікуємо інвестиції у розмірі $3 мільярди. За оптимістичним - $6 мільярдів", - підсумував міністр.</p>
      <blockquote>У бюджеті-2019 долар до кінця року заклали на рівні 29,4 грн. Водночас на 14 листопада курс валют Нацбанку становить 24,31 грн/дол.</blockquote>
    </article>
  </body>
</html>