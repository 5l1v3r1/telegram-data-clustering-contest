<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zakonoproekt-pro-zakonodavchu-iniciativu-narodu-visnovok-ks-novini-ukrajini-50053601.html"/>
    <meta property="og:site_name" content="НВ"/>
    <meta property="article:published_time" content="2019-11-14T17:00:00+00:00"/>
    <meta property="og:title" content="Законопроект Зеленського про законодавчу ініціативу народу визнали конституційним"/>
    <meta property="og:description" content="Конституційний суд України визнав законопроект щодо законодавчої ініціативи народу таким що відповідає нормам Конституції."/>
  </head>
  <body>
    <article>
      <h1>Законопроект Зеленського про законодавчу ініціативу народу визнали конституційним</h1>
      <h2>Конституційний суд України визнав законопроект щодо законодавчої ініціативи народу таким що відповідає нормам Конституції.</h2>
      <address>
        <time datetime="2019-11-14T17:00:00+00:00">14 Nov 2019, 17:00</time>
      </address>
      <p>Про цей йдеться у <a href="http://www.ccu.gov.ua/novyna/nadano-vysnovok-ksu-u-spravi-shchodo-zakonodavchoyi-iniciatyvy-narodu">висновку </a>КС щодо законопроекту № 1015 про внесення змін до статті 93 Конституції України (щодо законодавчої ініціативи народу).</p>
      <p>«Конституційний суд вважає, що юридичних підстав для визнання законопроекту таким, що не відповідає вимогам частини першої статті 157 Конституції України, немає», — йдеться в заяві суду.</p>
      <p>Згідно з висновком суду, законопроект також відповідає вимогам статті 158 Конституції.</p>
      <p>Водночас, на переконання КС, внесення змін до Конституції може за певних умов призвести до обмеження прав і свобод людини і громадянина.</p>
      <p>«Положення «право законодавчої ініціативи у Верховній Раді України належить народу» потребує конкретизації виходячи з того, що у Конституції України поняття «народ» застосовано у значенні «Український народ — громадяни України всіх національностей», — наголосили у суді.</p>
      <p>Нагадаємо, президент Володимир Зеленський запропонував закріпити за народом право законодавчої ініціативи.</p>
      <p>Статтю 93 Конституції пропонується викласти в новій редакції: «Право законодавчої ініціативи у Верховній Раді України належить <b>народу</b>, президенту України, Кабінету міністрів України, народним депутатам України та реалізується ними у випадках і порядку, визначених Конституцією України та законами України».</p>
    </article>
  </body>
</html>