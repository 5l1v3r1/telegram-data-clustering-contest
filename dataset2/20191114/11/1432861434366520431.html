<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/berbatov-shte-mozhe-da-byde-trenxor-do-20-dni-shte-se-uchi-ot-pochetino-no-shte-pochaka-za-yunajted-1406117.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T11:15:00+00:00"/>
    <meta property="og:title" content="Бербатов ще може да бъде треньор до 20 дни, ще се учи от Почетино, но ще почака за Юнайтед"/>
    <meta property="og:description" content="Най-добрият български футболист през 21-ви век Димитър Бербатов съвсем скоро прекрати официално своята кариера Всеизвестно е, че топреализаторът на националния ни отбор има желанието да се заеме с треньорската професия"/>
  </head>
  <body>
    <article>
      <h1>Бербатов ще може да бъде треньор до 20 дни, ще се учи от Почетино, но ще почака за Юнайтед</h1>
      <address><time datetime="2019-11-14T11:15:00+00:00">14 Nov 2019, 11:15</time> by <a rel="author">Sportlive.bg</a></address>
      <p>Най-добрият български футболист през 21-ви век<b><a href="https://www.sportlive.bg/tags/3551"> Димитър Бербатов</a></b> съвсем скоро прекрати официално своята кариера. Всеизвестно е, че топреализаторът на националния ни отбор има желанието да се заеме с треньорската професия. Според "Тема спорт", това ще може да се случи до 20 дни.</p>
      <p>След по-малко от три седмици бившият играч на <b><a href="https://www.sportlive.bg/tags/4689">Манчестър Юнайтед</a></b>, Тотнъм и Байер Леверкузен ще се сдобие с Лиценз "А". Той ще му позволи да бъде наставник на отбор от Втора лига у нас или навсякъде по света. Освен това ще може да бъде и помощник треньор на всеки отбор (включително елитните). Лицензът трябва да бъде получен в първите дни на декември.</p>
      <p>В средата на следващия месец носителят на "Златната обувка" във Висшата лига за сезон 2010/11 ще продължи да се развива в треньорската професия, като ще изкара стаж при "шпорите", където в момента е един от най-качествените мениджъри в Англия - Маурисио Почетино. Той ще е там със своите добри приятели Александър Томаш, Косьо Мирчев и Тодор Кючуков, които скоро се разделиха с Берое.</p>
      <p>Следващата стъпка за Димитър Бербатов ще бъде през новата година. Тя е да бъде започнат курс за изкарването на Лиценз "Про", който ще му позволи да води всеки желан клуб. Припомняме, че 38-годишният българин не крие амбицията и желанието си един ден да застане начело на Манчестър Юнайтед.</p>
      <figure>
        <img src="https://i.actualno.com/actualno_2013/upload/2017/01/30/0625380001485773686_big.jpg"/>
      </figure>
      <p>Предимство е, че и феновете на "червените дяволи" са отворени към евентуален подобен ход. Те приеха радушно назначаването на бившия играч на тима Оле Гунар Солскяер, който обаче напоследък не носи нужните резултати.<b> А кой играч на Юнайтед призна, че му липсва Жозе Моуриньо, който си тръгна от "Олд Трафорд" миналата година - <a href="https://www.sportlive.bg/worldfootball/england/Zashtitnik-na-Yunajted-Lipsva-mi-Mourinxo-1405837.html">вижте в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Berbatov-Bolezneno-e-da-gledam-sluchiloto-se-s-Dzhaka-1390811.html"/>
        <a href="https://www.sportlive.bg/worldfootball/england/Berbatov-Yunajted-e-dlyzhen-da-prodylzhi-s-pobedite-zaradi-Solskqer-1390545.html"/>
        <a href="https://www.sportlive.bg/worldfootball/england/Berbatov-za-Yunajted-Chuvstvam-se-kato-l***o-kogato-gledam-klasiraneto-1388635.html"/>
        <a href="https://www.sportlive.bg/bgfootball/national-team/Berbatov-za-rasistite-Trqbvat-dozhivotni-nakazaniq-sram-me-e-ot-tqh-1386101.html"/>
        <a href="https://www.sportlive.bg/worldfootball/worldfootballother/Guardiola-postavi-Berbatov-v-neveroqtniq-otbor-zagubil-ot-Barsa-prez-2009-a-1403466.html"/>
      </related>
    </article>
  </body>
</html>