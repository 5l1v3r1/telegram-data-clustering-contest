<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T11:37:09+00:00"/>
    <meta property="og:title" content="Арахамія сказав, хто пропонував гроші нардепам Слуги народу"/>
    <meta property="og:description" content="Народний депутат від Слуги народу Ганна Скороход неодноразово пропонувала колегам “грошову допомогу”."/>
  </head>
  <body>
    <article>
      <h1>Арахамія сказав, хто пропонував гроші нардепам Слуги народу</h1>
      <address>
        <time datetime="2019-11-14T11:37:09+00:00">14 Nov 2019, 11:37</time>
      </address>
      <p>Народний депутат від Слуги народу Ганна Скороход неодноразово пропонувала колегам “грошову допомогу”.</p>
      <p>Голова фракції Слуга народу Давид Арахамія під час засідання Верховної Ради заявив, що народний депутат Ганна Скороход пропонувала колегам “грошову допомогу”.</p>
      <p>Перед його виступом Скороход заявила, що її чоловіка затримали нібито за те, що вона голосувала проти земельного закону.</p>
      <p><b>Читайте:</b> <a href="https://fakty.com.ua/ua/ukraine/20191029-sluga-narodu-najme-odnogo-advokata-dlya-suprovodu-sprav-pro-koruptsiyu-nardepiv/">Слуга народу найме одного адвоката для супроводу справ про корупцію нардепів</a></p>
      <p>Арахамія заявив, що партія не має стосунку до його затримання.</p>
      <blockquote>– Якщо ви зараз зайдете в Google і загуглите цивільного чоловіка пані Скороход – ви все зрозумієте. Ми як політична партія до цього не маємо жодного стосунку. Але те, що пані Скороход неодноразово зверталася до народних депутатів і пропонувала їм грошову допомогу – це факт, – сказав він.</blockquote>
      <p>Нагадаємо, Скороход з трибуни парламенту заявила, що її <a href="https://fakty.com.ua/ua/ukraine/20191114-ne-golosuvala-za-ukazom-fraktsiyi-skorohod-zvynuvatyla-slugu-narodu-u-tysku/">чоловік затриманий за запитом Росії 2017 року</a>.</p>
    </article>
  </body>
</html>