<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/video-non-tagliate-i-medici-del-118-sulle-ambulanze-appello-di-29-sindaci-jonici.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T11:26:57+00:00"/>
    <meta property="og:title" content="VIDEO “Non tagliate i medici del 118 sulle ambulanze”, appello di 29 sindaci jonici"/>
    <meta property="og:description" content="Vertice nell'aula consiliare di S. Alessio, voluto dal presidente dell'Unione Paratore. Chiesto un incontro con l'assessore regionale Razza: &quot;I servizi vanno potenziati, non smantellati&quot;"/>
  </head>
  <body>
    <article>
      <h1>VIDEO “Non tagliate i medici del 118 sulle ambulanze”, appello di 29 sindaci jonici</h1>
      <address><time datetime="2019-11-14T11:26:57+00:00">14 Nov 2019, 11:26</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Vertice nell'aula consiliare di S. Alessio, voluto dal presidente dell'Unione Paratore. Chiesto un incontro con l'assessore regionale Razza: "I servizi vanno potenziati, non smantellati"</i>
      </p>
      <figure>
        <iframe src="https://www.youtube.com/embed/ZGd6LmQk_Ks" width="640" height="360" data-service="Youtube" scrolling="no"/>
        <figcaption>
          <b>
            <i>Il servizio video (riprese di Matteo Arrigo) con le interviste al presidente dell’Unione dei Comuni Davide Paratore e al deputato regionale Danilo Lo Giudice</i>
          </b>
        </figcaption>
      </figure>
      <figure>
        <img src="https://www.tempostretto.it/wp-content/uploads/2019/11/int-paratore.jpg"/>
      </figure>
      <p>.</p>
      <p>
        <b>di Carmelo Caspanello</b>
      </p>
      <p>S. ALESSIO SICULO – “L’emergenza urgenza territoriale, in ambito sanitario, va potenziata. Diciamo no al ridimensionamento. Il diritto alla salute dei cittadini va preservato”.</p>
      <p>Sono decisi i sindaci (o loro delegati) dei 29 Comuni jonici che vanno da Scaletta alla Valle dell’Alcantara, intervenuti al vertice voluto dal presidente dell’Unione dei Comuni delle Valli joniche dei peloritani e primo cittadino di Antillo, Davide Paratore, tenutosi nell’aula consiliare di S. Alessio Siculo.</p>
      <p>Mancavano solo le rappresentanze di Limina, Forza d’Agrò, Giardini, Graniti, Motta Camastra e Gaggi.</p>
      <p>Al centro del dibattito le direttive dell’Azienda sanitaria provinciale secondo le quali, dal 2 dicembre, i medici dei presidi territoriali d’emergenza (Pte) e delle ambulanze del 118 deve essere rispettato il limite delle 38 ore settimanali, con 12 di riposo al termine di ogni turno.</p>
      <p>Ciò significa che le ambulanze rischiano di rimanere solo con soccorritore ed autista per una decina di giorni al mese.</p>
      <p>I sindaci hanno chiesto un incontro all’assessore regionale alla Salute Ruggero Razza e, contestualmente, al direttore dell’Asp, Paolo La Paglia, di rivedere il provvedimento.</p>
      <p>Le proposte sono tante. Ma al momento restano tali. Preziosi suggerimenti sono arrivati da due medici del 118 intervenuti alla riunione dei primi cittadini, Rosa Restifo e Giovanni Costa.</p>
      <h3>Articoli correlati</h3>
    </article>
  </body>
</html>