<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547270.html/%D8%AA%D9%87%DB%8C%D9%87-%D9%88-%D8%AA%D9%88%D8%B2%DB%8C%D8%B9-%D8%A8%DB%8C%D8%B4-%D8%A7%D8%B2-42-%D9%87%D8%B2%D8%A7%D8%B1-%D9%84%D8%A7%D8%B3%D8%AA%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T11:48:00+00:00"/>
    <meta property="og:title" content="تهیه و توزیع بیش از 42 هزار لاستیک سنگین در سیستان و بلوچستان"/>
    <meta property="og:description" content="معاون امور بازرگانی و توسعه تجارت سازمان صنعت، معدن و تجارت سیستان و بلوچستان گفت: بیش از 42 هزار لاستیک سنگین در 7 ماهه نخست از سال جاری در سطح این استان تهیه و توزیع شده است."/>
  </head>
  <body>
    <article>
      <h1>تهیه و توزیع بیش از 42 هزار لاستیک سنگین در سیستان و بلوچستان</h1>
      <h2>در 7 ماهه نخست سال جاری صورت گرفت؛</h2>
      <address>
        <time datetime="2019-11-14T11:48:00+00:00">14 Nov 2019, 11:48</time>
      </address>
      <p>معاون امور بازرگانی و توسعه تجارت سازمان صنعت، معدن و تجارت سیستان و بلوچستان گفت: بیش از 42 هزار لاستیک سنگین در 7 ماهه نخست از سال جاری در سطح این استان تهیه و توزیع شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد رفیع سلطانزاده در گفت‌وگو با <a href="http://asrehamoon.ir/">عصرهامون</a>، اظهار کرد: با هدف تنظیم بازار و حمایت از حمل ونقل در سطح استان سیستان و بلوچستان تعداد 42 هزار و 311 حلقه لاستیک سنگین طی 7 ماهه نخست سال جاری تهیه و توزیع شده است.<br/><br/>وی افزود: طبق دستورالعمل اجرایی در این خصوص، کلیه مراحل تأمین و توزیع لاستیک از تاریخ 24 شهریورماه سال جاری به صورت سیستمی و از طریق سامانه جامع تجارت www.ntsw.ir صورت می گیرد.<br/><br/>سلطانزاده ادامه داد: توزیع لاستیک سنگین با صدور حواله در 4 سایز تعریف شده و در 2 بخش صورت می گیرد که بخش برون شهری با همکاری اداره کل راهداری و حمل ونقل جاده ای استان و بخش درون شهری در حال حاضر با همکاری شورای هماهنگی ترافیک استان و سازمان حمل ونقل بار و مسافر شهرداری های زاهدان، زابل، ایرانشهر، سراوان و چابهار انجام می گیرد.<br/><br/>وی تصریح کرد: تعداد لاستیک سنگین اعلام شده برون شهری در 7 ماهه سالجاری، به اداره کل راهداری وحمل نقل جاده ای استان در قالب 167 سبد، معادل 24 هزار و 381 حلقه و تعداد لاستیک توزیع و تحویل شده برون شهری توسط نمایندگان لاستیک برابر حواله های راهداری نیز طی این مدت معادل 14 هزار و 460 حلقه بوده است.<br/><br/>سلطانزاده در پایان خاطرنشان کرد: تعداد لاستیک سنگین اعلام شده درون شهری به شورای هماهنگی ترافیک استانداری سازمان حمل ونقل بارومسافر شهرداری ها در قالب 37 سبد معادل 2 هزار و 142 حلقه و تعداد لاستیک توزیع و تحویل شده درون شهری توسط نمایندگان لاستیک برابر حواله های سازمان حمل ونقل بار و مسافر شهرداری های زاهدان، زابل، چابهار، ایرانشهر و سراوان طی مدت 7 ماهه امسال نیز معادل هزار و 328 حلقه بوده است.<br/><br/>انتهای پیام/</p>
    </article>
  </body>
</html>