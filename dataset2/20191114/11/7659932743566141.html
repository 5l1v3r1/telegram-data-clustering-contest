<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1991471/%D8%B9%D8%B1%D8%A7%D9%82-%D8%A8%D8%B1%D8%A7%DB%8C-%D8%AA%D8%B8%D8%A7%D9%87%D8%B1%D8%A7%D8%AA-%C2%AB%D8%AC%D9%85%D8%B9%D9%87-%D8%A7%DB%8C%D8%B3%D8%AA%D8%A7%D8%AF%DA%AF%DB%8C%C2%BB%E2%80%8C-%D8%A2%D9%85%D8%A7%D8%AF%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-14T11:45:00+00:00"/>
    <meta property="og:title" content="عراق برای تظاهرات «جمعه ایستادگی»‌ آماده می شود"/>
    <meta property="og:description" content="چند هزار نفر از مردم در بغداد و استان های مرکزی و جنوبی عراق روز چهارشنبه (۱۳ نوامبر) در اعتراض به حکومت و عدم کناره گیری عادل عبد المهدی نخست وزیر تظاهرات کردند.فعالان می گویند این اقدام در راستای افزایش مخالفت با نظام و بسیج نیرو برای تظاهرات روز ج"/>
  </head>
  <body>
    <article>
      <h1>عراق برای تظاهرات «جمعه ایستادگی»‌ آماده می شود</h1>
      <h2>سفر بارزانی به بغداد و گفتگو درباره دغدغه کردها در خصوص تغییر رژیم</h2>
      <address>
        <time datetime="2019-11-14T11:45:00+00:00">14 Nov 2019, 11:45</time>
      </address>
      <p>چند هزار نفر از مردم در بغداد و استان های مرکزی و جنوبی عراق روز چهارشنبه (۱۳ نوامبر) در اعتراض به حکومت و عدم کناره گیری عادل عبد المهدی نخست وزیر تظاهرات کردند.<br/><br/>فعالان می گویند این اقدام در راستای افزایش مخالفت با نظام و بسیج نیرو برای تظاهرات روز جمعه (۱۵ نوامبر) ارزیابی می شود که نام آن را «جمعه ایستادگی» گذاشته اند.<br/><br/>محمد مودیل فعال بارز در گروه «نازل آخذ حقی» (آمدم حقم را بگیرم) به الشرق الاوسط گفت «تعداد معترضان روز چهارشنبه بیش از حد انتظار و به اندازه تظاهرات ۲۵ اکتبر بود. تصور می کنم جمعیت معترضان در روز جمعه حکومت را به وحشت بیندازد».<br/><br/>در این راستا، ساعاتی پیش از تشکیل جلسه پارلمان برای بررسی مطالبات معترضان نچیروان بارزانی رییس اقلیم کردستان روز چهارشنبه (۱۳ نوامبر) برای گفتگو با رییس جمهور و نخست وزیر و رییس پارلمان به بغداد سفر کرد. <br/><br/>بازرانی درباره دغدغه و نگرانی کردها در خصوص تغییر نظام با مقام های بغداد گفتگو می کند.</p>
    </article>
  </body>
</html>