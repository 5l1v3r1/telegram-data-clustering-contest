<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_ubivcya-perehovuvavsya-18-rokiv/938091"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:29:00+00:00"/>
    <meta property="og:title" content="Убивця переховувався 18 років"/>
    <meta property="og:description" content="У Мелітополі Запорізької області затримали 46-річного чоловіка, який 18 років переховувався від правосуддя. Із 2001 року його розшукували в Одесі за підозрою в умисному вбивстві, повідомили у відділі комунікації ГУНП в Запорізькій області. &quot;Зловмисника, якого 12 листопада затримали в ..."/>
  </head>
  <body>
    <article>
      <h1>Убивця переховувався 18 років</h1>
      <address><time datetime="2019-11-14T11:29:00+00:00">14 Nov 2019, 11:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938091_w_300.jpg?v=0"/>
        <figcaption>У Запорізькій області затримали одесита, якого 18 років шукали за вбивство. Фото - 1news.com.ua</figcaption>
      </figure>
      <p>У Мелітополі Запорізької області затримали 46-річного чоловіка, який 18 років переховувався від правосуддя.</p>
      <p>Із 2001 року його розшукували в Одесі за підозрою в умисному вбивстві, повідомили у відділі комунікації ГУНП в Запорізькій області.</p>
      <p>"Зловмисника, якого 12 листопада затримали в Мелітополі, скоїв вбивство із корисливих мотивів у місті Одеса. Розшукуваного передали колегам", - сказано в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_rozkrili-vbivstvo-23richnoyi-davnini/881813"/>
      </related>
      <p>А наступного дня оперативники Мелітополя в одному із сіл Генічеського району Херсонської області затримали 48-річного чоловіка. Він із 2013 року знаходився в розшуку за нанесення тілесних ушкоджень.</p>
      <p>"Наприкінці квітня 2012 року чоловік, знаходячись на території приватного домоволодіння у Мелітополі, під час сварки наніс тілесне ушкодження своєму знайомому. У січні 2013 року його було оголошено в розшук", - розповіли в поліції.</p>
      <p>Вирішується питання про обрання стосовно зловмисника запобіжного заходу.</p>
      <blockquote>У Чернівецькій області затримали чоловіка, який зґвалтував і вбив 65-річну жінку в одному із сіл Сокирянського району. Злочин <a href="https://gazeta.ua/articles/np/_gvaltivnikavbivcyu-65richnoyi-zhinki-shukali-11-rokiv/935539">стався у квітні 2008-го року.</a> На той момент затриманому було 22 роки.</blockquote>
    </article>
  </body>
</html>