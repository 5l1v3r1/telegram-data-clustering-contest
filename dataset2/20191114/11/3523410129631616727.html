<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639909/%D9%87%D9%85%D9%87-%D8%AA%D9%88%D8%A7%D9%86%D8%A7%DB%8C%DB%8C-%D9%85%D9%88%D8%B4%DA%A9%DB%8C-%D8%AE%D9%88%D8%AF-%D8%B1%D8%A7-%D8%A8%D9%87-%DA%A9%D8%A7%D8%B1-%D9%86%DA%AF%D8%B1%D9%81%D8%AA%D9%87%E2%80%8C%D8%A7%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T11:00:00+00:00"/>
    <meta property="og:title" content="همه توانایی موشکی خود را به کار نگرفته‌ایم"/>
    <meta property="og:description" content="دبیر کل جهاد اسلامی فلسطین در گفت‌وگوی گفت در دومین روز از نبرد مقاومت با رژیم صهیونیستی، سایر گروه‌های مقاومت فلسطین نیز به میدان آمده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/639909/%D9%87%D9%85%D9%87-%D8%AA%D9%88%D8%A7%D9%86%D8%A7%DB%8C%DB%8C-%D9%85%D9%88%D8%B4%DA%A9%DB%8C-%D8%AE%D9%88%D8%AF-%D8%B1%D8%A7-%D8%A8%D9%87-%DA%A9%D8%A7%D8%B1-%D9%86%DA%AF%D8%B1%D9%81%D8%AA%D9%87%E2%80%8C%D8%A7%DB%8C%D9%85">همه توانایی موشکی خود را به کار نگرفته‌ایم</a>
      </h1>
      <h2>دبیر کل جهاد اسلامی فلسطین در گفت‌وگوی گفت در دومین روز از نبرد مقاومت با رژیم صهیونیستی، سایر گروه‌های مقاومت فلسطین نیز به میدان آمده‌اند.</h2>
      <address><time datetime="2019-11-14T11:00:00+00:00">14 Nov 2019, 11:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «زیاد النَخّاله»، دبیر کل جنبش جهاد اسلامی فلسطین در گفت‌وگو با شبکه المیادین، شهادت شماری از اعضای این جنبش و<b> شهروندان فلسطینی</b> در حمله دیروز و امروز <b>صهیونیست‌ها</b> تسلیت گفت.</p>
      <p>او گفت که سرایا القدس، شاخه نظامی جنبش جهاد اسلامی تصمیم درست را در واکنش به شهادت «ابوالعطاء» گرفت و با موشک‌ها و راکت‌های خود شهرک‌های صهیونیست‌نشین در امتداد مرز غزه را هداف قرار داد.</p>
      <p>نخّاله گفت که جهاد اسلامی پاسخ به شهادت این فرمانده جنبش جهاد اسلامی فوری و به فاصله چند دقیقه بعد از ترور وی از سوی صهیونیست‌ها داد.</p>
      <p>او گفت که سایر گروه‌های مقاومت فلسطین در غزه از امروز در خط مقابله با تهاجم صهیونیست‌ها قرار گرفته‌اند و جنبش جهاد اسلامی از صبح چهارشنبه (۲۲ آبان) عملیات مشترکی با این گروه‌ها آغاز کرده است.</p>
      <p>دبیر کل جهاد اسلامی گفت که سرایا القدس همه موشک‌ها و راکت‌هایی را که در اختیار دارد، برای مقابله با رژیم اسرائیل رو نکرده است و این جنبش توانایی این را دارد که مطابق برنامه‌های از پیش طراحی شده، نبرد را برای مدت طولانی مدیریت کند.</p>
      <p>او گفت که «رژیم صهیونیستی شدیداً به دنبال آتش‌بس است و درخواست توقف درگیری‌ها داده است. ولی جنبش جهاد اسلامی تا شروطش محقق نشود، پاسخ این جنبش ادامه خواهد داشت».</p>
      <p>نخاله گفت که رژیم صهیونیستی باید به عملیات ترور فرماندهان مقاومت در غزه پایان داده و از شلیک به سمت راهپیمایی‌های حق بازگشت خودداری کند و همچنین از محاصره غزه دست بردارد.</p>
    </article>
  </body>
</html>