<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-pryjmayut-stavky-na-zavershennya-andriyem-p-yatovym-kar-yery-v-zbirnij-ukrayiny/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T11:29:00+00:00"/>
    <meta property="og:title" content="Букмекери приймають ставки на завершення Андрієм П’ятовим кар’єри в збірній України"/>
    <meta property="og:description" content="Голкіпер донецького «Шахтаря» Андрій П’ятов давно є стабільним першим номером збірної України. Експерти запропонували ставки на майбутнє 35-річного воротаря в національній команді, а також ще декілька цікавих позицій щодо чемпіонату Європи 2020 року."/>
  </head>
  <body>
    <article>
      <h1>Букмекери приймають ставки на завершення Андрієм П’ятовим кар’єри в збірній України</h1>
      <address><time datetime="2019-11-14T11:29:00+00:00">14 Nov 2019, 11:29</time> by <a rel="author">Сергій Гумен</a></address>
      <p>Голкіпер донецького «Шахтаря» Андрій П’ятов давно є стабільним першим номером збірної України. Експерти запропонували ставки на майбутнє 35-річного воротаря в національній команді, а також ще декілька цікавих позицій щодо чемпіонату Європи 2020 року.</p>
      <figure>
        <img src="https://i1.wp.com/bookmaker-ratings.com.ua/wp-content/uploads/sites/6/2019/11/novyny2-6.png?w=800&amp;ssl=1"/>
        <figcaption>Букмекери приймають ставки на завершення Андрієм П’ятовим кар’єри в збірній України</figcaption>
      </figure>
      <p>Букмекерська компанія <a href="https://bookmaker-ratings.com.ua/review/obzor-bukmekerskoy-kontory-pari-match/">Parimatch</a> пропонує спрогнозувати, коли воротар донецького «Шахтаря» Андрій П’ятов завершить свою міжнародну кар’єру. Експерти запропонували ставку на те, що досвідчений голкіпер покине збірну України до першого вересня 2020 року. На цей варіант можна поставити з котируванням 5,5, що відповідає 17 відсоткам ймовірності, на протилежний вибір запропонований коефіцієнт 1,1 (83%).</p>
      <p>П’ятов виступає у складі «Жовто-синіх» з 2007 року. На рахунку воротаря 92 офіційні поєдинки, в яких він пропустив 68 м’ячів.</p>
      <p>Також у букмекерській лінії запропоновані ставки на майбутній чемпіонат Європи 2020 року, на який національна збірна України кваліфікувалася достроково, гарантувавши собі перше місце у групі В. Любителі ставок можуть поставити гроші на можливе включення у фінальну заявку «Жовто-синіх» на континентальний турнір 20-річного захисника київського «Динамо» Дениса Попова. Виклик футболіста, який ще жодного разу не брав участі у матчах національної команди, оцінений коефіцієнтом 2,5, що дорівнює 38 відсоткам ймовірності. На протилежний варіант можна поставити з котируванням 1,5 (62%).</p>
      <p>Крім того, букмекери пропонують перевірити, чи довірить головний тренер збірної України Андрій Шевченко місце у стартовому складі команди на Євро-2020 20-річному голкіперу Андрію Луніну, який зараз виступає в оренді за іспанський клуб «Вальядолід». Зіграти варіант «так» запропоновано з коефіцієнтом 2,0 (47%), а вибір «ні» – з котируванням 1,76 (53).</p>
      <p>Нагадаємо, що після семи зіграних турів групового раунду кваліфікації чемпіонату Європи-2020 збірна України посідає перше місце у групі В з 19 набраними очками. В останньому матчі відбіркового циклу «Жовто-сині» на виїзді зустрінуться з національною командою Сербії. Поєдинок пройде в Белграді у неділю, 17 листопада.</p>
      <related>
        <a href="https://bookmaker-ratings.com.ua/bukmekery-otsinyly-shansy-vitaliya-klychka-zalyshytysya-merom-kyyeva/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-chy-vstygnut-ukrayina-ta-rosiya-domovytysya-pro-tranzyt-gazu-do-1-sichnya-2020-roku/"/>
        <a href="https://bookmaker-ratings.com.ua/bk-vbet-stala-sponsorom-vechoru-boksu-v-paryzhi/"/>
        <a href="https://bookmaker-ratings.com.ua/bukmekery-otsinyly-shansy-vitaliya-klychka-zalyshytysya-merom-kyyeva/"/>
      </related>
    </article>
  </body>
</html>