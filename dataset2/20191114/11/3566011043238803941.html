<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547239.html/73-%D8%A8%DB%8C%D9%85%D8%A7%D8%B1-%D9%87%D9%BE%D8%A7%D8%AA%DB%8C%D8%AA%DB%8C-%D8%AF%D8%B1-%DA%86%D8%A7%D8%A8%D9%87%D8%A7%D8%B1-%D9%88%DB%8C%D8%B2%DB%8C%D8%AA-%D8%B1%D8%A7%DB%8C%DA%AF%D8%A7%D9%86-%D8%B4%D8%AF%D9%86%D8%AF--%D8%A7%D8%B2-%D8%AA%D9%88%D8%B2%DB%8C%D8%B9-%D8%B1%D8%A7%DB%8C%DA%AF%D8%A7%D9%86-%D8%AF%D8%A7%D8%B1%D9%88-%D8%AA%D8%A7-%D8%A7%D9%86%D8%AC%D8%A7%D9%85-%D8%A2%D8%B2%D9%85%D8%A7%DB%8C%D8%B4pcr"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T11:15:00+00:00"/>
    <meta property="og:title" content="73 بیمار هپاتیتی در چابهار ویزیت رایگان شدند/ از توزیع رایگان دارو تا انجام آزمایشpcr"/>
    <meta property="og:description" content="جانشین بسیج جامعه پزشکی سپاه سلمان سیستان و بلوچستان گفت: با حضور پروفسور علویان رئیس شبکه هپاتیت ایران تعداد 73 بیمار هپاتیتی در شهرستان چابهار ویزیت رایگان شدند."/>
  </head>
  <body>
    <article>
      <h1>73 بیمار هپاتیتی در چابهار ویزیت رایگان شدند/ از توزیع رایگان دارو تا انجام آزمایشpcr</h1>
      <h2>با حضور پروفسور علویان؛</h2>
      <address>
        <time datetime="2019-11-14T11:15:00+00:00">14 Nov 2019, 11:15</time>
      </address>
      <p>جانشین بسیج جامعه پزشکی سپاه سلمان سیستان و بلوچستان گفت: با حضور پروفسور علویان رئیس شبکه هپاتیت ایران تعداد 73 بیمار هپاتیتی در شهرستان چابهار ویزیت رایگان شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فاطمه کمیلی در گفت وگو با خبرنگار <a href="http://asrehamoon.ir/">عصرهامون </a>افزود: به همت بسیج جامعه پزشکی سپاه سلمان استان روز گذشته تعدادی از بیماران هپاتیتی شهرستان چابهار توسط پروفسور علویان، دکتر ابیضی و شرفی ویزیت شدند.<br/><br/>وی گفت: در اجرای این طرح 73 بیمار در کلینیک تخصصی سینا بیمارستان امام علی(ع) مورد ویزیت رایگان قرار گرفتند.<br/><br/>جانشین بسیج جامعه پزشکی سپاه سلمان استان ادامه داد: در اجرای این برنامه از 61 بیمار آزمایشpcrگرفته شد که انجام این آزمایش در حالت عادی هزینه ای یک میلیون تومانی برای بیماران ایجاد می کند، همچنین داروی "تنوفوویر" نیز به صورت رایگان بین بیماران(3بسته) توزیع شد که قیمت هر بسته این قرص در بازار 58 هزار تومان می باشد.<br/><br/>کمیلی خاطر نشان کرد: در این طرح بیمارانی که نیازمند پیگیری های پزشکی بیشتر باشند به مراکز درمانی معرفی می شوند.<br/><br/>گفتنی است به همت کانون بسیج جامعه پزشکی سراوان نیز طی روزهای اخیر 51 دانش آموز مدرسه پیام نور توسط دندانپزشکان مورد ویزیت رایگان قرار گرفتند و تعداد105مسواک و خمیردندان نیز بین افراد توزیع شد، همچنین دو میلیون و 990 هزار تومان داروی رایگان به بیماران اهدا شد.<br/><br/>انتهای پیام/<br/> </p>
    </article>
  </body>
</html>