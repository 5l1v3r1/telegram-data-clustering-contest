<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_pereglyad-zelenogo-tarifu-zipsuye-reputaciyu-ukrayini-ebrr/938102"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:45:00+00:00"/>
    <meta property="og:title" content="Перегляд &quot;зеленого&quot; тарифу зіпсує репутацію України - ЄБРР"/>
    <meta property="og:description" content="Ретроспективний перегляд &quot;зеленого&quot; тарифу, ініційований головою Комітету ВР з питань енергетики, зіпсує репутацію України в очах іноземних інвесторів. Про це заявив керівний директор Європейського банку реконструкції та розвитку в країнах Східної Європи і Кавказу Маттео Патроне. &quot;Це ..."/>
  </head>
  <body>
    <article>
      <h1>Перегляд "зеленого" тарифу зіпсує репутацію України - ЄБРР</h1>
      <address><time datetime="2019-11-14T11:45:00+00:00">14 Nov 2019, 11:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938102_w_300.jpg?v=0"/>
        <figcaption>Директор ЄБРР в країнах Східної Європи і Кавказу Маттео Патроне: "Для налагодження ситуації на ринку електроенергії влада має спілкуватися з учасниками ринку". Фото: Економічна правда</figcaption>
      </figure>
      <p>Ретроспективний перегляд "зеленого" тарифу, ініційований головою Комітету ВР з питань енергетики, зіпсує репутацію України в очах іноземних інвесторів.</p>
      <p>Про це заявив керівний директор Європейського банку реконструкції та розвитку в країнах Східної Європи і Кавказу Маттео Патроне.</p>
      <p>"Це будуть жахливі наслідки. Насамперед він зруйнує систему опціонів, що забезпечує справедливість стосовно інвестицій, але важливіше інше – зіпсована репутація України як місця для інвестицій, для іноземних інвесторів, а їх у вас не так багато", – заявив Патроне.</p>
      <p>Він також акцентував на тому, що для налагодження ситуації на ринку електроенергії влада має спілкуватися з учасниками ринку, а не використовувати як інструмент заходи ретроспективної зміни законодавства.</p>
      <p>"Діалог про вирішення проблеми на ринку електроенергії потрібен, але він мусить бути дуже конструктивним і на добровільній основі, а влада не має ухвалювати ніяких ретроспективних заходів", – вважає Патроне.</p>
      <blockquote>Нагадаємо, раніше посол Норвегії в Україні Уле Хорпестад заявив, що для інвесторів стабільні умови для інвестицій – це фундаментальне питання, і вони негативно відреагують на ретроспективний перегляд "зеленого" тарифу.</blockquote>
    </article>
  </body>
</html>