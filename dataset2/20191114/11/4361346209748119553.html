<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ocean-s-seven-a-halal-kapujabol-hoztak-vissza-az-orvosok-a-magyar-extrem-sportolot/186592"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T11:56:00+00:00"/>
    <meta property="og:title" content="Ocean’s Seven: a halál kapujából hozták vissza az orvosok a magyar extrém sportolót"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ocean’s Seven: a halál kapujából hozták vissza az orvosok a magyar extrém sportolót</mark>
      </h1>
      <address><time datetime="2019-11-14T11:56:00+00:00">14 Nov 2019, 11:56</time> by <a rel="author">Bors</a></address>
      <p>A film, amely a világ legjobbjai között van a Nemzetközi Sportújságírók Szövetségének Sports Media Awards versenyén, az extrémúszó Mányoki Attila hét óceánt érintő kihívássorozatáról szól. Egy olyan rendkívüli teljesítmény története, amit csak a legerősebbek és legelszántabbak képesek végig csinálni, hiszen emberfeletti erőfeszítést igényel.</p>
      <p>A magyar Mányoki Attilának sikerült, a világon tizennyolcadikként teljesítette idén a lehetetlennek tűnő sorozatot. Az extrémúszó kétszer is válságos állapotba került, a halál kapujából hozták vissza az orvosok. A csodával határos az, hogy túlélte és felépült, sőt, alig egy évvel később világrekordnak számító idővel Mányoki Attila teljesítette az Ocean’s Sevent. Erről szól a film, amely jó részt Nagy Britanniában készült, s végig kíséri Mányoki Attila útját Észak-Írországból Skóciába.</p>
      <figure>
        <iframe src="https://www.youtube.com/embed/Se_iRQwzqNk" width="650" height="315" data-service="Youtube" scrolling="no"/>
      </figure>
      <p>Az alkotók terve az, hogy a filmet a világ legrangosabb dokumentumfilmes versenyeibe is benevezik és nem csak itthon, hanem külföldön is megismertetik a közönséggel.</p>
      <p>Az emberi teljesítőképesség határait feszegető teljesítmény, a példaértékű akarat, kitartás és elszántság egy filmben, amelyet november 17.-én, vasárnap, 18 órától láthatnak az érdeklődők a Life Televízióban.</p>
    </article>
  </body>
</html>