<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/wraakzuchtige-stichting-gericht-op-kapotmaken-muziekcarrieres-want-seksisme-maakt-eerste-slachtoffer/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T11:36:00+00:00"/>
    <meta property="og:title" content="Wraakzuchtige stichting gericht op kapotmaken muziekcarrieres ‘want seksisme’ maakt eerste slachtoffer"/>
    <meta property="og:description" content="Stichting Music#MeToo dolblij met succesvolle heksenjacht en slopen muzikale carrières en muzieklabels wegens vrije mening"/>
  </head>
  <body>
    <article>
      <h1>Wraakzuchtige stichting gericht op kapotmaken muziekcarrieres ‘want seksisme’ maakt eerste slachtoffer</h1>
      <h2>Stichting Music#MeToo dolblij met succesvolle heksenjacht en slopen muzikale carrières en muzieklabels wegens vrije mening</h2>
      <address><time datetime="2019-11-14T11:36:00+00:00">14 Nov 2019, 11:36</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De stichting Music#MeToo heeft haar eerste succes geboekt. Het Amerikaanse Warner Music Group heeft per direct de samenwerking beëindigd met managementbureau SPEC en muzieklabel TRIFECTA, beide mede opgericht door Ali B.</p>
      <p>“Deze uitkomst had ik wel verwacht, maar niet zo snel”, zegt Karim Aachboun, <a href="https://www.lslegal.online/">juridisch adviseur</a> en woordvoerder van Music#MeToo. “Warner handelde heel snel en zei de samenwerking per direct op. Dat is niet niks. Er zijn wereldwijd drie grote labels – Warner, Universal en Sony – en een van die drie zegt geen zaken meer met SPEC te willen doen. Dat is best een statement.”</p>
      <p>De stichting ging met verschillende labels in gesprek over vrouwonvriendelijk gedrag en discriminatie. Niet de songteksten van rappers als Boef zijn het probleem, die vallen onder de artistieke vrijheid van de artiesten. Het gaat Music#MeToo om seksistische uitspraken en gedragingen van de rappers buiten hun muziek. Zo maakte Boef vrouwen uit voor kechs (Marokkaans voor hoeren) en zei hij in een van zijn vlogs tegen een agent: ‘Ik neuk je dochter’.</p>
      <p>Music#MeToo ging ook in gesprek met Universal, dat samenwerkt met het Nederlandse Top Notch. “Dat gesprek verliep stroef”, zegt Aachboun. “Het leek erop dat de labels hun eigen <a href="https://www.lslegal.online/">code of conduc</a>t niet eens kennen.” Top Notch-artiest Frenna is, als lid van de Haagse groep SFB, in 2017 in Suriname <a href="https://www.lslegal.online/">schuldig bevonden</a> aan seks met een minderjarige. “We maakten de vergelijking met R. Kelly en Kevin Spacey. Beiden zijn<b> enkel <a href="https://www.lslegal.online/">beschuldigd</a> en niet <a href="https://www.lslegal.online/">veroordeeld</a></b>, maar de aantijgingen hebben grote gevolgen gehad voor hun carrière.”</p>
      <p>Wat de stichting betreft is ook voor Frenna de kous nog niet af, overwogen wordt een <a href="https://www.lslegal.online/">rechtszaak</a> in de Verenigde Staten aan te spannen tegen de rapper vanwege zijn misdragingen. Music#MeToo stelde Universal en TopNotch ook vragen over Broederliefde, nadat Emms ‘Hamas Hamas Joden aan het gas’ riep. “De stichting komt niet alleen voor vrouwen op.”</p>
      <p>De stichting Music#MeToo is begin dit jaar opgericht en heeft als doel slachtoffers van seksueel misbruik, belediging en <a href="https://www.lslegal.online/">discriminatie</a> een stem te geven. Boef en Frenna werden aanvankelijk <a href="https://www.lslegal.online/">aangeklaagd</a>, die zaken werden ingetrokken toen de platenlabels aangaven met Music#MeToo in gesprek te willen. De stichting overweegt volgens de <a href="https://www.lslegal.online/">juridisch adviseur</a> nu de zaken alsnog door te zetten.</p>
      <p>Warner, SPEC en TRIFECTA waren donderdag niet direct bereikbaar voor commentaar.</p>
      <p>
        <i>Anp</i>
      </p>
      <p>*</p>
      <p>
        <i>Ben je onterecht beschuldigd? Gevalletje laster en smaad? Goede naam en eer door het slijk gehaald? Probeert iemand je merk of carrière te slopen? <a href="https://www.lslegal.online/">ZOEK DAN DIRECT JURIDISCHE HULP</a>!</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>