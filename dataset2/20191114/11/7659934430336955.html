<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991416/etiyopya-nahda-baraj%C4%B1-rezervuar%C4%B1n%C4%B1n-in%C5%9Fas%C4%B1n%C4%B1n-tamamland%C4%B1%C4%9F%C4%B1n%C4%B1-a%C3%A7%C4%B1klad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T11:15:00+00:00"/>
    <meta property="og:title" content="Etiyopya, Nahda Barajı rezervuarının inşasının tamamlandığını açıkladı"/>
    <meta property="og:description" content="Etiyopya’dan dün yapılan açıklamada, son dönemlerde Addis Ababa ve Kahire arasındaki sorunların temeli olan Nahda (Rönesans) Barajı’nın rezervuarı (destekleyici baraj) niteliğindeki Serc Barajı projesinin inşasının tamamlandığını duyurdu.   Etiyopya"/>
  </head>
  <body>
    <article>
      <h1>Etiyopya, Nahda Barajı rezervuarının inşasının tamamlandığını açıkladı</h1>
      <address>
        <time datetime="2019-11-14T11:15:00+00:00">14 Nov 2019, 11:15</time>
      </address>
      <p>Etiyopya’dan dün yapılan açıklamada, son dönemlerde Addis Ababa ve Kahire arasındaki sorunların temeli olan Nahda (Rönesans) Barajı’nın rezervuarı (destekleyici baraj) niteliğindeki Serc Barajı projesinin inşasının tamamlandığını duyurdu.  <br/><br/>Etiyopya Haber Ajansı’nın (ENA) haberine göre İnşaat İşleri Teknik Denetim Kurulu Başkanı Girma Mengistu, Serc Barajı’nın inşasının tamamlanmasının projenin tamamı için önemli bir aşama olduğunu ifade etti.<br/><br/>Mengistu, yaptığı açıklamada “Barajın beton kısmı tamamlanarak 14 milyon metreküp betonla dolduruldu. Bu projenin tamamlanması ile işçilerin ana proje çalışmalarına aktarılması sonucu inşaatın hızlandırılmasında büyük öneme sahip olacak. Baraj, ana barajın planlanan enerji üretimine önemli bir katkı sağlayacaktır. Ayrıca baraj temeli, yeraltı su sızıntısını önlemek için iyileştirildi” şeklinde konuştu.<br/><br/>Nahda Barajı’nın doldurulmasının Mısır’ın su payını etkilemesinden endişe duyulması nedeniyle Kahire ve Addis Ababa arasında tartışmalara neden oluyor.<br/><br/>Washington kısa bir süre önce müzakereleri çözüme kavuşturmak için Mısır, Etiyopya ve Sudan Dışişleri Bakanları toplantısına ev sahipliği yapmıştı. Taraflar, herkes için karşılıklı yarar sağlayacak olan kapsamlı işbirliğine dayalı ve sürdürülebilir bir anlaşmaya varma taahhüdünü yinelemişti.</p>
    </article>
  </body>
</html>