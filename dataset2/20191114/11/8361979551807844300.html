<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/prospekt-kosmonavta-komarova-pereymenovano-na-chest-arhiyepiskopa-lyubomira-guzara-novini-kiyeva-50053495.html"/>
    <meta property="og:site_name" content="НВ"/>
    <meta property="article:published_time" content="2019-11-14T11:26:00+00:00"/>
    <meta property="og:title" content="Проспект космонавта Комарова у Києві перейменовано на честь архиєпископа Любомира Гузара"/>
    <meta property="og:description" content="Київська міська рада перейменувала проспект космонавта Комарова на честь архиєпископа Любомира Гузара."/>
  </head>
  <body>
    <article>
      <h1>Проспект космонавта Комарова у Києві перейменовано на честь архиєпископа Любомира Гузара</h1>
      <h2>Київська міська рада перейменувала проспект космонавта Комарова на честь архиєпископа Любомира Гузара.</h2>
      <address>
        <time datetime="2019-11-14T11:26:00+00:00">14 Nov 2019, 11:26</time>
      </address>
      <p>За таке рішення у четвер, 14 листопада, <a href="https://kmr.gov.ua/uk/content/odna-zi-stolychnyh-vulyc-nosytyme-imya-lyubomyra-guzara">проголосували</a> 74 депутати.</p>
      <p>Любомир Гузар — український релігійний діяч, священник, єпископ, Верховний архиєпископ Львівський, десять років був патріархом-предстоятелем Української греко-католицької церкви. Переніс свою резиденцію зі Львова до Києва, наголошуючи на національному, а не локальному значенні УГКЦ.</p>
      <p><a href="https://nv.ua/ukr/ukraine/events/pomer-kolishnij-glava-ugkts-blazhennishij-ljubomir-guzar-1239526.html">Гузар помер 30 травня 2017 року</a>.</p>
      <p>Читайте також:<br/><a href="https://nv.ua/ukr/ukraine/events/koruptsija-to-je-duhovna-neduga-desjat-tsitat-ljubomira-guzara-1240251.html">&amp;nbspРічниця смерті Любомира Гузара: найяскравіші цитати великого українця</a></p>
      <p>Одна з ініціаторів перейменування, депутат Олеся Пинзеник зазначила, що космонавт Володимир Комаров «був видатною людиною, але не мав жодного стосунку ані до України, ані до столиці».</p>
      <p>За її словами, перейменування спрямоване насамперед на вшанування видатної особистості, а не на декомунізацію.</p>
      <p>Раніше <a href="https://nv.ua/ukr/ukraine/events/odnu-z-vulits-ivano-frankivska-nazvut-imjam-ljubomira-huzara-2467565.html">на честь Гузара перейменували вулицю Новгородську в Івано-Франківську</a>.</p>
    </article>
  </body>
</html>