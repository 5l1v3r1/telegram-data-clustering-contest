<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/Catalunya-acollira-Assemblea-Parlamentaria-Francofonia_0_2343965717.html"/>
    <meta property="og:site_name" content="Ara.cat"/>
    <meta property="article:published_time" content="2019-11-14T11:45:34+00:00"/>
    <meta property="og:title" content="Catalunya acollirà el 2020 la cimera europea de l'Assemblea Parlamentària de la Francofonia"/>
    <meta property="og:description" content="Torrent destaca l'&quot;èxit diplomàtic&quot; de la candidatura: &quot;És un element cabdal per fer-nos sentir&quot;"/>
  </head>
  <body>
    <article>
      <h1>Catalunya acollirà el 2020 la cimera europea de l'Assemblea Parlamentària de la Francofonia</h1>
      <h2>Torrent destaca l'"èxit diplomàtic" de la candidatura: "És un element cabdal per fer-nos sentir"</h2>
      <address>
        <time datetime="2019-11-14T11:45:34+00:00">14 Nov 2019, 11:45</time>
      </address>
      <p>El Parlament de Catalunya acollirà l'any vinent la cimera europea de l'Assemblea Parlamentària de la Francofonia (AFP), que celebrarà la seva 33a edició. La candidatura ha estat aprovada per unanimitat aquest dijous al matí a proposta del president del Parlament de Catalunya, Roger Torrent, que s'ha desplaçat fins a Suïssa per a participar de la trobada regional de l'AFP d'enguany. </p>
      <p>Des de Délemont (Suïssa), localitat on s'ha celebrat la reunió, Torrent ha qualificat la decisió de l'Assemblea "d'èxit diplomàtic", ja que, al seu parer, suposa acollir "una de les entitats més importants del món" de l'àmbit parlamentari. De fet, la cimera inclou més d'una trentena de parlaments europeus, 33, concretament; 22 dels quals són estatals com ara França, Bèlgica, Croàcia o Grècia. </p>
      <p>"És un element cabdal per fer-nos sentir i expressar la veu de Catalunya", ha destacat el president del Parlament. </p>
    </article>
  </body>
</html>