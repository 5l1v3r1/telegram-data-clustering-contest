<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/684200/anadromika-syntaxeon-aftes-einai-oi-exi-nees-katigories-dikaiouch"/>
    <meta property="og:site_name" content="enikos.gr"/>
    <meta property="article:published_time" content="2019-11-14T11:40:00+00:00"/>
    <meta property="og:title" content="Αναδρομικά συντάξεων: Αυτές είναι οι έξι νέες κατηγορίες δικαιούχων"/>
    <meta property="og:description" content="Μια νέα γενιά αναδρομικών που αναμένεται να καταβληθούν ή να κριθούν τους επόμενους μήνες..."/>
  </head>
  <body>
    <article>
      <h1>Αναδρομικά συντάξεων: Αυτές είναι οι έξι νέες κατηγορίες δικαιούχων</h1>
      <address>
        <time datetime="2019-11-14T11:40:00+00:00">14 Nov 2019, 11:40</time>
      </address>
      <p>Μια νέα γενιά <a href="https://www.enikos.gr/economy/575261/ta-mystika-gia-anadromika-eos-kai-4800-evro-stis-syntaxeis">αναδρομικών</a> που αναμένεται να καταβληθούν ή να κριθούν τους επόμενους μήνες δημιουργείται μετά τις αποφάσεις του ΣτΕ αλλά και νέες διεκδικήσεις από την πλευρά των συνταξιούχων που αφορούν σε περικοπές από την προηγούμενη κυβέρνηση.</p>
      <p>Μεταξύ άλλων στις κατηγορίες αυτές περιλαμβάνονται 1,5 εκατ, συνταξιούχοι που αναμένεται να λάβουν στις αρχές του 2020 αναδρομικά από τις 4 Οκτωβρίου και μετά (ημερομηνία δημοσίευσης της απόφασης του ΣτΕ ), οι παλαιοί συνταξιούχοι που διεκδικούν αναδρομικά από τον Ιούνιο του 2015 που κρίθηκαν αντισυνταγματικές οι περικοπές του δεύτερου Μνημονίου αλλά και 300 .000 δικαιούχοι επικουρικών συντάξεων που ζητούν να επιστραφούν για διάστημα 40 μηνών οι περικοπές στις συντάξεις από την προηγούμενη κυβέρνηση.</p>
      <p>Ειδικότερα οι έξι κατηγορίες των συνταξιούχων που διεκδικούν ή θα λάβουν αναδρομικά είναι οι παρακάτω:</p>
      <p>1.Αναδρομικά στις κύριες συντάξεις με αφετηρία την 4η Οκτωβρίου 2019. Τα αναδρομικά των εν λόγω συντάξεων που θα εκδοθούν στο προσεχές μέλλον πρέπει να υπολογιστούν με διπλό τρόπο:</p>
      <p>-Για την περίοδο από την υποβολή της αίτησης συνταξιοδότησης και μέχρι την 4η Οκτωβρίου 2019, τα αναδρομικά της σύνταξης πρέπει να υπολογιστούν με τα παλαιά ποσοστά αναπλήρωσης του νόμου Κατρούγκαλου του 2016.</p>
      <p>-Για την περίοδο από την 4η Οκτωβρίου και μέχρι την έκδοση της οριστικής συνταξιοδοτικής απόφασης, τα αναδρομικά της σύνταξης πρέπει να υπολογιστούν με τα νέα ποσοστά αναπλήρωσης, τα οποία αναμένεται να θεσμοθετηθούν τον ερχόμενο Ιανουάριο.</p>
      <p>2. Επικουρικές συντάξεις με έναρξη των αναδρομικών την 4η Οκτωβρίου 2019. Αναδρομικές αυξήσεις έρχονται το νέο έτος για περισσότερους από 450.000 συνταξιούχους που εισπράττουν επικουρικές συντάξεις. Οι αυξήσεις αφορούν μόνο τις επικουρικές συντάξεις που είχαν υποστεί μείωση – λόγω του ορίου των 1.300 ευρώ ως άθροισμα κύριας και επικουρικής. Στο πλαίσιο του νέου ασφαλιστικού και μετά τις αποφάσεις του ΣτΕ που «γκρέμισαν» τις μειώσεις του 2016, η λύση που επιλέγεται από το υπουργείο Εργασίας οδηγεί σε μεσοσταθμική αύξηση ύψους 52,5 ευρώ τον μήνα για 465.112 συνταξιούχους επικουρικών συντάξεων. Αύξηση που ετησίως φτάνει στα 630 ευρώ κατά μέσο όρο.</p>
      <p>3. Συνταξιούχοι όλων των Ταμείων με άθροισμα συντάξεων άνω των 1.000 ευρώ που δικαιούνται αναδρομικά μετά τον Ιούνιο του 2015 για 10 ή περισσότερους μήνες από την επιστροφή των περικοπών των νόμων 4093 και 4051 στην κύρια σύνταξη.</p>
      <p>4. Συνταξιούχοι όλων των επικουρικών ταμείων που δικαιούνται αναδρομικά μετά τον Ιούνιο του 2015 για 10 ή 12 μήνες από τις περικοπές των νόμων 4051 και 4093.</p>
      <p>5. Συνταξιούχοι Δημοσίου που δικαιούνται επιστροφή εισφοράς αλληλεγγύης από το 2017 που κρίθηκε αντισυνταγματική με απόφαση του Ελεγκτικού Συνεδρίου.</p>
      <p>6. Αναδρομικά 40 μηνών (από τον Ιούνιο του 2016 και έπειτα) σε 300.000 επικουρικές συντάξεις διεκδικεί το Ενιαίο Δίκτυο Συνταξιούχων (ΕΝΔΙΣΥ), καθώς υποστηρίζει πως επανυπολογίστηκαν με εντελώς αυθαίρετο τρόπο και προκύπτουν διαφορές από 80 ευρώ έως και 299,06 ευρώ τον μήνα.</p>
      <p>Από την επεξεργασία των στοιχείων που έκανε το ΕΝΔΙΣΥ, προκύπτει ότι ο «τύπος» που χρησιμοποιήθηκε ήταν αυθαίρετος. Δηλαδή, αυτό σημαίνει ότι δεν εφαρμόστηκε σωστά ο ν. 4387/2016 (νόμος Κατρουγκαλου) σε ό,τι αφορά των επανυπολογισμό των επικουρικών συντάξεων. Το ΕΝΔΙΣΥ έχοντας μελετήσει συγκεκριμένες περιπτώσεις, προκύπτουν διαφορές από 80 ευρώ έως και 299,06 ευρώ τον μήνα μέχρι και σήμερα. Αν γίνει ο υπολογισμός των διαφορών αυτών επί 40 μήνες, επί περίπου 300.000 συνταξιούχους, προκύπτει ένα ποσό που ξεπερνά το 1 δισ. ευρώ.</p>
      <p>Με πληροφορίες από την εφημερίδα "ΤΑ ΝΕΑ"</p>
      <related>
        <h4>σχετικά άρθρα</h4>
        <a href="http://www.enikos.gr/economy/683929/sto-epikentro-tou-dnt-i-ellada-epimenei-se-meiosi-tou-aforologito%0A%20%20%20%20%0A"/>
        <a href="http://www.enikos.gr/economy/683931/anoigei-neos-kyklos-gia-ti-diekdikisi-anadromikon-stis-epikourike%0A%20%20%20%20%0A"/>
        <a href="http://www.enikos.gr/economy/683711/erchontai-afxiseis-stis-syntaxeis-pote-tha-dothoun-ti-tha-ginei-m%0A%20%20%20%20%0A"/>
        <a href="http://www.enikos.gr/economy/683693/sygkentrosi-syntaxiouchon-sti-thessaloniki-ti-zitoun%0A%20%20%20%20%0A"/>
        <a href="http://www.enikos.gr/economy/683550/oi-exi-katigories-syntaxiouchon-pou-tha-lavoun-anadromika-apo-135%0A%20%20%20%20%0A"/>
        <a href="http://www.enikos.gr/economy/683332/anadromika-pentaetias-se-apostratous-apofasi-vomva-tou-elegktikou%0A%20%20%20%20%0A"/>
        <a href="http://www.enikos.gr/economy/683329/afxiseis-se-465000-epikourikes-poious-afora%0A%20%20%20%20%0A"/>
        <a href="http://www.enikos.gr/economy/683238/syntaxiouchoi-piran-apo-lathos-82-ekat-evro-parapano-se-poious-th%0A%20%20%20%20%0A"/>
        <a href="http://www.enikos.gr/economy/683026/exagora-plasmatikon-chronon-gia-syntaxiodotisi-ola-osa-prepei-na-%0A%20%20%20%20%0A"/>
      </related>
    </article>
  </body>
</html>