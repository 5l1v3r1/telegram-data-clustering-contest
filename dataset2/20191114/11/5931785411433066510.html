<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T11:53:31+00:00"/>
    <meta property="og:title" content="Karte za ,,derbi“ u prodaji od petka, navijačima Zvezde dozvoljeno prisustvo"/>
    <meta property="og:description" content="Košarkaški klub Partizan objavio je danas da će karte za prvi ,,večiti derbi“ u ovoj sezoni ABA lige biti u prodaji od sutra i da će gostujući navijači imati poseban sektor. Za razliku od nekih prethodnih mečeva, sektor za gostujuće navijače će na predstojećoj utakmici u ,,Štark areni“ biti omogućen, te će navijači Crvene zvezde […]"/>
  </head>
  <body>
    <article>
      <h1>Karte za ,,derbi“ u prodaji od petka, navijačima Zvezde dozvoljeno prisustvo</h1>
      <address><time datetime="2019-11-14T11:53:31+00:00">14 Nov 2019, 11:53</time> by <a rel="author">Nemanja</a></address>
      <p>Košarkaški klub Partizan objavio je danas da će karte za prvi ,,večiti derbi“ u ovoj sezoni ABA lige biti u prodaji od sutra i da će gostujući navijači imati poseban sektor.</p>
      <p>Za razliku od nekih prethodnih mečeva, sektor za gostujuće navijače će na predstojećoj utakmici u ,,Štark areni“ biti omogućen, te će navijači Crvene zvezde moći da prisustvuju meču.</p>
      <p>Takođe, klub je apelovao na sve učesnike da ne dozvole bilo kakve incidente i uveličaju ovaj praznik srpske i regionalne košarke.</p>
      <p><b>– Najvatrenije pristalice dva kluba, razmenjivali su dugo međusobno ulaznice sa rivalima, a uvažavajući i njihove stavove, za derbi sa obe navijačke strane, opredelili smo se da za navijače Crvene zvezde, pustimo u prodaju kontigent od 1.000 ulaznica, za sektor na istočnoj strani nivoa 400, po ceni od 700 dinara. Prodaja ovih ulaznica, odvijaće se preko <a href="https://www.sportskacentrala.com/tag/kk-crvena-zvezda/">KK Crvena Zvezda</a> MTS. Kao domaćin derbija, Partizan NIS neće nikoga uslovljavati neunošenjem obeležja kluba, kao što su naši navijači bili uslovljavani u prethodnom periodu. <a href="https://www.sportskacentrala.com/tag/kk-partizan/">KK Partizan</a> NIS je ugostio mnoge klubove i njihove čelnike, pa tako upućuje i poziv rukovodstvu Crvene zvezde MTS i stavlja joj na raspolaganje jedan VIP boks kod sektora za njene pristalice, dajući na taj način primer kako jedini evropski šampion iz Srbije, klub sa najviše međunarodnih, regionalnih i nacionalnih trofeja, četiri F4 Evrolige, dočekuje svoje rivale </b>– stoji na zvaničnom sajtu KK Partizan.</p>
      <p>Ulaznice za nedeljni meč u prodaji će se naći od petka, 15. novembra i to na sledećim mestima:</p>
      <p>
        <b>15.11.2019. Ticketline Novi Beograd (Bulevar Milutina Milankovića 1) od 10 do 18 časova</b>
      </p>
      <p>
        <b>16.11.2019. Ticketline Novi Beograd (Bulevar Milutina Milankovića 1) od 10 do 16 časova</b>
      </p>
      <p>
        <b>17.11.2019. Štark Arena, od 14 časova do početka meča</b>
      </p>
      <p>Cene pojedinačnih ulaznica za derbi su:</p>
      <p>
        <b>Nivo 400 – 700 dinara</b>
      </p>
      <p>
        <b>Nivo 200 tribina – 900 dinara</b>
      </p>
      <p>
        <b>Parter – 1.400 dinara</b>
      </p>
      <p>
        <b>Standard 2 – 1.100 dinara</b>
      </p>
      <p>
        <b>Standard 1 – 1.400 dinara</b>
      </p>
      <p>
        <b>Superior – 2.000 dinara</b>
      </p>
      <p>
        <b>Pojedinčana mesta u ložama (Sky Box) – 5.000 dinara</b>
      </p>
      <p>Utakmica sedmog kola ABA lige na programu je u nedelju od 20. sati u ,,Štark areni“.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/trinkijeri-u-porazu-od-tofasa-video-i-nesto-dobro/"/>
        <a href="https://www.sportskacentrala.com/2019/11/13/partizanu-malo-jedan-mozli-crno-beli-nemocni-u-bursi/"/>
        <a href="https://www.sportskacentrala.com/2019/11/13/live-tofas-partizan/"/>
        <a href="https://www.sportskacentrala.com/2019/11/13/lazic-beron-i-gavrilovic-pred-asvel-plus-veoma-vazna-informacija-iz-zvezde/"/>
        <a href="https://www.sportskacentrala.com/2019/11/13/partizan-u-grupi-sa-megom-i-cibonom-zvezda-ide-u-zadar/"/>
        <a href="https://www.sportskacentrala.com/2019/11/13/jos-jedan-veliki-talenat-iz-partizana-ide-u-fmp/"/>
        <a href="https://www.sportskacentrala.com/2019/11/12/partizan-bez-voldena-i-parahovskog-u-turskoj/"/>
        <a href="https://www.sportskacentrala.com/2019/11/12/zvezda-cilja-trecu-pobedu-pocela-prodaja-ulaznica-za-mec-sa-asvelom/"/>
        <a href="https://www.sportskacentrala.com/2019/11/12/trinkijeri-odbrana-protiv-tofasa-mora-da-bude-izuzetna/"/>
      </related>
    </article>
  </body>
</html>