<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e27f04ef94667bec/un-tablou-de-monet-vandut-cu-aproape-28-de-milioane-de-dolari-la-o-licitatie-in-new-york.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T11:04:30+00:00"/>
    <meta property="og:title" content="Un tablou de Monet, vândut cu aproape 28 de milioane de dolari la o licitaţie în New York"/>
    <meta property="og:description" content="Un tablou înfăţişând Tamisa la Londra realizat de pictorul impresionist Claude Monet a fost vândut pentru suma de 27,6 milioane de dolari la licitaţie la New York, a anunţat miercuri casa Sotheby's, preluată de dpa."/>
  </head>
  <body>
    <article>
      <h1>Un tablou de Monet, vândut cu aproape 28 de milioane de dolari la o licitaţie în New York</h1>
      <address><time datetime="2019-11-14T11:04:30+00:00">14 Nov 2019, 11:04</time> by <a rel="author">Jurnal.md</a></address>
      <p>
        <b>Un tablou înfăţişând Tamisa la Londra realizat de pictorul impresionist Claude Monet a fost vândut pentru suma de 27,6 milioane de dolari la licitaţie la New York, a anunţat miercuri casa Sotheby's, preluată de dpa.</b>
      </p>
      <p>Tabloul "Charing Cross Bridge" din 1903, parte a unei serii de picturi în ulei a artistului francez Claude Monet, a fost principala piesă a licitaţiei de marţi, scrie Agerpres.ro.</p>
      <p>Pictura înfăţişând podul feroviar învăluit în ceaţă s-a aflat în colecţia unei familii timp de 40 de ani.</p>
      <p>Printre cele mai importante piese scoase la vânzare se numără şi o sculptură din bronz realizată de Alberto Giacometti, tablouri impresioniste de Gustave Caillebotte şi Paul Signac, şi un tablou de Tamara De Lempicka, care a fost vândut pentru o sumă record.</p>
      <p>Toate obiectele au fost vândute pentru suma de 209 de milioane de dolari în cadrul vânzării "Impressionist and Modern Art Evening Sale" a casei de licitaţii Sotheby's.</p>
      <p>Mai multe lucrări din secolul XX urmează să fie scoase la licitaţie în zilele următoare, inclusiv o pictură murală de Keith Haring.</p>
    </article>
  </body>
</html>