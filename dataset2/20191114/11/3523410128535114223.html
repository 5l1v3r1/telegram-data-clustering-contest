<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639910/%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A8%D9%87-%D8%B4%D8%A7%DB%8C%D8%B9%D9%87%E2%80%8C%D9%87%D8%A7-%D8%AA%D9%88%D8%AC%D9%87-%D9%86%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T11:01:00+00:00"/>
    <meta property="og:title" content="بازیکنان به شایعه‌ها توجه نکنند"/>
    <meta property="og:description" content="کاپیتان پیشین تیم ملی فوتبال عراق توصیه مهمی به بازیکنان این تیم پیش از رویارویی با ایران در چارچوب انتخابی جام جهانی ۲۰۲۲ کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639910/%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A8%D9%87-%D8%B4%D8%A7%DB%8C%D8%B9%D9%87%E2%80%8C%D9%87%D8%A7-%D8%AA%D9%88%D8%AC%D9%87-%D9%86%DA%A9%D9%86%D9%86%D8%AF">بازیکنان به شایعه‌ها توجه نکنند</a>
      </h1>
      <h2>کاپیتان پیشین تیم ملی فوتبال عراق توصیه مهمی به بازیکنان این تیم پیش از رویارویی با ایران در چارچوب انتخابی جام جهانی ۲۰۲۲ کرد.</h2>
      <address><time datetime="2019-11-14T11:01:00+00:00">14 Nov 2019, 11:01</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، عدنان درجال گفت: در روزهای اخیر نداهای مختلفی در رسانه‌ها و حتی از فدراسیون فوتبال عراق خطاب به بازیکنان تیم ملی به گوش رسید که خواهان انصراف از بازی برابر ایران شدند. من در آستانه این بازی از برادران و فرزندانم در تیم ملی فوتبال عراق می‌خواهم از این شایعه‌ها دوری کنند و تمرکز آنها از نظر روانی و تاکتیکی فقط معطوف بازی امروز باشد. امیدوارم تلاش‌های ما به عنوان رهبران فوتبال، رسانه‌ها و هواداران باعث ایجاد انگیزه مثبت در تیم ملی فوتبال عراق برای مواجهه با حریف قدرتمندی همانند ایران شود.</p>
      <p>کاپیتان پیشین تیم ملی فوتبال عراق همچنین خطاب به هواداران عراقی اظهار داشت: هواداران نقش مهمی دارند و باید تصویر روشنی از تمدن کشورمان در بازی برابر ایران به نمایش بگذارند. هواداران باید از شعارهای سیاسی دوری گزینند و مورد سوء‌استفاده برخی‌ها در بازی برابر ایران قرار نگیرند.</p>
      <p>تیم‌های ملی فوتبال عراق و ایران از ساعت 17:30 امروز (پنجشنبه) در چارچوب انتخابی جام جهانی 2022 از گروه C آسیا در اردن به مصاف هم می‌روند.</p>
    </article>
  </body>
</html>