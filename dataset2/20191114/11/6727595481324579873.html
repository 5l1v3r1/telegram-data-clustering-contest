<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sagarika-ghose-in-sabarimala-verdict028.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T11:54:00+00:00"/>
    <meta property="og:title" content="'ആര്‍ത്തവമുള്ള സ്ത്രീകളെ അശുദ്ധരായി കണക്കാക്കുന്നത് ന്യായീകരിക്കുന്നതാണ് വിധി'; ശബരിമല പുനഃപരിശോധനയില്‍ സാഗരിക ഘോഷ്"/>
    <meta property="og:description" content="Sabarimala Women Entry Supreme Court India ന്യൂദല്‍ഹി: ആര്‍ത്തവമുള്ള സ്ത്രീകളെ അശുദ്ധരായി കണക്കാക്കുന്നത് അധാര്‍മികവും അസംബന്ധവുമാണെന്ന് മാധ്യമപ്രവര്‍ത്തക സാഗരിക ഘോഷ്. വി"/>
  </head>
  <body>
    <article>
      <h1>'ആര്‍ത്തവമുള്ള സ്ത്രീകളെ അശുദ്ധരായി കണക്കാക്കുന്നത് ന്യായീകരിക്കുന്നതാണ് വിധി'; ശബരിമല പുനഃപരിശോധനയില്‍ സാഗരിക ഘോഷ്</h1>
      <address><time datetime="2019-11-14T11:54:00+00:00">14 Nov 2019, 11:54</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ആര്‍ത്തവമുള്ള സ്ത്രീകളെ അശുദ്ധരായി കണക്കാക്കുന്നത് അധാര്‍മികവും അസംബന്ധവുമാണെന്ന് മാധ്യമപ്രവര്‍ത്തക സാഗരിക ഘോഷ്. വിധി പുനഃപരിശോധിക്കാനുള്ള തീരുമാനം ഈ വിവേചനത്തെ ന്യായീകരിക്കുന്നതാണെന്നും അവര്‍ ട്വീറ്റ് ചെയ്തു.</p>
      <p>ഒരു ആരാധനാലയം പൊതു ഇടമാണെങ്കില്‍, ലിംഗം, ജാതി, മതം, മറ്റേതെങ്കിലും ശാരീരികാവസ്ഥ എന്നിവയില്‍ നിന്നുണ്ടാകുന്ന ‘അശുദ്ധി’ അടിസ്ഥാനമാക്കി വിവേചനം പാടില്ലെന്നും അവര്‍ പറഞ്ഞു.</p>
      <p>ശബരിമല യുവതീപ്രവേശം പുനഃപരിശോധിക്കാനുള്ള സുപ്രീംകോടതി വിധി സ്വാഗതം ചെയ്ത് കോണ്‍ഗ്രസ് നേതാവ് ശശി തരൂര്‍ നേരത്തേ രംഗത്തെത്തിയിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ശബരിമല കേസുകളില്‍ ഉള്‍പ്പെട്ടിരിക്കുന്ന പ്രശ്നങ്ങള്‍ എല്ലാ വിശ്വാസങ്ങളുടെ ആചാരത്തെയും ബാധിക്കുന്നതാണെന്ന് അദ്ദേഹം ട്വീറ്റ് ചെയ്തു.</p>
      <related>
        <a href="https://www.doolnews.com/organized-efforts-to-subvert-the-sabarimala-judgment-cannot-be-allowed-676.html?utm_source=doolnews&amp;utm_medium=related"/>
      </related>
      <p>ചീഫ് ജസ്റ്റിസ് രഞ്ജന്‍ ഗൊഗോയി, എ.എം ഖാന്‍വില്‍ക്കര്‍, ജസ്റ്റിസ് ഇന്ദു മല്‍ഹോത്ര എന്നിവരടങ്ങിയ ബെഞ്ചാണ് വിധി പ്രസ്താവിച്ചത്.</p>
      <p>വിശാല ബെഞ്ചിലേക്ക് വിടണമെന്ന് ചീഫ് ജസ്റ്റിസ് അടക്കം മൂന്ന് ജഡ്ജിമാര്‍ ആവശ്യപ്പെടുകയായിരുന്നു. വിയോജന വിധിയുമായി ജസ്റ്റിസ് ഫറോഹിന്‍ടണ്‍ നരിമാനും ജസ്റ്റിസ് ഡി.വൈ ചന്ദ്രചൂഡും രംഗത്തെത്തി.</p>
      <p>2018 സെപ്റ്റംബര്‍ 28 ന് മുന്‍ ചീഫ് ജസ്റ്റിസ് ദീപക് മിശ്ര അധ്യക്ഷനായ ഭരണഘടന ബെഞ്ചാണ് ശബരിമലയില്‍ പ്രായഭേദമന്യേ സ്ത്രീ പ്രവേശനം അനുവദിച്ചുകൊണ്ട് വിധി പുറപ്പെടുവിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ വിധിയില്‍ പുന:പരിശോധന ആവശ്യപ്പെട്ട് 56 ഹരജികള്‍ സുപ്രീം കോടതിക്ക് മുന്‍പില്‍ എത്തുകയായിരുന്നു. ഇക്കഴിഞ്ഞ മെയ് മാസത്തില്‍ ഹര്‍ജികളില്‍ വാദം കേട്ടശേഷം അന്തിമവിധി പറയാന്‍ മാറ്റിവെക്കുകയായിരുന്നു.</p>
      <related>
        <a href="https://www.doolnews.com/shashi-tharoor-in-sabarimala-verdict782.html?utm_source=doolnews&amp;utm_medium=related"/>
      </related>
      <p>കഴിഞ്ഞവര്‍ഷം യുവതീപ്രവേശ അനുകൂല വിധി നല്‍കിയവരില്‍ അന്നത്തെ ചീഫ് ജസ്റ്റിസ് ദീപക് മിശ്ര, ജഡ്ജിമാരായ നരിമാന്‍, ചന്ദ്രചൂഢ് എന്നിവര്‍ വെവ്വേറെ വിധിന്യായമെഴുതിയിരുന്നു.</p>
      <p>എതിര്‍ത്ത ജസ്റ്റിസ് ഇന്ദു മല്‍ഹോത്ര വിയോജന വിധിന്യായമെഴുതി. ജസ്റ്റിസ് എ.എം ഖന്‍വില്‍ക്കര്‍, ചീഫ് ജസ്റ്റിസായിരുന്ന മിശ്രയുടെ വിധിന്യായത്തോടു യോജിച്ചു. മിശ്ര വിരമിച്ചതോടെ ചീഫ് ജസ്റ്റിസ് രഞ്ജന്‍ ഗൊഗോയിയാണ് ബെഞ്ചിലെ പുതുമുഖം.</p>
      <figure>
        <iframe data-src="https://twitter.com/sagarikaghose/status/1194860085152927744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>