<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/non-si-rsquo-numeri-mondo-caso-finals-londra-rimontona-219013.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T11:55:00+00:00"/>
    <meta property="og:title" content="Non si e’ numeri 1 al mondo per caso! rimontona epica di nadal che annulla anche un match point"/>
    <meta property="og:description" content="NON SI E’ NUMERI 1 AL MONDO PER CASO! ALLE FINALS DI LONDRA RIMONTONA EPICA DI NADAL CHE ANNULLA ANCHE UN MATCH POINT A MEDVEDEV – “L’ESEMPIO DA DARE AI GIOVANI NON È RIUSCIRE IN UNA RIMONTA, L'ESEMPIO È NON ROMPERE LA RACCHETTA QUANDO SEI SOTTO 5-1 AL TERZO SET, NON PERDERE IL CONTROLLO QUANDO LE COSE VANNO MALE, NON SCORAGGIARSI E ACCETTARE CHE…&quot; - VIDEO"/>
  </head>
  <body>
    <article>
      <h1>Non si e’ numeri 1 al mondo per caso! rimontona epica di nadal che annulla anche un match point</h1>
      <address>
        <time datetime="2019-11-14T11:55:00+00:00">14 Nov 2019, 11:55</time>
      </address>
      <p>
        <b>NON SI E’ NUMERI 1 AL MONDO PER CASO! ALLE FINALS DI LONDRA RIMONTONA EPICA DI NADAL CHE ANNULLA ANCHE UN MATCH POINT A MEDVEDEV – “L’ESEMPIO DA DARE AI GIOVANI NON È RIUSCIRE IN UNA RIMONTA, L'ESEMPIO È NON ROMPERE LA RACCHETTA QUANDO SEI SOTTO 5-1 AL TERZO SET, NON PERDERE IL CONTROLLO QUANDO LE COSE VANNO MALE, NON SCORAGGIARSI E ACCETTARE CHE…" - VIDEO</b>
      </p>
      <hr/>
      <figure>
        <iframe src="https://www.youtube.com/embed/WXrCoStcueQ" width="560" height="315" data-service="Youtube" scrolling="no"/>
      </figure>
      <p>
        <b>PAOLO ROSSI per <a href="http://www.repubblica.it/">repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255438/1238240.htm">
          <img src="https://cdn-static.dagospia.com/img/foto/11-2019/nadal-1238240.png"/>
        </a>
        <figcaption>nadal</figcaption>
      </figure>
      <p>Non si è numeri uno del mondo per caso. E non si vincono neppure 19 Slam per pura fortuna. Rafa Nadal è così, riesce a fare grandi cose anche quando non è al 100% e dimostrare che con lui non si può abbassare la guardia neppure per un colpo. Tutta questa premessa per spiegare, e raccontare, la clamorosa rimonta dello spagnolo ai danni di Daniil Medvedev, il russo che aveva sconfitto nella finale dell'ultimo Slam, agli US Open di New York.</p>
      <p>Siamo a Londra, seconda partita delle Atp Finals: per Nadal e Medvedev è una sorta di ultima spiaggia, essendo stati sconfitti all'esordio. Il primo set è molto equilibrato, sebbene sia lo spagnolo quello più sulla difensiva. Ma si difende su una palla break e dunque si arriva al tie-break che però è giocato con spavalderia dal russo che si impone con autorevolezza dopo 53 minuti di gioco. Alla ripresa del match è il russo a distrarsi: grande errore. Nadal gli prende un servizio e s'invola verso il set, che ottiene dopo altri 40 minuti.</p>
      <figure>
        <a href="https://www.dagospia.com/mediagallery/Dago_fotogallery-255438/1238239.htm">
          <img src="https://cdn-static.dagospia.com/img/foto/11-2019/nadal-1238239.png"/>
        </a>
        <figcaption>nadal</figcaption>
      </figure>
      <p>Tutti quindi a immaginare il dominio di Rafa nell'ultimo set, e invece spunta un esplosivo Medvedev che non sbaglia più una palla: 4-0 e match ipotecato. Nadal cerca una reazione, ma si arriva sull'1-5. Sembra fatta, ed è questo l'errore di valutazione. L'orgoglio del maiorchino, la sua incredibile caparbietà agonistica hanno lentamente la meglio sul russo che pensava di aver già svoltato.</p>
      <p>Medvedev si ritrova perfino 5-6 0-30, prima dell'ultimo sussulto che lo porta al tie-break. Ma se non sei riuscito ad avere la meglio su Nadal con un doppio break di vantaggio, non puoi pensare di batterlo in un tie-break alla pari. Vince dunque Nadal, dopo altri 70' di battaglia per un totale di 2 ore e 46 minuti. Il suo Masters è ancora vivo, ma dovrà vincerne ancora una, contro Tsitsipas venerdì.</p>
      <figure>
        <a href="https://www.dagospia.com/mediagallery/Dago_fotogallery-255438/1238238.htm">
          <img src="https://cdn-static.dagospia.com/img/foto/11-2019/nadal-medvedev-1238238.png"/>
        </a>
        <figcaption>nadal medvedev</figcaption>
      </figure>
      <p>Proprio Stefanos Tsitsipas, dopo Daniil Medvedev, batte anche Alexander Zverev e conquista un posto nelle semifinali. Il greco si impone per 6-3 6-2 e a prescindere dall'esito dell'ultimo incontro con Nadal si garantisce uno dei primi due posti del Gruppo Agassi.</p>
      <p>
        <b>NADAL</b>
      </p>
      <p>
        <b>Da <a href="http://it.euronews.com/">it.euronews.com</a></b>
      </p>
      <p>"L'esempio da dare ai giovani non è riuscire in una rimonta, l'esempio è non rompere la racchetta quando sei sotto 5-1 al terzo set, non perdere il controllo quando le cose vanno male, non scoraggiarsi e accettare che il tuo avversario sta giocando meglio di te".</p>
      <figure>
        <a href="https://www.dagospia.com/mediagallery/Dago_fotogallery-255438/1211668.htm">
          <img src="https://cdn-static.dagospia.com/img/foto/09-2019/nadal-xisca-1211668.png"/>
        </a>
        <figcaption>nadal xisca</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255438/1211669.htm">
          <img src="https://cdn-static.dagospia.com/img/foto/09-2019/nadal-xisca-11-1211669.png"/>
        </a>
        <figcaption>nadal xisca 11</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255438/1211670.htm">
          <img src="https://cdn-static.dagospia.com/img/foto/09-2019/nadal-xisca-1211670.png"/>
        </a>
        <figcaption>nadal xisca</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255438/1208221.htm">
          <img src="https://cdn-static.dagospia.com/img/foto/09-2019/nadal-1208221.png"/>
        </a>
        <figcaption>nadal</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255438/1208223.htm">
          <img src="https://cdn-static.dagospia.com/img/foto/09-2019/nadal-1208223.png"/>
        </a>
        <figcaption>nadal</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255438/1237569.htm">
          <img src="https://cdn-static.dagospia.com/img/foto/11-2019/nadal-1237569.png"/>
        </a>
        <figcaption>nadal</figcaption>
      </figure>
    </article>
  </body>
</html>