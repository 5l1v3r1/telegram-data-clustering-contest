<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150514/"/>
    <meta property="og:site_name" content="AgroNews"/>
    <meta property="article:published_time" content="2019-11-14T11:21:00+00:00"/>
    <meta property="og:title" content="Західноукраїнський кооператив експортуватиме равликів"/>
    <meta property="og:description" content="Фермерське господарство Dido Djozef (Тернопільська область), яке займається вирощуванням і реалізацією равлика, цього року планує розпочати його експорт. Про це AgroTimes розповіла співвласниця Dido Djozef Іванна Бейдель. Господарство передусім орієнтується на внутрішній ринок, але водночас..."/>
  </head>
  <body>
    <article>
      <h1>Західноукраїнський кооператив експортуватиме равликів</h1>
      <address><time datetime="2019-11-14T11:21:00+00:00">14 Nov 2019, 11:21</time> by <a rel="author">agronews.uaode/author</a></address>
      <p>
        <b>Фермерське господарство Dido Djozef (Тернопільська область), яке займається вирощуванням і реалізацією равлика, цього року планує розпочати його експорт. Про це AgroTimes розповіла співвласниця Dido Djozef Іванна Бейдель.</b>
      </p>
      <p>Господарство передусім орієнтується на внутрішній ринок, але водночас частково готує равлика й на експорт. Процес розпочнеться з отриманням відповідних сертифікатів, зазначила Іванна Бейдель.</p>
      <p>Експортом займається західноукраїнський кооператив Український кластер виробників равликів, який налічує понад 30 членів, у тому числі й Dido Djozef. «Вони мають домовленості з європейськими країнами. Загалом учасники кооперативу забезпечують до 200 тонн продукції», – зауважила вона.</p>
      <p>Крім того, Іванна Бейдель зазначила, що в планах господарства – виробництво маринованої ікри равлика. «Це вже крафтова продукція, – уточнила вона. – Поки ще не маємо сертифікації, але сподіваємося до кінця року її пройти».</p>
    </article>
  </body>
</html>