<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kamenica-Hill-visok-klas-zhilishta-vurhu-sedmoto-tepe-na-Plovdiv-913809"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T11:39:00+00:00"/>
    <meta property="og:title" content="&quot;Каменица Hill&quot; - висок клас жилища върху седмото тепе на Пловдив"/>
    <meta property="og:description" content="Първите жилища в &quot;Каменица Hill&quot; вече са в продажба. &quot;Те са позиционирани в 6-те жилищни входа в сек..."/>
  </head>
  <body>
    <article>
      <h1>"Каменица Hill" - висок клас жилища върху седмото тепе на Пловдив</h1>
      <address>
        <time datetime="2019-11-14T11:39:00+00:00">14 Nov 2019, 11:39</time>
      </address>
      <p>Първите жилища в "Каменица Hill" вече са в продажба. "Те са позиционирани в 6-те жилищни входа в секциите (с РЗП 20 000 кв. м) между ул. "Марин Дринов" и "Иларион Макариополски". Това е първата част от нашия проект в терена на бившия завод "Каменица", каза Владислав Кънчев, специалист "Развитие проекти" към "Сиенит Холдинг".</p>
      <p>Припомняме, че две години след като обяви план за преместване от Пловдив в Хасково, през 2017-а "Каменица" продаде терена, на който се намираше пивоварната й. Той е 30.5 дка и е разделен на отделни имоти. Новите терени са собственост на две фирми, които строят там огромен комплекс с жилищна част, офиси, магазини и спортно-развлекателни съоръжения. Фирмите развиват индивидуално своите проекти, но си партнират в архитектурната и градоустройствена визия на новия квартал. Инвеститори са "Си Инвестмънт", която е част от "Сиенит холдинг" (строителната компания, изградила голяма част от индустриалната зона до Пловдив и фабриките в нея) и новоучредени компании на хотелиера Георги Тотев, който е брат на екскмета на Пловдив Иван Тотев.</p>
      <p>"Имаме одобрени проекти и вече строим в терена. Готови сме с изкопа, изляли сме дори фундаментната плоча на първата сграда", обясни Кънчев. Представителят на дружеството допълни, че паралелно от компанията залага пълното благоустрояване на терена. "Ще разширим пътят към ул. "Марин Дринов" за удобство на обитателите. Но не очаквайте "Каменица Hill" да е поредният затворен тип жилищен комплекс в Пловдив. Напротив, планираме една отворена структура, така че вътрешното й пространство да е достъпно за пловдивчани и да предоставя различен вид услуги – кафенета, ресторанти, магазини и други. В същото време клиентите ни ,които ще закупят апартаменти ще си имат обособен достъп до техните жилища, който няма да се пресича с обществените пространства".</p>
      <p>Различното в "Каменица Hill" е, че залага на друг тип комфорт на обитаване. На пракитка това е първият луксозен комплекс в Пловдив със смесена функция, в централните части на града, твърдят от екипа на "Си Инвестмънт". В зоната се обособяват зелени площи, детски площадки и пешеходни алеи, които естествено свързват основните линии на човекопоток - към центъра на града и близкия парк в кв. "Каменица 2“ и към новоизградения музей "Каменица“. Проектът предлага модерна и енергоефективна архитектура, в крак с изискванията на но</p>
      <figure>
        <img src="https://i.id24.bg/img/spacer.gif"/>
      </figure>
      <p>вите инвеститори.</p>
      <p>Луксозни жилищни сгради допълват високия жизнен стандарт в комплекса. Инвеститорите покриват пълната палитра от търсенето на купувачите – от дву-, три- и 4-стайни апартаменти до мезонетите. За всяко жилище е предвидено паркомясто, екстра тук е и отоплението на ТЕЦ. "Целта ни е да удовлетворим търсенето на купувачите – от българите до инвеститорите, които идват в Пловдив по линия на "Тракия икономическа зона". Това са мениджъри от висшия ешелон и за тях е важно да имат качествена среда на обитаване. Така че жилищата в "Каменица Hill" са от по-високия клас и отговарят на изискванията както на родния, така и на световния пазар. А за нас, като инвеститори е предизвикателство да промотираме Пловдив, като добрата жилищна локация", обясняват от екипа.</p>
      <p>За комфорта на обитателите се планират множество търговски обекти - пазар, ресторанти, кафенета, аптека, банков офис, детски център, плувен басейн, фитнес, магазини. Централната локация на проекта осигурява бърз и лесен достъп до всяка сграда в комплекса - с автомобил, но и с градски транспорт и велосипед. "Каменица Hill" ще създаде нова и качествена среда за живот, обещават инвеститорите.</p>
    </article>
  </body>
</html>