<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639911/%D9%BE%DB%8C%D8%B1%D9%88%D8%B2%DB%8C-%D9%84%DB%8C%DA%A9%D8%B1%D8%B2-%D8%AF%D8%B1-%D8%AE%D8%A7%D9%86%D9%87-%D8%B4%DA%A9%D8%B3%D8%AA-%DA%A9%D9%84%DB%8C%D9%BE%D8%B1%D8%B2-%D8%AF%D8%B1-%D9%87%DB%8C%D9%88%D8%B3%D8%AA%D9%88%D9%86-%D8%A8%D8%A7-%DB%B4%DB%B7-%D8%A7%D9%85%D8%AA%DB%8C%D8%A7%D8%B2-%D9%87%D8%A7%D8%B1%D8%AF%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T11:04:00+00:00"/>
    <meta property="og:title" content="پیروزی لیکرز در خانه/ شکست کلیپرز در هیوستون با ۴۷ امتیاز هاردن"/>
    <meta property="og:description" content="تیم‌های لس‌آنجلس لیکرز و هیوستون راکتس در ادامه دیدارهای خود در لیگ حرفه‌ای بسکتبال آمریکا به پیروزی رسیدند."/>
  </head>
  <body>
    <article>
      <h1>
        <a href="https://www.bultannews.com/fa/news/639911/%D9%BE%DB%8C%D8%B1%D9%88%D8%B2%DB%8C-%D9%84%DB%8C%DA%A9%D8%B1%D8%B2-%D8%AF%D8%B1-%D8%AE%D8%A7%D9%86%D9%87-%D8%B4%DA%A9%D8%B3%D8%AA-%DA%A9%D9%84%DB%8C%D9%BE%D8%B1%D8%B2-%D8%AF%D8%B1-%D9%87%DB%8C%D9%88%D8%B3%D8%AA%D9%88%D9%86-%D8%A8%D8%A7-%DB%B4%DB%B7-%D8%A7%D9%85%D8%AA%DB%8C%D8%A7%D8%B2-%D9%87%D8%A7%D8%B1%D8%AF%D9%86">پیروزی لیکرز در خانه/ شکست کلیپرز در هیوستون با ۴۷ امتیاز هاردن</a>
      </h1>
      <h2>تیم‌های لس‌آنجلس لیکرز و هیوستون راکتس در ادامه دیدارهای خود در لیگ حرفه‌ای بسکتبال آمریکا به پیروزی رسیدند.</h2>
      <address><time datetime="2019-11-14T11:04:00+00:00">14 Nov 2019, 11:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تیم لس آنجلس لیکرز، صدرنشین کنفرانس غرب لیگ بسکتبال حرفه‌ای آمریکا در بازی صبح امروز خود که در سالن استیپلز سنتر برگزار شد، میهمانش گلدن استیت وریرز ر شکست داد. در این بازی، لبران جیمز 23 امتیاز و 12 پاس گل و کایل کوزما 22 امتیاز برای لیکرز در غیاب آنتونی دیویس کسب کردند. جاوال مک‌گی نیز 18 امتیاز و 17 ریباند دیگر برای لیکرز به دست آورد. دی‌آنجلو راسل، بازیکن فصل گذشته لیکرز نیز 21 امتیاز برای گلدن استیت کسب کرد. وریرز در غیاب استیفن کری و کلی تامپسون که مصدوم هستند و کوین دورانت که از این تیم جدا شده پس از 5 حضور متوالی در فینال لیگ به شبح یک قهرمان تبدیل شده است.</p>
      <p>در بازی دیگری که در سالن تویوتا سنتر شهر هیوستون برگزار شد، تیم میزبان با 47 امتیاز جیمز هاردن مقابل میهمان خود لس‌آنجلس کلیپرز به پیروزی رسید. این هشتمین پیروزی هیوستون راکتس در مقابل 3 شکست این تیم بود. کاوای لنارد هم 26 امتیاز و 12 ریباند برای کلیپرز داشت.</p>
      <p>جدال تماشایی دو تیم بوستون سلتیکس و واشنگتن ویزاردز در سالن تی‌دی گاردن پس از رد و بدل شدن 273 امتیاز به سود سلتیکس به پایان رسید. بردلی بیل 44 امتیاز برای واشنگتن و کمبا واکر 25 امتیاز برای بوستون کسب کردند.</p>
      <p>نتایج دیدارهای صبح امروز لیگ NBA به شرح زیر است:</p>
      <p>ممفیس 119 - شارلوت 117<br/>فیلادلفیا 97 - اورلاندو 112<br/>واشنگتن 133 - بوستون 140<br/>لس آنجلس کلیپرز 93 - هیوستون 102<br/>سان‌آنتونیو 114 - مینه سوتا 129<br/>گلدن استیت 94 - لس‌آنجلس لیکرز 120<br/>تورونتو 114 - پورتلند 106</p>
    </article>
  </body>
</html>