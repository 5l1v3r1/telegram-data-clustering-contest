<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kartik-aaryan-increase-his-fees-and-now-to-charge-rs-7-crores-for-future-projects-in-film-2848739.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T11:44:12+00:00"/>
    <meta property="og:title" content="बढ़ती पॉपुलैरिटी और स्टारडम की वजह से कार्तिक आर्यन ने फिर बढ़ाई अपनी फीस, एक फिल्म के लिए मांगे इतने करोड़"/>
    <meta property="og:description" content="कार्तिक आर्यन का नाम बॉलीवुड के उन सितारों की लिस्ट में शामिल है जिन्होंने बहुत ही कम समय में अपनी सफलता की कहानी लिखी है। इन दिनों कार्तिक आर्यन के पास लगभग आधा दर्जन फिल्में हैं। जिनमें अभी एक्टर..."/>
  </head>
  <body>
    <article>
      <h1>बढ़ती पॉपुलैरिटी और स्टारडम की वजह से कार्तिक आर्यन ने फिर बढ़ाई अपनी फीस, एक फिल्म के लिए मांगे इतने करोड़</h1>
      <address><time datetime="2019-11-14T11:44:12+00:00">14 Nov 2019, 11:44</time> by <a rel="author">लाइव हिन्दुस्तान टीम,नई दिल्ली</a></address>
      <p>कार्तिक आर्यन का नाम बॉलीवुड के उन सितारों की लिस्ट में शामिल है जिन्होंने बहुत ही कम समय में अपनी सफलता की कहानी लिखी है। इन दिनों कार्तिक आर्यन के पास लगभग आधा दर्जन फिल्में हैं। जिनमें अभी एक्टर ने 'पति पत्नी और वो',  'लव आजकल-2', 'भूल भुलैया 2' और 'दोस्ताना 2' की शूटिंग का एलान कर किया है। फिल्मों में अपने लगातार बढ़ते डिमांड और फिल्मों शानदार सफलता को देखते हुए कार्तिक आर्यन ने अपनी फीस बढ़ा ली है।  </p>
      <figure>
        <embed-post data-src="https://www.instagram.com/p/B28V5SQlKZU" data-service="Instagram"/>
      </figure>
      <p>बॉलीवुड हंगामा की रिपोर्ट के अनुसार, कार्तिक ने अपनी बढ़ती पॉपुलैरिटी और स्टारडम को देखते उन्होंने अपनी फीस बढा दी है। रिपोर्ट के मुताबिक,  कार्तिक को लगता है कि वो बीते वक्त से काफी अच्छे मेकर्स के साथ काम कर रहे हैं और कम फीस ले रहे हैं और वो अपनी कम भी कर देते हैं। हालांकि अब उन्होंने अपनी फीस बढ़ा दी है। बीते साल से कार्तिक का ब्रांड वैल्यू और ज्यादा हो गया है। ब्रांड वर्ल्ड में भी कार्तिक खूब छा रहे हैं।  अब कार्तिक एक फिल्म के लिए करीब 7 करोड़ लेंगे।</p>
      <figure>
        <embed-post data-src="https://www.instagram.com/p/B4cLRIFpXyB" data-service="Instagram"/>
      </figure>
      <p>रिपोर्ट के अपने सोर्स से दावा किया है कि कार्तिक ने एक फिल्म के लिए मेकर्स से 7 करोड़ की अपील की है। इतना ही नहीं रिपोर्ट में यह कहा गया है कि अपनी फीस बढ़ाने के पीछे कार्तिक का सोचना है कि वह एक ऐसे मुकाम पर पहुंच गए हैं, जिसमें दर्शक किसी फिल्म को देखने के लिए कार्तिक की वजह से ही सिनेमाघरों में आएंगे। इसलिए, यह केवल स्वाभाविक है कि इसीलिए कार्तिक ने फीस बढ़ाने का फैसला किया है। इतना ही नहीं कार्तिक ने अपनी टीम के साथ डिस्कस भी किया है। </p>
      <p>आपकी जानकारी के लिए बात दें कि फिल्म लुका छुपी' की शानदार सफलता के बाद कार्तिक आर्यन ने अपनी फीस बढ़ाने की डिमांड की थी। </p>
    </article>
  </body>
</html>