<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/pregatiti-va-de-scumpiri-la-biletele-de-avion-noua-state-au-cerut-comisiei-europene-aplicarea-unei-taxe-in-aviatie-pentru-emisiile-de-carbon-18583502"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T11:11:25+00:00"/>
    <meta property="og:title" content="Pregătiţi-vă de scumpiri la biletele de avion: Nouă state au cerut Comisiei Europene aplicarea unei taxe în aviaţie pentru emisiile de carbon"/>
    <meta property="og:description" content="Ministerul Finanţelor din Bulgaria, Germania, Franţa, Suedia, Italia, Belgia, Luxembourg, Danemarca şi Olanda au cerut Comisiei Europene neutralizarea daunelor cauzate mediului de către aviaţie prin implementarea unei taxe de poluare, potrivit Forbes."/>
  </head>
  <body>
    <article>
      <h1>Pregătiţi-vă de scumpiri la biletele de avion: Nouă state au cerut Comisiei Europene aplicarea unei taxe în aviaţie pentru emisiile de carbon</h1>
      <address><time datetime="2019-11-14T11:11:25+00:00">14 Nov 2019, 11:11</time> by <a rel="author" href="https://www.zf.ro/autor/laura-albu" target="_blank">Laura Albu</a></address>
      <p>Ministerul Finanţelor din Bulgaria, Germania, Franţa, Suedia, Italia, Belgia, Luxembourg, Danemarca şi Olanda au cerut Comisiei Europene neutralizarea daunelor cauzate mediului de către aviaţie prin implementarea unei taxe de poluare, potrivit Forbes.</p>
      <p>Acestea au cerut Comisiei Europene să introducă o măsură pentru a reduce emisiile de dioxid de carbon ale aeronavelor.</p>
      <p>„Considerăm că o mai bună coordonare a preţurilor în aviaţie ne-ar putea asigura că cel care poluează plăteşte un preţ mai echitabil pentru utilizarea transportului aerian. Prin urmare, facem un apel către Comisia Europeană să organizeze o dezbatere privind preţurile aviaţiei, acordând atenţie impozitării sau unor politici similare pentru a face un pas înainte, luând în considerare sistemele şi politicile naţionale existente, competitivitatea preocupărilor sectorului, poziţia geografică şi dezvoltarea infrastructurii de transport în statele membre", au notat cele nouă state într-un comunicat adresat Comsiei Europene.</p>
      <p>Deşi călătoria aeriană este sursa a aproximativ 2,5% din emisiile globale de CO2, zborul este mai puţin taxat faţă de alte forme de transport. Dintre statele membre ale UE, doar şase percep taxe pentru pasagerii care pleacă de pe aeroporturile interne. Cele mai mari cote medii de impozitare sunt în U.K., Italia, Norvegia, Germania şi Franţa.</p>
    </article>
  </body>
</html>