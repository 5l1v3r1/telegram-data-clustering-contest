<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/14/vellappally-natesan-on-sabarimala-verdict.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-14T11:28:00+00:00"/>
    <meta property="og:title" content="ശബരിമല വിധിയിൽ സന്തോഷമെന്ന് വെള്ളാപ്പള്ളി; അന്തിമ വിധി വന്നാലേ ആഘോഷിക്കാനാകൂ"/>
    <meta property="og:description" content="ശബരിമല വിധിയിൽ സന്തോഷമെന്നു എസ്എൻഡിപി യോഗം ജനറൽ സെക്രട്ടറി വെള്ളാപ്പള്ളി നടേശൻ. അന്തിമ വിധി വന്നാലേ അത് ആഘോഷിക്കാൻ കഴിയൂ. അതുവരെ വിശ്വാസികളായ യുവതികൾ.Sabarimala News. Sabarimala Latest News. Sabarimala News Live. Sabarimala Live News. Sabarimala. Latest Sabarimala News. Sabarimala News Malayalam. Sabarimala News Today. Sabarimala Women Entry. SC Sabarimala Verdict. Manorama News. Malayalam News. Malayala Manorama. Manorama Online. Latest News. Sabarimala Updates. Supreme Court. Sabarimala Verdict. ശബരിമല. സുപ്രീംകോടതി. ശബരിമല സ്ത്രീ പ്രവേശനം. ശബരിമല യുവതീ പ്രവേശം.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ശബരിമല വിധിയിൽ സന്തോഷമെന്ന് വെള്ളാപ്പള്ളി; അന്തിമ വിധി വന്നാലേ ആഘോഷിക്കാനാകൂ</h1>
      <address><time datetime="2019-11-14T11:28:00+00:00">14 Nov 2019, 11:28</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ ശബരിമല വിധിയിൽ സന്തോഷമെന്നു എസ്എൻഡിപി യോഗം ജനറൽ സെക്രട്ടറി വെള്ളാപ്പള്ളി നടേശൻ. അന്തിമ വിധി വന്നാലേ അത് ആഘോഷിക്കാൻ കഴിയൂ. അതുവരെ വിശ്വാസികളായ യുവതികൾ ശബരിമലയ്ക്ക് പോവില്ലെന്നാണു കരുതുന്നത്. ഇത്തവണ യുവതികളെ എത്തിക്കാൻ സർക്കാർ മുൻകൈ എടുക്കുമെന്ന് തോന്നുന്നില്ല. വിശാല ബെഞ്ചിനു വിട്ടതോടെ പഴയ വിധി സ്റ്റേ ചെയ്തതിനു തുല്യമാണെന്നും വെള്ളാപ്പള്ളി നടേശൻ പറഞ്ഞു. എന്നാൽ ഇന്നത്തെ വിധി വിശ്വാസത്തിന്റേയും വിശ്വാസ സമൂഹത്തിന്റേയും വിജയമെന്ന് എന്‍എസ്എസ് പ്രതികരിച്ചു. </p>
      <p>സുപ്രീംകോടതി വിധിയെ അനുകൂലിച്ച് കോൺഗ്രസും ബിജെപിയും രംഗത്തെത്തി. യുവതികളെ പൊലീസ് എത്തിക്കരുതെന്ന് രമേശ് ചെന്നിത്തല ആവശ്യപ്പെട്ടു. വിശ്വാസം സംരക്ഷിക്കുന്ന വിധിയെന്ന് ഉമ്മന്‍ചാണ്ടിയും പറഞ്ഞു. അതേസമയം, വിധി വക്രീകരിക്കാന്‍ ആരും നോക്കരുതെന്നായിരുന്നു കുമ്മനം രാജശേഖരന്റെ പ്രതികരണം. </p>
    </article>
  </body>
</html>