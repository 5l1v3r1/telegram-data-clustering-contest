<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/sergej-mi-idemo-da-pobedimo-ali-sada-ne-zavisi-od-nas/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T11:27:33+00:00"/>
    <meta property="og:title" content="Sergej: Mi idemo da pobedimo, ali sada ne zavisi od nas"/>
    <meta property="og:description" content="Fudbaler reprezentacije Srbije Sergej Milinković-Savić rekao je za ,,Sport klub“ da su pobede nad Luksemburgom i Ukrajinom imperativ, ali da sve zavisi od Portugalije. ,,Orlovi“ će protiv Luksemburga i Ukrajine morati da trijumfuje ukoliko želi da se nada drugoj poziciji u grupnoj fazi kvalifikacija za Evropsko prvenstvo i uz to prati šta Portugalija radi protiv […]"/>
  </head>
  <body>
    <article>
      <h1>Sergej: Mi idemo da pobedimo, ali sada ne zavisi od nas</h1>
      <address><time datetime="2019-11-14T11:27:33+00:00">14 Nov 2019, 11:27</time> by <a rel="author">Nemanja</a></address>
      <p>Fudbaler reprezentacije Srbije Sergej Milinković-Savić rekao je za ,,Sport klub“ da su pobede nad Luksemburgom i Ukrajinom imperativ, ali da sve zavisi od Portugalije.</p>
      <p>,,Orlovi“ će protiv Luksemburga i Ukrajine morati da trijumfuje ukoliko želi da se nada drugoj poziciji u grupnoj fazi kvalifikacija za Evropsko prvenstvo i uz to prati šta Portugalija radi protiv Litvanije i Luksemburga u poslednja dva meča.</p>
      <p><b>– Mislim da treba da se pripremimo kao za svaku drugu utakmicu. Opet sve zavisi od Portugalije tako da mislim da ćemo mi da damo sve od sebe da pobedimo, a onda Portugalija šta uradi-uradi </b>– rekao je Milinković-Savić.</p>
      <p>Ukoliko, pak, Srbija ne uspe da se plasira putem kvalifikacija, šansu će tražiti preko baraža, koji su izborili kroz Ligu nacija.</p>
      <p>– <b>Gledali smo ko bi mogao da bude protivnik, ali kao što sam rekao prvo ćemo da se okrenemo na ove dve utakmice da probamo da pobedimo obe pa onda da vidimo šta Portugal uradi. Ako na kraju moramo da čekamo mart, sigurno da ćemo biti spremni –</b> istakao je Milinković-Savić.</p>
      <p>Mladi vezista Lacija rekao je da mu se dopada uloga koju ima u ekipi Ljubiše Tumbakovića.</p>
      <p>– <b>Za sad mi je ok. Igrao sam jednu utakmicu protiv Luksemburga, za prošle nisam mogao da dođem. Eto sada imamo nove dve i uvek se radujem pozivu reprezentacije jer je to vrhunac karijrere – </b>kazao je Milinković-Savić.</p>
      <p>Meč između Srbije i Luksemburga igra se danas od 20.45 sati na stadionu ,,Rajko Mitić“.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/tumbakovic-protiv-luksemburga-kao-da-je-jedina-utakmica-u-kvalifikacijama/"/>
        <a href="https://www.sportskacentrala.com/2019/11/13/mitrovic-nateracu-ljude-iz-fss-da-promene-poster-pored-svlacionice/"/>
        <a href="https://www.sportskacentrala.com/2019/11/12/potvrda-iz-uefa-holandjanin-na-centru-protiv-luksemburga/"/>
        <a href="https://www.sportskacentrala.com/2019/11/11/kolarov-treba-nam-nacionalno-jedinstvo-kontinuitet-je-samo-pitanje-vremena/"/>
        <a href="https://www.sportskacentrala.com/2019/11/11/tumbakovic-bez-trojice-protiv-luksemburga-i-ukrajine/"/>
        <a href="https://www.sportskacentrala.com/2019/11/10/golovi-samo-na-olimpiku-nule-u-udinama-i-djenovi-video/"/>
        <a href="https://www.sportskacentrala.com/2019/11/08/tumbakovic-objavio-spisak-ponovo-bez-jovica-po-jedan-debitant-i-povratnik/"/>
        <a href="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
      </related>
    </article>
  </body>
</html>