<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639921/%D8%AF%D9%87-%D9%81%DB%8C%D9%84%D9%85-%D9%85%D9%86%D8%AA%D8%AE%D8%A8-%D8%A7%D8%B2-%D9%84%D8%A6%D9%88%D9%86%D8%A7%D8%B1%D8%AF%D9%88-%D8%AF%DB%8C-%DA%A9%D8%A7%D9%BE%D8%B1%DB%8C%D9%88-%7B%D9%82%D8%B3%D9%85%D8%AA-%D8%A7%D9%88%D9%84%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T11:55:00+00:00"/>
    <meta property="og:title" content="ده فیلم منتخب از لئوناردو دی کاپریو {قسمت اول}"/>
    <meta property="og:description" content="لئوناردو ویلهم دی کاپریو متولد 11 نوامبر 1974 در لس آنجلس، بازیگر، تهیه کننده و نویسنده امریکایی است."/>
  </head>
  <body>
    <article>
      <h1>
        <a href="https://www.bultannews.com/fa/news/639921/%D8%AF%D9%87-%D9%81%DB%8C%D9%84%D9%85-%D9%85%D9%86%D8%AA%D8%AE%D8%A8-%D8%A7%D8%B2-%D9%84%D8%A6%D9%88%D9%86%D8%A7%D8%B1%D8%AF%D9%88-%D8%AF%DB%8C-%DA%A9%D8%A7%D9%BE%D8%B1%DB%8C%D9%88-%7B%D9%82%D8%B3%D9%85%D8%AA-%D8%A7%D9%88%D9%84%7D">ده فیلم منتخب از لئوناردو دی کاپریو {قسمت اول}</a>
      </h1>
      <h2>لئوناردو ویلهم دی کاپریو متولد 11 نوامبر 1974 در لس آنجلس، بازیگر، تهیه کننده و نویسنده امریکایی است.</h2>
      <address><time datetime="2019-11-14T11:55:00+00:00">14 Nov 2019, 11:55</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر: لئوناردو ویلهم دی کاپریو</b> متولد 11 نوامبر 1974 در لس آنجلس، بازیگر، تهیه کننده و نویسنده امریکایی است. وی تاکنون سه بار در سالهای 2004، 2013 و 2015 برای بازی در فیلم های <b>هوانورد"The Aviator"</b>، <b>گرگ وال استریت" The Wolf of Wall Street"</b> و <b>بازگشته" The Revenant "</b>برنده جایزه<b> گلدن گلوب</b> شده است.   به گزارش بولتن نیوز به نقل از سلام سینما، او همچنین پس از اینکه چهار مرتبه بعنوان بهترین بازیگر نقش اصلی مرد نامزد جایزه اسکار شده بود سرانجام در سال 2015 برای بازی در فیلم <b>بازگشته" The Revenant "</b> برنده جایزه <b>اسکار</b> شد. در ادامه به معرفی <b>ده فیلم منتخب</b> از وی می پردازیم. <br/><br/><b>1. تلقین" Inception "</b><br/><br/><b>امتیاز: 8.8/10</b><br/><br/><b>امتیاز نقد: 74</b>   <br/>اکشن مهیج و علمی تخیلی<b> تلقین</b> به کارگردانی، نویسندگی و تهیه کنندگی<b> کریستوفر نولان</b> محصول سال 2010 است. <b>لئوناردو دی‌کاپریو</b>, <b>الن پیج</b>, <b>جوزف گوردون لویت</b>, <b>ماریون کوتیار</b>,<b> تام هاردی</b>, <b>کِن واتانابه</b> و <b>مایکل کین</b> در این فیلم به ایفای نقش پرداخته اند. این فیلم در هشت بخش نامزد جایزه اسکار شده و در چهار بخش بهترین جلوه های بصری، بهترین ادیت صدا، بهترین میکس صدا و بهترین فیلمبرداری برنده جایزه اسکار شد. دی کاپریو درباره بازی در این فیلم گفته است" ما نمی دانستیم که واقعا در حال ایفای چه نقشی هستیم چون همه زائده ی ذهن خلاق نولان بود و خدارو شکر او می دانست که چه کاری انجام می دهد". در خلاصه داستان آمده"<b>دام کاب</b> (لئوناردو دی‌کاپریو) یک دزد ماهر است که اسرار ارزشمند مورد نیاز سازمان‌های جاسوسی و شرکت‌های تجاری و چندملیتی را با استفاده از تکنولوژی خواب می رباید"<br/><br/><b>2. رفتگان "The Departed"</b><br/><br/><b>امتیاز: 8.5/10</b><br/><br/><b>امتیاز نقد: 85</b></p>
      <figure>
        <img src="https://www.bultannews.com/files/fa/news/1398/8/23/1196893_134.jpg"/>
      </figure>
      <p>  درام جنایی و هیجانی<b> رفتگان</b> به کارگردانی <b>مارتین اسکورسیزی</b> و با بازی<b> لئوناردو دی‌کاپریو</b>, <b>مت دیمون</b>, <b>جک نیکلسون</b>, <b>مارک والبرگ</b>, <b>مارتین شین</b>, <b>ری وینستون</b> محصول سال 2006 است.<b> " رفتگان"</b> توانست در چهار بخش بهترین تدوین، بهترین فیلمنامه اقتباسی، بهترین کارگردانی و بهترین فیلم برنده جایزه اسکار شود. دی کاپریو نیز برای بازی در این فیلم نامزد جایزه گلدن گلوب بهترین بازیگر شد. در خلاصه داستان آمده"پلیسی جوان به نام <b>«بیلی کاستیگان»</b> (دی کاپریو) مأموریت می یابد تا در محفل خلافکاری تنگ و به شدت مراقبت شده ی <b>«فرانک کاستلو»</b> (نیکلسن) نفوذ کند. از طرف دیگر،<b> «کالین سالی ون»</b> (دیمن) به مأموریت از طرف<b> «کاستلو»</b> موفق می شود در دستگاه پلیس نفوذ کند".<br/><br/><b>3. جنگوی زنجیر گسسته" Django Unchained"</b><br/><br/><b>امتیاز: 8.4/10 </b><br/><br/><b>امتیاز نقد: 81</b></p>
      <figure>
        <img src="https://www.bultannews.com/files/fa/news/1398/8/23/1196895_734.jpg"/>
      </figure>
      <p>  درام وسترن<b> جنگوی زنجیر گسسته</b> به کارگردانی<b> کوئنتین تارانتینو</b> و با بازی <b>جیمی فاکس</b>,<b> کریستف والتس</b>, <b>لئوناردو دی‌کاپریو</b>, <b>کری واشینگتن</b>, <b>ساموئل ال جکسون</b> محصول سال 2012 است. دی کاپریو درباره این فیلم گفته است:" کندی یکی از منفورترین شخصیت هایی بود که تا بحال درباره اش خوانده بودم". جنگوی زنجیر گسسته توانست در دو بخش بهترین فیلمنامه اقتباسی و بهترین بازیگر نقش مکمل( کریستف والتس) برنده جایزه اسکار شود. همچنین دی کاپریو نامزد جایزه گلدن گلوب بهترین بازیگر نقش مکمل مرد شد. در خلاصه داستان آمده"در تگزاس سال 1858، برادران اسپک، ایس و دیکی، گروهی از بردگان سیاهپوست پیاده را می‌رانند. یکی از بردگان در زنجیر<b> جنگو</b> نام دارد که او را از زنش برومیلدا جدا کرده و فروخته‌اند. در یک زد و خورد جنگو از بند رها می شود و در پی همسرش می رود."<br/><br/><b>4. گرگ وال استریت" The Wolf of Wall Street"</b><br/><br/><b>امتیاز: 8.2/10</b><br/><br/><b>امتیاز نقد: 75</b></p>
      <figure>
        <img src="https://www.bultannews.com/files/fa/news/1398/8/23/1196891_974.jpg"/>
      </figure>
      <p>  بیوگرافی کمدی و جنایی <b>گرگ وال استریت</b> به کارگردانی<b> مارتین اسکورسیزی</b> و با بازی<b> لئوناردو دی‌کاپریو</b>,<b> کایل چندلر</b>, <b>متیو مک کانهی</b>, <b>مارگو رابی</b>, <b>جونا هیل</b>,<b> جان برنثال</b>,<b>جان فاورو</b>,<b> ژان دوژاردن</b> محصول سال 2012 است. داستان فیلم درباره به قله رسیدن دلال سخت کوشی است که اواخر دههٔ 80 وارد این بازار می‌شود. دی کاپریو برای بازی در این فیلم مواد مصرف کرد. وی همچنین در سال 2013 گفت:" دو فیلم<b> هوانورد</b> و<b> گرگ وال استریت</b> مثل بچه های من هستند، برای این دو هرکاری که می توانستم انجام دادم. <b>"گرگ وال استریت</b> در پنج بخش از جمله بهترین بازیگر( لئوناردو دی کاپریو )نامزد جایزه اسکار شد و دی کاپریو برنده جایزه گلدن گلوب بهترین بازیگر نقش اصلی مرد شد. <br/><br/><b>5. جزیره شاتر" Shutter Island "</b><br/><br/><b>امتیاز: 8.3/10</b><br/><br/><b>امتیاز نقد: 63</b></p>
      <figure>
        <img src="https://www.bultannews.com/files/fa/news/1398/8/23/1196892_225.jpg"/>
      </figure>
      <p>  فیلم هیجانی و رمز آلود <b>جزیره شاتر</b> به کارگردانی <b>مارتین اسکورسیزی</b> و با بازی<b> لئوناردو دی‌کاپریو</b>,<b> امیلی مورتیمر</b>, <b>مارک رافالو,</b> <b>بن کینگزلی</b>, <b>مکس فون سیدو</b>,<b>میشل ویلیامز</b> محصول سال 2010 است. دی کاپریو درباره نقشش در فیلم <b>جزیره شاتر</b> می گوید:" برای این فیلم به بیمارستان روانی رفته و خیلی جستجو کردم، با مسائلی روبرو شدم که واقعا طاقت فرسا بود، مانند لایه های یک کیک، هرچه جستجو می کردم به لایه های احساسی عمیق تری از این بیماری می رسیدم". وی همچنین می گوید" ژانرهای مختلفی که در این فیلم وجود داشت و اینکه انسان چه بخش تاریکی ممکن است در وجود خود داشته باشد من را بسیار شگفت زده کرد". دی کاپریو"" زمانی که از چسب های نیکوتینی برای ترک سیگار استفاده می کردم دچار کابوس می شدم ، در زمان بازی در جزیره شاتر چنین لحظاتی را در بیداری تجربه کردم." دی کاپریو:" معمولا پس از پایان فیلم برداری از نقش آزاد می شوم و به خانه می روم اما در مورد جزیره شاتر قضیه فرق کرده بود، از نظر روحی بسیار درگیر شده بودم." داستان جزیره شاتر درباره<b> تدی دانیلز «لئوناردو دی‌کاپریو»</b> و همکارش <b>چاک ایول «مارک رافلو»</b> است که ماموریت می‌یابند تا برای تحقیق درباره مفقود شدن یکی از خطرناک‌ترین مجرمان روانی به جزیره کوچکی در حوالی شهر <b>«بوستون»</b> به نام<b> «جزیره شاتر»</b> بروند.   منبع: <b>سلام سینما</b></p>
    </article>
  </body>
</html>