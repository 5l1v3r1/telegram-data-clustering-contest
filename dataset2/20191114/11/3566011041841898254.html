<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547262.html/%D8%A7%D9%85%D8%B1%D9%88%D8%B2-%D8%A8%D8%A7-%D8%B1%D9%87%D8%A8%D8%B1%DB%8C-%D8%AD%D8%B6%D8%B1%D8%AA--%D8%A2%DB%8C%D8%AA-%D8%A7%D9%84%D9%84%D9%87-%D8%AE%D8%A7%D9%85%D9%86%D9%87-%D8%A7%DB%8C-%D8%B4%D8%A7%D9%87%D8%AF-%D8%A8%D9%87%D8%AA%D8%B1%DB%8C%D9%86-%D9%88%D8%AD%D8%AF%D8%AA-%D8%AF%D8%B1-%D8%A8%DB%8C%D9%86-%D8%A7%D9%85%D8%AA-%D8%A7%D8%B3%D9%84%D8%A7%D9%85%DB%8C-%D9%87%D8%B3%D8%AA%DB%8C%D9%85--%D8%AF%D8%B4%D9%85%D9%86-%D8%A7%D8%B2-%D8%A7%D9%86%D8%B3%D8%AC%D8%A7%D9%85-%D9%85%D8%B3%D9%84%D9%85%DB%8C%D9%86-%D9%87%D8%B1%D8%A7%D8%B3-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T11:31:00+00:00"/>
    <meta property="og:title" content="امروز با رهبری حضرت‌ آیت‌الله خامنه‌ای شاهد بهترین وحدت در بین امت اسلامی هستیم/ دشمن از انسجام مسلمین هراس دارد"/>
    <meta property="og:description" content="علما و بزرگان اهل سنت هرمزگان با بیان اینکه اتحاد امت اسلامی، دشمنان را به زانو در می‌آورد، گفتند: امروز در جمهوری اسلامی با رهبری حضرت‌ آیت‌الله خامنه‌ای شاهد بهترین وحدت در بین امت اسلامی هستیم و ایران همانند یک جزیره است که مردم با آرامش و امنیت در آن زندگی می کنند این حالی است که در کشورهای همسایه شعله های آتش برافروخته شده است."/>
  </head>
  <body>
    <article>
      <h1>امروز با رهبری حضرت‌ آیت‌الله خامنه‌ای شاهد بهترین وحدت در بین امت اسلامی هستیم/ دشمن از انسجام مسلمین هراس دارد</h1>
      <h2>در گفت‌وگو با علما و بزرگان اهل سنت هرمزگان عنوان شد؛</h2>
      <address>
        <time datetime="2019-11-14T11:31:00+00:00">14 Nov 2019, 11:31</time>
      </address>
      <p>علما و بزرگان اهل سنت هرمزگان با بیان اینکه اتحاد امت اسلامی، دشمنان را به زانو در می‌آورد، گفتند: امروز در جمهوری اسلامی با رهبری حضرت‌ آیت‌الله خامنه‌ای شاهد بهترین وحدت در بین امت اسلامی هستیم و ایران همانند یک جزیره است که مردم با آرامش و امنیت در آن زندگی می کنند این حالی است که در کشورهای همسایه شعله های آتش برافروخته شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://hormoz.ir/"> هرمز</a>؛ علما و بزرگان اهل سنت هرمزگان با بیان اینکه اتحاد امت اسلامی، دشمنان را به زانو در می آورد، گفتند: امروز در جمهوری اسلامی با رهبری، مقام معظم  رهبری شاهد بهترین وحدت در بین امت اسلامی هستیم و ایران همانند جزیره است که مردم با آرامش و امنیت در آن زندگی می کنند این حالی است که در کشورهای همسایه شعله های آتش برافروخته شده است.</p>
      <p>شیخ مسعود راهبر، عالم اهل سنت استان هرمزگان در گفت و گو با خبرنگار هرمز با اشاره به نقش وحدت امت اسلامی در جهان گفت: وحدت در جهان و برای بشیریت یک امر مهم و ضروری به شمار می رود؛ لذا امت اسلامی با هر نگاه و دیدگاهی یک امت واحده است.</p>
      <p>
        <b>اتحاد امت اسلامی، دشمنان را به زانو در می آورد</b>
      </p>
      <p>راهبر لزوم وحدت بین امت اسلامی را اتحاد، یکدلی، دوری از اختلافات و اهمیت دادن به مشترکات امت اسلامی خواند و افزود: اگر امت اسلامی بتواند قدرت حمایتی و  انسجام و همبستگی با یکدیگر داشته باشند  یقینا دشمنان در برابر آن به زانو در خواهند آمد.</p>
      <p>وی با اشاره به هدف دشمن برای ایجاد تفرقه افکنی و دشمنی در کشورهای اسلامی بیان کرد: امروز امت اسلامی با تفرقه افکنی هایی که دشمن در کشورهای اسلامی ایجاد کرده دچار اختلاف و چنددسته شدن در کشورهای اسلامی شده است لذا دشمن با بهره مندی از این اختلافات درون امت در حال تغییر نتیجه به سود خود است لذا نقش  وحدت یک نقش مهم و حیاتی برای جهان اسلام است.</p>
      <p>عالم اهل سنت قدرت و انسجام امت اسلامی در جهان را از ثمره وحدت در بین کشورهای اسلامی دانست و تاکید کرد :وجود وحدت میتواند ثمرات بسیار بزرگی از قبیل انسجام و قدرت در بین امت اسلامی داشته باشد</p>
      <p>مسعود راهبر با تاکید بر هراس دشمن از اتحاد و همبستگی امت اسلامی و به خطر افتادن منافع آن در کشورهای اسلامی تصریح کرد: دشمن از وحدت بین مذاهب اسلامی می ترسد و کشورهای اسلامی با بروز اختلافات در بین خود باعث رخنه کردن دشمن در بین امت اسلامی می شوند؛ لذا امروز شاهد جنگ و کشتار مردم بیگناه در کشورهای اسلامی هستیم به این دلیل که دشمن  نمی تواند وحدت بین کشورها را ببینند لذا همیشه در تلاش ایجاد اختلاف در بین امت اسلامی است تا وحدت بین آنها صورت نگیرد.</p>
      <p>
        <b>ایران‌اسلامی نماد اتحاد و وحدت امت اسلامی است</b>
      </p>
      <p>امام جمعه اهل سنت بندر چارک جمهوری اسلامی را نماد اتحاد و وحدت در بین کشورهای اسلامی و جهان توصیف کرد و گفت: امروز در جمهوری اسلامی با رهبری، مقام معظم  رهبری شاهد بهترین وحدت در بین امت اسلامی هستیم و ایران همانند جزیره است که مردم با آرامش و امنیت در آن زندگی می کنند این حالی است که در کشورهای همسایه شعله های آتش برافروخته شده است.</p>
      <p>وی با توجه به وظایف دولتمردان برای حل مشکلات اقتصادی و معیشتی مردم و عدم سو استفاده دشمن از این معضل اقتصادی گفت: دولتمردان باید برای حل مشکلات معیشتی مردم اهتمام ویژه ای داشته باشند تا دشمن نتواند از این‌معضل اقتصادی به نفع خود بهره برداری کند.</p>
      <p>عالم اهل سنت استان هرمزگان خاطر نشان کرد: وحدت امت اسلامی خط قرمز همه مردم است و یقینا آنان اجازه نخواهند داد که اتحاد بین مذاهب اسلامی مورد هجمه دشمن قرار گیرد.</p>
      <p>
        <b>دشمن از اتحاد و وحدت مسلمانان هراس دارد</b>
      </p>
      <p>سید عبدالجلیل قتالی، مدیر مدرسه علوم دینی و امام جمعه موقت اهل سنت شهرستان بندر خمیر در گفتگو با خبرنگار <a href="http://hormoz.ir/">هرمز</a> اظهار کرد: خداوند متعال به همه ما انسانها عقل، فهم و قدرت داده تا خوب را از بد تشخیص دهیم.</p>
      <p>وی در ادامه افزود: وقتی رهبران جامعه ای علاقمند به تقریب و نزدیکی دلها باشند خواسته مقبولی است.<br/>مدیر مرسه علوم دینی با اشاره به بیانات امام (ره) در مورد وحدت اسلامی تصریح کرد: خواسته دین، قرآن و پیامبر ایجاد وحدت اسلامی است، زمانیکه پیامبر کار خود را شروع کرد اولین قدم ایشان ائتلاف بین مسلمانان و دفاع از مدینه بود که همان عقد اخوت نامیده شد.<br/>امام جمعه موقت اهل سنت بندر خمیر گفت: لازمه دولت و ایجاد قدرت، وحدت می باشد زمانی که وحدت بین مسلمانان از بین برود قدرت نیز کم خواهد شد، وحدت نه تنها در اسلام بلکه در همه ادیان دیگر نیز وجود دارد.<br/>وی با بیان اینکه خداوند توصیه هایی به ما مسلمانان کرده که کارهایمان را به صورت شورایی انجام دهیم، عنوان کرد: آیات زیادی در مورد وحدت و جلوگیری از تفرقه وجود دارد همه نشان دهنده امر خداوند به برادری و همبستگی است.<br/>مدیر مرسه علوم دینی شهرستان بندر خمیر خاطر نشان کرد: اختلافات و در گیری ها در تاریخ بوده که شکست به دنبال داشته و در دنیای امروز ما باید متحد باشیم و با این اتحاد دشمنان نمیتوانند به ما تجاوز کنند.<br/>وی در ادامه تصریح کرد: مسلمانان خودشان به دنبال اختلاف نیستند این دشمنان و شیاطین هستند که بین ادیان اسلامی اختلاف ایجاد می کنند، دشمن از اتحاد و وحدت مسلمانان هراس دارد؛ اگر در گذشته اختلافاتی بوده گذشته است و ما نباید به این اتفاقات دامن بزنیم.</p>
      <p>امام جمعه موقت اهل سنت شهرستان اظهار کرد: در اروپا دین اسلام، دین دوم یاد شده و دشمنان که به اسلام اعتقاد ندارند می ترسند.</p>
      <p>
        <b>وحدت یک استراتژی بنیادین است</b>
      </p>
      <p>شیخ علی ماهیگیر، امام جمعه اهل سنت گهردوی سیریک در گفتگو با خبرنگار<a href="http://hormoz.ir/"> هرمز</a> با بیان اینکه وحدت اسلامی، به سبب آموزه های دینی و عقلی یکی از ضروریات جامعه به حساب می آید، اظهار کرد:<br/>وحدت یک تاکتیک و سیاست روز نیست بلکه یک استراتژی بنیادین است و حتی فراتر از آن یک وظیفه کامل به شمار می رود.</p>
      <p>عالم اهل سنت هرمزگان تصریح کرد: ما وحدت اسلامی را به عنوان یک فریضه و واجب دینی می شناسیم و به آن نگاه می کنیم و برای تحقق آن تلاش کنیم.</p>
      <p>ماهیگیر با تاکید بر اینکه یکی از مهمترین عوامل تحقق وحدت اسلامی هویت دینی آن است، گفت: دشمن در تلاش است هویت دینی آن را از ما بگیرد یا آن را کمرنگ کند یعنی در اسلام تحریف ایجاد کند.</p>
      <p>وی عنوان کرد: در دو قرن اخیر دشمنان اسلام در تلاشند هویت دینی وحدت را در جوامع اسلامی دور سازند تا نقشه های بعدی خود را که پروژه نفوذ و بر انگیختن دشمنی ها و عداوت بین مسلمانان است را اجرا کنند و امت اسلامی را به دلایلی مثل قومیتی و مذهبی به جان یکدیگر بیندازند.</p>
      <p>عالم اهل سنت هرمزگان تاکید کرد: همه اقوام و قومیت ها در سراسر کشور در برابر توطئه ها بدخواهان نظام هوشیارند و دشمنان با دسیسه قومیت نمی تواند به اساس و اصل جمهوری اسلامی ایران و وحدت مسلمانان ضربه وارد کنند.</p>
      <p>ماهیگیر با بیان اینکه ایران اسلامی رنگین کمانی از قومیت ها و مذاهب است که با اتحاد و همبستگی در کنار یکدیگر زندگی می کنند، خاطر نشان کرد: دشمنان که چشم دیدن این وحدت را ندارند به دنبال آن هستند که ساختار سیاسی کشور را تخریب سازند و در این میان وظیفه ما گوش به فرمان ولی فقیه بودن است تا دشمنان نتوانند ذره ای نفوذ به جامعه ما داشته باشند.</p>
      <p>انتهای پیام/</p>
    </article>
  </body>
</html>