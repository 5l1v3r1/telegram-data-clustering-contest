<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/nad-10-km-kolona-ot-kamioni-na-gkpp-dunav-most-kraj-ruse.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T11:26:00+00:00"/>
    <meta property="og:title" content="Над 10 км колона от камиони на ГКПП &quot;Дунав мост&quot; край Русе"/>
    <meta property="og:description" content="Причината е срив в системата на митниците за измерване на товарни автомобили"/>
  </head>
  <body>
    <article>
      <h1>Над 10 км колона от камиони на ГКПП "Дунав мост" край Русе</h1>
      <h2>Причината е срив в системата на митниците за измерване на товарни автомобили</h2>
      <address><time datetime="2019-11-14T11:26:00+00:00">14 Nov 2019, 11:26</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/14/dunav_1573726541-1.mp4"/>
      </figure>
      <p>Огромни колони от тежкотоварни камиони чакат с часове на граничния пункт "Дунав мост" край Русе.</p>
      <p>Опашката е над 10 км и достига до съседния град Мартен. Причината е срив в системата на митниците за измерване на товарни автомобили.</p>
      <p>Стотици камиони са се наредили от двете страни на пътя Русе-Силистра, а шофьорите са възмутени. Повечето от тях чакат над половин денонощие, а забавянето води до проблеми и за транспортните фирми.</p>
      <figure>
        <img src="https://img.bg.sof.cmestatic.com/media/images/640x/Nov2019/2112022985.jpg"/>
        <figcaption>Снимка: btvnovinite.bg</figcaption>
      </figure>
      <p>Днес от ГКПП „Дунав мост” информираха, че системата е възстановена.</p>
      <p>"От 10:35 ч. е възстановена напълно работоспособността на модул "Пътни такси и разрешителен режим". На най-натоварените пунктове са осигурени допълнителни трасета и служители с цел ускоряване на обработката. През нощта пътните такси и разрешителните режими за товарните автомобили се обработваха по аварийна процедура поради непланирано спиране на модула по технически причини. Спирането нямаше отражение върху трафика на леки автомобили", поясниха от граничния пункт.</p>
    </article>
  </body>
</html>