<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-sgominata-la-banda-criminale-del-car-sharing.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T11:16:09+00:00"/>
    <meta property="og:title" content="Roma: sgominata la banda criminale del «Car Sharing»"/>
    <meta property="og:description" content="Raggiungevano i loro obiettivi da derubare, tra Prima Porta, La Giustiniana e Labaro a bordo di un’auto di una delle agenzie di car sharing operanti nella Capitale, noleggiata con le generalità di ignare persone estranee ai fatti. A smascherare i 2 ladri e identificare la donna che gli faceva da “autista” sono stati i Carabinieri […]"/>
  </head>
  <body>
    <article>
      <h1>Roma: sgominata la banda criminale del «Car Sharing»</h1>
      <h2>ROMA – SGOMINATA DAI CARABINIERI LA BANDA DEL “CAR SHARING”. RITENUTI RESPONSABILI DI ALMENO 4 FURTI AI DANNI DI ESERCIZI COMMERCIALI, SONO STATI ARRESTATI DAI CARABINIERI</h2>
      <address><time datetime="2019-11-14T11:16:09+00:00">14 Nov 2019, 11:16</time> by <a rel="author" href="https://www.ilcorrieredellacitta.com/author/luca-mugnaioli" target="_blank">Luca Mugnaioli</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Raggiungevano i loro obiettivi da derubare, tra <b>Prima Porta, La Giustiniana e Labaro</b> a bordo di un’auto di una delle agenzie di car sharing operanti nella Capitale, noleggiata con le generalità di ignare persone estranee ai fatti. A smascherare i 2 ladri e identificare la donna che gli faceva da “autista” sono stati i<br/>Carabinieri della Stazione Roma La Storta a conclusione di una lunga e minuziosa attività d’indagine iniziata questa estate.</p>
      <figure>
        <iframe src="https://www.youtube.com/embed/TERIfWx9YDQ" width="640" height="360" data-service="Youtube" scrolling="no"/>
      </figure>
      <p>Si tratta di due ragazzi romani di 18 e 22 anni, con precedenti, a cui i Carabinieri hanno notificato una misura cautelare emessa dal Gip del Tribunale di Roma che dispone per il 22enne gli arresti domiciliari mentre per il complice 18enne la misura dell’obbligo di dimora nel proprio domicilio.</p>
      <p>Risulta attualmente indagata a piede libero anche una ragazza di 28 anni, originaria del Portogallo, che fungeva da “palo” e da autista per i due ladri. Almeno 4 i colpi – tre dei quali compiuti nella stessa notte del 26 luglio scorso – attribuibili ai due banditi: due tabaccherie, un negozio di gelati e un centro estetico, tutti “visitati” di notte, da cui, dopo aver forzato le saracinesche, hanno portato via i soldi degli incassi, gratta e vinci, sigarette e prodotti cosmetici del valore complessivo di decine di migliaia di<br/>euro. Solo in un caso, in un bar di <b>piazza della Visione</b>, il colpo è sfumato sul più bello per cause indipendenti dalla loro volontà che li ha costretti ad allontanarsi.</p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/CASSIA-OCC-ladri-in-car-sharing-arrestati-dai-Carabinieri-1.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/CASSIA-OCC-ladri-in-car-sharing-arrestati-dai-Carabinieri-2.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/CASSIA-OCC-ladri-in-car-sharing-arrestati-dai-Carabinieri-3.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/CASSIA-OCC-ladri-in-car-sharing-arrestati-dai-Carabinieri-4.jpg"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-sgominata-la-banda-criminale-del-car-sharing.html"/>
        <a href="https://www.ilcorrieredellacitta.com/news/schiave-del-sesso-sottoposte-a-riti-voodoo-violentate-cosi-finivano-sui-marciapiedi-della-palmiro-togliatti.html"/>
        <a href="https://www.ilcorrieredellacitta.com/ultime-notizie/roma-selva-nera-lautobus-non-passa-piu.html"/>
        <a href="https://www.ilcorrieredellacitta.com/news-roma/roma-vandali-contro-il-bus-atac-in-piazza-eugenio-montale-distrutto-un-vetro-con-i-sassi.html"/>
        <a href="https://www.ilcorrieredellacitta.com/news/cammina-sui-binari-in-piena-notte-treno-in-transito-lo-travolge-morto-un-59enne.html"/>
        <a href="https://www.ilcorrieredellacitta.com/news/le-meraviglie-ditalia-alla-scoperta-dei-luoghi-piu-affascinanti.html"/>
      </related>
    </article>
  </body>
</html>