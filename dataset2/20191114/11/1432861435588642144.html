<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/sautgejt-vryshta-styrling-za-macha-s-kosovo-1406132.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T11:40:00+00:00"/>
    <meta property="og:title" content="Саутгейт връща Стърлинг за мача с Косово"/>
    <meta property="og:description" content="Селекционерът на Англия Гарет Саутгейт явно не може да си позволи да се откаже от услугите на Рахийм Стърлинг Играчът на Манчестър Сити беше изваден от състава за днешната квалификация срещу Черна гора"/>
  </head>
  <body>
    <article>
      <h1>Саутгейт връща Стърлинг за мача с Косово</h1>
      <address><time datetime="2019-11-14T11:40:00+00:00">14 Nov 2019, 11:40</time> by <a rel="author">Sportlive.bg</a></address>
      <p>Селекционерът на<a href="https://www.sportlive.bg/tags/2154"> Англия</a> Гарет Саутгейт явно не може да си позволи да се откаже от услугите на <a href="https://www.sportlive.bg/tags/32229">Рахийм Стърлинг</a>. Играчът на Манчестър Сити беше изваден от състава за днешната квалификация срещу Черна гора. Причината бе конфронтация между Стърлинг и съотборника му в националния отбор на Англия Джо Гомес след края на дербито между Ливърпул и Манчестър Сити преди няколко дни.</p>
      <p><a href="https://www.sportlive.bg/tags/53938">Гарет Саутгейт</a> реши да извади от състава си 24-годишния футболист, като самият Стърлинг се извини официално за действията си. В същото време обаче английският селекционер не иска да разваля отношенията си с един от най-важните играчи за тима и ще разчита на него в последния квалификационен мач в Прищина в неделя.</p>
      <p>„Трите лъва“ са лидери в Група А и се нуждаят от само една точка, за да се класират за Евро 2020. Днес Англия домакинства на Черна гора на „Уембли“, като мачът ще бъде исторически за всички на Албиона, тъй като това ще бъде мач номер 1000 за английския национален отбор, с което той ще стане първият тим в историята, който изиграва 1000 международни срещи.<i><a href="https://www.sportlive.bg/bgfootball/national-team/Sautgejt-Ako-bqha-izhvyrlili-Bylgariq-ot-Evro-2020-tova-syshto-nqmashe-da-e-nakazanie-1405468.html"> А ето какво каза Саутгейт по адрес на България.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/SNIMKA-Gomes-ima-draskotina-pod-dqsnoto-oko-sled-sprechkvaneto-sys-Styrling-1405541.html"/>
        <a href="https://www.sportlive.bg/worldfootball/england/Styrling-za-skandala-Vsichki-znaqt-che-ne-sym-sklonen-da-se-dyrzha-po-tozi-nachin-1405433.html"/>
        <a href="https://www.sportlive.bg/worldfootball/england/Bez-Uokyr-Dele-Ali-i-Lingard-v-systava-na-Angliq--1404060.html"/>
        <a href="https://www.sportlive.bg/worldfootball/spain/Predlozhenie-ot-Real-Garet-Bejl-i-tlysta-torba-s-pari-za-zvezdata-na-Manchestyr-Siti-1392914.html"/>
        <a href="https://www.sportlive.bg/worldfootball/england/Stana-qsno-s-kakvi-dumi-Styrling-e-zapalil-skandala-s-Gomes-1405858.html"/>
      </related>
    </article>
  </body>
</html>