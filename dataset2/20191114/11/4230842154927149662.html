<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-ukrayina-maye-sformulyuvaty-stavlennya-do-gastrolej-artystiv-u-rf-borodyanskyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T11:11:21+00:00"/>
    <meta property="og:title" content="Україна має сформулювати ставлення до гастролей артистів у РФ – Бородянський"/>
    <meta property="og:description" content="Артисти, які їздять в Росію, не відстоюють українську позицію, тому Україна повинна сформулювати своє ставлення до таких гастролей."/>
  </head>
  <body>
    <article>
      <h1>Україна має сформулювати ставлення до гастролей артистів у РФ – Бородянський</h1>
      <address>
        <time datetime="2019-11-14T11:11:21+00:00">14 Nov 2019, 11:11</time>
      </address>
      <p>Артисти, які їздять в Росію, не відстоюють українську позицію, тому Україна повинна сформулювати своє ставлення до таких гастролей.</p>
      <p>Міністр культури, молоді та спорту Володимир Бородянський вважає, що культура є важливою частиною політики, і якщо співак або артист їде в РФ виступати, “це означає, що ця людина не відстоює українську позицію, не розуміє, що Росія країна, яка на нас напала”.</p>
      <p>Виступаючи на міжнародному форумі Креативна Україна, він заявив, що держава повинна сформулювати своє ставлення до таких гастролей.</p>
      <p><b>Читайте:</b> <a href="https://fakty.com.ua/ua/showbiz/20190828-ani-lorak-z-26-richnym-bojfrendom-zasvitylasya-v-sochi/">Ані Лорак з 26-річним бойфрендом засвітилася в Сочі</a></p>
      <p>Бородянський також підтримав ініціативу Суспільного телебачення не відправляти на Євробачення таких артистів.</p>
      <blockquote>– Ми повинні чітко визначити, що є добром, а що злом, і вміти відрізняти добро від зла, – додав міністр.</blockquote>
      <p>Нагадаємо, ще у березні 2018 року у Верховній Раді зареєстровано <a href="https://fakty.ictv.ua/ua/showbiz/muzika/20180302-gastrolnyj-zbir-za-kontserty-v-rosiyi-skilky-i-hto-zaplatyt/">законопроект про гастролі українських зірок у</a><a href="https://fakty.ictv.ua/ua/showbiz/muzika/20180302-gastrolnyj-zbir-za-kontserty-v-rosiyi-skilky-i-hto-zaplatyt/"> Росії,</a> яким пропонувалося запровадити гастрольний збір 20% з організаторів гастрольних заходів.</p>
    </article>
  </body>
</html>