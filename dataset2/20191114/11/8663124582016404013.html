<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-matchi-vidboru-do-yevro-2020-grayemo-koefitsiyent-10-40/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T11:58:00+00:00"/>
    <meta property="og:title" content="Суперекспрес на матчі відбору до Євро-2020: граємо коефіцієнт 10.40"/>
    <meta property="og:description" content="У нашій найризикованішій рубриці ми розбираємо сьогодні суботні поєдинки відбору на Євро-2020. Детально зазирнемо на три гри. Потяг вирушає у дорогу із коефіцієнтом 10.40."/>
  </head>
  <body>
    <article>
      <h1>Суперекспрес на матчі відбору до Євро-2020: граємо коефіцієнт 10.40</h1>
      <address><time datetime="2019-11-14T11:58:00+00:00">14 Nov 2019, 11:58</time> by <a rel="author">Михайло Кузьменко</a></address>
      <p>У нашій найризикованішій рубриці ми розбираємо сьогодні суботні поєдинки відбору на Євро-2020. Детально зазирнемо на три гри. Потяг вирушає у дорогу із коефіцієнтом 10.40.</p>
      <p>
        <b>21:45, 16 лис 2019</b>
      </p>
      <p>
        <b>Австрія – Північна Македонія</b>
      </p>
      <p>У групі «G» збірна Польща вже гарантувала собі вихід на Євро. Австрія вийде на чемпіонат, якщо зіграє бодай внічию з Північною Македонією. Але гостей влаштовує виключно перемога, тому розслаблятися господарям не можна. Крім того, втрата очок австрійцями відкриє шанси на другу путівку для Словенії та Ізраїлю у разі їх успіхів у паралельних матчах.</p>
      <p>Колектив Франко Фода у восьмому турі здобув ключову перемогу 1:0 на полі Словенії. Даний успіх фактично надав австрійцям усі козирі напередодні останніх матчів проти Північної Македонії та Латвії. Більше того, «Орли» непереможні у останніх шести зустрічах, а в рідних стінах австрійці у офіційних поєдинках зазнали лише однієї поразки 0:1 від Польщі. Також нагадаю про результат першої очної гри проти македонців у Скоп’є: Австрія розбила господарів тоді 4:1.</p>
      <p>Північна Македонія досить героїчно пручається проти значно сильніших суперників по групі. Команда Ігоря Ангеловскі до останнього не пропускала від Польщі у Варшаві, але мирову так і не втримала, поступившись 0:2. Проти Австрії теж доведеться ризикувати і намагатися зачепитися за три очка. Завдання надзвичайно складне, адже македонці не мають такого кадрового потенціалу, як австрійці. Гадаю, сьогодні «Червоно-білі» оформлять свій вихід на Євро-2020 впевненою перемогою, тому для нашого потяга пропоную взяти розхідний варіант «перемога Австрії із форою (-1)» за коефіцієнт 1.34 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>Північна Ірландія – Нідерланди</b>
      </p>
      <p>Надзвичайно цікава ситуація на фінішній прямій у групі «С». Нідерланди та Німеччина мають по 15 очок, а Північна Ірландія – 12. Гостей сьогодні влаштує навіть мирова. Крім того, «Помаранчеві» мають путівку у стикові матчі через Лігу Націй. Північна Ірландія позбудеться шансів, якщо набере менше очок з Нідерландами, ніж Німеччина набере з Білоруссю, на даний момент «Зелені» виходять в стикові матчі також через Лігу Націй. У останньому турі британцям грати саме проти німців на їх полі.</p>
      <p>Як не крути, але саме Північній Ірландії сьогодні не обійтися без очок, а ще краще – перемоги. Такий оптимальний варіант можна досягти лише через атакувальний футбол. У Амстердамі Нідерланди перемогли ірландців 3:1, здобувши вольову перемогу на 90’-их хвилинах матчу. Надзвичайно складна гра тоді вийшла для господарів. Переконаний, сьогодні «Помаранчеві» також не будуть відсиджуватися у захисті, адже ризикують потрапити під постійний тиск від «Зелених». Дійсно, в Белфасті команда Майкла О’Ніла демонструє доволі класні результати: лише один матч із попередніх десяти не приніс господарям забитих голів.</p>
      <p>Нідерланди у гостях аналогічно не відзначалися усього одного разу із останніх десяти. А в цьому відборі колектив Рональда Кумана неодмінно забивав на полях суперників мінімум двічі. Саме тому в такій важливій битві для обох конкурентів на вихід із групи я б перевірив позицію «обидві заб’ють» за коефіцієнт 2.07.</p>
      <p>
        <b>Хорватія – Словаччина</b>
      </p>
      <p>Господарів на Євро-2020 сьогодні може вивести навіть нічия. Словаччина: перемога не виведе на Євро, поразка не позбавить шансів, на даний момент виходить в стикові матчі через Лігу Націй. Вся справа у тому, що шанси на успіх в даній групі мають також ще Уельс та Угорщина.</p>
      <p>Хорватія налаштовується закрити усі питання із кваліфікацією саме сьогодні, щоб не залежати від результатів конкурентів. Для колективу Златко Далича гра проти Словаччини буде останньою у відборі. Вдома «Шашкові» у офіційних матчах не програють більше трьох років! Феноменальний показник, погодьтеся. Все ж, Хорватія у відбіркових зустрічах пропускала в рідних стінах і від Азербайджану, і від Уельса, залишивши ворота на замку лише проти Угорщини. Так само статистика попередніх ігор каже про 75% пропускну спроможність хорватів.</p>
      <p>Словаччина має попереду дві гри. Виїзд до Рієки може стати переломним. Гостям потрібно сьогодні набирати бодай одне очко. У останньому турі на команду Павела Гапала очікує домашня гра проти аутсайдера Азербайджану, де прогнозується легка перемога наших сусідів. Все ж, у голові словаки тримають відставання від угорців на два очки та їх майбутній двобій проти Уельса. Лобова зустріч конкурентів може звести нанівець шанси словаків, якшо, приміром, Уельс виграє дві останні гри, а Словаччина програє Хорватії.</p>
      <p>Матч в першу чергу надзвичайно важливий для гостей, як ви зрозуміли. Їм потрібні очки, вони прагнуть взяти реванш за розгромну поразку 0:4 від хорватів у Трнаві та не втрати шансів на кваліфікацію. У останньому гостьовому матчі Словаччина обіграла Угорщину 2:1. Якщо команда Гапала зіграє так самовіддано проти хорватів у нападі, то зможе поліпшити свої шанси на 80%. Отже, для нашого суперекспресу перевіряємо варіант «інд. тотал Словаччини більше 1» за коефіцієнт 3.75 із можливістю повернення.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/pivnichna-irlandiya-niderlandy-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/danylo-medvedyev-oleksandr-zvyeryev-prognoz-i-stavka-ganny-chakvetadze/"/>
        <a href="https://bookmaker-ratings.com.ua/tips/rumuniya-shvetsiya-prognoz-i-stavka-vadyma-skichka/"/>
      </related>
    </article>
  </body>
</html>