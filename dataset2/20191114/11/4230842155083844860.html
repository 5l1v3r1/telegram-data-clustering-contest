<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-ne-golosuvala-za-ukazom-fraktsiyi-skorohod-zvynuvatyla-slugu-narodu-u-tysku/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T11:59:23+00:00"/>
    <meta property="og:title" content="Не голосувала за “указом” фракції: Скороход звинуватила Слугу народу у тиску"/>
    <meta property="og:description" content="Нардеп від Слуги народу Анна Скороход заявила, що її цивільного чоловіка Олексія Алякіна затримали через те, що вона не голосувала за “указом” фракції."/>
  </head>
  <body>
    <article>
      <h1>Не голосувала за “указом” фракції: Скороход звинуватила Слугу народу у тиску</h1>
      <address>
        <time datetime="2019-11-14T11:59:23+00:00">14 Nov 2019, 11:59</time>
      </address>
      <p>Нардеп від Слуги народу Анна Скороход заявила, що її цивільного чоловіка Олексія Алякіна затримали через те, що вона не голосувала за “указом” фракції.</p>
      <p>Народна обраниця від Слуги народу Анна Скороход заявила, що її чоловіка затримали через її політичної позиції.</p>
      <blockquote>– Сьогодні за мої політичні вподобання та бачення і за те, що я не голосувала так, як мені вказувала фракція, за дорученням одного з замів Адміністрації президента одного з замів генерального прокурора, мого чоловіка було затримано, – сказала вона.<br/>Підставою стали мої голосування в залі: відстоювання державної власності ГТС, а також червона кнопка проти відкриття ринку землі, – каже Скороход.</blockquote>
      <p>Вона стверджує, що рішення про затримання її чоловіка нібито незаконне.</p>
      <blockquote>– Підставою став запит Російської Федерації 2017-го року. До цього ніяких не було питань, а тут після “червоної кнопки” відбувається затримання мого чоловіка, – наголосила Скороход.</blockquote>
      <p><b>Читайте:</b> <a href="https://fakty.com.ua/ua/uncategory/20191031-ne-vnesly-yiyi-popravky-deputat-skorohod-rozplakalasya-u-sesijnij-zali/">Не внесли її поправки – депутат Скороход розплакалася у сесійній залі</a></p>
      <p>Лідер фракції Слуга народу Давид Арахамія заявив, що партія до затримання Олексія Алякіна не має жодного відношення.</p>
      <blockquote>– Якщо ви зараз зайдете в Google і загуглите цивільного чоловіка пані Скороход – ви все зрозумієте. Ми, як політична партія до цього не має жодного стосунку, – зазначив Арахамія.</blockquote>
      <p>Разом з цим він заявив, що Скороход неодноразово <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">пропонувала своїм колегам “грошову допомогу”</a>.</p>
      <figure>
        <iframe src="https://www.youtube.com/embed/8QB0EzhcQug" width="560" height="315" data-service="Youtube" scrolling="no"/>
      </figure>
      <p>Нагадаємо, 4 лютого цього року суд зобов’язав Державну міграційну службу надати українське громадянство екс-власнику російського банку Пушкіно Олексію Алякіну, обвинуваченому в шахрайстві і затриманому українськими правоохоронцями за запитом РФ.</p>
    </article>
  </body>
</html>