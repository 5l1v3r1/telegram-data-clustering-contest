<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-a01-specifiche-tecniche-fcc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T11:30:00+00:00"/>
    <meta property="og:title" content="Samsung Galaxy A01: diffuse le possibili specifiche tecniche del nuovo entry-level"/>
    <meta property="og:description" content="Samsung Galaxy A01, oggi con certificazione FCC, sarà il prossimo entry-level della società coreana: ecco le prime possibili specifiche tecniche."/>
  </head>
  <body>
    <article>
      <h1>Samsung Galaxy A01: diffuse le possibili specifiche tecniche del nuovo entry-level</h1>
      <address><time datetime="2019-11-14T11:30:00+00:00">14 Nov 2019, 11:30</time> by <a rel="author">Biagio Petronaci</a></address>
      <p>Diffuse nuove indiscrezioni riguardanti il nuovo smartphone <b><i>entry-level</i></b> firmato <b>Samsung</b>. Il suo nome dovrebbe essere <b>Galaxy A01</b> e online sono apparse le prime possibili <b>specifiche tecniche</b>.</p>
      <p><i><b>FCC</b></i>, l’agenzia governativa degli Stati Uniti d’America, ha appena certificato due modelli, ovvero <i>SM-A015F</i> e <i>A015F/DS</i>. Il secondo varierà dal primo solo ed esclusivamente perché sarà dual SIM. Il <b>2020</b>, oltre che per l’arrivo del possibile <a href="http://www.tomshw.it/smartphone/samsung-galaxy-s11-possibili-varianti/">Galaxy S11</a>, sarà l’anno della serie “A” per Samsung. Pochi giorni fa, ad esempio, avevamo parlato di <a href="http://www.tomshw.it/smartphone/samsung-galaxy-a51-immagini-render/">Galaxy A51</a>, uno smartphone di fascia media che sembrerebbe essere molto interessante. Oggi, invece, scopriamo che i piani della società coreana sono stati arricchiti da un device di fascia bassa.</p>
      <slideshow>
        <figure>
          <img src="https://www.tomshw.it/images/images/2019/11/samsung-galaxy-a01-62825.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-a01-62824.768x432.jpg"/>
        </figure>
      </slideshow>
      <p>Samsung Galaxy A01, stando a quanto possiamo leggere nei documenti di FCC, potrà contare su una batteria da <b>3.000 mAh</b> e una <b>dual camera</b> posteriore con LED flash. Le indiscrezioni presenti su Geekbench farebbero intendere che lo smartphone avrà un SoC octa-core Qualcomm, <b>2 GB</b> di RAM e <b>Android 10</b>.</p>
      <p>La scheda tecnica potrebbe poi essere completata da un <b>display</b> da 5,7 pollici, un jack da 3,5 mm per le cuffie e <b>16 GB</b> di memoria interna. Per scoprire tutte le specifiche ufficiali, non ci resta che attendere ulteriori informazioni.</p>
      <blockquote>Samsung Galaxy A50, con 128 GB di memoria interna, una batteria da 4.000 mAh e Android 9 Pie, è in sconto su Amazon. Lo trovate a <a href="https://toms.it/h7UgC">questo indirizzo</a>.</blockquote>
    </article>
  </body>
</html>