<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425789/milaei-me-marcello-troisi-gia-ton-pagko-toy-o-ialysos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T11:55:01+00:00"/>
    <meta property="og:title" content="Μιλάει με Marcello Troisi για τον πάγκο του ο Ιάλυσος!"/>
    <meta property="og:description" content="Άλλη μια αλλαγή στην τεχνική ηγεσία του Ιάλυσου. Ο Νίκος Καραμπετάκης μετά από 42 ημέρες στην τεχνική ηγεσία της ομάδας, αποτελεί παρελθόν από την τεχνική ηγεσία!"/>
  </head>
  <body>
    <article>
      <h1>Μιλάει με Marcello Troisi για τον πάγκο του ο Ιάλυσος!</h1>
      <address>
        <time datetime="2019-11-14T11:55:01+00:00">14 Nov 2019, 11:55</time>
      </address>
      <p>
        <b>Άλλη μια αλλαγή στην τεχνική ηγεσία του Ιάλυσου. Ο Νίκος Καραμπετάκης μετά από 42 ημέρες στην τεχνική ηγεσία της ομάδας, αποτελεί παρελθόν από την τεχνική ηγεσία!</b>
      </p>
      <p>Την απόφαση αυτή πήρε η διοίκηση του συλλόγου, κρίνοντας πως θα έπρεπε να γίνει και άλλη αλλαγή σε μια προσπάθεια να μπορέσει η ομάδα να βρει τον ρυθμό της στο φετινό πρωτάθλημα.</p>
      <p>Η σχετικά ανακοίνωση που εξέδωσε χθες η διοίκηση του Ιάλυσου, αναφέρει τα ακόλουθα:</p>
      <p>«Η διοίκηση της Π.Α.Ε. ΙΑΛΥΣΟΣ ανακοινώνει τη λύση της συνεργασίας της με τον προπονητή Νίκο Καραμπετάκη. Τον ευχαριστούμε για την προσφορά του στον σύλλογο και του ευχόμαστε καλή συνέχεια στην καριέρα του! Παράλληλα καλεί τον φίλαθλο κόσμο του νησιού να σταθεί στο πλευρό της ομάδας στον δύσκολο αγώνα της Κυριακής με αντίπαλο την Τρίγλια».</p>
      <p><b>Και στο βάθος Marcello Troisi</b><br/>Χθεσινές πληροφορίες, ανέφεραν πως η ομάδα της Ιαλυσού μιλάει με τον Βραζιλιάνο Marcello Troisi που αποτελεί έναν από τους «στόχους» για να καλυφθεί το κενό στη θέση του προπονητή.</p>
      <p>Ο κ.Troisi που έχει γεννηθεί στις 9 Μαρτίου του 1976 θήτευσε για μερικούς μήνες στον πάγκο του Ηρακλή Θεσσαλονίκης (από τον Μάρτιο έως και τον Ιούνιο του 2019 ενώ έχει εργαστεί επίσης στον Απόλλων Λαρίσας, την ΑΕ Λάρισας (U20) αλλά και την ομάδα της Καλλιθέας. Επίσης ήταν στις Αλβανικές Laci και Kukesi.</p>
    </article>
  </body>
</html>