<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954360"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T04:23:42+00:00"/>
    <meta property="og:title" content="స్థల వివాదాన్ని పరిష్కరించకుంటే.. ఆత్మహత్య చేసుకుంటాం!"/>
    <meta property="og:description" content="ADVT"/>
  </head>
  <body>
    <article>
      <h1>స్థల వివాదాన్ని పరిష్కరించకుంటే.. ఆత్మహత్య చేసుకుంటాం!</h1>
      <address>
        <time datetime="2019-11-14T04:23:42+00:00">14 Nov 2019, 04:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రెవెన్యూ అధికారులకు దంపతుల బెదిరింపు</b>
        </li>
        <li>
          <b>తహసీల్దార్‌ కార్యాలయానికి పెట్రోలుతో రావడంతో కలకలం</b>
        </li>
      </ul>
      <p><b>ఆళ్లగడ్డ, నవంబరు 13: </b>ఆత్మహత్య చేసుకుంటామంటూ పెట్రోలు బాటిల్‌తో వచ్చిన దంపతుల కారణంగా బుధవారం కర్నూలు జిల్లా ఆళ్లగడ్డ తహసీల్దారు కార్యాలయం వద్ద కలకలం రేగింది. రెవెన్యూ అధికారులు 9 ఏళ్లుగా తమ స్థల సమస్య పరిష్కరించడంలేదంటూ పట్టణానికి చెందిన వెంకట సుబ్బారెడ్డి, పద్మావతి దంపతులు ఈ రగడ సృష్టించారు. వివరాలివీ.. మండలంలోని బత్తలూరు గ్రామానికి వెంకట సుబ్బారెడ్డికి కర్నూలు-కడప హైవేకి ఇరువైపులా సర్వే నంబరు 308/3 బిలో 2.50 సెంట్లు, 305/11లో 5 సెంట్లు స్థలం ఉంది. ఇందులో 4 సెంట్లు హైవే విస్తరణలో పోయింది. ప్రభుత్వం నుంచి నష్టపరిహారం అందింది. రహదారికి ఎడమవైపున 1.50 సెంట్ల స్థలాన్ని తన తోడల్లుడు సాంబశివారెడ్డి ఆక్రమించుకున్నాడని వెంకటసుబ్బారెడ్డి రెవెన్యూ అధికారులకు తొమ్మిదేళ్ల క్రితం ఫిర్యాదు చేశాడు. న్యాయం చేయాలని అప్పటి నుంచి అధికారుల చుట్టూ తిరుగుతున్నాడు.</p>
      <p> స్పందనలో కలెక్టరుకు కూడా ఫిర్యాదు చేశాడు. అయినా కాలయాపన చేస్తున్నారని బాధితులు వాపోతున్నారు. ఇప్పుడా స్థలాన్ని సాంబశివారెడ్డి ఇతరులకు లీజుకు ఇచ్చారని, అక్కడ ఓ హోటల్‌ ఏర్పాటైందని బాధితులు తెలిపారు. స్థలంపై వివాదం ఉన్నా హోటల్‌ నిర్వాహకుల నుంచి పంచాయతీ అధికారులు పన్ను కట్టించుకున్నారని, ఇంతజరుగుతున్నా రెవెన్యూ అధికారులు పట్టించుకోవడం లేదని తెలిపారు. కాగా, ఈ వివాదాన్ని ఆర్డీవోకి బదిలీ చేశామని, అక్కడికి వెళ్లి కలవాలని బాధితులకు సూచించినట్లు తహసీల్దారు శివరాముడు వివరణ ఇచ్చారు. దంపతులిద్దరూ ఆత్మహత్య చేసుకుంటామని తమను బెదిరించారన్న రెవెన్యూ అధికారుల తీరుమేరకు కేసు నమోదు చేసిన్నట్లు పట్టణ సీఐ రమణ చెప్పారు.</p>
    </article>
  </body>
</html>