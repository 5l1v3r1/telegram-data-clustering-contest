<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741556"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T04:05:00+00:00"/>
    <meta property="og:title" content="'มะนาว'โร่พบตร.โชว์บริสุทธิ์ ลั่นไม่หนี-อยู่สู้คดี'แม่มณี'"/>
    <meta property="og:description" content="“มะนาว”ย่องพบตำรวจ แสดงความบริสุทธิ์คดีแชร์”แม่มณี”ไม่ได้หนีไปไหน ลั่นไม่ได้โดนหมายเรียกอะไรทั้งสิ้น พร้อมสู้คดี ยืนยันทำตามขั้นตอนก.ม. และศาลจะเป็นคนตัดสิน"/>
  </head>
  <body>
    <article>
      <h1>'มะนาว'โร่พบตร.โชว์บริสุทธิ์ ลั่นไม่หนี-อยู่สู้คดี'แม่มณี'</h1>
      <address>
        <time datetime="2019-11-14T04:05:00+00:00">14 Nov 2019, 04:05</time>
      </address>
      <p>
        <b>“มะนาว”ย่องพบตำรวจ แสดงความบริสุทธิ์คดีแชร์”แม่มณี”ไม่ได้หนีไปไหน ลั่นไม่ได้โดนหมายเรียกอะไรทั้งสิ้น พร้อมสู้คดี ยืนยันทำตามขั้นตอนก.ม. และศาลจะเป็นคนตัดสิน</b>
      </p>
      <p>กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่ม อายุ 20 ปี คดีโกงแชร์มูลค่าพันกว่าล้านบาท ขณะที่สังคมต่างจ้องจับผู้ที่อาจจะเป็นเครือข่ายอีกหลายคน ปรากฏชื่อของ น.ส.จุฑาทิพย์ นิ่มนวล หรือ “น้องมะนาว” แม้ก่อนหน้านี้เธอจะออกมาปฏิเสธว่าเป็นเพียงคนกลางเท่านั้นหลังแม่มณีถูกจับ  ซึ่งล่าสุดเหยื่อแชร์ได้ร้องดีเอสไอ ซึ่งหนึ่งในนั้นมีชื่อของน.ส.จุฑาทิพย์ติดอยู่ด้วยที่อาจเข้าข่ายความผิด โดย ดีเอสไอ กำลังเร่งสอบลูกข่ายแม่มณี และหากพบว่าแม่ข่ายรายใดมีความผิดก็จะเตรียมออกหมายจับ ตามที่เสนอข่าวไปแล้วนั้น<br/><br/>ความคืบหน้าเมื่อวันที่ 14 พ.ย.เพจเฟซบุ๊ก” Manow Jutathip Nimnual”ได้เชคอินว่าอยู่ใน สถานีตำรวจภูธร อำเภอเมืองราชบุรี พร้อมระบุข้อความว่า เรียบร้อยเคลียร์ไปทีละสเต็ป ไม่รวบนะหมวด  ไปโรงพักเพื่อแสดงเจตนาบริสุทธิ์ ว่า ยังคงอยู่และพร้อมสู้คดี ไม่ได้หนีหาย และฝากถึง ผสห. ว่า เราดำเนินการตามขั้นตอน ตามกระบวนการทางกฎหมายทุกอย่าง ถึงขั้นตรวจสอบสเตทเม้นท์เราแล้ว ถ้างั้นก็คงรู้ดีว่าปลายทางของเงินส่งไปที่ใคร ครบทุกบาททุกสตางค์มั้ย? สุดท้ายจบยังไงขอให้เป็นดุลพินิจของศาล ระหว่างติดตามก็อย่าลืมทำมาหากินกันด้วยนะ ไม่ได้โดนหมายเรียกใดๆทั้งสิ้นนะคะ ทั้งหมายเรียก หมายจับ ไม่มีซักหมาย ตำรวจแจ้งให้รับทราบว่ามีคนมาแจ้งความทั้งหมดกี่ราย และแจ้งว่าทาง สภ.เมืองราชบุรี ไม่มีส่วนเกี่ยวข้องกับคดีนี้แล้ว ให้ดำเนินการที่ DSI ต่อเลย ตามนี้นะคะ</p>
      <figure>
        <img src="https://www.dailynews.co.th/admin/upload/20191114/news_BgSXaaxVDV105229_533.jpg?v=20191114151?v=7738"/>
      </figure>
      <figure>
        <img src="https://www.dailynews.co.th/admin/upload/20191114/news_NxkhSooWhg105230_533.jpg?v=20191114151?v=9814"/>
      </figure>
      <p>อ่านข่าวที่เกี่ยวข้อง<br/><a href="https://www.dailynews.co.th/crime/738706">'มะนาว'เจ้าสาวถูกเทโพสต์แล้ว ลั่น70ล.จะเอาที่ไหนมาคืน..</a>.<br/><a href="https://www.dailynews.co.th/crime/738705">ชาวเน็ตแฉ'มะนาว'เจ้าสาวโดนเท อ้างโกงเงินแชร์สูญ70ล..</a>.</p>
    </article>
  </body>
</html>