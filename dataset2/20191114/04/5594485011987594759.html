<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/okhranitel-iznasili-chetiri-15-godishni-uchenichki-sled-krazhba-v-magazin-snimki_news708968.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T04:00:00+00:00"/>
    <meta property="og:title" content="Охранител изнасили четири 15-годишни ученички след кражба в магазин СНИМКИ"/>
    <meta property="og:description" content="Мъжът умело използвал знанията за „слепите зони“ на системата за наблюдение и всичко, което се случило останало зад кадър"/>
  </head>
  <body>
    <article>
      <h1>Охранител изнасили четири 15-годишни ученички след кражба в магазин СНИМКИ</h1>
      <h2>Мъжът умело използвал знанията за „слепите зони“ на системата за наблюдение и всичко, което се случило останало зад кадър</h2>
      <address>
        <time datetime="2019-11-14T04:00:00+00:00">14 Nov 2019, 04:00</time>
      </address>
      <p>https://blitz.bg/kriminalni/okhranitel-iznasili-chetiri-15-godishni-uchenichki-sled-krazhba-v-magazin-snimki_news708968.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573615623-23-13-32-images-650x400.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573615646-20917840-7676451-zia-uddin-was-found-guilty-of-rape-and-four-counts-of-causing-or-m-8-1573578274418.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573615654-20907168-7676451-image-a-1-1573564027566.jpg"/>
        </figure>
      </slideshow>
      <p>
        <b>Охранител в магазин Primark в югозападната част на Лондон е хванал четири тийнеджърки да крадат различни вещи, но вместо да постъпи относно престъплението, както е задължен и се очаква, той решава да накаже виновничките по свой начин, съобщава "Дейли Мейл".</b>
      </p>
      <p>Самите жертви са разказали пред разследващите, че след като 27-годишният Зия Удин ги уличил в кражбите, той ги завел всичките в складовото помещение уж за да се обсъди случая.<br/><br/>Там охранителят започнал да заплашва и манипулира момичетата, че ще разкаже за случилото се на родителите им, а може дори да се обади в полицията. Също така ги наплашил, че ще попаднат в затвор за непълнолетни крадци.</p>
      <figure>
        <img src="https://static.blitz.bg/documents/thumbnails/520/201911/1573615646-20917840-7676451-zia-uddin-was-found-guilty-of-rape-and-four-counts-of-causing-or-m-8-1573578274418.jpg"/>
      </figure>
      <p>Охранителят Зия Удин<br/><br/>Тийнейджърките предлагали на охранителя да компенсират щетите с пари или да работят в магазина, но мъжът „дал да се разбере“, че се интересува от друг начин. Една от жертвите казала, че „нямаше друг избор“.<br/><br/>Зия умело използвал знанията за „слепите зони“ на системата за наблюдение и всичко, което се случило останало зад кадър. Може би никога нямаше да се разбере за всичко това, ако не бяха колегите от мъжа, които забелязали, че той не е оформил документите за задържането на момичетата, а и също така поискал да се изтрият кадрите от търговския етаж, където се вижда как момичетата крадат вещи.</p>
      <figure>
        <img src="https://static.blitz.bg/documents/thumbnails/520/201911/1573615654-20907168-7676451-image-a-1-1573564027566.jpg"/>
      </figure>
      <p>Магазинът, в който са извършени изнасилванията<br/><br/>След претърсване в склада са намерени презервативи, които Удин съхранявал там. След проверка на телефона му разследващите установяват, че той е позвънил и на няколко други момичета, чиито телефони е разбрал, след като са били задържани в магазина за кражба.<br/><br/>Мъжът е обвинен в изнасилване и насилие над непълнолетни, но самият той отрича всички обвинения срещу него. Очаква се на 19 ноември Зия Удин да бъде осъден.<br/><br/><b>Превод и редакция: БЛИЦ</b><br/> </p>
    </article>
  </body>
</html>