<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/14/csak-a-fel-orszag-orulhet-a-jo-idonek"/>
    <meta property="og:site_name" content="infostart"/>
    <meta property="article:published_time" content="2019-11-14T04:00:00+00:00"/>
    <meta property="og:title" content="Csak a fél ország örülhet a jó időnek"/>
    <meta property="og:description" content="Eddig a november a borúsabb arcát mutatta, de hamarosan a napot is hagyja kicsit érvényesülni. Kelet és nyugat között viszont (időjárási szempontból) a következő napokban jelentős különbségek lesznek."/>
  </head>
  <body>
    <article>
      <h1>Csak a fél ország örülhet a jó időnek</h1>
      <address><time datetime="2019-11-14T04:00:00+00:00">14 Nov 2019, 04:00</time> by <a rel="author">Infostart</a></address>
      <h3>Eddig a november a borúsabb arcát mutatta, de hamarosan a napot is hagyja kicsit érvényesülni. Kelet és nyugat között viszont (időjárási szempontból) a következő napokban jelentős különbségek lesznek.</h3>
      <p>A YouTube-on megjelent videós előrejelzésében az Országos Meteorológia Szolgálat ismertette a csütörtökön és a következő napokban várható időjárást. Eszerint csütörtökön naposabb idő lesz, de az Alföldön továbbra is várhatók felhős időszakok. Az országba a dél-nyugati irányból áramlik az általánosnál melegebb levegő, a csapadékzóna a keleti országrészbe húzódik, nyugaton pedig a fölöttünk lévő hidegfront inkább felhőoszlató hatással bír.</p>
      <p>Nyugaton tehát derűsebb, de hűvösebb idő várható, keleten enyhébb, felhősebb körülmények várhatók. Csapadékra késő estig a keleti országrészben, a Tisza vonalában lehet számítani.</p>
      <p>A következő napokban is marad a megosztottság, de fordítva:</p>
      <blockquote>nyugaton hűvösebb és csapadékosabb, keleten enyhébb és több napsütést hozó időjárás várható.</blockquote>
      <figure>
        <iframe src="https://www.youtube.com/embed/YqUclXDM--Q" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>