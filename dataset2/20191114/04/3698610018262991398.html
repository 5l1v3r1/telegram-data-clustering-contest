<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/bundestag-priynyav-zakon-pro-uniknennya-podviynogo-strahuvannya-mizh-nimechchinoyu-ta-ukrayinoyu-329597_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T04:38:00+00:00"/>
    <meta property="og:title" content="Бундестаг прийняв закон про уникнення подвійного страхування між Німеччиною та Україною"/>
    <meta property="og:description" content="В Україні працюють більше тисячі німецьких фірм - угода дуже своєчасна"/>
  </head>
  <body>
    <article>
      <h1>Бундестаг прийняв закон про уникнення подвійного страхування між Німеччиною та Україною</h1>
      <h2>В Україні працюють більше тисячі німецьких фірм - угода дуже своєчасна</h2>
      <address>
        <time datetime="2019-11-14T04:38:00+00:00">14 Nov 2019, 04:38</time>
      </address>
      <p>У Німеччині ухвалили законопроект, який допоможе працюючим фірмам та окремим працівникам в двох країнах уникнути подвійного страхування. Це поліпшить бізнес-відносини між країнами.</p>
      <p>Бундестаг ухвалив у середу, 13 листопада, проєкт закону Федерального уряду до "Угоди від 7 листопада 2018 року між Федеративною Республікою Німеччиною та Україною про соціальне забезпечення".</p>
      <p>За нього, як повідомляє кореспондент Укрінформу, проголосували всі парламентські фракції окрім правопопулістської "Альтернативи для Німеччини".</p>
      <p>Цей кроком є необхідною умовою ратифікації відповідної угоди, яка передбачає уникнення подвійного страхування пенсійного та соціального страхування від нещасних випадків працівників, розміщених в іншій країні.</p>
      <p>"Німеччину та Україну пов'язують добрі бізнес-відносини, понад 1 тис. німецьких фірм працюють в Україні. Угода слугуватиме покращенню таких відносин та захистить працівників", - заявила у свої промові депутат від Соціал-демократичної партії Німеччини Дагмар Шмідт.</p>
      <p>Вона зазначила, що уряд Німеччини всіляко підтримує Україну на шляху її економічної трансформації та наближення до європейських структур, а також політично — після незаконної анексії Криму Росією та з огляду на військовий конфлікт на сході, мирно завершити який намагається разом з європейськими партнерами. Також надається гуманітарна допомога постраждалим.</p>
      <p>"Німеччина та Україна пов'язані міцним і тісним партнерством. Німеччина дуже зацікавлена у стабільній, демократичній та економічно успішній Україні", - резюмувала депутатка.</p>
      <p>30 жовтня <b><a href="https://dt.ua/ECONOMICS/daniya-ostannoyu-dozvolila-budivnictvo-pivnichnogo-potoku-2-327872_.html">Данія дозволила будівництво "Північного потоку-2"</a></b>. Газопровід пройде на Південний Схід від острова Борнхольм. Данія була останньою європейською державою, яка блокувала будівництво газопроводу в своїх територіальних водах.</p>
      <p>15 квітня Рада Європейського Союзу<b> <a href="https://dt.ua/WORLD/rada-yes-zatverdila-onovlenu-gazovu-direktivu-308595_.html">затвердила європейську газову директиву</a></b> з урахуванням внесених поправок, яку в перспективі буде поширено на "Північний потік-2". Директива поширює правила газового ринку ЄС на трубопроводи, прокладені з країн, що не входять до Співдружності. Так, частини трубопроводів, що йдуть з третіх країн, прокладені по території Євросоюзу (зокрема внутрішніх водах), повинні відповідати вимогам, які застосовуються до внутрішніх трубопроводів.</p>
      <p>Це означає, що компанія-оператор "Північного потоку-2" має бути незалежною від "Газпрому", а 50% його пропускної потужності повинні резервуватися для альтернативних постачальників. Винятки можливі, але тільки зі схвалення Єврокомісії. </p>
      <p>Морський газопровід "Північний потік-2" потужністю 55 млрд куб. м на рік має бути прокладено від компресорної станції "Слов'янська" у Кінгісепському районі Ленінградської області до балтійського узбережжя Німеччини. Засновником і власником контрольного пакета акцій акціонерного товариства "Північний потік-2" є російський газовий монополіст "Газпром".</p>
      <p>Про перешкоди для будівництва російського газопроводу та позицію Данії читайте в <b><a href="https://dt.ua/energy_market/datskiy-hrest-dlya-gazpromu-282431_.html">матеріалі Ігоря Маскалевича "Датський хрест для "Газпрому"</a></b>. На нові подробиці чекайте у новому випуску "Дзеркала тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>