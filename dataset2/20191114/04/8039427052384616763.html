<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954356"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T04:21:59+00:00"/>
    <meta property="og:title" content="నమ్మించి.. చంపేశారు!"/>
    <meta property="og:description" content="ADVT"/>
  </head>
  <body>
    <article>
      <h1>నమ్మించి.. చంపేశారు!</h1>
      <address>
        <time datetime="2019-11-14T04:21:59+00:00">14 Nov 2019, 04:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కేరళలో వృద్ధ దంపతులపై బంగ్లాదేశీయుల కిరాతకం</b>
        </li>
        <li>
          <b>రైలులో పరారవుతుండగా విశాఖలో అరెస్ట్‌</b>
        </li>
      </ul>
      <p><b>విశాఖపట్నం, నవంబరు 13 (ఆంధ్రజ్యోతి): </b>బంగ్లాదేశ్‌ నుంచి దేశంలోకి చొరబడ్డారు. కూలీలుగా నటిస్తూ కేరళలో వృద్ధ దంపతులను హత్యచేసి ఆభరణాలతో తప్పించుకునే యత్నంలో విశాఖ పోలీసులకు చిక్కారు. బంగ్లాదేశ్‌కు చెందిన మహ్మద్‌ జువెల్‌ హుస్సేన్‌ (21), లాబ్లూ హుస్సేన్‌ (33) పది రోజుల క్రితం దేశంలోకి చొరబడ్డారు. కేరళలోని ఓ గుడి నిర్మాణ పనుల్లో కూలీలుగా రెండు రోజులు పనిచేశారు. ఆ తర్వాత మరోచోట గడ్డికోసే పనికి మారారు. ఈ క్రమంలో ఆ ప్రాంతంలో నివసిస్తున్న వృద్ధ దంపతులతో పరిచయం పెంచుకున్నారు.</p>
      <p> వారి ఒంటిపై బంగారు ఆభరణాలు గమనించి, ఇంట్లో డబ్బు ఎక్కువగా ఉండొచ్చని భావించారు. ఈ నెల 11న వృద్ధ దంపతుల ఇంట్లోకి చొరబడి వారిపై ఇనుపరాడ్లతో దాడిచేసి హతమార్చారు. సొత్తు సర్దుకుని 12న కోరమాండల్‌ ఎక్స్‌ప్రెస్‌ ఎక్కారు. అయితే అక్కడి సీసీటీవీ ఫుటేజీల ఆధారంగా కేరళ పోలీసుల నుంచి మంగళవారం విశాఖపట్నం ఆర్పీఎఫ్‌ పోలీసులకు సమాచారం వచ్చింది. అనుమానితుల ఫొటోలు పంపడంతో ఈ మేరకు విశాఖ రైల్వేస్టేషన్‌లో పోలీసులు, జీఆర్పీ, ఆర్పీఎఫ్‌ సంయుక్తంగా ఆపరేషన్‌ నిర్వహించారు. తనిఖీలు చేస్తుండగా, పారిపోయేందుకు ప్రయత్నించిన ఇద్దరు నిందితులను అదుపులోకి తీసుకున్నారు. వారి నుంచి రూ.11 లక్షల విలువైన బంగారు ఆభరణాలుస్వాధీనం చేసుకున్నారు.</p>
    </article>
  </body>
</html>