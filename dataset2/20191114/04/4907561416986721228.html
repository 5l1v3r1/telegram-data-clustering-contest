<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-14-kasim-2019-haber-fotograf-2219196"/>
    <meta property="og:site_name" content="Posta"/>
    <meta property="article:published_time" content="2019-11-14T04:38:08+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (14 Kasım 2019)"/>
    <meta property="og:description" content="Haydar Dümen 14 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (14 Kasım 2019)</h1>
      <address>
        <time datetime="2019-11-14T04:38:08+00:00">14 Nov 2019, 04:38</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 14 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5dabdfb866a97c401e49163b"/>
      </figure>
      <h4>BÖYLE SORU YOK!</h4>
      <p>
        <b>Halimiz ne olacak?</b>
      </p>
      <p>
        <b>19 yaşında kızım. Erkek arkadaşım da 23 yaşında. Beraber olduğumuzda zevk almıyorum. Bir de her kavga sonrası ondan nefret ediyorum. Bu yaz evliliği düşünüyoruz. Ne olacak bu durum?</b>
      </p>
      <p>
        <b>CEVAP</b>
      </p>
      <p>Sevgili yavrum, taze bir çiçeksin. Dışarıda kavurucu sıcaklar, fırtınalar, seni dalından koparacak eller var. Hayata alışıp direnç kazanmalısın. Şimdi sen hemen küsüveren birisin. Neden? Çünkü ruhun kırılgan. Çok gençsin. Gençliğe geçmeden, gelecek kışın fırtınalarını düşünmeden anında çölün ortasında çiçek açmaya niyetleniyorsun. Hayatı biraz öğreneceksin. Kavga, dövüş ya da aşk. Bu çorbada hepsi olacak. Kimliğin yerine oturuna kadar beklemezsen ben de sana küstüm.</p>
      <figure>
        <img src="https://i.pstimaj.com/img/78/700x0/5d86ff32ae298b9f409c3d3c"/>
      </figure>
      <h4>GÜNÜN SORULARI</h4>
      <p>
        <b>Nasıl kurtulurum?</b>
      </p>
      <p>
        <b>22 yaşındayım. Sevgilimle haftada 1 cinsel ilişkiye giriyoruz. Liseden beri günde 7- 8 kez mastürbasyon yapıyorum. Bu halimden nasıl kurtulabilirim?</b>
      </p>
      <p>Değerli okurum, Temel kendini mastürbasyona kaptırınca babası onu evlendirmiş. Bir gün babısı Temel’in evine gitmiş. Kapıyı karısı açmış, Temel’i sormuş. Evdeymiş ve merdiven altındaymış. Babası gitmiş ki beklenen son, Temel saklanmış, yine o işi yapıyor. İşte bu hale düşmek istemiyorsan vazgeçeceksin. Karın odada, sen banyoda bu sistem yürümez. Formül basit, yeni bir kimlik yaratacak ve ona uyacaksın.</p>
      <figure>
        <img src="https://i.pstimaj.com/img/78/700x0/5db90f4b66a97c6102df52b5"/>
      </figure>
      <p>
        <b>Neden sertleşmedi?</b>
      </p>
      <p>
        <b>21 yaşındayım. Sabah bir kadınla ilişkiye girdim. Eve gelince penisim sertleşmedi. Sabah sertleşti ve az meni geldi. Neden olabilir?</b>
      </p>
      <p>Değerli okurum, neye yardım edeyim? Aslında normal olan sistemin seni ürkütmesi. Var olan ve kendi denklemini kendi kuran bir sistemde terazinin öteki gözüne dokunursan denge bozulur. Ağır ağır kendi ilkelerin çerçevesinde sistem kendi yolunu ve sayısını sana bildirecek. Yol gösterme ve bu yollarda seçim yapmak sana düşecek. 60 yıl cinsellikle yandan ve candan bir yapılanma içinde olacak, nasıl olsa şahlanacaksın. Normalsin, dert etme.</p>
      <figure>
        <img src="https://i.pstimaj.com/img/78/700x0/5dabdfb866a97c401d4505f4"/>
      </figure>
      <p>
        <b>Dışarı çıkıyor</b>
      </p>
      <p>
        <b>İlişkiye girdikten 5 dakika kadar sonra eşim menileri geri çıkartıyor. 2 aydır çocuk istiyoruz ama bir türlü eşim hamile kalamıyor. Ne yapmamız gerekiyor?</b>
      </p>
      <p>
        <b>CEVAP</b>
      </p>
      <p>Değerli okurum, meni içeride kalmaz. Çünkü içeride kalacak yer yoktur. Çocuğu yapan meninin kendisi değil, içindeki spermlerdir. Spermler yolunu bulur. Bir süre sonra eşin gebe kalacak, her şey yoluna girecek.</p>
      <figure>
        <img src="https://i.pstimaj.com/img/78/700x0/5d9acd9bae298bcfee9e6065"/>
      </figure>
      <p>
        <b>Nasıl büyütebilirim?</b>
      </p>
      <p>
        <b>Cinsel organım 12 santim. Kısa olduğunu düşünüyorum. Ameliyat dışında doğal olarak nasıl büyütebilirim?</b>
      </p>
      <p>
        <b>CEVAP</b>
      </p>
      <p>Değerli okurum, penisin seni idare eder. Zaten 12 santim penisi de aklı başında doktor ameliyat etmez. Getirisi götürüsünden fazladır. Başka yöntemlerle büyümez.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc1ec09be"/>
      </figure>
      <p>
        <b>Kanaması oldu</b>
      </p>
      <p>
        <b>22 yaşındayım. 21 yaşındaki partnerimle ilişkiye girdikten sonra kanaması oldu. 2 kez birlikte olduk, ikisinde de oldu. Partnerimin ilk ilişkisi, bundan kaynaklanabilir mi?</b>
      </p>
      <p>
        <b>CEVAP</b>
      </p>
      <p>Değerli okurum, bazen oluyor böyle. Penis vajina uyumsuzluklarında daha çok oluyor. Yumuşak ilişkiler, ilişkiler arasında 3-5 gün dinlenmeler, kayganlaştırıcılar ve partnerinin karın kaslarını sıkmaması size yardımcı olabilir. Ama işin bu tarafı benim uzmanlık alanıma girmiyor. Yazdınız diye yanıtlıyorum.</p>
      <figure>
        <img src="https://i.pstimaj.com/img/78/700x0/5d86ff3266a97c42f5995915"/>
      </figure>
      <p>
        <b>Acı çekiyor</b>
      </p>
      <p>
        <b>18 yaşındayım. 1 yıldır beraberiz. Bir ay önce nişanlandık. Henüz ilişkiye girmedik ama kız arkadaşım orgazm sırasında çok acı çektiğini söylüyor. Ne yapabilirim?</b>
      </p>
      <p>
        <b>CEVAP</b>
      </p>
      <p>Değerli okurum, evlilik merdiveninin ilk basamaklarındasınız. Bir süre yavaş tempo. Kayganlaştırıcı ve pozisyon seçeneklerini deneyerek birbirinize alışın. Ama birkaç ay sonra acı ve ağrı sürüyorsa önce kadın doğum uzmanı, ardından psikiyatriste gidin.</p>
      <figure>
        <img src="https://i.pstimaj.com/img/78/700x0/5d86ff32ae298b9f409c3d3e"/>
      </figure>
      <p>
        <b>Bir şey hissetmiyorum</b>
      </p>
      <p>
        <b>22 yaşında kadınım. 1 yıldır sevgilimle ilişkiye giriyorum ama hiçbir şey hissetmiyorum. Erkek arkadaşım beni mutlu etmek için elinden geleni yapıyor, sonuç aynı. Ben de üzülmesin diye ona zevk aldığımı ve boşaldığımı söylüyorum. Sizce bu normal mi?</b>
      </p>
      <p>
        <b>CEVAP</b>
      </p>
      <p>Sevgili okurum, kaygılanma. Ama sevgilini mutlu etmek için elinden geleni yap. Her seferinde değil ama yüzde 50 oranında orgazm olduğunu söyleyebilirsin. Evlilik lehinize işleyecektir. Zaman da öyle. Birçok kadın senin gibidir. Henüz birbirinizin özelliklerini ve bastırılmış duygularını keşfetmiş değilsiniz. Bazı değişiklikleri, fantezileri, bir yemeğin sosu gibi kullanacaksınız. O zaman ketçap konulmuş bir makarna düşün. Makarnanın tadı değişir. Önünüzde 50 yıl var ve telaşa gerek yok.</p>
      <figure>
        <img src="https://i.pstimaj.com/img/78/700x0/5d86ff3366a97c429c21738c"/>
      </figure>
      <p>
        <b>Bozulmuş mudur?</b>
      </p>
      <p>
        <b>19 yaşında kızım. 2 hafta önce merdivenden düştüm ve vajinamı basamağın ucuna vurdum. Çok canım yandı. Çamaşırımda pembemsi kan gördüm. Doktora gittim, yüzeysel şekilde inceledi ve kız olmadığımı söyledi. Dünya başıma yıkıldı. Yardım edin.</b>
      </p>
      <p>
        <b>CEVAP</b>
      </p>
      <p>Sevgili okurum, geçmiş olsun, bir kaza geçirmişsin. İlk gittiğin doktor, sana söylediklerini bir rapor halinde versin. Hemen bir doktora daha git, alabilirsen ondan da böyle bir rapor al. Benim de ilk aklıma gelen kızlık zarının yırtılmadığı. Ama yırtılabilir de. Ailen bu durumu bilmiyorsa hemen onlara anlat. Raporları da ver. Çok korktuğunu söylersin. Paniklersen her şey aleyhine döner.</p>
      <figure>
        <img src="https://i.pstimaj.com/img/78/700x0/5db90f4b66a97c6101c4a3c0"/>
      </figure>
      <p>
        <b>Kızlar korkuyor</b>
      </p>
      <p>
        <b>23 yaşındayım. Penisim biraz büyük. Birkaç kez ilişkiye girmeyi denedim ama ilk kız arkadaşım ilişkiye girdiğimizde bayıldı. İkincisi de korktu, vazgeçti. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, genelde büyük olan şeyler korku yaratır. İnsanların iki büyük özentisi vardır. Biri büyük para, diğeri büyük penis. Büyük para büyük riskler taşır ama doğru yolda kullanıldığında mutluluk verir. Aynı şey büyük penis için de geçerlidir ama genellikle beklenen mutluluğu vermez. Kızın üzerine gitme, organlarını değil, ruhunu da incitip zedeleme ki korkulu adımlar atmasın.</p>
      <figure>
        <img src="https://i.pstimaj.com/img/78/700x0/5db90f4b66a97c6169015a44"/>
      </figure>
      <p>
        <b>Heyecanlıyım</b>
      </p>
      <p>
        <b>18 yaşındayım. Tanımadığım bir kızla konuşurken aşırı heyecanlanıyorum ve lafı karıştırıyorum. Kız da benden soğuyor. Bu heyecanı nasıl yeneceğim?</b>
      </p>
      <p>
        <b>CEVAP</b>
      </p>
      <p>Değerli okurum, daha antrenmandasın, sahaya çıkmadın. Isınma turları atıyorsun. Kalbin çarpacak, yüzün kızaracak, dilin dolaşacak ama birkaç yıl sonra onlar uçup gidecek. Sahaya usta bir oyuncu çıkacak. İşte o zaman ayağına düşen topu iyi kullan, kuralına göre oyna, boş kale buldum diye topu fırlatma yerine kendi duygularını, insanlığını, kaliteni ve geleceğini düşün.</p>
      <figure>
        <img src="https://i.pstimaj.com/img/78/700x0/5d47db6cae298bf78e2acec5"/>
      </figure>
      <p>
        <b>Sekse düşkünüm</b>
      </p>
      <p>
        <b>19 yaşındayım, sekse çok düşkünüm. Günde 2 kere mastürbasyon yapıyorum. Haftada 15-20 arasında değişiyor. Nasıl engel olurum?</b>
      </p>
      <p>
        <b>CEVAP</b>
      </p>
      <p>Değerli okurum, irade, akıl, yöntem.</p>
      <figure>
        <img src="https://i.pstimaj.com/img/78/700x0/5d47db6366a97cacebdb7e54"/>
      </figure>
      <p>
        <b>Yanma var, neden?</b>
      </p>
      <p>
        <b>19 yaşında kızım. Sevgilimle her ilişkiye girdiğimde yanma, acı ve sızlama oluyor. Ne yapmam gerekiyor?</b>
      </p>
      <p>
        <b>CEVAP</b>
      </p>
      <p>Kızım, doğru bir jinekoloğa. Mantar ya da vajinit denilen bir sorun olabilir. Hemen tedavi olsun, kronikleşirse tedavi zorlaşır. Bunlar yoksa 1-2 ay sonra yaz, çare bulalım.</p>
      <figure>
        <img src="https://i.pstimaj.com/img/78/700x0/5d997e18ae298b9a6c3736e4"/>
      </figure>
      <p>
        <b>Bir sıvı akıyor</b>
      </p>
      <p>
        <b>18 yaşındayım. Kızların elini bile tutsam meni akıyor. Bunun nedeni nedir?</b>
      </p>
      <p>
        <b>CEVAP</b>
      </p>
      <p>Değerli okurum, halk arasında zevk suyu derler. Doğaldır, zararı da yoktur. Zaten engellenmez de. Engellemeye de gerek yoktur. Yani bir tür sağlık işaretin.</p>
      <p>
        <b>GÜNÜN SÖZÜ</b>
      </p>
      <p>Disipline edilmeyen akıl dümensiz gemi gibidir. H.D.</p>
      <figure>
        <img src="https://i.pstimaj.com/img/78/90x50/5da2bf3366a97ccdd97acd0f"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (13 Kasım 2019)</p>
    </article>
  </body>
</html>