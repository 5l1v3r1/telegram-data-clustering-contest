<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954267"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T03:41:03+00:00"/>
    <meta property="og:title" content="సిమెంటు కంపెనీలపై రూ.2500 కోట్లు జే ట్యాక్స్‌"/>
    <meta property="og:description" content="ADVT"/>
  </head>
  <body>
    <article>
      <h1>సిమెంటు కంపెనీలపై రూ.2500 కోట్లు జే ట్యాక్స్‌</h1>
      <address>
        <time datetime="2019-11-14T03:41:03+00:00">14 Nov 2019, 03:41</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>వాటి బ్లాక్‌ మెయిలింగ్‌కే ఇసుక కృత్రిమ కొరత</b>
        </li>
        <li>
          <b>కరపత్రంలో టీడీపీ రాష్ట్ర కమిటీ ఆరోపణ</b>
        </li>
      </ul>
      <p><b>అమరావతి, నవంబరు 13(ఆంధ్రజ్యోతి):</b> ‘‘సిమెంటు కంపెనీలను బెదిరించారు. వాటి నుంచి రూ.2500 కోట్లు జే ట్యాక్స్‌ రూపంలో ప్రభుత్వ పెద్దలు డిమాండ్‌ చేశారు. ఆ కంపెనీలను బ్లాక్‌ మెయిల్‌ చేయడానికే ఇసుకకు కృత్రిమ కొరత సృష్టించారు’’ అని తెలుగుదేశం పార్టీ ఆరోపించింది. చంద్రబాబు ఇసుక దీక్షను పురస్కరించుకొని ప్రచురించిన కరపత్రంలో టీడీపీ రాష్ట్ర కమిటీ పలు ఆరోపణలు చేసింది. సామాన్యులకు ట్రాక్టర్‌ ఇసుక దొరకడం లేదని, కాని వైసీపీ మంత్రులు, ఎమ్మెల్యేలు, ఎంపీలు, నాయకులు వందలాది లారీల ఇసుకను యఽథేచ్ఛగా తెలంగాణ, తమిళనాడు, కర్ణాటక రాష్ట్రాలకు తరలించి, వందల కోట్లు దోచుకొంటున్నారని విమర్శించారు. టీడీపీ హయాంలో రూ.10 వేలకు లభించిన లారీ ఇసుక ఇప్పుడు రూ.80 వేల నుంచి రూ.లక్షకు చేరిందని తెలిపింది.</p>
      <p> ప్రజల నుంచి దోచుకొన్న ఆ డబ్బంతా వైసీపీ నేతల జేబుల్లోకే వెళ్ళిందని టీడీపీ ఆరోపించింది. తెలుగుదేశం ప్రభుత్వం ప్రవేశపెట్టిన ఉచిత ఇసుక విధానాన్ని రద్దు చేసి ఇసుకకు కృత్రిమ కొరత సృష్టించారన్నారు. నెలలు గడుస్తున్నా సంక్షోభాన్ని పరిష్కరించడం లేదన్నారు. తమది ఇసుక మాఫియా కాదని వైసీపీ నేతలు నిరూపించుకోవాలంటే తిరిగి ఉచిత ఇసుక విధానం తేవాలని డిమాండ్‌ చేశారు. ఇసుక కొరత తీరాలన్నా, రేట్లు తగ్గాలన్నా, ఆత్మహత్యలు ఆగాలన్నా తిరిగి ఉచిత ఇసుకవిధానం ప్రవేశపెట్టడం ఒకటే మార్గమని టీడీపీ స్పష్టంచేసింది. గాంధీ మహాత్ముడి దండి మార్చ్‌ స్ఫూర్తితో ఉచిత ఇసుక మార్చ్‌ నిర్వహించాలని టీడీపీ ప్రతిపాదించింది. వాగులు, వంకలు, నదుల నుంచి బళ్ళు, ట్రాక్టర్లతో ఇసుక తెచ్చుకొనేందుకు ప్రజలు ఉద్యమించాలన్నారు.</p>
    </article>
  </body>
</html>