<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/14/news/corte_appello_trump_dichiarazione_redditi-241051600/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T03:42:00+00:00"/>
    <meta property="og:title" content="Usa, la corte d'appello a Trump: &quot;Cosegni dichiarazione dei redditi alla Camera&quot;"/>
    <meta property="og:description" content="Nuova sconfitta legale per il presidente. Il suo avvocato: &quot;Impugneremo la decisione di fronte alla Corte suprema&quot;"/>
  </head>
  <body>
    <article>
      <h1>Usa, la corte d'appello a Trump: "Consegni dichiarazione dei redditi alla Camera"</h1>
      <h2>Nuova sconfitta legale per il presidente. Il suo avvocato: "Impugneremo la decisione di fronte alla Corte suprema"</h2>
      <address>
        <time datetime="2019-11-14T03:42:00+00:00">14 Nov 2019, 03:42</time>
      </address>
      <p>WASHINGTON -  Nuova sconfitta legale per il presidente americano Donald Trump: la Corte d'appello di Washington ha respinto un suo ricorso perché fosse riesaminata la decisione di secondo grado che autorizza la commissione di sorveglianza della Camera a chiedere le sue dichiarazioni dei redditi degli ultimi otto anni. Il suo avvocato Jay Sekulow ha annunciato che impugnerà la decisione davanti alla Corte suprema. I democratici, che controllano la Camera, sospettano che il tycoon abbia gonfiato il valore dei suoi asset per ottenere prestiti.<br/><br/>La decisione è un'altra sconfitta per Trump dopo che i giudici lo hanno criticato ed hanno invece dato il via libera alle richieste della Camera. Una decisione in qualche modo preannunciata da una sentenza del mese scorso quando un'altra corte d'appello aveva deciso che una società di proprietà dell'inquilino della Casa Bianca, la Mazars, consegnasse i documenti finanziari richiesti dal Parlamento. Se il presidente dovesse predere anche davanti alla Corte suprema dovrà consegnare i documenti finanziari richiesti nelle mani dei democratici</p>
    </article>
  </body>
</html>