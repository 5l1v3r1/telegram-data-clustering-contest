<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-pro-sviy-impichment-naybilshe-shahraystvo-novini-ssha-50053411.html"/>
    <meta property="og:site_name" content="НВ"/>
    <meta property="article:published_time" content="2019-11-14T03:41:00+00:00"/>
    <meta property="og:title" content="«Найбільше шахрайство в історії». Трамп прокоментував слухання щодо його імпічменту"/>
    <meta property="og:description" content="Президент США Дональд Трамп записав відеозвернення щодо справи про його імпічмент."/>
  </head>
  <body>
    <article>
      <h1>«Найбільше шахрайство в історії». Трамп прокоментував слухання щодо його імпічменту</h1>
      <h2>Президент США Дональд Трамп записав відеозвернення щодо справи про його імпічмент.</h2>
      <address>
        <time datetime="2019-11-14T03:41:00+00:00">14 Nov 2019, 03:41</time>
      </address>
      <p>За його словами, те, що зараз відбувається в країні «найбільше шахрайство в історії американської політики». Водночас, він прямо не називає відкриті слухання в Конгресі.</p>
      <p>«Те, що зараз відбувається — це найбільше шахрайство в історії американської політики. Демократи хочуть забрати вашу зброю, ваше медичне страхування, нівелювати ваші голоси на виборах, забрати вашу свободу, суддів, яких ви підтримуєте, вони хочуть забрати все», — заявив Трамп.</p>
      <p>Американський лідер закликав продовжувати громадян боротися за те, щоб «осушити вашингтонське болото» (ймовірно, йдеться про подолання корупції).</p>
      <p>«Як ніколи раніше, на кону — наша країна. Все дуже просто: вони намагаються зупинити мене, бо я борюсь за вас, і я ніколи цього не допущу», — наголосив Трамп.</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Імпічмент Трампа — шоу починається</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Читайте також:<br/><a href="https://nv.ua/ukr/world/geopolitics/teylor-pro-poziciyu-trampa-po-ukrajini-50053361.html">&amp;nbspТрампа більше турбувало розслідування проти Байдена, ніж Україна — Тейлор</a></p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/impichment-trampa-biliy-dim-gotuye-agresivnu-strategiyu-50053243.html">Білий дім готує «агресивну» стратегію до публічних слухань про імпічмент Трампа — CBS News</a>
        </li>
        <li>
          <a href="https://nv.ua/ukr/world/geopolitics/impichment-trampa-ukrajina-nichogo-ne-vinna-prezidentu-ssha-svidchennya-teylora-50053371.html">Тейлор: Україна нічого не винна Трампу</a>
        </li>
      </ul>
    </article>
  </body>
</html>