<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954256"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T03:36:49+00:00"/>
    <meta property="og:title" content="మూడు ఆర్టీసీ బస్సులు ఢీ"/>
    <meta property="og:description" content="ADVT"/>
  </head>
  <body>
    <article>
      <h1>మూడు ఆర్టీసీ బస్సులు ఢీ</h1>
      <address>
        <time datetime="2019-11-14T03:36:49+00:00">14 Nov 2019, 03:36</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మణుగూరులో ఎదురెదురుగా వచ్చి ఢీకొన్న రెండు..</b>
        </li>
        <li>
          <b>మద్యం మత్తులో బస్సు నడిపిన ఎస్‌వీఆర్‌ ట్రావెల్స్‌ డ్రైవర్‌పై కేసు</b>
        </li>
      </ul>
      <p><b>పర్వతగిరి/మణుగూరు/బుగ్గారం/యాలాల, నవంబరు 13:</b> ఆర్టీసీ తాత్కాలిక డ్రైవర్ల నిర్లక్ష్యం కారణంగా బుధవారం రాష్ట్రంలో పలుచోట్ల రోడ్డు ప్రమాదాలు చోటుచేసుకున్నాయి. వరంగల్‌ రూరల్‌ జిల్లా పర్వతగిరిలో హన్మకొండ డిపోకు చెందిన ఆర్టీసీ బస్సు డివైడర్‌ను ఢీకొట్టింది. డివైడర్‌ కూలిపోవడంతో స్థానికులు డ్రైవర్‌తో వాగ్వాదానికి దిగారు. పోలీసులు డ్రైవర్‌ను అదుపులోకి తీసుకున్నారు. ఇక భద్రాద్రి కొత్తగూడెం జిల్లా మణుగూరు మండలం తోగ్గూడెంలో ఖమ్మం నుంచి వస్తున్న ఆర్టీసీ బస్సు.. కొత్తగూడెం సర్వీసుకు చెందిన మరో బస్సును ఢీ కొట్టింది. ఈ ఘటనలో కొత్తగూడెం వెళ్లే బస్సు ముందు అద్దం పగిలిపోగా, ఖమ్మం బస్సులోని ఓ ప్రయాణికుడికి స్వల్పగాయాలయ్యాయి.</p>
      <p> కాగా, మద్యం మత్తులో ఎస్‌వీఆర్‌ ట్రావెల్స్‌ బస్సు నడుపుతున్న డ్రైవర్‌పై బుధవారం పోలీసులు కేసు నమోదు చేశారు. ఈ బస్సు జగిత్యాల నుంచి 30 మంది ప్రయాణికులతో మంచిర్యాలకు వెళ్తుండగా, అదే మార్గంలో ధర్మపురి వెళ్తున్న జగిత్యాల ఆర్డీవో నరేందర్‌ బస్సును డ్రైవర్‌ అతివేగంగా నడుపుతున్నట్లు గమనించారు. ఆయన అందించిన సమాచారంతో పోలీసులు బస్సును ఆపారు. డ్రైవర్‌ మహ్మద్‌ ఖాజా, ప్రయాణికుల వద్ద టికెట్‌ డబ్బులు వసూలు చేస్తున్న కస్తూరి జీవన్‌రెడ్డికి డ్రంకెన్‌ డ్రైవ్‌ పరీక్షలు నిర్వహించి మద్యం తాగారని తేల్చారు.</p>
    </article>
  </body>
</html>