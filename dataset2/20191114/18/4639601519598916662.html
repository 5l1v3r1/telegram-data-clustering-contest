<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/politics/se-ekseliksi-i-synantisi-mitsotaki-mporisof/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T18:29:32+00:00"/>
    <meta property="og:title" content="Σε εξέλιξη η συνάντηση Μητσοτάκη – Μπορίσοφ"/>
    <meta property="og:description" content="Με τον βούλγαρο πρωθυπουργό Μπόικο Μπορίσοφ συναντάται ο Κυριάκος Μητσοτάκης αυτήν την ώρα. Νωρίτερα ο πρωθυπουργός είχε συναντηθεί με τον Ζόραν Ζάεφ."/>
  </head>
  <body>
    <article>
      <h1>Σε εξέλιξη η συνάντηση Μητσοτάκη – Μπορίσοφ</h1>
      <h2>Με τον βούλγαρο πρωθυπουργό Μπόικο Μπορίσοφ συναντάται ο Κυριάκος Μητσοτάκης αυτήν την ώρα. Νωρίτερα ο πρωθυπουργός είχε συναντηθεί με τον Ζόραν Ζάεφ.</h2>
      <address><time datetime="2019-11-14T18:29:32+00:00">14 Nov 2019, 18:29</time> by <a rel="author">ΤοΒΗΜΑ Team</a></address>
      <p>Σε εξέλιξη είναι η συνάντηση του πρωθυπουργού Κυριάκου Μητσοτάκη με τον Βούλγαρο ομόλογό του Μπόικο Μπορίσοφ, στο περιθώριο του Thessaloniki Summit 2019.</p>
      <p>Οι δύο πρωθυπουργοί είχαν εγκάρδια χειραψία και πριν αποχωρήσουν τα τηλεοπτικά συνεργεία είπαν μεταξύ τους πόσο καλοί φίλοι είναι, αναφέρθηκαν στην πρώτη φορά που γνωρίστηκαν όταν ο κ. Μητσοτάκης είχε εκλεγεί πρόεδρος της ΝΔ.</p>
      <p>
        <a href="https://www.in.gr/2019/11/14/economy/makedonika-proionta-ti-allazei-sto-sima-oste-na-ta-diaforopoiei-apo-ayta-ton-skopion/">Μακεδονικά προϊόντα : Τι αλλάζει στο σήμα ώστε να τα διαφοροποιεί από αυτά των Σκοπίων</a>
      </p>
      <p>Ο κ. Μπορίσοφ του είχε δώσει συμβουλές πώς θα γίνει πρωθυπουργός, ενώ είχε εκφράσει και την εκτίμηση ότι ο Κυριάκος Μητσοτάκης θα αναδειχθεί πρωθυπουργός.</p>
      <p>Στη συνάντηση από ελληνικής πλευράς συμμετέχουν ο υφυπουργός παρά τω πρωθυπουργώ και κυβερνητικός εκπρόσωπος, Στέλιος Πέτσας, ο αναπληρωτής υπουργός Εξωτερικών Μιλτιάδης Βαρβιτσιώτης, ο υφυπουργός Εξωτερικών Κωνσταντίνος Φραγκογιάννης και η διευθύντρια του διπλωματικού γραφείου πρωθυπουργού, πρέσβης Αλεξάνδρα Παπαδοπούλου.</p>
      <h3>Συνάντηση Μητσοτάκη – Ζάεφ</h3>
      <p>Νωρίτερα ο Κυριάκος Μητσοτάκης είχε συνάντηση με τον πρωθυπουργό της Βόρειας Μακεδονίας Ζόραν Ζάεφ.</p>
      <p>Η συνάντησή τους διήρκησε 40 λεπτά.</p>
      <p>Σύμφωνα με πληροφορίες, ο κ. Ζάεφ απηύθυνε πρόσκληση στον κ. Μητσοτάκη προκειμένου να επισκεφθεί τα Σκόπια μέχρι το τέλος του έτους.</p>
      <p>Μετά το πέρας της συνάντησης δεν έγιναν δηλώσεις.</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>