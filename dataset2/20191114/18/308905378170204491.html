<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/netflix-geeft-deze-filmklassieker-een-nieuw-leven-33131"/>
    <meta property="og:site_name" content="Apparata"/>
    <meta property="article:published_time" content="2019-11-14T18:43:00+00:00"/>
    <meta property="og:title" content="Netflix geeft deze filmklassieker een nieuw leven"/>
    <meta property="og:description" content="De Amerikaanse streamingdienst pakt de handschoen op."/>
  </head>
  <body>
    <article>
      <h1>Netflix geeft deze filmklassieker een nieuw leven</h1>
      <h2>De Amerikaanse streamingdienst pakt de handschoen op.</h2>
      <address><time datetime="2019-11-14T18:43:00+00:00">14 Nov 2019, 18:43</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Dertig plussers kunnen oude tijden gaan herleven. De film Beverly Hills Cop krijgt een vierde deel, geproduceerd door Netflix. Het eerste deel met Eddie Murphy in de hoofdrol stamt uit 1984. Destijds was dit d√© rol voor Murphy waarmee hij doorbrak als succesvol acteur. Er volgen nog twee delen van Beverly Hills Cop: in 1987 en in 1994. Nu, ruim 25 jaar later, volgt een vierde deel.</p>
      <p>Die vierde film gaat door Netflix gemaakt worden, aldus <a href="https://deadline.com/2019/11/beverly-hills-cop-sequel-netflix-eddie-murphy-jerry-bruckheimer-paramount-license-deal-1202785458/">Deadline</a>. Zowel Eddy Murphy als producer Jerry Bruckheimer werken mee aan dit vierde deel. Het zal dus geen slap aftreksel worden van het origineel met onbekende acteurs. Volgens Deadline is het zelfs zo dat mocht Beverly Hills Cop 4 een succes worden dat er een optie ligt voor een eventuele vijfde film.</p>
      <p>Het idee om Beverly Hills Cop nieuw leven in te blazen licht al een paar jaar op de plank bij Paramount. Onder andere plannen om er een TV-serie met Eddy Murphy van te maken zijn er geweest. Uiteindelijk kwam het nooit zover. Het is nu Netflix die de handschoen oppakt en groen licht heeft gegeven.</p>
    </article>
  </body>
</html>