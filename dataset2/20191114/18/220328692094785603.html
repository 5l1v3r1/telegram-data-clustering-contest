<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/pochina-legendaren-produtsent-s-dva-oskara-406737.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T18:12:27+00:00"/>
    <meta property="og:title" content="Почина легендарен продуцент с два Оскара"/>
    <meta property="og:description" content="Бранко Лустиг си отиде на 88 години в Загреб"/>
  </head>
  <body>
    <article>
      <h1>Почина легендарен продуцент с два Оскара</h1>
      <address><time datetime="2019-11-14T18:12:27+00:00">14 Nov 2019, 18:12</time> by <a rel="author">Редактор</a></address>
      <p>Легендарен сценарист и продуцент на знакови холивудски филми почина на 88 годишна възраст. За кончината на Бранко Лустиг съобщиха днес в Загреб.</p>
      <p>Лустиг е роден в Осиек през 1932 г. Заради еврейския си произход през Втората световна война е бил в концлагерите Аушвиц и Берген-Белзер. Повечето членове на семейството му са изчезнали в концлагерите из цяла Европа.</p>
      <p>Неговият опит от лагерите е вграден във филма на Стивън Спилбърг "Списъкът на Шиндлер".</p>
      <p>В кариерата си е участвал в създаването на над 100 хърватски и чуждестранни филма.</p>
      <p>Получил е Оскари за "Списъкът на Шиндлер" на Стивън Спилбърг (1993) и "Гладиатор" на Ридли Скот (2000), за който е награден и със Златен глобус.</p>
      <p><i>"Моят номер е А3317. Дълъг е пътят от Аушвиц до тази сцена. Умирайки, те ми оставиха завет - ако оживея, да разказвам какво е било",</i> каза Лустиг, когато получи Оскар за най-добър продуцент за "Списъкът на Шиндлер".</p>
    </article>
  </body>
</html>