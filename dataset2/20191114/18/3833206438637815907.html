<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Mnozhestvo-raneni-pri-strelba-v-gimnaliya-blizo-do-Los-Andzhelis-913914"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T18:12:00+00:00"/>
    <meta property="og:title" content="Множество ранени при стрелба в гимналия близо до Лос Анджелис"/>
    <meta property="og:description" content="Полицията в Калифорния преследва стрелец, открил огън в гимназия северно от Лос Анджелис, предават с..."/>
  </head>
  <body>
    <article>
      <h1>Множество ранени при стрелба в гимналия близо до Лос Анджелис</h1>
      <address>
        <time datetime="2019-11-14T18:12:00+00:00">14 Nov 2019, 18:12</time>
      </address>
      <p>Полицията в Калифорния преследва стрелец, открил огън в гимназия северно от Лос Анджелис, предават световни агенции.</p>
      <p>"Заподозреният е описан като азиатец в тъмно облекло", туитва местният шериф, докато полицията претърсва района на Санта Кларита, на 40 мили северно от Лос Анджелис.</p>
      <p>"Има множество ранени при тази стрелба в гимназията "Саугус", туитва управата на град Санта Кларита. Няма подробности за тяхното състояние.</p>
      <p>Съобщава се, че поне 6 души са ранени при стрелбата в гимназията.</p>
      <p>"Затворени са училищата в района. Съветваме жителите да се приберат и да съобщят за всякаква подозрителна дейност", заяви полицейски представител.</p>
      <p>На мястото вече са пристигнали няколко линейки.</p>
      <p>"Имаме огън на място и множество единици, пристигнали от други шерифски управления, за да окажат помощ", заявиха от полицията.</p>
      <p>Учениците на гимназията са безопасно евакуирани, както показват видеоклипове, публикувани в платформите на социалните медии.</p>
      <p>Гимназия "Саугус“ се намира на около 30 мили (48 километра) северозападно от Лос Анджелис.</p>
    </article>
  </body>
</html>