<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/avustralyanin-6-yildir-gozaltinda-tuttugu-iranli-kurt-yazar-boochani-ozgur-video"/>
    <meta property="og:site_name" content="euronews"/>
    <meta property="article:published_time" content="2019-11-14T18:25:59+00:00"/>
    <meta property="og:title" content="İranlı Kürt yazar Boochani 6 yıl sonra özgür"/>
    <meta property="og:description" content="Pasifik Okyanusu'ndaki Manus Adası'nda Avusturya hükümeti tarafından 2013'ten beri gözaltında tutulan İranlı Kürt mülteci ve yazar Behrouz Boochani (Behruz Boçani) 6 yıl sonunda özgürlüğüne kavuştu."/>
  </head>
  <body>
    <article>
      <h1>İranlı Kürt yazar Boochani 6 yıl sonra özgür</h1>
      <address><time datetime="2019-11-14T18:25:59+00:00">14 Nov 2019, 18:25</time> by <a rel="author">Euronews </a></address>
      <p>Pasifik Okyanusu'ndaki Manus Adası'nda Avusturya hükümeti tarafından 2013'ten beri gözaltında tutulan İranlı Kürt mülteci ve yazar Behrouz Boochani (Behruz Boçani) 6 yıl sonunda özgürlüğüne kavuştu. Boochani, Yeni Zelanda’ya geçtiğini ve artık özgür olduğunu duyurdu.</p>
      <p>Behrouz Boochani sosyal medya hesabından yaptığı açıklamada “Yeni Zelanda’ya şimdi ulaştım. 6 yıldan fazla zaman sonununda özgürlüğüme kavuştuğum için çok heyecanlıyım. Christchurch’teki Dünya Festivali’ne davetliyim ve orada bir etkinliğe katılacağım. Bunun gerçekleşmesini sağlayan tüm arkadaşlara teşekkür ederim.” dedi.</p>
      <figure>
        <iframe data-src="https://twitter.com/euronewses/status/1194918470703443968" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kürtçe edebiyat dergisi Werya'nın kurucularından biri olan Boochani hakkında 2013'te tutuklama kararı çıkarıldı. İran'ı terk etmek zorunda kalan yazar tekneyle Avustralya'ya ulaşmayı başarsa da ana karaya ayak basmadan Avustralya hükümetince Manus Adası'ndaki kampa gönderildi. Ada, Papua Yeni Gine'ye ait olsa da Avustralya hükümeti tarafından işletiliyor ve ülkeye gelen mülteciler, işlemleri tamamlanıncaya kadar bu ve benzeri denizaşırı gözaltı merkezlerinde dünyadan soyutlanmış bir şekilde tutuluyor.</p>
      <figure>
        <iframe data-src="https://twitter.com/euronewses/status/1194919486882603008" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <b>
            <a href="https://tr.euronews.com/2019/08/13/iranl-kurt-multeci-ve-yazar-boochani-ye-avusturalya-dan-bir-odul-daha">İranlı Kürt mülteci ve yazar Boochani'ye Avusturalya'dan bir ödül daha</a>
          </b>
        </li>
        <li>
          <b>
            <a href="https://tr.euronews.com/2019/02/01/cep-telefonuyla-kitap-yazan-multeci-avustalyanin-en-prestijli-edebiyat-odulunu-kazandi">Cep telefonuyla kitap yazan mülteci, Avustalya'nın en prestijli edebiyat ödülünü kazandı</a>
          </b>
        </li>
      </ul>
    </article>
  </body>
</html>