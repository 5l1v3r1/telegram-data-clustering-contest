<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/zmi-na-kijivshchini-zabudovnik-zhk-chayka-shantazhuje-meshkanciv-vidklyuchennyam-tepla-640010.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T18:47:51+00:00"/>
    <meta property="og:title" content="ЗМІ: на Київщині забудовник ЖК «Чайка» шантажує мешканців відключенням тепла"/>
    <meta property="og:description" content="Забудовник воює з ОСББ та погрожує мешканцям ЖК відключенням тепла"/>
  </head>
  <body>
    <article>
      <h1>ЗМІ: на Київщині забудовник ЖК «Чайка» шантажує мешканців відключенням тепла</h1>
      <address>
        <time datetime="2019-11-14T18:47:51+00:00">14 Nov 2019, 18:47</time>
      </address>
      <h4>Забудовник воює з ОСББ та погрожує мешканцям ЖК відключенням тепла</h4>
      <p>На Київщині мешканці житлового комплексу «Чайка» через примхи забудовника потерпають від холоду. Про це йдеться в публікації <a href="https://stopcor.org/u-peredmisti-stolitsi-zabudovnik-shantazhuye-meshkantsiv-zhk-vidklyuchennyam-tepla/">«Стоп корупції»</a>.</p>
      <p>За даними видання, ще минулого року мешканці ЖК звернулися до правозахисників зі скаргами на обслуговуючу компанію, що належить забудовнику Олексію Кулагіну. Компанія начебто завищувала комунальні платежі та займалася, на думку мешканців, непрозорим ціноутворенням тарифів. Невдоволені якістю послуг, мешканці створили ОСББ. У відповідь Кулагін вирішив просто позбавити людей опалення. Наразі чотириста сімей у новозбудованому ЖК у передмісті Києва стали заручниками штучного «льодовикового періоду» — навіть попри вже сплачені наперед комунальні послуги і чинний договір.</p>
      <p>Більше того, замість того, щоб врегулювати конфлікт, забудовник Кулагін розпочав публічну кампанію проти ОСББ. Він скликав пресконференцію, під час якої нецензурно лаявся на адресу людей, що придбали квартири в його ЖК. Мешканців на пресконференцію не запросили.</p>
      <figure>
        <iframe src="https://www.youtube.com/embed/j16s712YcMA" width="580" height="390" data-service="Youtube" scrolling="no"/>
      </figure>
      <p>Як зазначає член Нацради зі створення та забезпечення функціонування ОСББ при Мінрегіоні Алла Радивилівська, дії управителя, який обраний в 2016 році, вочевидь, протиправні: «Створювати ОСББ і надавати правлінню можливість керувати будинком через статутні органи — це безпосередні права мешканців. Але пан Кулагін взагалі це право вважає своїм попри те, що люди купили квартири».</p>
      <related>
        <a href="https://glavcom.ua/economics/finances/goncharuk-skazav-koli-na-lvivshchini-virishat-problemu-z-opalennyam-639791.html"/>
        <a href="https://glavcom.ua/economics/finances/opalyuvalniy-sezon-treba-zupiniti-kerivnik-naftogazu-ozvuchiv-neordinarnu-ideyu--637768.html"/>
        <a href="https://glavcom.ua/kyiv/news/na-kijivshchini-molodik-rozpaliv-bagattya-u-kvartiri-639984.html"/>
      </related>
    </article>
  </body>
</html>