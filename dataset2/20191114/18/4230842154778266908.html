<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-ksu-shvalyv-zakon-zelenskogo-pro-zakonodavchu-initsiatyvu-narodu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T18:28:20+00:00"/>
    <meta property="og:title" content="КСУ схвалив закон Зеленського про законодавчу ініціативу народу"/>
    <meta property="og:description" content="Конституційний суд України надав висновок щодо законопроекту №1015 щодо законодавчої ініціативи народу."/>
  </head>
  <body>
    <article>
      <h1>КСУ схвалив закон Зеленського про законодавчу ініціативу народу</h1>
      <address>
        <time datetime="2019-11-14T18:28:20+00:00">14 Nov 2019, 18:28</time>
      </address>
      <p>Конституційний суд України надав висновок щодо законопроекту №1015 щодо законодавчої ініціативи народу.</p>
      <p>Конституційний суд України схвалив законопроект №1015 президента Володимира Зеленського про внесення змін до ст. 93 Конституції (щодо законодавчої ініціативи народу) та визнав відповідним до вимог ст. 157 і 158 Конституції України.</p>
      <p>В КСУ додали, що внесені зміни можуть за певних умов призвести до обмеження прав і свобод людини та громадянина.</p>
      <p><b>Читайте:</b> <a href="https://fakty.com.ua/ua/ukraine/20191016-rada-pryznachyla-sovgyryu-predstavnykom-u-konstytutsijnomu-sudi/">Рада призначила Совгирю представником у Конституційному суді</a></p>
      <p>У суді зазначили, що положення Право законодавчої ініціативи у Верховній Раді належить народу потребує конкретизації, оскільки поняття народ в Основному Законі охоплює всіх громадян України всіх національностей.</p>
      <p>Народ не може бути визначений як суб’єкт законодавчої ініціативи без формулювання в Конституції України відповідної кількості громадян, які мають право голосу.</p>
      <p>Нагадаємо, 29 серпня Володимир Зеленський вніс законопроект про законодавчу ініціативу народу до Верховної Ради. Згідно з Конституцією України право законодавчої ініціативи належить президенту, Кабінету міністрів, народним депутатам, а очільник держави пропонує додати до цього переліку народ.</p>
      <p>3 вересня парламент направив законопроект до Конституційного суду.</p>
      <p>У Слузі народу планують запропонувати на розгляд парламенту кілька ключових напрямків розвитку народовладдя: всеукраїнський і місцевий референдуми, законодавча ініціатива та електронні петиції, відгук посадових осіб, народне вето на рішення посадових осіб.</p>
      <p>
        <b>Джерело: </b>
        <a href="http://www.ccu.gov.ua/novyna/nadano-vysnovok-ksu-u-spravi-shchodo-zakonodavchoyi-iniciatyvy-narodu">прес-служба КСУ</a>
      </p>
      <p><b>Фото:</b> <a href="https://www.facebook.com/ConstitutionalCourtofUkraine/photos/a.594704817596906/957146034686114/?type=3&amp;theater">прес-служба КСУ</a></p>
    </article>
  </body>
</html>