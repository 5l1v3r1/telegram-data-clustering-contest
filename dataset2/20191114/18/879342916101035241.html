<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/polityka/zelenskyj-obhovoryv-tuskom-budivnycztvo-pivnichnoho-potoku-2"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T18:20:01+00:00"/>
    <meta property="og:title" content="Зеленський обговорив із Туском будівництво «Північного потоку-2»"/>
    <meta property="og:description" content="Глава держави Володимир Зеленський провів телефонну розмову з президентом Європейської ради Дональдом Туском."/>
  </head>
  <body>
    <article>
      <h1>Зеленський обговорив із Туском будівництво «Північного потоку-2»</h1>
      <address>
        <time datetime="2019-11-14T18:20:01+00:00">14 Nov 2019, 18:20</time>
      </address>
      <p>
        <b>Глава держави Володимир Зеленський провів телефонну розмову з президентом Європейської ради Дональдом Туском.</b>
      </p>
      <p>Про це повідомляє пресцентру ОПУ у четвер, 14 листопада.</p>
      <p>Під час розмови, сторони обговорили хід реалізації домовленостей 21-го саміту Україна - ЄС.</p>
      <p>Дональд Туск привітав суттєву активізацію реформ в Україні, зокрема в контексті виконання Угоди про асоціацію з Євросоюзом.</p>
      <p>Окремою темою розмови була енергетична безпека в Європі і ситуація з реалізацією проекту «Північний потік-2». Співрозмовники зійшлися на думці щодо важливості безумовного дотримання всіма державами - членами Європейського Союзу енергетичного законодавства ЄС.</p>
      <p>Президент України подякував Дональду Туску за вагому особисту роль у розвитку співробітництва між Україною та Європейським Союзом під час його перебування на посаді президента Європейської ради і побажав успіхів у подальшій діяльності.</p>
      <p>Зі свого боку Дональд Туск запевнив у своїй незмінній підтримці суверенітету і територіальної цілісності України, а також реформ у нашій державі.</p>
      <p>Також нагадаємо, спікер парламенту <a href="https://www.slovoidilo.ua/2019/11/08/novyna/ekonomika/razumkov-obhovoryv-holovoyu-bundestahu-pivnichnyj-potik-2">Дмитро Разумков обговорив із головою Бундестагу «Північний потік-2».</a></p>
      <p>Нагадаємо, <a href="https://www.slovoidilo.ua/2019/10/30/novyna/ekonomika/naftohazi-vidreahuvaly-rishennya-daniyi-shhodo-pivnichnoho-potoku-2">в «Нафтогазі» відреагували на рішення Данії щодо «Північного потоку-2»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/16/novyna/polityka/latviya-vystupyla-proty-budivnycztva-pivnichnoho-potoku-2"/>
        <a href="https://www.slovoidilo.ua/2019/10/13/novyna/polityka/nimechchyni-perekonani-pivnichnyj-potik-2-bude-dobudovanyj"/>
        <a href="https://www.slovoidilo.ua/2019/10/29/novyna/polityka/ssha-mayut-namir-zaprovadyty-sankcziyi-proty-pivnichnoho-potoku-2"/>
      </related>
    </article>
  </body>
</html>