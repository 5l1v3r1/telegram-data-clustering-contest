<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/apoel/597374/telos-o-samios-analamvanei-o-grammos-ston-apoel"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T18:36:00+00:00"/>
    <meta property="og:title" content="Τέλος ο Σάμιος, αναλαμβάνει ο Γράμμος στον ΑΠΟΕΛ"/>
    <meta property="og:description" content="Την παραίτηση του Βαγγέλη Σάμιου, η οποία έγινε αποδεκτή από τον ΑΠΟΕΛ, ανακοίνωσαν οι γαλαζοκίτρινοι.Ταυτόχρονα γνωστοποίησαν πως αντικαταστάτης του θα..."/>
  </head>
  <body>
    <article>
      <h1>Τέλος ο Σάμιος, αναλαμβάνει ο Γράμμος στον ΑΠΟΕΛ</h1>
      <address><time datetime="2019-11-14T18:36:00+00:00">14 Nov 2019, 18:36</time> by <a rel="author">Sigmalive.Sports</a></address>
      <p>Την παραίτηση του Βαγγέλη Σάμιου, η οποία έγινε αποδεκτή από τον ΑΠΟΕΛ, ανακοίνωσαν οι γαλαζοκίτρινοι.Ταυτόχρονα γνωστοποίησαν πως αντικαταστάτης του θα είναι ο Γιάννης Γράμμος.<br/> <br/>Αναλυτικά η ανακοίνωση: <br/> <br/> <br/>"Η εταιρεία ΑΠΟΕΛ ανακοινώνει ότι ο Τεχνικός Διευθυντής της Ακαδημίας ΑΠΟΕΛ, Βαγγέλης Σάμιος, έχει δώσει σήμερα την παραίτηση του, η οποία έγινε αποδεκτή. Η συνεργασία μεταξύ των δύο πλευρών θα ολοκληρωθεί στις 30/11/2019.<br/> <br/>Ο κ. Σάμιος ανέλαβε Τεχνικός διευθυντής της Ακαδημίας σε μια δύσκολη περίοδο το 2017. Με τον επαγγελματισμό και την προσωπικότητά του, σε σύντομο χρονικό διάστημα κέρδισε το προσωπικό της ακαδημίας, ποδοσφαιριστές και γονείς και κατά γενική ομολογία προχώρησε σε σημαντικές τομές στην οργάνωση και την εικόνα της Ακαδημίας γενικά.<br/> <br/>Σημαντικό σημείο αναφοράς της πορείας του κ. Σάμιου στο ΑΠΟΕΛ αποτέλεσε η απόφασή του να αναλάβει διπλό ρόλο τεχνικού διευθυντή της Ακαδημίας και προπονητή της Κ19, με εξαιρετικά αποτελέσματα.<br/> <br/>Δυστυχώς, η απόσταση από την οικογένεια του σε συνδυασμό με επαγγελματική πρόταση που έχει δεχθεί από ομάδα της Ελλάδας χωρίζει τον κοινό μας δρόμο.<br/> <br/>Μας αφήνει όμως γερές βάσεις για να συνεχίσουμε την δουλειά που ξεκινήσαμε και που όλο το οικοδόμημα του ΑΠΟΕΛ οραματίζεται για τις ακαδημίες του.<br/> <br/>Ευχόμαστε στον κ. Σάμιο ό,τι καλύτερο σε προσωπικό και επαγγελματικό επίπεδο.<br/> <br/>Η ακαδημία θα προχωρήσει με την ίδια ακριβώς φιλοσοφία και τρόπο λειτουργίας όπως λειτουργεί μέχρι και σήμερα και με την συμβολή του προσωπικού μας και την εκπαίδευση που προσφέρουμε στους αθλητές μας, συνεχίζουμε με επαγγελματισμό και προσήλωση στους στόχους μας.<br/> <br/>Η Ακαδημία ΑΠΟΕΛ ανακοινώνει ότι Τεχνικός υπεύθυνος των αγωνιστικών ομάδων και προπονητής της Κ19 από την 1η Δεκεμβρίου αναλαμβάνει ο κ. Γιάννης Γράμμος, ο οποίος ήταν και άμεσος βοηθός του κ. Σάμιου μέχρι σήμερα.<br/> <br/>Το κενό που δημιουργείται σε σχέση με την αναπλήρωση του προπονητή της Κ17, πόστο που κατείχε ο κ. Γράμμος, θα αναπληρωθεί και θα ανακοινωθεί άμεσα ο αντικαταστάτης του".</p>
    </article>
  </body>
</html>