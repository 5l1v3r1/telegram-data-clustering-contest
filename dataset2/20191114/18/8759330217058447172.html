<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903763/chadli-praat-nog-niet-over-verlengd-verblijf-bij-anderlecht-nog-geen-akkoord-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T18:44:00+00:00"/>
    <meta property="og:title" content="Blijft Chadli dan toch niet bij Anderlecht? &quot;Er is nog geen akkoord&quot;"/>
    <meta property="og:description" content="Nacer Chadli is dit seizoen met verre voorsprong de belangrijkste speler van RSC Anderlecht. De Rode Duivel heeft een voetje in heel wat doelpunten van paars-wit en is vrijwel onmisbaar. Paars-wit zou hem dan ook graag definitief overnemen. Komt het ook zover?"/>
  </head>
  <body>
    <article>
      <h1>Blijft Chadli dan toch niet bij Anderlecht? "Er is nog geen akkoord"</h1>
      <address>
        <time datetime="2019-11-14T18:44:00+00:00">14 Nov 2019, 18:44</time>
      </address>
      <p>
        <b>Nacer Chadli is dit seizoen met verre voorsprong de belangrijkste speler van RSC Anderlecht. De Rode Duivel heeft een voetje in heel wat doelpunten van paars-wit en is vrijwel onmisbaar. Paars-wit zou hem dan ook graag definitief overnemen. Komt het ook zover?</b>
      </p>
      <p>Anderlecht huurt Chadli momenteel van AS Monaco, waar hij geen rol meer speelt. De Brusselaars willen in de buidel tasten voor Chadli, maar het is nog maar de vraag of de Rode Duivel een langer verblijf ook ziet zitten.</p>
      <p>In zijn persconferentie voor de partij van de Rode Duivels tegen Rusland bleef Chadli mysterieus over zijn toekomst. "Wat volgend seizoen betreft: ik weet nog niet hoe mijn toekomst eruit zal zien. Er is nog geen akkoord met Anderlecht in zicht, aan het einde van het seizoen zullen we samen met Monaco de balans opmaken", klonk het.</p>
      <p>Van een verleng verblijfd wil hij dan ook nog niet spreken. "Ik ga hier geen categorische uitspraken doen, maar laat alle deuren voorlopig nog open. Op dit moment ben ik vooral bezig met mij te amuseren op het veld, want dat was toch de voornaamste reden om naar Anderlecht te komen", besloot hij.</p>
    </article>
  </body>
</html>