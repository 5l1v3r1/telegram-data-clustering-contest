<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103062/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T18:22:41+00:00"/>
    <meta property="og:title" content="За рік три держави змінили свої голоси по українській резолюції щодо Криму в ООН"/>
    <meta property="og:description" content="За останній рік три світові держави змінили свої голоси щодо української резолюції про захист прав людини в Криму, яку в четвер розглянув Третій комітет Генасамблеї ООН."/>
  </head>
  <body>
    <article>
      <h1>За рік три держави змінили свої голоси по українській резолюції щодо Криму в ООН</h1>
      <address>
        <time datetime="2019-11-14T18:22:41+00:00">14 Nov 2019, 18:22</time>
      </address>
      <p>За останній рік три світові держави змінили свої голоси щодо української резолюції про захист прав людини в Криму, яку в четвер схвалив Третій комітет Генасамблеї ООН.</p>
      <p>Про це повідомляє "Європейська правда".</p>
      <p>Торік проєкт резолюції схвалили 67 голосами "за", <b><a href="https://www.eurointegration.com.ua/news/2018/11/16/7089452/">26 держав</a></b> виступили "проти". Сьогодні ж голосів "проти" поменшало. Кількість "за" залишилася незмінною, а ось відхилили документ 23 країни. Зі списку противників зникли Узбекистан, Болівія і ПАР.</p>
      <figure>
        <iframe data-src="https://twitter.com/UKRinUN/status/1195043370697199616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Нагадаємо, у четвер Третій комітет Генасамблеї ООН <b><a href="https://www.eurointegration.com.ua/news/2019/11/14/7103060/">ухвалив</a></b> проєкт резолюції про захист прав людини в Криму в умовах російської окупації. Резолюція, серед іншого,  містить застереження про те, що отримання території або іншої переваги внаслідок агресії не може і не буде вважатися законним.</p>
      <p>Резолюція набуде чинності після того, як Генасамблея ООН ухвалить її в грудні.</p>
      <p>Детальніше про зміст резолюції читайте у матеріалі заступника глави МЗС України: "<b><a href="https://www.eurointegration.com.ua/experts/2019/11/14/7103023/">Боротьба за Крим триває: що планує робити Україна для окупованого півострова</a></b>".</p>
    </article>
  </body>
</html>