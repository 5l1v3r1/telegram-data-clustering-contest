<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karnataka-local-polls-congress-win-bjp-loss.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T18:41:00+00:00"/>
    <meta property="og:title" content="കര്‍ണാടക തദ്ദേശ തെരഞ്ഞെടുപ്പ്; കോണ്‍ഗ്രസിന് മുന്നേറ്റം, ബി.ജെ.പിക്ക് തളര്‍ച്ച, ജനതാളിന് 63 സീറ്റ്"/>
    <meta property="og:description" content="Bjp Congress DK Shivakumar Karanataka National News India കര്‍ണാടകത്തിലെ വിവിധ തദ്ദേശ സ്വയംഭരണ സ്ഥാപനങ്ങളിലേക്കുള്ള തെരഞ്ഞെടുപ്പില്‍ കോണ്‍ഗ്രസ് മുന്നേറ്റം. സിറ്റി മുനിസിപ"/>
  </head>
  <body>
    <article>
      <h1>കര്‍ണാടക തദ്ദേശ തെരഞ്ഞെടുപ്പ്; കോണ്‍ഗ്രസിന് മുന്നേറ്റം, ബി.ജെ.പിക്ക് തളര്‍ച്ച, ജനതാളിന് 63 സീറ്റ്</h1>
      <address><time datetime="2019-11-14T18:41:00+00:00">14 Nov 2019, 18:41</time> by <a rel="author">ന്യൂസ് ഡെസ്‌ക്</a></address>
      <p>കര്‍ണാടകത്തിലെ വിവിധ തദ്ദേശ സ്വയംഭരണ സ്ഥാപനങ്ങളിലേക്കുള്ള തെരഞ്ഞെടുപ്പില്‍ കോണ്‍ഗ്രസ് മുന്നേറ്റം. സിറ്റി മുനിസിപ്പല്‍ കൗണ്‍സിലുകളും ടൗണ്‍ മുനിസിപ്പല്‍ കൗണ്‍സിലുകളും അടക്കം 14 നഗര തദ്ദേശ സ്വയംഭരണ സ്ഥാപനങ്ങളിലേക്കാണ് തെരഞ്ഞെടുപ്പ് നടന്നത്. നവംബര്‍ 12നാണ് തെരഞ്ഞെടുപ്പ് നടന്നത്.</p>
      <p>418 വാര്‍ഡുകളിലേക്ക് നടന്ന തെരഞ്ഞെടുപ്പില്‍ 151 സീറ്റുകള്‍ കോണ്‍ഗ്രസ് സ്വന്തമാക്കി. ബി.ജെ.പി 125 വാര്‍ഡുകളിലാണ് വിജയിച്ചത്. 63 സീറ്റുകളിലാണ് ജനതാദള്‍ സെക്കുലര്‍ വിജയിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മാംഗളൂരു സിറ്റി കോര്‍പ്പറേഷനിലേക്ക് നടന്ന തെരഞ്ഞെടുപ്പില്‍ ബി.ജെ.പിക്കാണ് വിജയം. 44 സീറ്റുകളാണ് ബി.ജെ.പി നേടിയത്. കോണ്‍ഗ്രസ് 14 സീറ്റുകളിലും വിജയിച്ചു. എസ്.ഡി.പി.ഐക്ക് രണ്ട് സീറ്റുകള്‍ ലഭിച്ചു.</p>
      <related>
        <a href="https://www.doolnews.com/rafale-verdict-congress-terms-bjp-jubilation-pre-mature-rahul-gandhi-demands-fresh-probe456.html?utm_source=doolnews&amp;utm_medium=related"/>
      </related>
      <p>ബിരൂര്‍ ടൗണ്‍ മുനിസിപ്പല്‍ കൗണ്‍സിലേക്ക് നടന്ന തെരഞ്ഞെടുപ്പില്‍ 23ല്‍ 10 സീറ്റുകളില്‍ ബി.ജെ.പി വിജയിച്ചപ്പോള്‍ 9 സീറ്റുകളിലാണ് കോണ്‍ഗ്രസ് വിജയിച്ചത്. ജനതാദള്‍ സെക്കുലര്‍ 2 സീറ്റുകളിലും സ്വതന്ത്രര്‍ 2 സീറ്റുകളിലും വിജയിച്ചു. ജനതാദളിന്റെയും സ്വതന്ത്രരുടെയും നിലപാടുകള്‍ ഇവിടെ ആര് ഭരിക്കണമെന്ന് തീരുമാനിക്കും.</p>
      <related>
        <a href="https://www.doolnews.com/sabarimala-verdict-details-supreme-court.html?utm_source=doolnews&amp;utm_medium=related"/>
      </related>
      <p>കോലാര്‍ സിറ്റി മുനിസിപ്പല്‍ കൗണ്‍സിലിലേക്ക് നടന്ന തെരഞ്ഞെടുപ്പില്‍ സ്വതന്ത്രരാണ് കൂടുതല്‍ സീറ്റുകള്‍ നേടിയത്.101 സീറ്റുകളില്‍ 33 സീറ്റുകളാണ് സ്വതന്ത്രര്‍ നേടിയത്. കോണ്‍ഗ്രസ് 32 സീറ്റുകള്‍ നേടി. ജനതാദള്‍ സെക്കുലര്‍ 20 സീറ്റുകള്‍ നേടി. ബി.ജെ.പി എട്ട് സീറ്റുകളിലാണ് വിജയിച്ചത്.</p>
      <p>
        <a href="https://goo.gl/jP9ABo">
          <b>ട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/VagkJ0Tc7f8" width="560" height="315" data-service="Youtube" scrolling="no"/>
      </figure>
    </article>
  </body>
</html>