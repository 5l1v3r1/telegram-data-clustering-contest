<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547369.html/%D8%A7%D9%88%D9%84%DB%8C%D9%86-%D8%AF%D9%88%D8%B1%D9%87-%D9%85%D8%B3%D8%A7%D8%A8%D9%82%D8%A7%D8%AA-%D8%AC%D9%87%D8%AA-%DB%8C%D8%A7%D8%A8%DB%8C-%D8%A7%D9%86%D8%AA%D8%AE%D8%A7%D8%A8%DB%8C-%D8%AA%DB%8C%D9%85-%D9%85%D9%84%DB%8C-%D8%AF%D8%B1-%D9%87%D9%85%D8%AF%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T18:57:00+00:00"/>
    <meta property="og:title" content="اولین دوره مسابقات جهت‌یابی انتخابی تیم ملی در همدان برگزار شد"/>
    <meta property="og:description" content="رئیس کمیته جهت‌یابی استان همدان گفت: با حضور ورزشکاران غرب کشور اولین دوره مسابقات جهت‌یابی انتخابی تیم ملی در منطقه جنگلی سد اکباتان همدان برگزار شد."/>
  </head>
  <body>
    <article>
      <h1>اولین دوره مسابقات جهت‌یابی انتخابی تیم ملی در همدان برگزار شد</h1>
      <h2>رئیس کمیته جهت‌یابی استان همدان:</h2>
      <address>
        <time datetime="2019-11-14T18:57:00+00:00">14 Nov 2019, 18:57</time>
      </address>
      <p>رئیس کمیته جهت‌یابی استان همدان گفت: با حضور ورزشکاران غرب کشور اولین دوره مسابقات جهت‌یابی انتخابی تیم ملی در منطقه جنگلی سد اکباتان همدان برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مسعود سهرابی، رئیس کمیته جهت‌یابی استان همدان در گفت‌وگو با خبرنگار <a href="http://asrehamedan.ir/31905">عصر همدان</a>، گفت: مسابقات جهت‌یابی منطقه غرب کشور برای اولین دوره در استان همدان برگزار شد و نفرات و تیم های برتر معرفی شدند.</p>
      <p>وی اظهار داشت: این مسابقات انتخابی تیم ملی جهت‌یابی کشور برای شرکت در مسابقات آسیایی مالزی بود که در سطح خوبی برگزار شد.</p>
      <p>رئیس کمیته جهت‌یابی استان همدان افزود: این مسابقات به مدت دو روز در منطقه جنگلی سد اکباتان همدان با حضور تیم های لرستان، کردستان، ایلام، کرمانشاه و تیم همدان الف و ب در بخش آقایان برگزار شد.</p>
      <p>وی بیان داشت: در این دوره ۳۰ ورزشکار رقابت کردند که در پایان تیم همدان الف موفق شد در بخش تیمی با ۲۲۰ امتیاز منفی به‌عنوان قهرمانی برسد.</p>
      <p>سهرابی گفت: تیم لرستان با ۲۴۲ امتیاز منفی دوم و تیم ب همدان با ۲۵۰ امتیاز منفی سوم شد و احکام خود را از مسئولان دریافت کردند.</p>
      <p>وی افزود: در بخش انفرادی نیز نمایندگان همدان خوش درخشیدند به‌طوری‌که حامد زهدی، سجاد زارعی و حسن صالحی هر سه از همدان به ترتیب اول تا سوم شدند.</p>
      <p>رئیس کمیته جهت‌یابی استان همدان اظهار داشت: این مسابقات با حضور رئیس انجمن جهت‌یابی کشور سردار قدرت الله عظیمیان برگزار شد.</p>
      <p>وی عنوان کرد: رشته جهت‌یابی یکی از ورزش‌هایی است که استان همدان در این زمینه استعدادهای خوبی دارد به‌طوری‌که این استان در سال گذشته نایب‌قهرمان کشوری این رشته شد.</p>
      <p>سهرابی در پایان گفت: تیم جهت‌یابی کشورمان در مسابقات آسیایی قزاقستان موفق شد در بخش تیمی مقام سوم آسیا را کسب کند که بنده هم افتخار داشتم در این مسابقات به‌عنوان نماینده همدان عضو تیم جهت‌یابی کشورمان باشم.</p>
      <p>انتهای پیام/</p>
    </article>
  </body>
</html>