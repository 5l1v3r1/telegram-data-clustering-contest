<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/policiya-ohoroni-pereviryayut-zaliznichniy-vokzal-u-chernivcyah-380318"/>
    <meta property="og:site_name" content="Погляд"/>
    <meta property="article:published_time" content="2019-11-14T18:45:00+00:00"/>
    <meta property="og:title" content="Поліція охорони перевіряє залізничний вокзал у Чернівцях"/>
    <meta property="og:description" content="З початку листопада за залізничним вокзалом Чернівців пильнують співробітники Управління поліції охорони в Чернівецькій області"/>
  </head>
  <body>
    <article>
      <h1>Поліція охорони перевіряє залізничний вокзал у Чернівцях</h1>
      <h2>Вони слідкують за дотриманням правил громадського порядку</h2>
      <address>
        <time datetime="2019-11-14T18:45:00+00:00">14 Nov 2019, 18:45</time>
      </address>
      <p>З початку листопада за залізничним вокзалом Чернівців пильнують співробітники Управління поліції охорони в Чернівецькій області. Про це повідомляє пресслужба відомства на сторінці у Facebook. Головні завдання поліцейських на вокзалі: охорона майна, грошей у квиткових касах, гарантування безпеки працівникам і пасажирам. Вони слідкують за дотриманням правил громадського порядку на залізничному транспорті.</p>
      <p>Так, пасажирам та іншим відвідувачам не можна залишати речі без нагляду на колії, на платформі, у приміщенні вокзалів, а також псувати чи забруднювати майно вокзалів.</p>
      <p>Заборонено розпивати алкогольні напої, палити у непризначених для цього місцях (у вестибюлях, фойє вокзалів).</p>
      <p>Правоохоронці слідкують, аби пасажири не захаращували проходи та не заносили на територію вокзалів вогнепальну й холодну зброю, вибухонебезпечні предмети та легкозаймисті речовини.</p>
      <p>Крім того, поліціянти проводять постійний моніторинг території, аби виявляти кишенькових злодіїв. Останні "вихоплюють" речі перед відправленням потяга, розраховуючи на те, що пасажир не звертатиметься до поліції, аби встигнути на свій потяг.</p>
      <p>Також під наглядом зали очікування. Наявність безхатченків, створює незручності для пасажирів. Перебувати на вокзалі мають право лише ті люди, які чекають на потяг, приїхали потягом, проводжають, зустрічають когось або купують квитки.</p>
      <p>Усіх інших осіб поліція охорона просить залишати територію вокзалу.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-chernivcyah-policiya-perevirila-mayzhe-200-ob-ektiv-vibuhivki-ne-znayshli-375496"/>
        <a href="https://pogliad.ua/news/chernivtsi/anonim-povidomiv-pro-zaminuvannya-mayzhe-200-sporud-u-chernivcyah-375474"/>
        <a href="https://pogliad.ua/news/chernivtsi/policiya-perevirit-fakt-zhorstokogo-povodzhennya-z-tvarinami-u-chernivcyah-373719"/>
        <a href="https://pogliad.ua/news/chernivtsi/u-chernivcyah-viyavili-bilbord-z-agitacieyu-rozmischeniy-z-porushennyami-373409"/>
      </related>
    </article>
  </body>
</html>