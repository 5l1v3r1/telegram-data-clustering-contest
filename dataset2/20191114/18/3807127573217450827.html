<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55534-nai-loshoto-neshto-u-vsiaka-zodiia-koeto-obache--pomaga-v-zhivota/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-14T18:00:00+00:00"/>
    <meta property="og:title" content="Най-лошото нещо у всяка зодия, което обаче ѝ помага в живота"/>
    <meta property="og:description" content="Ето кое то"/>
  </head>
  <body>
    <article>
      <h1>Най-лошото нещо у всяка зодия, което обаче ѝ помага в живота</h1>
      <h2>Ето кое то</h2>
      <address><time datetime="2019-11-14T18:00:00+00:00">14 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Всеки има негативни качества, които дразнят останалите и които не могат да бъдат изкоренени напълно. Това е част от характера на всеки човек и понякога дори му придава чар. Ето кое е най-лошото нещо у всяка зодия, но и което я прави уникална и ѝ помага.</p>
      <p>
        <b>Овен</b>
      </p>
      <p>Те са нарцисисти. Постъпват доста егоистично и мислят само за себе си. Но така имат силен инстинкт за самосъхранение. Успяват да се предпазят от недоброжелатели и щадят здравето си.</p>
      <p>
        <b>Телец</b>
      </p>
      <p>Изключително мързеливи са. Толкова, че чак понякога това унищожава добрата им работа и социалния им живот. Но така остават спокойни, не се напрягат излишно и осъзнават, че здравето им е най-важно.</p>
      <p>
        <b>Близнаци</b>
      </p>
      <p>Студени и резервирани са. По принцип, общуват с много хора и се забавляват, но не създават истински връзки, всичко е, за да излязат и да купонясват. Така пазят в тайна чувствата си и никой не може да ги нарани.</p>
      <p>
        <b>Рак</b>
      </p>
      <p>Раците са злобни - това са зодиите, които не умеят да прощават и когато намразят някого, това е завинаги. Злопаметни са. Тези зодии също пазят себе си по този начин, показват, че доверието им трудно се печели и че не държат случайни хора до себе си.</p>
      <p>
        <b>Лъв</b>
      </p>
      <p>Огнени зодии са и имат много голямо его. Горделиви са и мислят, че светът се върти около тях. Но това ги прави много силни, смели и амбициозни. Лесно се справят с проблемите и не се страхуват от нищо.</p>
      <p>
        <b>Дева</b>
      </p>
      <p>Невероятни критици са. Обсъждат злобно всичко и всички, обвиняват околните, клюкарят. Но така осъзнават, че и самите те не са безгрешни, започват да критикуват и себе си и се доверяват на преценката си.</p>
      <p>
        <b>Везни</b>
      </p>
      <p>Това са най-страшните лъжци, които сте виждали. Имат таланта да казват неща, които не са истина и никой да не разбира. Хубавото е, че не го правят от злоба. А и така самите те могат да различат лъжите.</p>
      <p>
        <b>Скорпион</b>
      </p>
      <p>Подобно на Раците, Скорпионите са злопаметни и прощават много трудно. Но така подбират само правилните хора в живота си. Могат да са манипулативни и студени. Това пък им помага винаги да получат това, което искат.</p>
      <p>
        <b>Стрелец</b>
      </p>
      <p>Най-лошото е, че не може да разчитате на тях. Безотговорни са и предават приятелите си. Не се появяват, когато имате нужда от тях. Но така те се съсредоточават над собствените си проблеми и държат нещата под контрол.</p>
      <p>
        <b>Козирог</b>
      </p>
      <p>Фокусират се над себе си и работата си и често пренебрегват другите. Понякога дори всяват страх у другите. Така не позволяват хората да си играят с тях и да им губят времето.</p>
      <p>
        <b>Водолей</b>
      </p>
      <p>Безчувствени са. Прекалено студени и леко егоистични. Захващат се с каузите си и своите проекти и не обръщат внимание на околните. Но така постигат успехи и сърцето им рядко е разбито.</p>
      <p>
        <b>Риби</b>
      </p>
      <p>Прекалено емоционални и чувствителни са. По принцип, това е хубаво, тъй като означава, че са мили и добродушни. Но понякога наистина прекаляват - сърдят се за дребни неща, разстройват се от всичко, побъркват близките си. Но никога не ви мислят лошото.</p>
    </article>
  </body>
</html>