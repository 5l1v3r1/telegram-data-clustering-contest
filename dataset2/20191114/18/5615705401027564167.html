<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204481-zagalnij-borg-neplatospromozhnih-bankiv-pered-nbu-na-pochatok-listopada-sklav-blizko-46-mlrd-grn"/>
    <meta property="og:site_name" content="Mind UA"/>
    <meta property="article:published_time" content="2019-11-14T18:45:00+00:00"/>
    <meta property="og:title" content="Загальний борг неплатоспроможних банків перед НБУ на початок листопада склав близько 46 млрд грн"/>
    <meta property="og:description" content="Майже чверть боргу - заборгованість банків Олега Бахматюка: «ВіЕйБі Банк» та банк «Фінансова ініціатива» заборгували НБУ 10,6 млрд грн"/>
  </head>
  <body>
    <article>
      <h1>Загальний борг неплатоспроможних банків перед НБУ на початок листопада склав близько 46 млрд грн</h1>
      <h2>Майже чверть боргу - заборгованість банків Олега Бахматюка: «ВіЕйБі Банк» та банк «Фінансова ініціатива» заборгували НБУ 10,6 млрд грн</h2>
      <address>
        <time datetime="2019-11-14T18:45:00+00:00">14 Nov 2019, 18:45</time>
      </address>
      <p>Загальний борг  неплатоспроможних банків перед Національним банком (НБУ) за кредитами рефінансування на початок листопада 2019 року склав близько 46 млрд грн з урахуванням відсотків. Про це <a href="https://www.facebook.com/NationalBankOfUkraine/photos/a.1527608470786653/2416012231946268/?type=3&amp;theater">повідомляє</a> прес-служба НБУ.</p>
      <p>Майже чверть боргу – це заборгованість банків Олега Бахматюка. Його два банки: «ВіЕйБі Банк» та банк «Фінансова ініціатива» заборгували НБУ 10,6 млрд грн.</p>
      <p>Заборгованість інших банків перед НБУ менша: банк «Надра» Дмитра Фірташа – 10,4 млрд грн; банк «Фінанси та Кредит» Костянтина Жеваго – 6,7 млрд грн; «Дельта Банк» Миколи Лагуна – 5,8 млрд грн; «Імексбанк» Леоніда Клімова – 3,3 млрд грн.</p>
      <p>Заборгованість ПриватБанку за погашення, якої поручився Ігор Коломойський складає 7,7 млрд грн. Однак, НБУ наголосив, що дана заборгованість виключно перед Національним банком.</p>
      <p>У прес-службі відмітили, що НБУ активно працює над стягненням коштів як з самих власників цих банків, так і з підконтрольних їм компаній. Адже вони надали особисті та майнові поруки, тобто гарантували, що ці борги будуть погашені.</p>
      <p>Так, проти Ігоря Коломойського та його компаній подано більше 140 позовів, проти Олега Бахматюка та його компаній – більше 50 позовів, проти Костянтина Жеваго та його компаній – 30 позовів, проти Миколи Лагуна та його компаній – 10 позовів та проти Леоніда Клімова та його компаній – 7 позовів.</p>
      <p>Нагадаємо: прибуток банківського сектору в січні–вересні у 4,4 рази перевищив результат минулого року і <a href="https://mind.ua/news/20204416-pributok-bankivskogo-sektoru-v-sichniveresni-cogo-roku-syagnuv-484-mlrd-grn">сягнув 48,4 млрд грн</a>, а з 76 діючих банків прибутковими було 66 установ. </p>
      <related>
        <h4>Також читайте</h4>
        <a href="https://mind.ua/news/20204471-rada-nbu-znovu-obrala-golovoyu-danilishina"/>
        <a href="https://mind.ua/news/20204467-privabank-oskarzhit-rishennya-sudu-shchodo-skasuvannya-viplati-kolomojskim-75-mlrd-borgu"/>
        <a href="https://mind.ua/news/20204462-evropa-sumnivaetsya-shchodo-dopomogi-ukrayini-yakshcho-vona-ne-pereslidue-kolomojskogo"/>
      </related>
    </article>
  </body>
</html>