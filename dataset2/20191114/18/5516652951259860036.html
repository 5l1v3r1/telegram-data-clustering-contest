<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425779/h-katarreysh-toy-thomas-cook-odhgei-se-dynamika-paketa-ypshloy-kindynoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T18:25:01+00:00"/>
    <meta property="og:title" content="Η κατάρρευση του Thomas Cook οδηγεί σε δυναμικά πακέτα υψηλού κινδύνου"/>
    <meta property="og:description" content="Στροφή σε δυναμικά πακέτα «υψηλού κινδύνου» τα οποία θα καλύψουν το κενό που άφησε η κατάρρευση του Thomas Cook, προβλέπουν στελέχη της τουριστικής αγοράς της Βρετανίας."/>
  </head>
  <body>
    <article>
      <h1>Η κατάρρευση του Thomas Cook οδηγεί σε δυναμικά πακέτα υψηλού κινδύνου</h1>
      <address>
        <time datetime="2019-11-14T18:25:01+00:00">14 Nov 2019, 18:25</time>
      </address>
      <p>
        <b>Στροφή σε δυναμικά πακέτα «υψηλού κινδύνου» τα οποία θα καλύψουν το κενό που άφησε η κατάρρευση του Thomas Cook, προβλέπουν στελέχη της τουριστικής αγοράς της Βρετανίας.</b>
      </p>
      <p>Όπως αναφέρει το Travelweekly επικαλούμενο δηλώσεις του επικεφαλής πωλήσεων της Midcounties Co-operative και προέδρου της ΑΒΤΑ, Alistair Rowland, υπάρχουν φόβοι για μείωση της διαθεσιμότητας των παραδοσιακών πακέτων, κάτι που θα οδηγήσει τα τουριστικά γραφεία να δημιουργήσουν πιο περίπλοκα και υψηλότερου κινδύνου δυναμικά πακέτα διακοπών.</p>
      <p>Οι Tui και Jet2holidays παραμένουν οι δύο μεγαλύτεροι τουριστικοί οργανισμοί ενώ η easyJet Holidays αναμένεται να διευρύνει τις επιχειρήσεις της το Δεκέμβριο. Η Dnata επίσης μελετά πρόγραμμα τσάρτερ για κοντινούς προορισμούς το 2020 και τα κλασικά πακέτα διακοπών της On the Beach πρόσφατα ξεκίνησαν να διατίθενται μέσω τουριστικών γραφείων.</p>
      <p>Ο κ. Rowland θεωρεί ότι η προσθήκη ενός τρίτου ανταγωνιστή θα ήταν βοηθητική για την αγορά. Τα δυναμικά πακέτα γίνονται πιο δύσκολα και το γεγονός ότι πολλά ανεξάρτητα τουριστικά γραφεία πωλούν το ίδιο προϊόν της Jet2holidays δεν είναι ιδανική συνθήκη, τόνισε καθώς αυτό σημαίνει ότι επιστρέφουμε στις εποχές τιμολογιακού πολέμου.</p>
      <p>Η διευθύντρια της Advantage Travel Partnership, Kelly Cookes, δήλωσε ότι η κοινοπραξία επενδύει στο σύστημα δυναμικών πακέτων ώστε να διαφοροποιηθεί. Είναι ανησυχητικό ότι έχουμε μόνο 2 παίκτες-κλειδί στην αγορά, δήλωσε.</p>
      <p>Η πρόεδρος της Barrhead Travel, Jacqueline Dobson, υπογράμμισε ότι το μοντέλο της εταιρίας της επιτρέπει τη δημιουργία εξατομικευμένων πακέτων διακοπών και ότι η κατάρρευση του Thomas Cook αφήνει κενό στα μακρινά ταξίδια.</p>
      <p>Ο διευθυντής της Tailor Made Travel, Simon Morgan, εξήγησε ότι τα τουριστικά γραφεία ήδη κερδίζουν μεγαλύτερο κομμάτι της πίτας με μικρότερους παίκτες και ότι τα τουριστικά γραφεία θα έχουν τη δική τους προστασία ATOL μέχρι τα τέλη της χρονιάς. Προτιμούμε να έχουμε 6 ή 7 τουρ οπερέιτορ μεσαίου μεγέθους παρά 2-3 μεγάλους, καθώς έτσι οι όροι της αγοράς είναι πιο ευνοϊκοί. Τα δυναμικά πακέτα θα αποτελέσουν θεμελιώδες τμήμα της λειτουργίας μας τα ερχόμενα χρόνια, τόνισε.</p>
      <p>Πηγή: tornosnews.gr</p>
    </article>
  </body>
</html>