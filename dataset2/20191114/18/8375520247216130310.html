<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajina-na-perepovneniy-slavutich-areni-virvala-na-ostannih-sekundah-peremogu-v-estoniji-640007.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T18:52:40+00:00"/>
    <meta property="og:title" content="Україна на переповненій «Славутич-Арені» вирвала на останніх секундах перемогу в Естонії"/>
    <meta property="og:description" content="Перший млинець на запорізькій землі не виявився для команди Шевченка глевким"/>
  </head>
  <body>
    <article>
      <h1>Україна на переповненій «Славутич-Арені» вирвала на останніх секундах перемогу в Естонії</h1>
      <address>
        <time datetime="2019-11-14T18:52:40+00:00">14 Nov 2019, 18:52</time>
      </address>
      <h4>Перший млинець на запорізькій землі не виявився для команди Шевченка глевким</h4>
      <p>Збірна України перемогла в першому в своїй історії матчі в Запоріжжі. Перед трибунами заповненої «Славутич-Арени» експериментальний склад, який випустив Андрій Шевченко, на останніх секундах завдав поразки естонцям.</p>
      <h3>Україна – Естонія – 1:0</h3>
      <p><b>Гол: </b>1:0 - Безус (90+2)</p>
      <p><b>Україна:</b> Андрій Лунін – Болбат, Пластун, Микола Матвієнко (Артем Шабанов, 46), Едуард Соболь – Сергій Сидорчук – Євген Шахов (Шепелєв, 75), Сергій Сидорчук (Іванисеня, 46), Віктор Коваленко (Буяльський, 46) – Андрій Ярмоленко (к) (Мар’ян Швед, 66), Бесєдін, Віктор Циганков (Безус, 46). Тренер – Андрій Шевченко</p>
      <p><b>Естонія:</b> Іґонен – Камс (Танністе, 46), Кууск, Нікіта Баранов, Пікк – Матіас Кяйт (Константін Васильєв, 70), Сандер Пурі (Калласте, 82), Крейда, Айнсалу (Ілья Антонов, 64), Аньєр – Лійвак (Сергій Зеньов, 64). Тренер – Карел Воолайд</p>
      <p><b>Суддя:</b> Мунуера (Іспанія)</p>
      <p><b>Попередження:</b> Кяйт (51), Нікіта Баранов (77), Сергій Зеньов (87)</p>
      <p>14 листопада. Запоріжжя. «Славутич-Арена»</p>
      <p>Збірна Естонії практично не виходила з власної половини впродовж усього матчу. Українська команда атакувала великими силами, з активним залученням обох крайніх оборонців. Моменти українці теж начебто створювали, але тих, які можна було б віднести до когорти найзручніших, було обмаль. Один з таких на початку зустрічі втратив Артем Бесєдін, удар якого головою впритул перевів на кутовий Іґонен.</p>
      <p>У другому таймі непогані нагоди втратили Андрій Ярмоленко та Едуард Соболь. Проте і естонці ледь не вразили українські ворота після того, як Андрія Луніна ледь не перекинув екс-гравець львівських «Карпат» Сергій Зеньов.</p>
      <p>Доля зустрічі вирішилася за півтори хвилини до завершення. Роман Безус сам штрафний заробив і сам з допомогою рикошету від стінки переграв, здавалося б, непробивного Матвея Іґонена.</p>
      <p>17 листопада збірна України завершить відбірну кампанію Євро-2020 матчем у Белграді проти сербів. Турнірного значення ця гра для команди Шевченка не матиме, оскільки наша команда забезпечила собі перше місце достроково.</p>
      <blockquote>
        <b> Читайте також: <a href="https://glavcom.ua/sport/news/borotba-trivaje-dinamivski-ultras-zapisali-video-na-pidtrimku-plyamistih-sov-639917.html">Боротьба триває. Динамівські ультрас записали відео на підтримку плямистих сов</a></b>
      </blockquote>
      <related>
        <a href="https://glavcom.ua/sport/publications/yak-dinamo-gromilo-lvivskih-nezdar-fotoreportazh-z-nsk-olimpiyskiy-637491.html"/>
      </related>
    </article>
  </body>
</html>