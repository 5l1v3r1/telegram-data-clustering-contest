<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913913.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T18:52:00+00:00"/>
    <meta property="og:title" content="Такова унижение стадион &quot;Васил Левски&quot; не помни! И то не заради загубата!"/>
    <meta property="og:description" content="България загуби от Парагвай с 0:1 в приятелски мач, който се игра пред по-малко от нечувано обидните..."/>
  </head>
  <body>
    <article>
      <h1>Такова унижение стадион "Васил Левски" не помни! И то не заради загубата!</h1>
      <address>
        <time datetime="2019-11-14T18:52:00+00:00">14 Nov 2019, 18:52</time>
      </address>
      <p>България загуби от Парагвай с 0:1 в приятелски мач, който се игра пред по-малко от нечувано обидните 1000 зрители на националния стадион "Васил Левски". Единственият гол вкара Мигел Алмирон в 60-ата минута. Двубоят бе дебют за новия селекционер на нашите <a href="https://www.plovdiv24.bg/sport/persons/5237.html">Георги Дерменджиев</a>. Други двама футболисти също направиха дебют за държавния тим - вратарят на Славия <a href="https://www.plovdiv24.bg/sport/persons/352.html">Георги Георгиев</a> и защитникът на Черно море Виктор Попов.</p>
      <p>България обаче отново демонстрира скучен футбол и увеличи негативната си серия от 12 поредни срещи без победа.</p>
      <p>Първото чисто голово положение бе за парагвайците. В 35-ата минута Ромеро се откъсна от Божидар Чорбаджийски и <a href="https://www.plovdiv24.bg/sport/persons/2114.html">Георги Терзиев</a>, но <a href="https://www.plovdiv24.bg/sport/persons/352.html">Георги Георгиев</a> спаси. Три минути по-късно отново Георгиев се намеси след удар от малък ъгъл на гостите.</p>
      <p>В 60-ата минута Парагвай откри резултата. Това направи Мигел Алмирон, който матира <a href="https://www.plovdiv24.bg/sport/persons/352.html">Георги Георгиев</a> с шут от далечно разстояние.</p>
      <p>В неделя България приема Чехия в последната си квалификация, която поради наказание ще се играе пред празните трибуни на стадион "Васил Левски".</p>
      <p>
        <b>България игра в състав:</b>
      </p>
      <p><a href="https://www.plovdiv24.bg/sport/persons/352.html">Георги Георгиев</a>, <a href="https://www.plovdiv24.bg/sport/persons/2755.html">Страхил Попов</a> (85- Виктор Попов), <a href="https://www.plovdiv24.bg/sport/persons/2114.html">Георги Терзиев</a> (63- <a href="https://www.plovdiv24.bg/sport/persons/5232.html">Кристиан Димитров</a>), Божидар Чорбаджийски, <a href="https://www.plovdiv24.bg/sport/persons/5156.html">Иван Горанов</a>, Кристиян Малинов, <a href="https://www.plovdiv24.bg/sport/persons/862.html">Георги Костадинов</a> (80- Александър Цветков), <a href="https://www.plovdiv24.bg/sport/persons/4311.html">Тодор Неделев</a> (46- Божидар Краев), <a href="https://www.plovdiv24.bg/sport/persons/550.html">Ивелин Попов</a>, Марселиньо (46- Кирил Десподов), Вандерсон (70- <a href="https://www.plovdiv24.bg/sport/persons/450.html">Галин Иванов</a>).</p>
    </article>
  </body>
</html>