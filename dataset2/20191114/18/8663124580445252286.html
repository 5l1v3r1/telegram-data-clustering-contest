<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-shvejtsariya-gruziya-gostyam-ne-do-snagy-dostavyty-problemy-shvejtsartsyam/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T18:35:00+00:00"/>
    <meta property="og:title" content="Прогноз і ставка. Швейцарія – Грузія: гостям не до снаги доставити проблеми швейцарцям"/>
    <meta property="og:description" content="Збірна Швейцарії наразі займає лише третє місце у групі D, але, за оцінками букмекерів, саме вона є головним претендентом на підсумкову першу позицію. Пояснення цьому досить просте – у двох останніх матчах підопічні Володимира Петковича зіграють із Грузією вдома та Гібралтаром на виїзді. Потенційні шість очок забезпечать сьогоднішнім господарям поля кваліфікацію до фінального турніру. Першим кроком до цього повинна стати переконлива перемога у домашній зустрічі."/>
  </head>
  <body>
    <article>
      <h1>Прогноз і ставка. Швейцарія – Грузія: гостям не до снаги доставити проблеми швейцарцям</h1>
      <address><time datetime="2019-11-14T18:35:00+00:00">14 Nov 2019, 18:35</time> by <a rel="author">Анатолій Плохотнюк</a></address>
      <p>Збірна Швейцарії наразі займає лише третє місце у групі D, але, за оцінками букмекерів, саме вона є головним претендентом на підсумкову першу позицію. Пояснення цьому досить просте – у двох останніх матчах підопічні Володимира Петковича зіграють із Грузією вдома та Гібралтаром на виїзді. Потенційні шість очок забезпечать сьогоднішнім господарям поля кваліфікацію до фінального турніру. Першим кроком до цього повинна стати переконлива перемога у домашній зустрічі.</p>
      <p>
        <b>21:45, 15 лис 2019</b>
      </p>
      <h3>Швейцарія</h3>
      <p>Поточні проблеми «Scweizer Nati» обумовлені, на мій погляд, недостатньою концентрацією гравців захисної лінії у кінцівках матчів. Приміром, якби усі ігри продовжувалися 80 хвилин, у активі сьогоднішніх господарів зараз було б на п’ять очок більше. Так, саме у останню десятихвилинку вони дозволили данцям зрівняти рахунок, виграючи 3:0! У Копенгагені вирішальний гол від них же пропустили на 84-й хвилині. У Дубліні Макголдрік врятував ірландців від поразки за п’ять хвилин до закінчення основного часу матчу (1:1).</p>
      <p>Тим не менш, тільки неймовірний збіг обставин може залишити збірну Швейцарії поза континентальною першістю. Оскільки їх перемога над Гібралтаром не викликає сумнівів, саме матч із Грузією матиме велике значення. Для того, щоб випередити ірландців (у разі їх перемоги над Данією у останньому турі), швейцарцям достатньо не поступитися грузинам. За рівної кількості очок із підопічними Міка Маккарті, збірна країни «сиру та годинників» буде вищою за рахунок кращих результатів у особистих зустрічах.</p>
      <p>Після нічиєї 3:3 із Данією у стартовому домашньому поєдинку відбору, два наступні матчі за підтримки рідної публіки швейцарці виграли (у Гібралтару із рахунком 4:0, у Ірландії – 2:0).</p>
      <h3>Грузія</h3>
      <p>«Хрестоносці» у другому колі відбірного турніру ще не програвали. У двох матчах поспіль у Тбілісі їм вдалося відібрати залікові бали у Данії та Ірландії, закінчивши двобої нульовими нічиїми. У останній на сьогодні грі грузини вдруге здолали Гібралтар, але зараз не мають навіть теоретичних шансів на прохід далі.</p>
      <p>У першому виїзному матчі кваліфікаційного раунду збірна Грузії на рівних грала із господарями поля у Дубліні, але не зуміла відіграти єдиний пропущений гол. У червні на «Телла Паркен» данці мали беззаперечну перевагу, яку втілили у п’ять забитих голів, пропустивши лише один у відповідь.</p>
      <p>Команди розпочинали свій турнірний шлях матчем на «Динамо-Арені імені Бориса Пайчадзе». Фавориту тільки після перерви вдалося схилити шальки терезів на свій бік, забивши двічі (2:0).</p>
      <p>Ще два матчі було у історії зустрічей цих двох суперників. У кваліфікаційному турнірі до чемпіонату Європи 2004 року у Тбілісі опоненти розійшлися миром (0:0), а у Швейцарії господарі поля перемогли 4:1.</p>
      <p>У п’яти попередніх матчах із командами, що ведуть боротьбу за вихід до фінального турніру, збірна Грузії забила тільки один гол. Гадаю, що їм не вдасться відзначитися й у Санкт-Ґаллені, а господарі поля переможуть із різницею мінімум у два голи (2:0 чи 3:0). Їм нема чого економити сили на останній матч із Гібралтаром – там переможуть навіть граючи «впівноги».</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/horvatiya-slovachchyna-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/pivnichna-irlandiya-niderlandy-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/azerbajdzhan-uel-s-prognoz-i-stavka-ivana-gromikova/"/>
      </related>
    </article>
  </body>
</html>