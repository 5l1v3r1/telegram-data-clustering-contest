<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-spivrobitnik-posolstva-v-kiyevi-chuv-rozmovu-pro-rozsliduvannyah-50053613.html"/>
    <meta property="og:site_name" content="НВ"/>
    <meta property="article:published_time" content="2019-11-14T18:18:00+00:00"/>
    <meta property="og:title" content="AP дізналося про другого дипломата, який почув розмову Трампа і Сондленда про «розслідування»"/>
    <meta property="og:description" content="Другий співробітник посольства США в Києві чув телефонну розмову між президентом Дональдом Трампом і послом США в ЄС, в якій порушили питання необхідності проведення Україною «розслідувань», повідомляє AP."/>
  </head>
  <body>
    <article>
      <h1>AP дізналося про другого дипломата, який почув розмову Трампа і Сондленда про «розслідування»</h1>
      <h2>Другий співробітник посольства США в Києві чув телефонну розмову між президентом Дональдом Трампом і послом США в ЄС, в якій порушили питання необхідності проведення Україною «розслідувань», повідомляє AP.</h2>
      <address>
        <time datetime="2019-11-14T18:18:00+00:00">14 Nov 2019, 18:18</time>
      </address>
      <p>Телефонна розмова Трампа з Гордоном Сондлендом, яка відбулася 26 липня — наступного дня після дзвінка Трампа Зеленському, вперше спливла в свідченнях в.о. посла США в Україні Вільяма Тейлора.</p>
      <p>Тейлор розповів, що його помічник почув телефонну розмову, в якій Трамп запитав Сондленда про «розслідування». На що отримав відповідь, що Україна готова «йти вперед».</p>
      <p>За даними джерела AP, другим дипломатом, який почув телефонну розмову, була Сурія Джаянті, співробітник американської дипломатичної місії в Києві.</p>
      <p>Трамп заявляє, що не пам’ятає телефонну розмову 26 липня. «Ні, зовсім ні, навіть трохи», — сказав Трамп.</p>
      <p>Показання дипломатів, які стали прямими свідками розмови Трампа з Сондлендом, можуть стати відсутньою ланкою для висунення Трампу звинувачень.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/teylor-pro-poziciyu-trampa-po-ukrajini-50053361.html">Трампа більше турбувало розслідування проти Байдена, ніж Україна — Тейлор</a>
        </li>
        <li>
          <a href="https://nv.ua/ukr/world/geopolitics/vistava-z-impichmentom-trampa-poslablyuye-poziciji-zelenskogo-oglyad-zmi-50053589.html">«Вистава з імпічментом» Трампа послаблює позиції Зеленського — огляд ЗМІ</a>
        </li>
      </ul>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>