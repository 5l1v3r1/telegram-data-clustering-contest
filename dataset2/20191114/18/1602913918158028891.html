<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-catalogul-zf-top-100-cele-mai-valoroase-companii-din-romania-2019-in-2013-afacerile-incepeau-sa-intrevada-revenirea-18580203"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T18:50:00+00:00"/>
    <meta property="og:title" content="Urmează Catalogul ZF Top 100 cele mai valoroase companii din România 2019. În 2013 afacerile începeau să întrevadă revenirea"/>
    <meta property="og:description" content="Cele mai valoroase 10 companii din economie în 2013 erau cotate la 21,5 mld. euro, contribuind cu 42% la evaluarea celor mai mari 100 jucători din acel an."/>
  </head>
  <body>
    <article>
      <h1>Urmează Catalogul ZF Top 100 cele mai valoroase companii din România 2019. În 2013 afacerile începeau să întrevadă revenirea</h1>
      <address><time datetime="2019-11-14T18:50:00+00:00">14 Nov 2019, 18:50</time> by <a rel="author" href="https://www.zf.ro/autor/cristina-rosca" target="_blank">Cristina Rosca</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21333/18580203/1/9-bun-9cop-top-100-valoroase-2010.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21333/18580203/2/2-top-valoroase.jpg?width=620"/>
        </figure>
      </slideshow>
      <p>Cele mai valoroase 10 companii din economie în 2013 erau cotate la 21,5 mld. euro, contribuind cu 42% la evaluarea celor mai mari 100 jucători din acel an.</p>
      <p>Pragul de intrare în acest club a fost de puţin peste 1 mld. euro, companiile de la vârf provenind din două sectoare majore - energie şi telecom. Podiumul a rămas neschimbat faţă de anul anterior cu Petrom lider şi cu Romgaz şi Orange pe locurile următoare.</p>
      <p>La nivelul acelui an, cele mai valoroase 100 de companii din România însumau 50,4 mld. euro. Astfel, cele 100 de companii au recuperat valoarea pierdută în ediţia precedentă a anua­rului, însă au rămas la jumătatea nive­lului maxim de 100 mld. euro atins în 2007. Totuşi, în 2013 se simţea revenirea dat fiind că 80 de companii au fost eva­luate în creştere faţă de anul anterior.</p>
      <p>În prezent Ziarul Financiar pre­găteşte cea de-a 14-a ediţie a anuarului Cele mai valoroase 100 de companii din economia românească, cel mai longeviv produs al ziarului. După un 2018 bun pentru business, cele mai valoroase 100 de companii din economie ar putea ajunge în 2019 să fie evaluate la peste 100 mld. euro, cel mai ridicat nivel din istorie, depăşind astfel chiar şi anii de boom economic.</p>
      <p>Evaluarea se va face pe baza datelor financiare din 2018, un an economic bun, cu un PIB care şi-a continuat creşterea şi cu un consum privat care a postat un plus de circa 5%. În acest context, şi indicatorii financiari ai companiilor au avut - în cele mai multe cazuri - evoluţii pozitive.</p>
      <p>Evoluţia businessului se află pe un trend ascendent de mai mulţi ani după ce criza a şters o bună parte din valoarea companiilor.</p>
      <p>Catalogul ZF Top 100 Cele mai valoroase companii din RomÂnia este realizat încă de la prima ediţie împreună cu casa de investiţii Capital Partners, iar în ultimii doi ani în proiectul topului s-a alăturat şi compania de evaluare şi consultanţă Veridio, care analizează rezultatele băncilor.</p>
      <figure>
        <img src="https://storage0.dms.mpinteractiv.ro/media/1/1481/21333/18580203/2/2-top-valoroase.jpg"/>
      </figure>
    </article>
  </body>
</html>