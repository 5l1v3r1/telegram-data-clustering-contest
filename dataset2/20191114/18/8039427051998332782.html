<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954858"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T18:19:52+00:00"/>
    <meta property="og:title" content="జేఎన్‌యూ క్యాంపస్‌లో స్వామి వివేకానందుడికి అవమానం"/>
    <meta property="og:description" content="ADVT"/>
  </head>
  <body>
    <article>
      <h1>జేఎన్‌యూ క్యాంపస్‌లో స్వామి వివేకానందుడికి అవమానం</h1>
      <address>
        <time datetime="2019-11-14T18:19:52+00:00">14 Nov 2019, 18:19</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: ఢిల్లీలోని జవహర్‌లాల్ నెహ్రూ యూనివర్సిటీ (జేఎన్‌యూ) క్యాంపస్‌లో స్వామి వివేకానంద విగ్రహానికి అవమానం జరిగింది. ఆవిష్కరించడానికి సిద్ధంగా ఉన్న ఈ విగ్రహం వద్ద అభ్యంతరకర రాతలు కనిపించాయి. దీంతో క్యాంపస్‌లో ఒక్కసారిగా కలకలం రేగింది. ఈ ఘటనపై యూనివర్సిటీ అధికారులు ఇప్పటి వరకు ఎటువంటి ప్రకటన చేయలేదు. విగ్రహం వద్ద అభ్యంతరకర రాతలకు సంబంధించిన వీడియో ఒకటి ఇంటర్నెట్‌లో చక్కర్లు కొడుతుండడంతో ఈ విషయం వెలుగులోకి వచ్చింది. యూనివర్సిటీ పరిపాలన భవనం వద్ద ఉన్న స్వామి వివేకానంద విగ్రహాన్ని త్వరలో ఆవిష్కరించనున్నారు. ప్రస్తుతం దీనికి కాషాయ రంగు వస్త్రంతో ముసుగు వేశారు.</p>
      <p> </p>
      <p>ఈ ఘటనతో తమకు ఎటువంటి సంబంధం లేదని యూనివర్సిటీ స్టూడెంట్స్ యూనియన్ (జేఎన్‌యూఎస్‌యూ) తెలిపింది. ఈ ఘటనపై త్వరలోనే స్పందించనున్నట్టు తెలిపింది. హాస్టల్ ఫీజు పెంపుపై ఆగ్రహం వ్యక్తం చేసిన విద్యార్థులు బుధవారం అడ్మినిస్ట్రేటివ్ బ్లాక్ వద్దకు చేరుకుని వైస్ చాన్స్‌లర్ మామిడాల జగదీశ్ కుమార్‌తో మాట్లాడేందుకు ప్రయత్నించారు. వారిని లోపలికి వెళ్లకుండా అడ్డుకోవడంతో విద్యార్థులు పెద్ద ఎత్తున నినాదాలు చేశారు. ఆయన కార్యాలయ గోడలపై వివిధ రకాల సందేశాలు రాశారు. దీంతో వాతావరణం ఒక్కసారిగా ఉద్రిక్తంగా మారింది. కాగా, వివేకానంద విగ్రహం వద్ద అభ్యంతరకర మెసేజ్‌ను ఎవరు రాశారన్న విషయం తెలియరాలేదు. ఇటు వర్సిటీ అధికారులు కానీ, అటు విద్యార్థులు కానీ ఎవరూ దీనిపై మాట్లాడడం లేదు.</p>
    </article>
  </body>
</html>