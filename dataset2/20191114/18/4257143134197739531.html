<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/14/orban-viktor-az-allamnak-segitenie-kell-a-nemzeti-es-csaladi-kozossegek-megerositeset"/>
    <meta property="og:site_name" content="infostart"/>
    <meta property="article:published_time" content="2019-11-14T18:45:05+00:00"/>
    <meta property="og:title" content="Orbán Viktor: az államnak segítenie kell a nemzeti és családi közösségek megerősítését"/>
    <meta property="og:description" content="Orbán Viktor miniszterelnök csütörtök délután a Karmelita kolostorban fogadta Patrick J. Deneen amerikai politológus professzort, akinek A liberalizmus kudarca című kötetét a napokban mutatják be Budapesten - közölte Havasi Bertalan, a miniszterelnök sajtófőnöke."/>
  </head>
  <body>
    <article>
      <h1>Orbán Viktor: az államnak segítenie kell a nemzeti és családi közösségek megerősítését</h1>
      <address><time datetime="2019-11-14T18:45:05+00:00">14 Nov 2019, 18:45</time> by <a rel="author">Infostart / MTI</a></address>
      <h3>Orbán Viktor miniszterelnök csütörtök délután a Karmelita kolostorban fogadta Patrick J. Deneen amerikai politológus professzort, akinek A liberalizmus kudarca című kötetét a napokban mutatják be Budapesten - közölte Havasi Bertalan, a miniszterelnök sajtófőnöke.</h3>
      <p>A beszélgetésen az amerikai konzervatív tudós elismeréssel szólt a magyarországi családpolitikai intézkedésekről, aláhúzva, hogy a jövő - a sok helyen még ma is uralkodó liberalizmus helyett - a nemzeti és családi értékeken alapuló helyi közösségeké. Egyetértettek abban, hogy az államnak mindenütt feladata ezen közösségek megerősítése.</p>
      <p>Deneen professzor megismételte korábban kifejtett gondolatát, mely szerint a nemzet fogalma akkor teljes, ha "Isten alatt" helyezkedik el, mert így alázattal és önkritikával tudja ellensúlyozni az emberi intézmények hiányosságait, és méltóvá válik a nemzeti konzervativizmus név használatára - tájékoztatott Havasi Bertalan.</p>
      <p>
        <i>Nyitókép: MTI/Miniszterelnöki Sajtóiroda/Fischer Zoltán</i>
      </p>
    </article>
  </body>
</html>