<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903759/antwerp-jongeling-helpt-ploeg-aan-late-zege-in-oefenpartij-tegen-ado-den-haag.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T18:17:00+00:00"/>
    <meta property="og:title" content="Antwerp-jongeling helpt ploeg aan late zege in oefenpartij tegen ADO Den Haag"/>
    <meta property="og:description" content="Antwerp FC heeft van de interlandbreak gebruikt gemaakt om een vriendschappelijk duel af te werken. Dat deed het tegen ADO Den Haag, de nummer vijftien uit de Eredivisie. Makkelijk werd het niet voor"/>
  </head>
  <body>
    <article>
      <h1>Antwerp-jongeling helpt ploeg aan late zege in oefenpartij tegen ADO Den Haag</h1>
      <address>
        <time datetime="2019-11-14T18:17:00+00:00">14 Nov 2019, 18:17</time>
      </address>
      <p>
        <b>Antwerp FC heeft van de interlandbreak gebruikt gemaakt om een vriendschappelijk duel af te werken. Dat deed het tegen ADO Den Haag, de nummer vijftien uit de Eredivisie. Makkelijk werd het niet voor <i>The Great Old</i>.</b>
      </p>
      <p>Antwerp deed het met een flink vertimmerde elf, zonder internationals als Sinan Bolat en Didier Lamkel Zé. Ook basispionnen Faris Haroun, Dieumerci Mbokani, Steven Defour en Dino Arslanagic bleven aan de kant bij <i>The Great Old</i>.</p>
      <p>Door de vele afwezigen moest Laszlo Bölöni ook noodgedwongen schuiven in zijn basiself, met enkele ongebruikte jongens die een kans kregen. Echt overtuigen deden ze echter niet, in het eerste half uur was er amper doelgevaar van beide clubs. Daarna kregen we eindelijk toch doelpunten te zien.</p>
      <p><b>Doelpuntenfestival</b><br/>Het eerste doelpunt kwam er van de Nederlandse bezoekers. Aanvaller Necid wist een corner binnen te tikken. Een wake-upcall voor Antwerp, dat via Kevin Mirallas kon tegenprikken.</p>
      <p>Net zoals in de eerste helft wisten ook de Nederlanders in de tweede helft het eerste doelpunt te scoren. Van Kleef kon doelman Yves De Winter verslaan. Antwerp gaf zich echter niet gewonnen. Na een spannend slotakkoord kon <i>The Great Old</i> nog twee keer scoren via Sander Coopman en de belofte Nsimba.</p>
      <p><b>Antwerp: </b>Teunckens (46’ De Winter) – Seck, Batubinsika, Hoedt (46’ Kakudji), De Laet (46’ Juklerod) – Buta, De Sart (46’ Coopman) - Benson (46’ Baby), Refaelov, Mirallas (46’ Rodrigues) – Gano (65’ Nsimba)</p>
      <figure>
        <iframe data-src="https://twitter.com/ADODenHaag/status/1194981752068083712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>