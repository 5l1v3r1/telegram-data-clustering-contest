<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/franco-nun-esinin-mucevherleri-acik-artirmayla-satiliyor"/>
    <meta property="og:site_name" content="euronews"/>
    <meta property="article:published_time" content="2019-11-14T09:21:51+00:00"/>
    <meta property="og:title" content="Franco'nun eşinin mücevherleri açık artırmayla satılıyor"/>
    <meta property="og:description" content="İspanyol diktatör General Francisco Franco'nun eşine ait mücevherler Londra'da Christie's müzayede evi tarafından açık artırmayla satışa çıkarılıyor"/>
  </head>
  <body>
    <article>
      <h1>Franco'nun eşinin mücevherleri açık artırmayla satılıyor</h1>
      <address><time datetime="2019-11-14T09:21:51+00:00">14 Nov 2019, 09:21</time> by <a rel="author">Faruk Can</a></address>
      <p>İspanyol diktatör General Francisco Franco'nun eşine ait mücevherler Londra'da Christies müzayede evi tarafından açık artırmayla satışa çıkarılıyor.</p>
      <p>27 Kasım'da yapılacak açık artırma ile hazırlanan katalogda "Önemli mücevherler" başlığı altında tanıtılan parçalar arasında Art Déco elmas ve zümrüt kolye ve küpe, 19 karat markiz kesim pırlanta yüzük bulunuyor.</p>
      <p>Parçaların 'önemli bir İspanyol aile'ye ait olduğu vurgulanırken daha fazla ayrıntı verilmedi. Fakat söz konusu parçaların tek çocukları Carmen'e miras kalmadan önce diktatörün karısı Carmen Polo'ya ait olduğu biliniyor.</p>
      <p>2017 yılında hayatını kaybeden Carmen Franco pırlanta ve zümrüt kolyeyi 1995 yılında İspanya Kralı'nın ablası Elena'nın düğününde takarken fotoğraflanmıştı.</p>
      <figure>
        <iframe data-src="https://twitter.com/euronewses/status/1194359275541405696" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kolye son olarak Franco'nun torunu Luis Alfonso ve Burbon'un karısı Margarita Vargas tarafından 2016 yılında bir ödül töreni sırasında kullanılırken görülmüştü.</p>
      <p>Parçaların toplamda 300 bin ile 400 bin euro arasında bir bedelle satılması bekleniyor.</p>
    </article>
  </body>
</html>