<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T09:17:00+00:00"/>
    <meta property="og:title" content="حضور سهراب مرادی در مسابقه گزینشی المپیک"/>
    <meta property="og:description" content="به گزارش فارس، مسابقات وزنه‌برداری بین‌المللی نعیم سلیمان اوغلو که از مسابقات گزینشی المپیک محسوب می‌شود، در روز‌های 24 تا 26 آبان‌ ماه در غازی انتپ ترکیه برگزار می‌شود."/>
  </head>
  <body>
    <article>
      <h1>حضور سهراب مرادی در مسابقه گزینشی المپیک</h1>
      <address>
        <time datetime="2019-11-14T09:17:00+00:00">14 Nov 2019, 09:17</time>
      </address>
      <p>سهراب مرادی برای حضور در مسابقات گزینشی المپیک همراه با تیم ملی وزنه‌برداری راهی ترکیه می‌شود.</p>
      <p>به گزارش فارس، مسابقات وزنه‌برداری بین‌المللی نعیم سلیمان اوغلو که از مسابقات گزینشی المپیک محسوب می‌شود، در روز‌های 24 تا 26 آبان‌ ماه در غازی انتپ ترکیه برگزار می‌شود.</p>
      <p>تیم‌های ملی وزنه‌برداری بانوان و مردان کشورمان با 5 ورزشکار برای حضور در این رقابت‌ها امروز راهی ترکیه شدند؛ سهراب مرادی، وزنه‌بردار اصفهانی نیز در بین نفرات اعزامی قرار دارد.</p>
      <p>مرادی در دسته 109 کیلوگرم مردان با رقیبان خود به رقابت می‌پردازد تا امتیازات لازم برای حضور در المپیک را به دست بیاورد؛ مسابقات این دسته روز یک‌شنبه 26 آبان و از ساعت 15 شروع خواهد شد.</p>
      <p>این وزنه‌بردار اصفهانی دارنده مدال طلای المپیک 2016 است که بعد از پشت سر گذاشتن دوران مصدومیت دوباره دست به وزنه شده و امیدوار است در المپیک 2020 توکیو نیز حاضر شود؛ مرادی در مسابقات وزنه‌برداری گزینشی المپیک در سوئیس موفق به ثبت صحیح حرکات یک‌ضرب و دوضرب و ثبت وزنه مجموع شد و با مجموع 200 کیلوگرم، این مرحله از گزینشی المپیک را با موفقیت پشت سر گذاشته است.</p>
    </article>
  </body>
</html>