<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/93fbd824f13128ba/curieri-cu-acte-false-doi-moldoveni-angajati-la-o-companie-din-germania-ar-fi-furat-bunuri-in-valoare-de-25-000-de-euro.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T09:17:27+00:00"/>
    <meta property="og:title" content="Curieri cu acte false: Doi moldoveni angajați la o companie din Germania ar fi furat bunuri în valoare de 25.000 de euro"/>
    <meta property="og:description" content="Doi cetățeni ai Republicii Moldova, care au folosit acte de identitate românești false, în calitate de curieri la o companie transportatoare de colete din Germania, de la care au sustras bunuri în valoare de aproximativ 25.000 de euro sunt cercetați de forțele de ordine."/>
  </head>
  <body>
    <article>
      <h1>Curieri cu acte false: Doi moldoveni angajați la o companie din Germania ar fi furat bunuri în valoare de 25.000 de euro</h1>
      <address><time datetime="2019-11-14T09:17:27+00:00">14 Nov 2019, 09:17</time> by <a rel="author">Jurnal.md</a></address>
      <p>
        <b>Doi cetățeni ai Republicii Moldova, care au folosit acte de identitate românești false, în calitate de curieri la o companie transportatoare de colete din Germania, de la care au sustras bunuri în valoare de aproximativ 25.000 de euro sunt cercetați de forțele de ordine.</b>
      </p>
      <p>Aceștia se angajaseră la muncă în Germania în luna decembrie 2018. Însă, la revenirea lor în țară, zilele trecute, în baza informației parvenite de la autoritățile din Germania, polițiștii din Moldova au desfășurat în privința lor acțiuni de investigație.</p>
      <p>Prin urmare, de la aceștia au fost ridicate telefoane mobile, aparataj electric, haine și încălțăminte de brand, în temeiul bănuielii rezonabile că ar proveni din activitatea infracțională pentru care sunt cercetați.</p>
      <p>Astfel, urmare a măsurilor și acțiunilor procesual penale desfășurate la 13 noiembrie la domiciliul unui figurant au fost depistate și ridicate actele de identitate false utilizate la comiterea infracțiunii menționate, precum și mijloace bănești obținute din activitatea criminală. Iar o parte din bunurile sustrase au fost ridicate de către angajații Serviciul Vamal în momentul trecerii peste frontiera vamală a bunurilor, care au evitat să le declarare autorităților vamale.</p>
      <p>În cazul în care vor fi găsiți vinovați, aceștia riscă pedeapsa cu închisoarea pe un termen de până la cinci ani, pentru folosirea documentelor oficiale false.</p>
      <p>Iar în cazul transferării materialelor acumulate în Germania pentru infracțiunea de furt, aceștia riscă pedeapsa cu închisoarea pe un termen de până la 12 ani.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F196969414124846%2Fvideos%2F939693673063016%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <img src="http://static.cdn.jurnaltv.md/superdesk/2019111411118/4300d302ce0ea072cb16275bef1cfa14481f8d1738d682479beaabb28e37ed20.jpg"/>
        <figcaption>poliția.md</figcaption>
      </figure>
    </article>
  </body>
</html>