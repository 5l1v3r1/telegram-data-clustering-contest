<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158349_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-14T09:11:00+00:00"/>
    <meta property="og:title" content="Бивш играч на Левски се забърка в жесток скандал"/>
    <meta property="og:description" content="Вижте за какво става дума"/>
  </head>
  <body>
    <article>
      <h1>Бивш играч на Левски се забърка в жесток скандал</h1>
      <address><time datetime="2019-11-14T09:11:00+00:00">14 Nov 2019, 09:11</time> by <a rel="author">Христо Иванов</a></address>
      <p>Големият скандал между румънския ФКСБ и полския нападател Лукаш Гикиевич в северната ни съседка продължава, след като букурещкият гранд реши да наложи солена глоба на своя играч. Управителният съвет на клуба се е събрал през миналата седмица и е решил да редуцира с 30% (24 хиляди евро) от заплатата за бившия нападател на Левски, който не се яви на тренировки за столичния тим в рамките на 30 дни.<br/><br/>По този начин стрелецът ще трябва да заплати солидна част от сумата по своя договор към клуба, анонсира румънският gsp.ro. Въпреки че юристи на клуба са решили да глобят драстично Гикиевич заради неизпълнени по договора, представители на полския футболист твърдят, че полученото наказание е невалидно, тъй като самият той няма договор с „червено-сините”. Лукаш Гикиевич подаде жалба до ФИФА в края на септември и поиска пълно изплащане на парите по договора си до следващото лято, тоест 93 хиляди евро, а ФКСБ да получи забрана за трансфери през следващите два сезона.<br/><br/>„Решението им е невалидно. Има и прецедент в КАС от 2010-а година с играч от Университатя Крайова, в който съдът намира, че работодателят няма правомощието да упражнява дисциплинарен контрол, но се налага финансова санкция на лице, което вече не е нато на работа”, сподели българският адвокато Георги Градев пред румънските медии.<br/><br/>Лукаш Гикиевич пристигна в румънския гранд, спонсориран от Джиджи Бекали на 1-и август 2019-а година, а договорът му с вицешампиона е до лятото на 2020-а година. Досега той изигра четири мача за ФКСБ и направи два решителни пропуска и не влезе повече в плановете на треньорското ръководство. Футболистът прекара известно време със семейството си и не присъства на тренировките на румънския вицешампион, твърди още gsp.ro.<br/><br/>За българския гранд Левски футболистът игра през 2015-а година, в която отбеляза три гола и подаде за нови два в деветте си мача за „сините”.</p>
    </article>
  </body>
</html>