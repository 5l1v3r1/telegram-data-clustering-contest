<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903689/lestienne-weer-helemaal-boven-water-bij-standard-dat-was-het-sleutelmoment-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T09:25:00+00:00"/>
    <meta property="og:title" content="Lestienne weer helemaal boven water bij Standard: ‘Dat was het sleutelmoment’"/>
    <meta property="og:description" content="Maxime Lestienne is 27 jaar, maar heeft al heel wat watertjes doorzwommen. Bij Standard Luik groeit de aanvaller weer naar zijn beste vorm. Ex-ploegmakker Alex Teklak laat zich uit over Lestienne."/>
  </head>
  <body>
    <article>
      <h1>Lestienne weer helemaal boven water bij Standard: ‘Dat was het sleutelmoment’</h1>
      <address>
        <time datetime="2019-11-14T09:25:00+00:00">14 Nov 2019, 09:25</time>
      </address>
      <p>
        <b>Maxime Lestienne is 27 jaar, maar heeft al heel wat watertjes doorzwommen. Bij Standard Luik groeit de aanvaller weer naar zijn beste vorm. Ex-ploegmakker Alex Teklak laat zich uit over Lestienne.</b>
      </p>
      <p>Na een moeilijke periode viste Standard Lestienne op. Volgens Teklak was de hereniging met coach Michel Preud’homme het sleutelmoment. "Toen Max Moeskroen na het faillissement voor Club inruilde, was hij te onvolwassen voor zo een grote stap. Max had meer moeten kunnen groeien bij Moeskroen, in plaats van meteen bij een topclub in moeilijkheden te belanden.”</p>
      <p>“Nu is hij wel klaar voor een coach als Preud'homme. Hun relatie is top. Ik hoor Max vaak: als hij over Preud'homme praat, is dat met een grote dankbaarheid, goed beseffend dat hij destijds bij Club beter wat meer naar Michel geluisterd had. Ze zijn als vader en zoon voor mekaar. En dat weerspiegelt zich in zijn spel. Max maakt het verschil. Chapeau”, aldus Teklak.</p>
      <p>Zijn eerste seizoen bij Standard was stroef, maar nu lijkt de aanvaller op stoom gekomen. "Max geniet weer, ik zie de smile op zijn gezicht. Hij mag vooruitkijken, zijn toekomst oogt mooi. Max is een gouden jongen. Hij heeft tegenslagen gekend - de menselijke drama's waren groot -, maar verdiende het niet om zomaar uit het profvoetbal te verdwijnen. De beloning voor zijn vechtlust is er nu. Rode Duivel, zeg..."</p>
      <aside>Lees meer<br/><a href="https://www.voetbalprimeur.be/nieuws/897211/lestienne-over-rode-duivels-bepaald-imago-achtervolgt-me-door-het-verleden-.html?itm_source=www.voetbalprimeur.be&amp;itm_medium=highlighted-content">Lestienne over Rode Duivels: “Bepaald imago achtervolgt me door het verleden”</a></aside>
    </article>
  </body>
</html>