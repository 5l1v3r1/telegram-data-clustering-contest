<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/14/news/facebook_debutta_nei_pagamenti_digitali_negli_usa_arriva_il_servizio_pay_-241070761/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T09:47:00+00:00"/>
    <meta property="og:title" content="Facebook debutta nei pagamenti digitali, negli Usa arriva il servizio &quot;Pay&quot;"/>
    <meta property="og:description" content="Via questa settimana negli Stati Uniti allo strumento che consentirà di  effettuare pagamenti e di  inviare e ricevere denaro tra le app collegate della galassia guidata da Mark Zuckerberg"/>
  </head>
  <body>
    <article>
      <h1>Facebook debutta nei pagamenti digitali, negli Usa arriva il servizio "Pay"</h1>
      <h2>Via questa settimana negli Stati Uniti allo strumento che consentirà di effettuare pagamenti e di  inviare e ricevere denaro tra le app collegate della galassia guidata da Mark Zuckerberg</h2>
      <address>
        <time datetime="2019-11-14T09:47:00+00:00">14 Nov 2019, 09:47</time>
      </address>
      <p><b>MILANO -</b> Anche Facebook debutta ne mondo dei pagamenti digitali.  La società ha annunciato oggi il lancio di Pay, il servizio che consentirà agli utenti di fare acquisti effettuare donazioni o trasferire denaro attraverso le app della galassia guidata da Mark Zuckerberg, quindi <b>Facebook</b>, <b>Instagram</b>, <b>WhatsApp </b>e <b>Messenger</b>. Lo strumento, spiega la società "offrirà alle persone un'esperienza di pagamento comoda, sicura e coerente" tra tutte le applicazioni. Facebook Pay debutterà questa settimana negli Stati Uniti, per poi diffondersi in altri Paesi.<br/><br/>"Facebook Pay si basa su infrastrutture finanziarie e su partnership già esistenti ed è separato dal portafoglio Calibra che si appoggerà al network Libra", precisa la società. Il servizio supporterà la maggior parte delle principali carte di credito e debito, anche PayPal. Per utilizzare Facebook Pay, sarà necessario aggiungere il metodo di pagamento dalle impostazioni dell'applicazione oppure sceglierlo quando si effettua un pagamento.<br/><br/><br/>"Gli utenti già usano i pagamenti sulle nostre app per fare acquisti, fare donazioni per una causa oppure mandare denaro. Facebook Pay renderà più semplici queste transazioni, mentre continuerà a mantenere le informazioni di pagamento sicure e protette", ha spiegato in un post ufficiale Deborah Liu, Vice Presidente Marketplace and Commerce di Facebook, sottolineando che i numeri di carta e conto bancario verranno archiviati e crittografati in modo sicuro.<br/><br/> </p>
    </article>
  </body>
</html>