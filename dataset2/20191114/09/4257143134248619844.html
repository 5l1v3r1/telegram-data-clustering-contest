<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/14/vilagbajnok-sportolot-gyilkoltak-meg-moszkvaban"/>
    <meta property="og:site_name" content="infostart"/>
    <meta property="article:published_time" content="2019-11-14T09:47:00+00:00"/>
    <meta property="og:title" content="Világbajnok sportolót gyilkoltak meg Moszkvában"/>
    <meta property="og:description" content="Asot Boljan örmény thai bokszolót, a sportág háromszoros világbajnokát akkor lőtték le, amikor az autójába akart beszállni."/>
  </head>
  <body>
    <article>
      <h1>Világbajnok sportolót gyilkoltak meg Moszkvában</h1>
      <address><time datetime="2019-11-14T09:47:00+00:00">14 Nov 2019, 09:47</time> by <a rel="author">Infostart / MTI</a></address>
      <h3>Asot Boljan örmény thai bokszolót, a sportág háromszoros világbajnokát akkor lőtték le, amikor az autójába akart beszállni.</h3>
      <p>Ismeretlen támadó agyonlőtte Moszkvában Asot Boljan örmény thai bokszolót, a sportág háromszoros világbajnokát - közölte csütörtökön az orosz központi Nyomozó Bizottság (SZK).</p>
      <p>A 40 éves férfit szerdán gyilkolták meg több lövéssel az orosz főváros délnyugati kerületében, amint egy házból kilépve az autójához tartott. A támadó elmenekült a helyszínről.</p>
      <p>Boljan a profi kick-box világszövetség bajnoki címének háromszori elnyerése mellett 17 nemzetközi versenyt is megnyert. Ő volt az Örmény Sportszövetségek Világegyesületének elnöke, valamint a sport érdekeltségű moszkvai Karat vállalat vezérigazgatója.</p>
      <p>
        <i>Nyitókép: pixabay</i>
      </p>
    </article>
  </body>
</html>