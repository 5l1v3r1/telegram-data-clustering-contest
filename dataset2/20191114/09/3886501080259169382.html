<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119282-trifunovic-pitanje-je-zasto-srbija-ne-bi-priznala-kosovo-ukoliko-se-ispune-uslovi?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T09:35:03+00:00"/>
    <meta property="og:title" content="Trifunović: Pitanje je zašto Srbija ne bi priznala Kosovo ukoliko se ispune uslovi"/>
    <meta property="og:description" content="Pitanje je zašto Srbija ne bi priznala Kosovo ukoliko se ispune uslovi koji se tiču omogućavanja povratka Srba i poštovanja prava, rešavanja pitanja imovine, položaja Crkve, zaštite kulturnog nasledja koje je neprocenjivo i drugih životnih važnih tema, izjavio je predsednik Pokreta slobodnih gradjana (PSG) Sergej Trifunović.On je u intervjuu za nedeljnik Vreme kazao da se stanje na Kosovu ne može rešiti poricanjem, da ne želi da laže &quot;ljude s kojima živi zato što je to popularno&quot; i istakao da je &quot;laganje postalo prihvaćen način ponašanja&quot;.&quot;Mi se 'koljemo' oko teritorije na kojoj sve manje ljudi želi da živi, i tu jednako mislim i na Srbe i na Albance. To su prava pitanja i to mora da bude glavna misao svim državnim zvaničnicima koji se bave ili će se u budućnosti baviti pitanjem Kosova&quot;, istakao je on.Govereći o predsedniku Samoopredeljenja i verovatno budućem premijeru Kosova Aljbinu Kurtiju, Trifunović je ocenio da je reč o obrazovanom, principijelnom i oštrom čoveku &quot;koji deluje kao neko koga ne mogu da potkupe…"/>
  </head>
  <body>
    <article>
      <h1>Trifunović: Pitanje je zašto Srbija ne bi priznala Kosovo ukoliko se ispune uslovi</h1>
      <address>
        <time datetime="2019-11-14T09:35:03+00:00">14 Nov 2019, 09:35</time>
      </address>
      <p><b>Pitanje je zašto Srbija ne bi priznala Kosovo ukoliko se ispune uslovi koji se tiču omogućavanja povratka Srba i poštovanja prava, rešavanja pitanja imovine, položaja Crkve, zaštite kulturnog nasledja koje je neprocenjivo i drugih životnih važnih tema, izjavio je predsednik Pokreta slobodnih gradjana (PSG) Sergej Trifunović.</b><br/><br/>On je u intervjuu za nedeljnik Vreme kazao da se stanje na Kosovu ne može rešiti poricanjem, da ne želi da laže "ljude s kojima živi zato što je to popularno" i istakao da je "laganje postalo prihvaćen način ponašanja".<br/><br/>"Mi se 'koljemo' oko teritorije na kojoj sve manje ljudi želi da živi, i tu jednako mislim i na Srbe i na Albance. To su prava pitanja i to mora da bude glavna misao svim državnim zvaničnicima koji se bave ili će se u budućnosti baviti pitanjem Kosova", istakao je on.<br/><br/>Govereći o predsedniku Samoopredeljenja i verovatno budućem premijeru Kosova Aljbinu Kurtiju, Trifunović je ocenio da je reč o obrazovanom, principijelnom i oštrom čoveku "koji deluje kao neko koga ne mogu da potkupe, ucene ili uplaše".<br/><br/>"Ne mislim da će biti ništa blagonakloniji pregovarač od onih prethodnih, ali sa njim makar može da se razgovara. Sa onima koji su ubijali decu i vadili Srbima organe to nije bilo moguće", rekao je Trifunović.</p>
    </article>
  </body>
</html>