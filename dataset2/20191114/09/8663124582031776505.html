<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-shansy-vitaliya-klychka-zalyshytysya-merom-kyyeva/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T09:05:00+00:00"/>
    <meta property="og:title" content="Букмекери оцінили шанси Віталія Кличка залишитися мером Києва"/>
    <meta property="og:description" content="У наступному році мають відбутися вибори мера столиці України – міста Києва. Чинним головою є колишній чемпіон світу з боксу Віталій Кличко. Букмекери запропонували спрогнозувати, чи зможе екс-спортсмен зберегти свою посаду."/>
  </head>
  <body>
    <article>
      <h1>Букмекери оцінили шанси Віталія Кличка залишитися мером Києва</h1>
      <address><time datetime="2019-11-14T09:05:00+00:00">14 Nov 2019, 09:05</time> by <a rel="author">Сергій Гумен</a></address>
      <p>У наступному році мають відбутися вибори мера столиці України – міста Києва. Чинним головою є колишній чемпіон світу з боксу Віталій Кличко. Букмекери запропонували спрогнозувати, чи зможе екс-спортсмен зберегти свою посаду.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/novyny-6.png?w=800&amp;ssl=1"/>
        <figcaption>Букмекери оцінили шанси Віталія Кличка залишитися мером Києва</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-pari-match/">Parimatch</a> запропонувала любителям ставок спеціальну лінію на вибори мера Києва, які відбудуться у наступному році. Головним фаворитом, на думку експертів, вважається чинний голова міста Віталій Кличко. Поставити на те, що 48-річний політик збереже свою посаду можна з коефіцієнтом 2,15, що відповідає 43 відсоткам ймовірності. На протилежний варіант пропонують котирування 1,62 (57%).</p>
      <p>Основним конкурентом Кличка на виборах вважається голова комітету з питань гуманітарної та інформаційної політики Олександр Ткаченко. На його перемогу на виборах встановлений коефіцієнт 3,5 (27%). Трійку лідерів закриває бізнесмен і меценат Андрій Пальчевській, на нього запропоновано котирування 5,0 (19%).</p>
      <p>Серед менш ймовірних претендентів фігурують такі кандидати: Сергій Притула (10,0 – 10%), Володимир Гройсман (25,0 – 4%), Олександр Омельченко (100,0 – 1%), Олександр Попов (100,0 – 1% ) і Борислав Береза (100,0 – 1%).</p>
      <p>Крім того, букмекери запропонували ставки на термін проведення виборів мера Києва. На організацію виборів за графіком – у жовтні 2020 року – стоїть котирування 3,7 (25%). На проведення виборів голови міста достроково у січні-лютому, березні-травні або червні-серпні також пропонують коефіцієнт 3,7 (25%).</p>
      <p>Додамо, що ще пропонуються ставки на те, кого президент призначить головою Київської міської державної адміністрації. Фаворитом вважається Олександр Ткаченко з коефіцієнтом 1,55 (60%). Також на цю посаду претендують Сергій Гусовський (3,0 – 31%) і Андрій Холодов (9,0 – 11%).</p>
      <p>Нагадаємо, що Віталій Кличко обіймає посаду мера Києва з п’ятого червня 2014 року.</p>
      <related>
        <a href="https://bookmaker-ratings.com.ua/zhan-belenyuk-odnym-iz-dzherel-finansuvannya-sportu-v-ukrayini-povynen-staty-gral-nyj-biznes/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-chy-vstygnut-ukrayina-ta-rosiya-domovytysya-pro-tranzyt-gazu-do-1-sichnya-2020-roku/"/>
        <a href="https://bookmaker-ratings.com.ua/bk-vbet-stala-sponsorom-vechoru-boksu-v-paryzhi/"/>
        <a href="https://bookmaker-ratings.com.ua/bukmekery-pryjmayut-stavky-na-zavershennya-andriyem-p-yatovym-kar-yery-v-zbirnij-ukrayiny/"/>
      </related>
    </article>
  </body>
</html>