<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/shef-posochi-edinstveniya-problem-na-tsska_443135.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-14T09:04:00+00:00"/>
    <meta property="og:title" content="Шеф посочи единствения проблем на ЦСКА"/>
    <meta property="og:description" content="Целта в Мадрид беше да популяризирам клуба по цял свят, обяви Кристиано Джарета"/>
  </head>
  <body>
    <article>
      <h1>Шеф посочи единствения проблем на ЦСКА</h1>
      <h2>Целта в Мадрид беше да популяризирам клуба по цял свят, обяви Кристиано Джарета</h2>
      <address>
        <time datetime="2019-11-14T09:04:00+00:00">14 Nov 2019, 09:04</time>
      </address>
      <figure>
        <img src="https://static.blitz.bg/documents/thumbnails/sport/780/201911/15737143681.jpg"/>
        <figcaption>LAP.bg</figcaption>
      </figure>
      <p>Спортният директор на ЦСКА Кристиано Джарета разказа за двудневното си посещение в Мадрид по-рано през тази седмица и коментира успеха над Славия с минималното 1:0.</p>
      <p>"Много съм доволен от видяното в последния мач, защото отборът ни даде всичко от себе си. Първото полувреме беше прилично, а второто - доста позитивно. Няма как да не сме доволни, предвид че имахме 5-6 чисти положения да решим мача. Това говори, че контролирахме срещата и че се подобряваме“, каза Джарета пред "Тема Спорт".</p>
      <p>„Проблемът обаче е друг. Този двубой трябваше да завърши 5:0, като се има предвид колко положения създадохме. Накрая обаче се стигна дотам да треперим и за малко да допуснем гол и да завършим наравно. Бих казал, че единственият проблем на ЦСКА в този момент е реализирането на голове. Това го тренираме много усилено през всяка седмица. Набляга се на завършващата фаза. Но това е процес. Трябва да повтаряш толкова много упражненията, че да се превърне в навик", посочи той, след което бе запитан защо ЦСКА вкарва почти всичките си голове след почивката, а през първите полувремена не е убедителен.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>"Нашата кондиция е толкова добра, че имаме силата да контролираме мачовете отначало докрай. По отношение на кондицията сме изключително щастливи. Но трябва да се подобрим пред гола. Както казах - това ни е проблемът. В крайна сметка треньорът Крушчич е начело на отбора от около месец, така че в момента сме в процес на развитие. Всеки ден виждам прогрес в играчите. Но освен в тренировките, трябва да има подобрение и в мачовете", допълни Джарета и коментира визитата си в Мадрид.</p>
      <p>"Посещението там беше от огромна полза. Срещнах се лично с представителите на повече от 40 клуба от цял свят. Разговаряхме за наши и техни футболисти, за потенциални движения през следващия сезон... Целта ми беше да популяризирам ЦСКА не само в Европа, но по цял свят. Сред клубовете, с които имах контакт, бяха Стандард (Лиеж), Андерлехт, Лече, Виляреал, Сарагоса, Локомотив (Москва), мексиканският Атлас и аржентинските Естудиантес и Архентинос Хуниорс.“</p>
      <p>
        <a href="https://www.blitz.bg/sport/bg-futbol/efbet-liga-sezon-20192020_434964.html">
          <b>Следете с БЛИЦ: efbet Лига - сезон 2019/2020</b>
        </a>
        <br/>
        <b>
          <a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a>
        </b>
      </p>
    </article>
  </body>
</html>