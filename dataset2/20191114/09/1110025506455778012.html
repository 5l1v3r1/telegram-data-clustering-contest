<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827230-otandyk-belgili-reper-ajtyskerlerdi-syrga-tagyp-sasyn-boauga-sakyrdy-video.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-14T09:17:00+00:00"/>
    <meta property="og:title" content="Отандық белгілі рэпер айтыскерлерді &quot;сырға тағып, шашын бояуға&quot; шақырды (видео)"/>
    <meta property="og:description" content="Қазақстандық танымал рэп орындаушы Шыңғыс Әлкеев барша айтыскерлердің наразылығын тудырар күтпеген мәлімдеме жасады. Ол қазақтың төл өнері саналатын айтыстың қазіргі уақытта өз өзектілігін жойып алғанын айтты деп жазады KAZ.NUR.KZ"/>
  </head>
  <body>
    <article>
      <h1>Отандық белгілі рэпер айтыскерлерді "сырға тағып, шашын бояуға" шақырды (видео)</h1>
      <address><time datetime="2019-11-14T09:17:00+00:00">14 Nov 2019, 09:17</time> by <a rel="author">Малика Хадид</a></address>
      <p>
        <b>Қазақстандық танымал рэп орындаушы Шыңғыс Әлкеев барша айтыскерлердің наразылығын тудырар күтпеген мәлімдеме жасады. Ол қазақтың төл өнері саналатын айтыстың қазіргі уақытта өзінің өзектілігін жойғанын айтты деп жазады<a href="https://kaz.nur.kz/"> KAZ.NUR.KZ </a><a href="https://www.youtube.com/watch?v=tiBP9yb4hQU&amp;t=1062s">"New old qazaqtar"</a> бағдарламасына сілтеме жасап.</b>
      </p>
      <p>Shyngys лақап атымен танылған рэпер бүгінгі күні айтысты тыңдайтын соңғы буын ғана қалды деп есептейді.</p>
      <p>Сонымен қатар, ол болашақта өнердің бұл түрі "мұражайда экспонат болып тұратынын" болжады.</p>
      <blockquote>"Неғұрлым сөз қою, неғұрлым мән-мағынасы ауыр болатын болса, ол дүние соғұрлым өтпейтін болған. Ол бәріне аян. Сол себептен болар, айтыс қазір өзектілігін жойды. Соңғы буын қалды ғой тыңдайтын. Сол буын кетеді.</blockquote>
      <p>
        <b>Келесіде айтыс өлмейді, мұражайда болады. Экспонат болып тұрады. Бәріміз айтамыз "Бізде осындай айтыс болған" деп. Алтын адамның қасына қойып қоямыз.</b>
      </p>
      <blockquote>Мен айтыс өлсін деп қарғап жатқаным жоқ. Бірақ, әр нәрсе өз заманына сай болсын да. Мысалы, айтыс қазіргі формасында өте ескірді.</blockquote>
      <ul>
        <li>Шыны керек, заманға сай емес. Сол үшін бір "upgrade" жасап, жаңашылдық енгізу керек сияқты.</li>
      </ul>
      <blockquote><b>Айтыскерлер шапан емес, заманауи киім киіп, кроссовки мен джинсы киіп, құлақтарына сырға салып, қызыл шашпен, электродомбырамен айтысатын болса мен соны тыңдап ләззат алатын едім" </b>, - деді Шыңғыс.</blockquote>
      <figure>
        <iframe src="https://www.youtube.com/embed/tiBP9yb4hQU" width="640" height="360" data-service="Youtube" scrolling="no"/>
      </figure>
    </article>
  </body>
</html>