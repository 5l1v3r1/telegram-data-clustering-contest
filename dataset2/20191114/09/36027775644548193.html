<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/14/respublikaning-ayrim-hududlarida-elektr-taminotida-vaqtinchalik-uzilish-kuzatiladi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-14T09:58:00+00:00"/>
    <meta property="og:title" content="Respublikaning ayrim hududlarida elektr ta’minotida vaqtinchalik uzilish kuzatiladi"/>
    <meta property="og:description" content="“Navoiy issiqlik elektr stansiyasi”ning 2-sonli bug‘-gaz qurilmasining yoqilg‘i filtrlari tozalanmoqda"/>
  </head>
  <body>
    <article>
      <h1>Respublikaning ayrim hududlarida elektr ta’minotida vaqtinchalik uzilish kuzatiladi</h1>
      <address>
        <time datetime="2019-11-14T09:58:00+00:00">14 Nov 2019, 09:58</time>
      </address>
      <p>13-noyabrdan 16-noyabrga qadar respublikaning ayrim hududlarida elektr energiyasida vaqtincha uzilishlar bo‘ladi. Bu haqda Energetika vazirligi matbuot xizmati <a href="https://t.me/minenergy_uz/1016">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/720_440_80_1877082ccdd8305f89748cc7e4f6a3b5-680x416-1-680x416.jpg"/>
        <figcaption>Foto: “Hududiy elektr tarmoqlari” AJ matbuot xizmati</figcaption>
      </figure>
      <p>Ta’kidlanishicha, “Navoiy issiqlik elektr stansiyasi”ning 450 MVt quvvatga ega 2-sonli bug‘-gaz qurilmasi (BGQ) yoqilg‘i filtrlarini tozalash va boshqa nosozliklarni bartaraf etish uchun ta’mirga chiqarilgan. Ushbu bug‘-gaz qurilmasini pudratchidan qabul qilishdan oldin yakuniy reglament bilan belgilangan ishlar va sinovlar o‘tkaziladi. Sinov jarayoni 16-noyabr kuniga qadar davom etishi kutilmoqda.</p>
      <p>Bug‘-gaz qurilmasida respublikada ishlab chiqarilayotgan elektr energiyasining taxminan 6 foizini tashkil etadi. Shuni inobatga olib, energotizim barqaror ishlashini ta’minlash maqsadida, shuningdek, elektr energiyasi ishlab chiqarish va iste’mol balansini ta’minlash uchun ba’zi hududlarda elektr ta’minotida uzilishlar bo‘lishi mumkin.</p>
      <p>
        <b>Mavzuga doir: </b>
        <a href="https://daryo.uz/2019/11/08/daryo-tanqididan-song-chiroqchidagi-simyogochlar-almashtirildi/">“Daryo” tanqididan so‘ng, Chiroqchidagi simyog‘ochlar almashtirildi</a>
      </p>
      <p>Vazirlik keltirilgan noqulayliklar uchun iste’molchilardan uzr so‘raydi.</p>
    </article>
  </body>
</html>