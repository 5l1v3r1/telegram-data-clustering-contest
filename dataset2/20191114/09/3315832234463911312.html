<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/611d4351e2597865/atac-armat-la-o-scoala-din-rusia-un-elev-a-fost-ucis-si-mai-multi-raniti-principalul-suspect-un-tanar-de-19-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T09:32:34+00:00"/>
    <meta property="og:title" content="Atac armat la o şcoală din Rusia: Un elev a fost ucis și mai mulți răniți; Principalul suspect, un tânăr de 19 ani"/>
    <meta property="og:description" content="Cel puţin o persoană a murit, iar alte trei au fost rănite în urma unui atac armat comis joi într-o şcoală profesională aflată în estul Rusiei, au informat anchetatorii printr-un comunicat."/>
  </head>
  <body>
    <article>
      <h1>Atac armat la o şcoală din Rusia: Un elev a fost ucis și mai mulți răniți; Principalul suspect, un tânăr de 19 ani</h1>
      <address><time datetime="2019-11-14T09:32:34+00:00">14 Nov 2019, 09:32</time> by <a rel="author">Jurnal.md</a></address>
      <p>
        <b>Cel puţin o persoană a murit, iar alte trei au fost rănite în urma unui atac armat comis joi într-o şcoală profesională aflată în estul Rusiei, au informat anchetatorii printr-un comunicat.</b>
      </p>
      <p>Principalul suspect este un elev în vârstă de 19 ani. Motivaţia din spatele atacului nu este cunoscută încă.</p>
      <p>Acesta a împuşcat mortal un alt elev de 19 ani şi a rănit trei colegi care au fost transportaţi imediat la spital, scrie digi24.ro.</p>
      <p>Unul dintre cei trei elevi răniţi se află în stare gravă şi încă primeşte îngrijiri medicale.</p>
      <p>Atacul armat a avut loc într-o şcoală din oraşul Blagoveşcensk, aflat în apropierea graniţei cu China.</p>
    </article>
  </body>
</html>