<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/14/news/la_germania_schiva_la_recessione_nel_terzo_trimestre_pil_a_0_1_-241066636/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T09:08:00+00:00"/>
    <meta property="og:title" content="La Germania schiva la recessione, nel terzo trimestre Pil a +0,1%"/>
    <meta property="og:description" content="A sorpresa l'economia in crescita nonostante fosse atteso un dato negativo. Nel secondo quarto dell'anno il prodotto interno lordo era calato dello 0,2%"/>
  </head>
  <body>
    <article>
      <h1>La Germania schiva la recessione, nel terzo trimestre Pil a +0,1%</h1>
      <h2>A sorpresa l'economia in crescita nonostante fosse atteso un dato negativo. Nel secondo quarto dell'anno il prodotto interno lordo era calato dello 0,2%</h2>
      <address>
        <time datetime="2019-11-14T09:08:00+00:00">14 Nov 2019, 09:08</time>
      </address>
      <p><b>MILANO-</b> La Germania schiva di un soffio l'ingresso in recessione tecnica. L'economia tedesca, ha riferito l'Ufficio federale di Statistica di Wiesbaden, nel terzo trimestre è cresciuta a sorpresa dello 0,1% a fronte di un dato negativo atteso dalla maggior parte degli osservatori economici. La stessa Bundesbank in estate aveva ipotizzato, dopo il calo del Pil tedesco nel secondo tirimestre (-0,1% poi corretto a -0,2%), che il dato negativo <a href="https://www.repubblica.it/economia/2019/08/19/news/la_bundesbank_lancia_l_allarme_sull_economia_tedesca_rischio_recessione_nel_terzo_trimestre_-233914594/">potesse ripetersi anche nel terzo quarto dell'anno</a>, facendo appunto entrare il Paese in recessione tecnica.<br/><br/>Nel dettaglio  il Pil tedesco (destagionalizzato) è cresciuto dello 0,1% rispetto al trimestre precedente e dell'1% rispetto allo stesso periodo dell'anno precedente.  Un impulso importante, rispetto al trimestre precedente, è venuto dal consumo privato e dal rialzo dell'export, mentre l'import è rimasto ai livelli dei mesi precedenti, si legge nel documento dell'Ufficio federale di Statistica. Gli investimenti in immobili sono stati superiori a quelli del trimestre precedente mentre quelli in attrezzature sono diminuiti rispetto al trimestre precedente.<br/><br/> </p>
    </article>
  </body>
</html>