<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/mRxlz4/endelig-bekreftet-kiss-kommer-til-sandnes-20-juni-2020"/>
    <meta property="og:site_name" content="Aftenbladet"/>
    <meta property="article:published_time" content="2019-11-14T09:00:05+00:00"/>
    <meta property="og:title" content="Endelig bekreftet: Kiss kommer til Sandnes 20. juni 2020"/>
    <meta property="og:description" content="Kiss kommer til Øster Hus Arena i Sandnes neste år, sju etter at bandet spilte på Viking Stadion."/>
  </head>
  <body>
    <article>
      <h1>Endelig bekreftet: Kiss kommer til Sandnes 20. juni 2020</h1>
      <h2>Kiss kommer til Øster Hus Arena i Sandnes neste år, sju etter at bandet spilte på Viking Stadion.</h2>
      <address><time datetime="2019-11-14T09:00:05+00:00">14 Nov 2019, 09:00</time> by <a rel="author">Leif Tore Lindø</a></address>
      <p>Katten har vært nesten helt ute av sekken i noen uker, og i dag kom bekreftelsen: Kiss’ aller, aller, aller siste turné - foreløpig - stopper i Sandnes 20. juni. Det legendariske bandet skal spille på Øster Hus Arena.</p>
      <p>Øster Hus Arena er <a href="https://www.aftenbladet.no/sport/i/P9XJBb/sandnes-ulf-blir-herre-i-eget-hus-med-ny-arena-mer-penger-og-ny-trener">det nye stadion-anlegget til Sandens Ulf.</a> Anlegget har 6300 sitteplasser og skal stå ferdig i januar 2020.</p>
      <p>Ingenting fra Austrått blir oppvarmingsband.</p>
      <p><a href="https://www.aftenbladet.no/kultur/i/70oBeV/kiss-kan-vaere-paa-vei-til-oester-hus-arena">3. november skrev Aftenbladet at Kiss var på vei til Sandnes.</a> Da hadde flere bilder av det som angivelig var kommende turnéstopp blitt publisert på sosiale medier. På dette tidspunktet var Download Festival i Derby 12. juni siste stopp. Siden er det kommet flere konsertdatoer. På dette tidspunktet var det ingen som ville eller kunne bekrefte at bandet faktisk kom.</p>
      <p>8. juni 2013<a href="https://www.aftenbladet.no/kultur/i/AX98M/se-bildene-fra-kiss-konserten"> spilte Kiss for 23.000 </a>publikummere på det som den gang het Viking Stadion.</p>
      <figure>
        <img src="https://sa.mnocdn.no/images/f87e4ea9-f819-47e1-afae-06a8cc35ad38?fit=crop&amp;q=80&amp;w=480"/>
      </figure>
      <aside>
        <a href="https://www.aftenbladet.no/article/sa-MRXla0.html">Isah kan bli årets nykommer under P3 Gull</a>
      </aside>
      <aside>
        <a href="https://www.aftenbladet.no/article/sa-qLxdME.html">Skambankt plugger ut</a>
      </aside>
    </article>
  </body>
</html>