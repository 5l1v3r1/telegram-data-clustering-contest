<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://grodnonews.by/news/zhizn/zhykhary_astravechchyny_dzelnichayuts_u_daterminovym_galasavanni.html"/>
    <meta property="og:site_name" content="Гродненская правда"/>
    <meta property="article:published_time" content="2019-11-14T09:44:00+00:00"/>
    <meta property="og:title" content="Жыхары Астравеччыны ўдзельнічаюць у датэрміновым галасаванні"/>
    <meta property="og:description" content="З 12 лістапада прагаласаваць датэрмінова можна на ўсіх выбарчых участках Астравеччыны."/>
  </head>
  <body>
    <article>
      <h1>Жыхары Астравеччыны ўдзельнічаюць у датэрміновым галасаванні</h1>
      <address><time datetime="2019-11-14T09:44:00+00:00">14 Nov 2019, 09:44</time> by <a rel="author">ostrovets.by</a></address>
      <p>З 12 лістапада прагаласаваць датэрмінова можна на ўсіх выбарчых участках Астравеччыны.</p>
      <p>І жадаючых аднымі з першых аддаць свой голас за аднаго з чатырох кандыдатаў у дэпутаты Палаты прадстаўнікоў Нацыянальнага сходу Рэспублікі Беларусь сёмага склікання аказалася нямала. Парог некаторых участкаў выбаршчыкі пераступілі роўна ў 10 гадзін. Самыя актыўныя выбаршчыкі першага датэрміновага дня атрымалі ад выбарчых камісій невялікія сувеніры.</p>
      <figure>
        <img src="https://grodnonews.by/upload/medialibrary/9e8/9e85b8e614d231f3ab97647cc388ee1b.jpg"/>
      </figure>
      <p>Першым прагаласаваўшым на выбарчым участку №41 стаў Анатоль Гасюлевіч:</p>
      <figure>
        <img src="https://grodnonews.by/upload/medialibrary/95d/95d7b08216bb704345cbf7992e137b16.jpg"/>
      </figure>
      <p>
        <i>– Як добрасумленны грамадзянін у выбарах удзельнічаю заўсёды. З выбарам кандыдата вызначыўся адразу. Хочацца, как дэпутаты, якім аказаў давер народ, дапамагалі прасоўваць цікавыя і патрэбныя ідэі, каб наша краіна квітнела. На выбарчы ўчастак прыйшоў зарання – каб спланаваць выхадны, на які прыпадае асноўны дзень выбараў. Сёння прыйшоў на адкрыццё ўчастка – і атрымаў падарунак. Было прыемна.</i>
      </p>
      <p>Зранку на свой выбарчы ўчастак №39 прыйшла і Сафія Іканопала:</p>
      <figure>
        <img src="https://grodnonews.by/upload/medialibrary/a1b/a1b05ce1ce319d37cba32192f3831914.jpg"/>
      </figure>
      <p>
        <i>– Датэрмінова галасую заўсёды – гэта ўжо традыцыя. І абавязкова ў першы дзень. За каго з кандыдатаў у дэпутаты аддам голас, вызначылася зарання. А ў гэтым годзе ў асноўны дзень выбараў буду працаваць. Так што ў мяне атрымаліся ажно некалькі прычын, каб прагаласаваць датэрмінова.</i>
      </p>
    </article>
  </body>
</html>