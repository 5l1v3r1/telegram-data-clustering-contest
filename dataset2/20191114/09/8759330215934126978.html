<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903691/courtois-over-situatie-krc-genk-het-is-geen-ploeg-zoals-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T09:44:00+00:00"/>
    <meta property="og:title" content="Courtois over situatie KRC Genk: “Het is geen ploeg zoals Club Brugge”"/>
    <meta property="og:description" content="KRC Genk speelde afgelopen kampioen in de Jupiler Pro League, maar heeft het dit seizoen moeilijk. De Limburgers zijn op zoek naar een nieuwe coach en ex-speler Thibaut Courtois laat zich tegenover Het Belang van Limburg uit over de situatie van KRC Genk."/>
  </head>
  <body>
    <article>
      <h1>Courtois over situatie KRC Genk: “Het is geen ploeg zoals Club Brugge”</h1>
      <address>
        <time datetime="2019-11-14T09:44:00+00:00">14 Nov 2019, 09:44</time>
      </address>
      <p>
        <b>KRC Genk speelde afgelopen kampioen in de Jupiler Pro League, maar heeft het dit seizoen moeilijk. De Limburgers zijn op zoek naar een nieuwe coach en ex-speler Thibaut Courtois laat zich tegenover Het Belang van Limburg uit over de situatie van KRC Genk.</b>
      </p>
      <p>Een seizoen na een titel is niet gemakkelijk, weet Courtois. “Ik heb het meegemaakt bij Chelsea dat we in het seizoen nadat we kampioen speelden in december ongeveer vijftiende stonden. Het jaar na de titel is altijd moeilijk. In een kampioenenjaar leef je honderd procent geconcentreerd en alles wil lukken. Het jaar nadien ben je wat spelers kwijt, is er een nieuwe trainer, begin je wat moeizamer.”</p>
      <p>“Genk moet nu het juiste profiel vinden om de ploeg weer aan de gang te krijgen en die play-offs te halen”, gaat de Rode Duivel verder. “Genk is een ploeg die altijd twee, drie goeie jaren zal hebben, omhoog gaat en misschien kampioen speelt en dan weer moet herbouwen. Het is geen ploeg zoals Club Brugge die er steviger geld tegenaan gooit en elk jaar kampioen en Champions League wil spelen. Maar kijk, Anderlecht heeft het nu ook moeilijk. In België zijn veel ploegen aan elkaar gewaagd.”</p>
      <aside>Lees meer<br/><a href="https://www.voetbalprimeur.be/nieuws/903685/-krc-genk-polst-voorzichtig-bij-jupiler-pro-league-club-voor-nieuwe-trainer-.html?itm_source=www.voetbalprimeur.be&amp;itm_medium=highlighted-content">‘KRC Genk polst voorzichtig bij Jupiler Pro League-club voor nieuwe trainer’</a></aside>
    </article>
  </body>
</html>