<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/nepodcenujte-silu-nostalgie-novy-razr-nabidne-specialni-retro-rezim-39436"/>
    <meta property="og:site_name" content="mobilenet.cz"/>
    <meta property="article:published_time" content="2019-11-14T09:30:00+00:00"/>
    <meta property="og:title" content="Nepodceňujte sílu nostalgie. Nový Razr nabídne speciální retro režim"/>
    <meta property="og:description" content="Nová Motorola Razr s ohebným displejem má vlastní retro režim Díky tomu vás prostředí přenese do dob dávno minulých"/>
  </head>
  <body>
    <article>
      <h1>Nepodceňujte sílu nostalgie. Nový Razr nabídne speciální retro režim</h1>
      <address><time datetime="2019-11-14T09:30:00+00:00">14 Nov 2019, 09:30</time> by <a rel="author" href="https://mobilenet.cz/uzivatele/mfajmon" target="_blank">Martin Fajmon</a></address>
      <p>
        <b>   •  Nová Motorola Razr s ohebným displejem má vlastní retro režim <br/>   •  Díky tomu vás prostředí přenese do dob dávno minulých</b>
      </p>
      <p>Novou Motorolu Razr s ohebným displejem <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433">již známe</a> a i když nejde o nejvybavenější telefon současnosti, vypadá zkrátka skvěle. Aby Motorola co nejvíce podpořila nostalgii a dala zavzpomínat na 15 let starou Motorolu Razr, která se stala jedním z <a href="https://mobilenet.cz/clanky/motorola-oznamuje-50-milionu-prodanych-razru-425">nejprodávanějších telefonů vůbec</a>, nabízí nový Razr speciální nadstavbu prostředí, která dá na prapůvodce náležitě zavzpomínat.</p>
      <figure>
        <img src="https://cdn.24net.cz/1/obrazek/razr-retro-308696/614w"/>
      </figure>
      <p>Jak měli <a href="https://www.theverge.com/circuitbreaker/2019/11/13/20963297/motorola-razr-2019-secret-retro-razr-mode-easter-egg-foldable">možnost vyzkoušet redaktoři The Verge</a>, speciální režim je velice přesvědčivý. Například část, kde se nachází klávesnice, vypadá opravdu jako na původním Razru, vytváří iluzi leptané plochy s výrazným podsvícením. Podobně je tomu u displeje a „prostředí“, které odkazuje na dobu již dávno minulou. Motorola dokonce displej v retro režimu učinila nedotykovým, prostředí můžete ovládat pouze tlačítky na klávesnici, samozřejmě virtuální.</p>
      <related>
        <h4>Přečtěte si také</h4>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
      </related>
      <p>Je jasné, že využití takového režimu bude malé a půjde spíše o příležitost, jak zavzpomínat a případně se pochlubit před kamarády. Rovněž jsme přesvědčeni, že speciální režim Retro Razr bude dominujícím bodem každé recenze všech médií, které novinku dostanou v nejbližší době na test.</p>
      <related>
        <h4>Související články</h4>
        <a href="https://mobilenet.cz/clanky/takto-dobre-muze-fotit-stredni-trida-test-fotoaparatu-motoroly-moto-g7-plus-37122"/>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
        <a href="https://mobilenet.cz/clanky/motorola-moto-g8-dorazi-co-nevidet-telefon-unikl-v-oficialnim-videu-39398"/>
        <a href="https://mobilenet.cz/clanky/android-10-pro-motoroly-moto-z4-a-one-zoom-jiz-klepe-na-dvere-39366"/>
        <a href="https://mobilenet.cz/clanky/elegance-a-luxus-to-je-nova-generace-hodinek-motorola-moto-360-39309"/>
        <a href="https://mobilenet.cz/clanky/motorola-dnes-zacina-prodavat-novinku-one-macro-zname-ceskou-cenu-39267"/>
      </related>
    </article>
  </body>
</html>