<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150496/"/>
    <meta property="og:site_name" content="AgroNews"/>
    <meta property="article:published_time" content="2019-11-14T09:26:00+00:00"/>
    <meta property="og:title" content="Стало відомо, коли в Україні заборонять пластикові пакети"/>
    <meta property="og:description" content="12 листопада Верховна Рада в першому читанні підтримала законопроект № 2051-1, який пропонує заборонити пластикові пакети з 2022 року. За відповідне рішення проголосували 365 нардепів, передає РБК-Україна. Законопроект пропонує заборонити продаж пластикових пакетів в об'єктах роздрібної торгівлі..."/>
  </head>
  <body>
    <article>
      <h1>Стало відомо, коли в Україні заборонять пластикові пакети</h1>
      <address><time datetime="2019-11-14T09:26:00+00:00">14 Nov 2019, 09:26</time> by <a rel="author">agronews.uaode/author</a></address>
      <p>
        <b>12 листопада Верховна Рада в першому читанні підтримала законопроект № 2051-1, який пропонує заборонити пластикові пакети з 2022 року. За відповідне рішення проголосували 365 нардепів, передає РБК-Україна.</b>
      </p>
      <p>Законопроект пропонує заборонити продаж пластикових пакетів в об’єктах роздрібної торгівлі та об’єктах ресторанного господарства товщиною до 50 мкм з 1 січня 2022 року.</p>
      <p>При цьому обмеження не поширюватимуться на біорозкладані пакети, надлегкі пакети завширшки до 225 мм (без бічних складок), глибиною до 345 мм (з урахуванням бічних складок), довжиною до 450 мм (з урахуванням ручок).</p>
      <p>Читайте також: Біоупаковка врятує людство</p>
      <p>Також обмеження не поширюватимуться на пакети, які використовуються для пакування та (або) транспортування свіжої риби і м’яса, а також сипучих продуктів, льоду, що поширюються в об’єктах роздрібної торгівлі в якості первинної упаковки.</p>
      <p>Крім того, пропонується заборона на продаж оксорозкладаних пластикових пакетів з 1 січня 2022 року, ввести заборону схиляння споживачів до купівлі таких пакетів, обов’язкове маркування біорозкладаних пакетів у відповідності з ДСТУ.</p>
    </article>
  </body>
</html>