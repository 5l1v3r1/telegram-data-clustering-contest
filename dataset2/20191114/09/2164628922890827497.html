<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42814_Na-Ternopilshchini-zatrimali-molodikh-lyubiteliv--kayfu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T09:27:00+00:00"/>
    <meta property="og:title" content="На Тернопільщині затримали молодих любителів «кайфу»"/>
    <meta property="og:description" content="Близько десяти грам подрібненої речовини за зовнішніми ознаками схожої на марихуану виявили працівники Теребовлянського відділу полі"/>
  </head>
  <body>
    <article>
      <h1>На Тернопільщині затримали молодих любителів «кайфу»</h1>
      <address>
        <time datetime="2019-11-14T09:27:00+00:00">14 Nov 2019, 09:27</time>
      </address>
      <p><b>Близько десяти грам подрібненої речовини за зовнішніми ознаками схожої на марихуану виявили працівники Теребовлянського відділу поліції в двох жителів району.</b><br/><br/>За інформацією правоохоронців, двоє працівників відділу поверталися із місця скоєння злочину. На зупинці громадського транспорту у селі Гайворонка зустріли двох хлопців. Останні, побачивши працівників у формі, знітилися і почали поводити себе дивно.<br/><br/>Молодикам запропонували пройти до поліцейської станції, а під час проведення поверхневого огляду в одного із них виявили паперовий згорток та три пластикових контейнера, заповнених подрібненою речовиною зеленого кольору.<br/><br/>Один з них зізнався, що речовина його і для власного використання. Сировину вилучили та направили до науково-дослідного експертно-криміналістичного центру на експертизу.<br/><br/>Даний факт внесений в Єдиний реєстр досудових розслідувань відповідно до статті 309 частина 1 ККУ - Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту.</p>
      <p>
        <i>Фото ілюстративне</i>
      </p>
    </article>
  </body>
</html>