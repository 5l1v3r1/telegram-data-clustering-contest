<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/14/two-killed-35-wounded-in-baghdad-protests-police-security-forces"/>
    <meta property="og:site_name" content="euronews"/>
    <meta property="article:published_time" content="2019-11-14T09:24:48+00:00"/>
    <meta property="og:title" content="ناآرامی‌ها در عراق؛ دو معترض دیگر کشته و ۳۵ نفر زخمی شدند"/>
    <meta property="og:description" content="پلیس و منابع پزشکی عراق تأیید کردند که نیروهای امنیتی این کشور روز پنجشنبه ۲۳ آبان دو معترض را در بغداد کشته‌ و ۳۵ نفر دیگر را زخمی کرده‌اند."/>
  </head>
  <body>
    <article>
      <h1>ناآرامی‌ها در عراق؛ دو معترض دیگر کشته و ۳۵ نفر زخمی شدند</h1>
      <address><time datetime="2019-11-14T09:24:48+00:00">14 Nov 2019, 09:24</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/29/95/02/773x435_cmsv2_116a5245-2c17-555f-a1da-f0f544934255-4299502.jpg"/>
      </figure>
      <p>پلیس و منابع پزشکی عراق تأیید کردند که نیروهای امنیتی این کشور روز پنجشنبه ۲۳ آبان دو معترض را در بغداد کشته‌ و ۳۵ نفر دیگر را زخمی کرده‌اند.</p>
      <p>منابع پلیس گفتند که یک معترض بلافاصله پس از اصابت گاز اشک آور به سرش کشته شد و دیگری در بیمارستان در اثر زخم‌های ناشی از انفجار نارنجک نورزا که از سوی نیروهای امنیتی شلیک شده بود، جان سپرد.</p>
      <blockquote>نیروهای امنیتی برای متفرق کردن صدها تن از معترضان که در حوالی میدان تحریر بغداد جمع شده بودند از گلوله جنگی، گلوله‌های پلاستکی و شلیک گاز اشک آور استفاده کردند<cite>یک تصویربردار حاضر در تظاهرات</cite></blockquote>
      <p>یک تصویربردار درباره ناآرامی‌های روز پنجشنبه به رویترز گفت: «نیروهای امنیتی برای متفرق کردن صدها تن از معترضان که در حوالی میدان تحریر بغداد جمع شده بودند از گلوله جنگی، گلوله‌های پلاستکی و شلیک گاز اشک آور استفاده کردند.»</p>
      <p>منابع پزشکی می‌گویند اغلب افرادی که در اثر شلیک گاز اشک آور دچار خفگی شده‌اند یا گلوله‌های پلاستیکی به آن‌ها اصابت کرده است به بیمارستان منتقل شده‌اند.</p>
      <p>معترضان می‌گویند که نیروهای امنیتی از صبح امروز (پنجشنبه-۲۳ آبان) شلیک گازهای اشک آور و گلوله‌های پلاستیکی را افزایش داده‌اند.</p>
      <p>اعتراض‌های عراق از ابتدای ماه گذشته میلادی در اعتراض به فساد دولتی، وضعیت وخیم اقتصادی، بیکاری و ناکارآمدی خدمات عمومی از جمله برق‌رسانی به مناطق شهری و روستایی آغاز شد و هم اکنون معترضان خواسته‌های بیشتری را پیگیری می‌کنند. این اعتراض‌ها همچمنان در شهرهای این کشور ادامه دارد.</p>
      <p>طبق آخرین گزارش‌ها از ابتدای ماه اکتبر، تاکنون دست‌کم ۳۱۹ نفر جان خود را در اعتراض‌های عراق از دست داده‌اند.</p>
      <figure>
        <img src="https://static.euronews.com/articles/stories/04/29/95/02/808x518_cmsv2_3e2e325f-600b-5f2e-9040-d1ef9201458b-4299502.jpg"/>
        <figcaption>اعتراض‌های امروز در بغدادرویترز</figcaption>
      </figure>
      <figure>
        <img src="https://static.euronews.com/articles/stories/04/29/95/02/808x432_cmsv2_c16c57ee-4e05-5b7a-90a8-5bc14e3f2231-4299502.jpg"/>
      </figure>
    </article>
  </body>
</html>