<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/cantine-aperte-san-martino-terre-daione-tufo.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-14T09:43:00+00:00"/>
    <meta property="og:title" content="Cantine aperte a San Martino: caldarroste, vino e camino da Terre d'Aione"/>
    <meta property="og:description" content="Caldarroste, vino, camino e un menu d’eccezione per celebrare l’autunno. Domenica 17 novembre a Tufo (Avellino) giornata in cantina presso “Terre D’Aione” per “Cantine Aperte a San Martino”: nel cuore dell'Irpinia iniziativa promossa dal Movimento Turismo del Vino, in programma a partire dalle ore 11.00 presso Terre D’Aione con il raduno dei partecipanti per la visita al vigneto ed in cantina alla scoperta dell’azienda. A seguire “Assaggio d’autunno”, per celebrare il magico momento di “raccolta” dinanzi al fuoco con caldarroste, vino e bruschette al lardo di suino nero, che anticiperà l’atteso pranzo a cura della Chef Gena Iodice della Compagnia del Ragù – Ristorante La Marchesella, chiocciola Slow Food tra le migliori osterie d’Italia, con un menu ideato appositamente per festeggiare l’inizio dell’autunno e San Martino, che spazierà da “La Tradizione” al “Viaggio nel Tempo”."/>
  </head>
  <body>
    <article>
      <h1>Cantine aperte a San Martino: caldarroste, vino e camino da Terre d'Aione</h1>
      <address><time datetime="2019-11-14T09:43:00+00:00">14 Nov 2019, 09:43</time> by <a rel="author">Redazione</a></address>
      <ul>
        <li><b>Dove</b> <br/>Tufo</li>
        <li><b>Quando</b> <br/>Dal 17/11/2019 al 17/11/2019</li>
      </ul>
      <p><b>Caldarroste, vino, camino</b> e un <b>menu d’eccezione</b> per celebrare l’autunno. <b>Domenica 17 novembre</b> a <b>Tufo (Avellino)</b> giornata in cantina presso “Terre D’Aione” per “<b>Cantine Aperte a San Martino</b>”: nel cuore dell'Irpinia iniziativa promossa dal <b>Movimento Turismo del Vino</b>, in programma a partire dalle ore 11.00 presso Terre D’Aione con il raduno dei partecipanti per la visita al vigneto ed in cantina alla scoperta dell’azienda. A seguire “<b>Assaggio d’autunno</b>”, per celebrare il magico momento di “raccolta” dinanzi al fuoco con caldarroste, vino e bruschette al lardo di suino nero, che anticiperà l’atteso pranzo a cura della <b>Chef Gena Iodice</b> della <b>Compagnia del Ragù – Ristorante La Marchesella</b>, <b>chiocciola Slow Food tra le migliori osterie d’Italia</b>, con un menu ideato appositamente per festeggiare l’inizio dell’autunno e San Martino, che spazierà da “La Tradizione” al “Viaggio nel Tempo”.</p>
      <p>Il menu, sul tema “<b>Il porco, i funghi, le castagne e il vino novello”, </b>vedrà in tavola zuppetta di fagioli cannellini con castagne di Montella e crostini, pacchero in tempura ripieno con ricotta al basilico, gateau ripieno con salsiccia, friarielli e provola, parmigiana di melanzane al ragù di maiale pesante, paccheri con zucca lunga, salsiccia di suino nero, funghi porcini e provola affumicata, fletto di maialino cotto a bassa temperatura con croccante di nocciole e mela annurca, patate al forno alle erbe fini, flan con cuore tenero di cioccolato fondente e crema bianca al rhum. Il costo è di €30 a persona vini esclusi</p>
    </article>
  </body>
</html>