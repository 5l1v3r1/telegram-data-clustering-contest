<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425802/pateras-kai-gios-kathgoroyntai-gia-paranomh-katoxh-arxaiothtwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T09:40:01+00:00"/>
    <meta property="og:title" content="Πατέρας και γιος κατηγορούνται για παράνομη κατοχή αρχαιοτήτων"/>
    <meta property="og:description" content="Για παράνομη κατοχή αρχαιοτήτων κατηγορείται 73χρονος στην Κάλυμνο μαζί με τον 42χρονο γιο του, καθώς βρέθηκαν να κατέχουν διάφορα αρχαία αντικείμενα στο σπίτι τους!"/>
  </head>
  <body>
    <article>
      <h1>Πατέρας και γιος κατηγορούνται για παράνομη κατοχή αρχαιοτήτων</h1>
      <address>
        <time datetime="2019-11-14T09:40:01+00:00">14 Nov 2019, 09:40</time>
      </address>
      <p>
        <b>Για παράνομη κατοχή αρχαιοτήτων κατηγορείται 73χρονος στην Κάλυμνο μαζί με τον 42χρονο γιο του, καθώς βρέθηκαν να κατέχουν διάφορα αρχαία αντικείμενα στο σπίτι τους!</b>
      </p>
      <p>Η υπόθεση εξιχνιάστηκε προχθές το πρωί στην Κάλυμνο, μετά από στοχευμένη έρευνα που έκαναν οι αστυνομικοί του νησιού στο σπίτι των δύο ανδρών.</p>
      <p>Ειδικότερα, προχθές το πρωί στο πλαίσιο στοχευμένων δράσεων της Γενικής Περιφερειακής Αστυνομικής Διεύθυνσης Νοτίου Αιγαίου για την προστασία της πολιτιστικής κληρονομιάς και έπειτα από αξιολόγηση στοιχείων πραγματοποιήθηκε έρευνα στην κατοικία των κατηγορούμενων, όπου, παρουσία δικαστικού λειτουργού, βρέθηκαν και κατασχέθηκαν:<br/>• Δύο πήλινοι αρχαίοι αμφορείς, σχεδόν ακέραιοι</p>
      <p>• Πήλινο κλειστό αγγείο (πρόχους) με δύο λαβές προϊστορικών χρόνων</p>
      <p>• Πήλινο αγγείο αρχαίο πόσης κρασιού με δύο λαβές (κάνθαρος)</p>
      <p>• Μονωτό κλειστό αρχαίο αγγείο,</p>
      <p>• Βυζαντινός αμφορέας, ακέραιος.</p>
      <p>• Βυζαντινός αμφορέας, σχεδόν ακέραιος</p>
      <p>• Πήλινο κανάτι, σχεδόν ακέραιο</p>
      <p>Τα κατασχεθέντα εμπίπτουν στις προστατευτικές διατάξεις του Ν.3028/02 και φυλάσσονται προκειμένου να παραδοθούν στις αρμόδιες Υπηρεσίες του Υπουργείου Πολιτισμού για περαιτέρω αξιολόγηση.</p>
      <p>Η δικογραφία που σχηματίστηκε σε βάρος των συλληφθέντων θα υποβληθεί στον κ. Εισαγγελέα Πρωτοδικών Κω, για τα περαιτέρω.</p>
    </article>
  </body>
</html>