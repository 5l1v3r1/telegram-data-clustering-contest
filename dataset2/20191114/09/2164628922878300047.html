<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42813_Na-Bukovini-pid-chas-pozhezhi-v-kvartiri-vohnebortsi-vryatuvali-mamu-ta-ditinu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T09:04:00+00:00"/>
    <meta property="og:title" content="На Буковині під час пожежі в квартирі вогнеборці врятували маму та дитину"/>
    <meta property="og:description" content="У Чернівцях на вул. Кароля Мікулі виникла пожежа в під’їзді двоповерхового житлового будинку. В спільному коридорі на три квартири ст"/>
  </head>
  <body>
    <article>
      <h1>На Буковині під час пожежі в квартирі вогнеборці врятували маму та дитину</h1>
      <address>
        <time datetime="2019-11-14T09:04:00+00:00">14 Nov 2019, 09:04</time>
      </address>
      <p>
        <b>У Чернівцях на вул. Кароля Мікулі виникла пожежа в під’їзді двоповерхового житлового будинку. В спільному коридорі на три квартири сталося коротке замкнення електромережі.</b>
      </p>
      <p>Мешканка однієї з квартир саме відчинила двері свого помешкання і побачила полум’я. Вона повернулась в кімнату за маленьким сином, проте через вогонь та задимлення жінка з дитиною вже не могли вийти з під’їзду.</p>
      <p>Рятувальники 1 державної пожежно-рятувальної частини, котрі прибули на виклик, увійшли в приміщення та вивели у безпечне місце хлопчика з матір’ю, врятувавши їх. Вогнеборці оперативно ліквідували пожежу, не допустивши поширення полум’я з коридору в квартири. Внаслідок пожежі знищено електророзподільчий щит, пошкоджено перекриття та оздоблення стін під`їзду.</p>
      <p>Окрім цього, на світанку 13 листопада у місті Новодністровськ горіла котельня на території приватного домогосподарства. Пожежу ліквідували вогнеборці з міста Новодністровськ, її площа склала 15 кв. м. Причина пожежі встановлюється.</p>
      <p>
        <i>Фото ілюстративне</i>
      </p>
    </article>
  </body>
</html>