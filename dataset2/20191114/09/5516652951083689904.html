<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425754/entonh-h-paroysia-ths-patmoy-kai-sth-philoxenia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T09:10:01+00:00"/>
    <meta property="og:title" content="Έντονη η παρουσία της Πάτμου και στη Philoxenia"/>
    <meta property="og:description" content="Μετά το Λονδίνο, σειρά είχε η Θεσσαλονίκη για τον Δήμο Πάτμου που εκπροσωπήθηκε δυναμικά από γνώστες του προορισμού στο μοντέρνο περίπτερο της Περιφέρειας Νοτίου Αιγαίου κατά τη διάρκεια της καθιερωμένης έκθεσης Τουρισμού Philoxenia."/>
  </head>
  <body>
    <article>
      <h1>Έντονη η παρουσία της Πάτμου και στη Philoxenia</h1>
      <address>
        <time datetime="2019-11-14T09:10:01+00:00">14 Nov 2019, 09:10</time>
      </address>
      <p>
        <b>Μετά το Λονδίνο, σειρά είχε η Θεσσαλονίκη για τον Δήμο Πάτμου που εκπροσωπήθηκε δυναμικά από γνώστες του προορισμού στο μοντέρνο περίπτερο της Περιφέρειας Νοτίου Αιγαίου κατά τη διάρκεια της καθιερωμένης έκθεσης Τουρισμού Philoxenia.</b>
      </p>
      <p>Από 8 έως 10 Νοεμβρίου 2019, ο Αντιδήμαρχος Τουρισμού κ. Νικήτας Τσαμπαλάκης και ο Δημοτικός Σύμβουλος κ. Νικόλαος Μίχας, με την εθελοντική στήριξη από τις κυρίες Παρασκευή Μπομπαίδου και Καλλιόπης Κοκώνη, εξυπηρέτησαν πλήθος ενδιαφερομένων που μαγεύτηκαν από τη μοναδική γοητεία που ασκεί το νησί της Αποκάλυψης!</p>
      <p>Η μυστηριακή σύνδεση με τον Ευαγγελιστή Ιωάννη και το Ιερό Βιβλίο της Αποκάλυψης, οι δαντελωτές ακτές, τα μαγευτικά νερά, το εύρος επιλογών, οι τοπικές γεύσεις και η ιδιαίτερη αρχιτεκτονική ήταν μερικοί μόνο από τους λόγους που οι Θεσσαλονικείς θέλουν να επισκεφτούν τον προορισμό, ενώ δεν ήταν λίγοι όσοι είχαν προτιμήσει το νησί κατά το παρελθόν και σχεδιάζουν νέα επίσκεψη! «Οι Έλληνες επισκέπτες διαθέτουν εκείνα τα ποιοτικά στοιχεία που τους καθιστούν αγορά πρωταρχικού ενδιαφέροντος για το νησί μας.</p>
      <p>Στη διάρκεια του τριημέρου, είχαμε την ευκαιρία να ενημερώσουμε τόσο το ενθουσιώδες ταξιδιωτικό κοινό της αγαπημένης μας Θεσσαλονίκης, όσο και πολλούς επαγγελματίες για τις πολύπλευρες εμπειρίες που προφέρει ο προικισμένος τόπος μας», τόνισε σχετικά με την εκθεσιακή συμμετοχή του Δήμου, ο κ. Τσαμπαλάκης. Αξίζει να σημειωθεί πως παράλληλα με την παρουσία του Δήμου, στην έκθεση υπήρχε και δεύτερο περίπτερο σχετικά με το νησί, ως αποτέλεσμα ιδιωτικής πρωτοβουλίας με τον τίτλο «Η Πάτμος του Επιχειρείν» όπου και σε αυτο το περίπτερο σημειώθηκε μεγάλη επιτυχία.</p>
    </article>
  </body>
</html>