<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204440-ce-ne-vsim-do-vpodobi-ale-sim-kartki-potribno-prodavati-za-pasportom-bakanov"/>
    <meta property="og:site_name" content="Mind UA"/>
    <meta property="article:published_time" content="2019-11-14T09:50:00+00:00"/>
    <meta property="og:title" content="Це не всім до вподоби, але сім-картки потрібно продавати за паспортом – Баканов"/>
    <meta property="og:description" content="Це,зокрема, допоможе у боротьбі із замінуваннямии об’єктів – «вийти» на мінера буде набагато простіше"/>
  </head>
  <body>
    <article>
      <h1>Це не всім до вподоби, але сім-картки потрібно продавати за паспортом – Баканов</h1>
      <h2>Це,зокрема, допоможе у боротьбі із замінуваннямии об’єктів – «вийти» на мінера буде набагато простіше</h2>
      <address>
        <time datetime="2019-11-14T09:50:00+00:00">14 Nov 2019, 09:50</time>
      </address>
      <p>Глава СБУ Іван Баканов переконаний, що сім-картки потрібно продавати за паспортом. Про це він сказав в інтерв’ю виданню <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">Главком</a>.</p>
      <p>«Це не всім до вподоби, але сім-картки потрібно продавати за паспортом. Я, з одного боку, розумію, скільки ресурсу витрачається на реагування на такі повідомлення (про замінування – ред.). З іншого боку, я навіть не хочу уявляти ситуацію, коли правоохоронні органи перестануть реагувати на них. Бо ж якщо хоч одне з них виявиться правдивим, то наслідки будуть непоправні», – сказав він.</p>
      <p>За його словами, «більшість таких повідомлень справді надходить з окупованих територій, але не всі: трапляється, що і з підконтрольній Україні території».</p>
      <p>«Потрібні зміни до законодавства, які не всім будуть до вподоби: продавати сім-картки за паспортом. Якщо картка буде продана за паспортом, «вийти» на «мінера» буде простіше. Однак і це не вирішить проблему повністю, бо часто повідомлення про мінування надсилають електронною поштою», додає глава СБУ.</p>
      <p>Нагадаємо: 29 серпня Парламент звільнив Василя Грицака з посади голови Служби безпеки,на його місце<a href="https://mind.ua/news/20201402-vr-priznachila-na-posadu-golovi-sbu-bakanova"> було призначено</a> Івана Баканова.</p>
      <related>
        <h4>Також читайте</h4>
        <a href="https://mind.ua/news/20204227-zelenskij-zvilniv-buhareva-z-posadi-nachalnika-golovnogo-upravlinnya-po-borotbi-z-korupcieyu-sbu"/>
        <a href="https://mind.ua/news/20204174-zelenskij-zvilniv-tivodara-z-posadi-nachalnika-gsu-sbu"/>
        <a href="https://mind.ua/news/20204021-sbu-pidtverdila-shcho-zamovnik-zlochinu-proti-gandzyuk-buv-ne-odin"/>
      </related>
    </article>
  </body>
</html>