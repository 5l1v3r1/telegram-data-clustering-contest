<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621448/%D8%AA%D8%B5%D8%A7%D8%AF%D9%81-%D9%85%D8%B1%DA%AF%D8%A8%D8%A7%D8%B1-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-%DB%B2%DB%B8-%D9%86%D9%81%D8%B1-%DA%A9%D8%B4%D8%AA%D9%87-%D9%88-%DB%B2%DB%B1-%D9%86%D9%81%D8%B1-%D8%B2%D8%AE%D9%85%DB%8C-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T09:06:00+00:00"/>
    <meta property="og:title" content="تصادف مرگبار در سیستان و بلوچستان/ ۲۸ نفر کشته و ۲۱ نفر زخمی شدند"/>
    <meta property="og:description" content="رئیس مرکز اورژانس پیش بیمارستانی دانشگاه علوم پزشکی زاهدان گفت: برخورد ۲ دستگاه وانت حامل اتباع بیگانه غیرمجار در مسیر سراوان - خاش ۲۸ کشته و ۲۱ مجروح برجا گذاشت."/>
  </head>
  <body>
    <article>
      <h1>تصادف مرگبار در سیستان و بلوچستان/ ۲۸ نفر کشته و ۲۱ نفر زخمی شدند</h1>
      <h2>قاچاق انسان باز هم حادثه آفرید؛</h2>
      <address>
        <time datetime="2019-11-14T09:06:00+00:00">14 Nov 2019, 09:06</time>
      </address>
      <p>
        <i>رئیس مرکز اورژانس پیش بیمارستانی دانشگاه علوم پزشکی زاهدان گفت: برخورد ۲ دستگاه وانت حامل اتباع بیگانه غیرمجار در مسیر سراوان - خاش ۲۸ کشته و ۲۱ مجروح برجا گذاشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>فریبرز راشدی روز پنجشنبه اظهار داشت: این حادثه ساعت ۲ و ۳۰ دقیقه بامداد امروز در کیلومتر ۸۰ مسیر سراوان به خاش رخ داد.</p>
      <p>وی افزود: شدت حادثه به حدی بود که ۲۸ نفر از سرنشینان ۲ خودرو در دم جان خود را از دست دادند.</p>
      <figure>
        <img src="https://aftabnews.ir/files/fa/news/1398/8/23/359067_261.jpg"/>
      </figure>
      <p>رئیس مرکز اورژانس پیش بیمارستانی دانشگاه علوم پزشکی زاهدان گفت: ۲۱ مصدوم این حادثه با هفت دستگاه آمبولانس به بیمارستان امام خمینی(ره) خاش منتقل شدند.</p>
      <p>سیستان و بلوچستان به دلیل همجواری با ۲ کشور افغانستان و پاکستان همواره مورد سوء استفاده قاچاقچیان و افراد سودجو قرار می‌گیرد که انتقال اتباع بیگانه غیرمجاز (قاچاق انسان) و جابجایی موادسوختی (قاچاق سوخت) از عمده فعالیتهای قاچاقچیان به دور از چشم ماموران انتظامی و مرزبانی است.</p>
      <p>تاکنون حوادث مشابه زیادی در جاده‌های سیستان و بلوچستان بویژه شهرستان‌های سراوان، سیب سوران، مهرستان، ایرانشهر، خاش و زاهدان اتفاق افتاده که عامل بیشتر آنها رانندگان خودروهای حامل اتباع بیگانه غیرمجاز و یا قاچاقچیان سوخت بوده‌اند.</p>
    </article>
  </body>
</html>