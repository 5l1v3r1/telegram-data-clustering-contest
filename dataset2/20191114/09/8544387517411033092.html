<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/14/mihalis-kouinelis-zoi-me-tin-ivi-adamou-kai-epitixia/"/>
    <meta property="og:site_name" content="neolaia.gr"/>
    <meta property="article:published_time" content="2019-11-14T09:42:11+00:00"/>
    <meta property="og:title" content="Μιχάλης Κουινέλης: Μίλησε για τη ζωή του σήμερα και την επιτυχία"/>
    <meta property="og:description" content="Ο Μιχάλης Κουινέλης βρέθηκε χθες το βράδυ στην εκπομπή του Γρηγόρη Αρναούτογλου, The 2night Show, και μεταξύ άλλων μίλησε για τη ζωή του με την Ήβη Αδάμου με τα νέα δεδομένα στη ζωή τους, την επιτυχία όπως την ορίζει αυτός, καθώς και για τη γνώμη του για τη σημερινή rap σκηνή."/>
  </head>
  <body>
    <article>
      <h1>Μιχάλης Κουινέλης: Μίλησε για τη ζωή του σήμερα και την επιτυχία</h1>
      <h2>Δείτε όσα είπε ο Μιχάλης Κουινέλης στον Γρηγόρη Αρναούτογλου!</h2>
      <address><time datetime="2019-11-14T09:42:11+00:00">14 Nov 2019, 09:42</time> by <a rel="author">Marianthi Dovri</a></address>
      <p>Ο Μιχάλης Κουινέλης βρέθηκε χθες το βράδυ στην εκπομπή του Γρηγόρη Αρναούτογλου, The 2night Show, και μεταξύ άλλων μίλησε για τη ζωή του με την Ήβη Αδάμου με τα νέα δεδομένα στη ζωή τους, την επιτυχία όπως την ορίζει αυτός, καθώς και για τη γνώμη του για τη σημερινή rap σκηνή.</p>
      <p>Όσον αφορά τη ζωή του μίλησε για την άφιξη της κόρης του με την Ήβη Αδάμου αποκαλώντας την θείο δώρο και αναφέροντας ότι πρόκειται για ένα από τα πράγματα για τα οποία δε βρίσκεις λόγια για να τα περιγράψεις. Αναφορικά με τη ζωή του Μιχάλη Κουινέλη και της Ήβης Αδάμου που βρίσκεται ανάμεσα σε 2 πόλεις -την Αθήνα και την Αλεξανδρούπολη- ο Μιχάλης τόνισε ότι αρέσει και στους δύο η Αλεξανδρούπολη, ενώ ιδανικά θα ήθελαν στο μέλλον να μένουν περισσότερο καιρό στην Αλεξανδρούπολη. Μάλιστα ο ίδιος δήλωσε πως θεωρεί ότι ένας λόγος για τον οποίο είναι ευτυχισμένος και γειωμένος είναι ότι παίρνει τα ωραία της Αθήνας και ζει τα πανέμορφα της Αθήνας.</p>
      <p>Έπειτα ο Μιχάλη Κουινέλης αναφέρθηκε στην επιτυχία λέγοντας πως για αυτόν επιτυχία είναι το γεγονός ότι βγάζει τραγούδια κάνοντας όλη την απαραίτητη δουλειά από ένα μικρό studio, που έχει από πολύ παλιά στο πατρικό του σε ένα χωριό έξω από την Αλεξανδρούπολη, την Μάκρη, το οποίο μάλιστα ήταν και το πρώτο πράγμα που έκανε ασχέτως με το αν θα γίνει μετά επιτυχία.</p>
      <p>Επίσης ο Μιχάλης Κουινέλης αναφέρθηκε στην σημερινή rap σκηνή και δήλωσε τα εξής: «Δεν θέλω να κράξω κανέναν μέσα από τη μουσική μου. Το θεωρώ γελοίο. Η πένα μου θέλω να έχει ουσία.», και συνεχίζοντας πρόσθεσε «Ρωτάω τα νέα παιδιά για ότι καινούργιο ακούω. Έχω την προσέγγιση του μαθητή σε όλα τα πράγματα.»</p>
      <p>Δείτε τη συνέντευξη εδώ:</p>
      <figure>
        <iframe src="https://www.youtube.com/embed/jlQaLJdmTgc" width="1102" height="620" data-service="Youtube" scrolling="no"/>
      </figure>
      <h3>Δείτε επίσης: <a href="https://www.neolaia.gr/2019/06/26/ivi-adamou-ti-apanta-gia-tis-fimes-pantremeni-me-ton-kouineli/">Ήβη Αδάμου: Τι απαντά για τις φήμες που τη θέλουν να έχει παντρευτεί κρυφά με τον Μιχάλη Κουϊνέλη;</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/14/billie-eilish-dorean-eisitiria/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/14/athina-kleisoi-dromoi-sto-kedro-se-ekseliksi-poreia/"/>
        <a href="https://neolaia.gr/2019/11/14/kakokairia-viktoria-vroxes-kataigides/"/>
        <a href="https://neolaia.gr/2019/11/14/mihalis-kouinelis-zoi-me-tin-ivi-adamou-kai-epitixia/"/>
        <a href="https://neolaia.gr/2019/11/14/red-bull-can-you-make-it-2020-ksekina-i-apoliti-taksidiotiki-empeiria/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>