<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/cinde-rekor-kiran-honor-9x-turkiyeye-geliyor_85029.html"/>
    <meta property="og:site_name" content="CHIP Online"/>
    <meta property="article:published_time" content="2019-11-14T09:00:00+00:00"/>
    <meta property="og:title" content="Çin'de rekor kıran HONOR 9X Türkiye'ye Geliyor"/>
    <meta property="og:description" content="HONOR'un Çin'de Bekarlar Günü rekoru kıran yeni modeli HONOR 9X çok yakında Türkiye'de satışa sunulacak."/>
  </head>
  <body>
    <article>
      <h1>Çin'de rekor kıran HONOR 9X Türkiye'ye Geliyor</h1>
      <h2>HONOR'un Çin'de Bekarlar Günü rekoru kıran yeni modeli HONOR 9X çok yakında Türkiye'de satışa sunulacak.</h2>
      <address><time datetime="2019-11-14T09:00:00+00:00">14 Nov 2019, 09:00</time> by <a rel="author">CHIP Online</a></address>
      <p>Teknolojiyi gençlerin ihtiyaçlarına adapte etmek için HUAWEI Technologies çatısı altında kesintisiz Ar-Ge çalışmalarıyla değer yaratan <b>HONOR</b>, büyük indirim fırsatlarıyla tüm dünyada tüketicileri sevindiren <b>11 Kasım Bekarlar Günü</b> kampanyaları kapsamında anavatanı Çin'de ve Türkiye'de adından bolca ses ettirmeyi başardı. Kısa süre içerisinde Türkiye'de de piyasaya sunulacak olan yeni 9X modeli, Çin'deki 11 Kasım fırsatlarında 8 farklı online mağazada kendi kategorisinde en çok satan akıllı telefon oldu.</p>
      <p>HONOR'un 11 Kasım için Hepsiburada online mağazasında Türkiye'deki kullanıcılara sunduğu '1 TL' kampanyasında ise stoklu sayıda HONOR 8A akıllı telefon, Flypods Lite Bluetooth kulaklık ve AM61 Bluetooth kulaklık, eşi benzeri olmayan bir fırsat avantajıyla kullanıcıların beğenisine sunuldu. Hızlı davranan kullanıcılar cep telefonu stoklarını sadece bir dakika üç saniyede içerisinde tüketti!</p>
      <h3>Popüler model 19 Kasım'da Türkiye'de</h3>
      <figure>
        <img src="https://cdn.chip.gen.tr/images/content/2019/11/13/2019111313583634485.jpg"/>
      </figure>
      <p>19 Kasım günü Türkiye tanıtımı yapılacak olan HONOR 9X, özellikle dış tasarımı ve Pop-up kamerasıyla ön plana çıkıyor. Şık görünümü ve dinamik yapısıyla özellikle gençlere ve genç hissedenlere yönelik HONOR 9X, 4000mAH gücündeki bataryasıyla da gün aşırı kullanım sunuyor.</p>
      <p><b>HONOR Türkiye CEO'su Kevin Kong</b>, konu hakkındaki açıklamasında ise şunları söyledi: "HONOR 9X'in gerek Çin'de, gerek diğer ülkelerdeki başarısını, 19 Kasım'dan itibaren Türkiye'de de göstermeye hazırlanıyoruz. Özellikle ekranda yer kaplamayan ve telefonun içerisinden istendiği zaman dışarı çıkarılabilen Pop-Up kamera ve dinamik tasarımıyla bu yeni telefonun kullanıcılarımızın hayatında önemli bir yer edineceğini düşünüyoruz."</p>
    </article>
  </body>
</html>