<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/gabriel-na-audientsiya-pri-papa-frantsisk-406680.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T09:37:09+00:00"/>
    <meta property="og:title" content="Габриел на аудиенция при папа Франциск"/>
    <meta property="og:description" content="Българският еврокомисар ще участва във Вселенската конференция „Запазване на достойнството на децата в дигиталния свят: от концепция към действие“"/>
  </head>
  <body>
    <article>
      <h1>Габриел на аудиенция при папа Франциск</h1>
      <address>
        <time datetime="2019-11-14T09:37:09+00:00">14 Nov 2019, 09:37</time>
      </address>
      <p>Българският еврокомисар Мария Габриел е на аудиенция при папа Франциск. Това съобщи самата тя във Фейсбук, като припомни, че при първата си среща с папата са обсъдили въпроса за децата и новите технологии.</p>
      <p>„Вече съм във Ватикана за Вселенската конференция „Запазване на достойнството на децата в дигиталния свят: от концепция към действие“, организирана от Папската академия на социалните науки. Следващите два дни ни предстоят важни дебати по вълнуващия всички ни въпрос какво още трябва да направим за по-добрата защита на децата както онлайн, така и офлайн“, сподели Габриел.</p>
      <p>Тя посочи, че в петък е ключовият дебат за действията на създателите на политики. Тогава Габриел ще представи инициативите на ЕК за по-сигурна за децата онлайн среда. </p>
    </article>
  </body>
</html>