<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231933/"/>
    <meta property="og:site_name" content="Українська правда"/>
    <meta property="article:published_time" content="2019-11-14T09:47:30+00:00"/>
    <meta property="og:title" content="Екстрадицію Фірташа затягують його адвокати – МЗС Австрії"/>
    <meta property="og:description" content="Вирішення питання екстрадиції українського бізнесмена Дмитра Фірташа до Сполучених Штатів Америки затягують його адвокати, а не австрійська сторона."/>
  </head>
  <body>
    <article>
      <h1>Екстрадицію Фірташа затягують його адвокати – МЗС Австрії</h1>
      <address>
        <time datetime="2019-11-14T09:47:30+00:00">14 Nov 2019, 09:47</time>
      </address>
      <p>Вирішення питання екстрадиції українського бізнесмена Дмитра Фірташа до Сполучених Штатів Америки затягують його адвокати, а не австрійська сторона.</p>
      <p><b>Джерело:</b> заява федерального міністра європейських, інтеграційних та закордонних справ Республіки Австрія Александра Шалленберга на пресконференції, подана "<a href="https://www.ukrinform.ua/rubric-society/2817982-advokati-firtasa-zataguut-jogo-ekstradiciu-do-ssa-mzs-avstrii.html">Укрінформом</a>", "Українська правда"</p>
      <p><b>Пряма мова:</b> "Що стосується питання Фірташа, то воно не затягується з австрійської сторони... Міністерство юстиції (Австрії - ред.) уже прийняло відповідну постанову про екстрадицію пана Фірташа, але Фірташ та його адвокати, відповідно, затягують цей процес і наполягають на перегляді справи".</p>
      <p><b>Деталі:</b> Шалленберг підкреслив: щойно всі судові процеси будуть завершені й відповідні силові структури отримають рішення суду, буде прийнято рішення про екстрадицію.</p>
      <p>За даними УП від джерел з оточення Фірташа, його адвокати подали новий позов про скасування рішення про екстрадицію "за нововиявленими обставинами".</p>
      <p>Однією з таких обставин є <b>свідчення ексгенпрокурора Віктора Шокіна</b>, в яких він заявив, що Фірташа переслідувала адміністрація Барака Обами, зокрема віцепрезидент США Джо Байден.</p>
      <p>
        <b>Передісторія:</b>
      </p>
      <ul>
        <li><a href="http://www.pravda.com.ua/rus/news/2014/03/21/7019871/">Фірташа </a>затримали в Австрії в березні 2014 року на запит американських слідчих, але випустили під заставу у 125 мільйонів євро і відтоді він оскаржував свою екстрадицію в США.</li>
        <li>США звинувачує<a href="https://www.epravda.com.ua/news/2015/04/20/539311/"> Фірташа</a> у дачі хабара розміром 18,5 мільйонів доларів за ліцензію на розробку титанових родовищ у Індії поза конкурсом. Олігарху загрожує до 50 років тюрми і конфіскація всіх активів.</li>
        <li>Він став відомим після появи скандальної компанії "Росукренерго" - газового посередника між Росією і Україною. Популярність Фірташу принесла також його війна з екс-прем'єркою Юлією Тимошенко.</li>
      </ul>
      <p>
        <b>Дізнатися більше:</b>
      </p>
      <p>
        <b>
          <a href="https://www.pravda.com.ua/articles/2017/01/30/7133852/">
            <i>"Битва за Вашингтон. Лобі Дмитра Фірташа"</i>
          </a>
        </b>
      </p>
      <p>
        <b>Також про олігарха читайте в публікації ЕП:</b>
        <i>
          <b> "<a href="https://www.epravda.com.ua/publications/2019/06/25/649061/?fbclid=IwAR2JCFAWNS4US6tNxN5gWt09gwfoMdBVeeV01TqBAZ72Svwy7Utfig-OOSc">50 років і конфіскація. Що загрожує Фірташу у разі екстрадиції до США"<br/></a><a href="https://www.epravda.com.ua/publications/2012/12/13/350712/">"Хто є пан Фірташ?" </a></b>
        </i>
      </p>
      <related>
        <a href="https://www.pravda.com.ua/news/2019/10/16/7229186/"/>
        <a href="https://www.pravda.com.ua/news/2019/10/12/7228873/"/>
        <a href="https://www.epravda.com.ua/columns/2019/10/10/652401/"/>
      </related>
    </article>
  </body>
</html>