<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T09:45:00+00:00"/>
    <meta property="og:title" content="محدودیت‌های ترافیکی در جاده چالوس و هراز"/>
    <meta property="og:description" content="علیرضا قدمی در تشریح این خبر، گفت: به منظور افزایش ایمنی، ایجاد کشش و تسهیل در عبور و مرور وسایل نقلیه محدودیت‌های ترافیکی تا ۶ صبح روز شنبه ۲۵ آبان ماه در محورهای مواصلاتی استان به اجرا در خواهد آمد."/>
  </head>
  <body>
    <article>
      <h1>محدودیت‌های ترافیکی در جاده چالوس و هراز</h1>
      <address>
        <time datetime="2019-11-14T09:45:00+00:00">14 Nov 2019, 09:45</time>
      </address>
      <p>مازندران رییس پلیس راه مازندران از محدودیت‌های ترافیکی تا ۶ صبح روز شنبه ۲۵ آبان ماه در محورهای مواصلاتی این استان خبر داد.</p>
      <p>علیرضا قدمی در تشریح این خبر، گفت: به منظور افزایش ایمنی، ایجاد کشش و تسهیل در عبور و مرور وسایل نقلیه محدودیت‌های ترافیکی تا ۶ صبح روز شنبه ۲۵ آبان ماه در محورهای مواصلاتی استان به اجرا در خواهد آمد.</p>
      <p>وی تصریح کرد: به همین منظور، تردد انواع موتورسیکلت به جزء موتورسیکلت‌های انتظامی و امدادی برای انجام ماموریت‌های ضروری در مسیر مجاز جریان ترافیک تا ساعت ۶ صبح روز شنبه ۲۵ آبان ماه از محورهای کرج- چالوس، هراز، فیروزکوه و بالعکس ممنوع است.</p>
      <p>رییس پلیس راه مازندران با اشاره به ممنوع بودن تردد انواع تریلر، کامیون و کامیونت از محور کرج- چالوس خاطرنشان کرد: تردد انواع وسایل نقلیه از ساعت یک بعد از ظهر روز جمعه ۲۴ آبان ماه تا ساعت ۲ بامداد روز شنبه ۲۵ آبان ماه از کرج به سمت مرزن آباد ممنوع بوده و در صورت اعلام ماموران پلیس راه در محل، تردد انواع وسایل نقلیه از ساعت ۵ عصر روز جمعه ۲۴ آبان ماه تا ساعت ۲ بامداد روز شنبه ۲۵ آبان ماه از مرزن آباد به سمت کرج به صورت یک طرفه خواهد بود.</p>
      <p>قدمی گفت: تردد کلیه کامیون‌ها وکامیونت‌ها به استثنای حاملان مواد سوختی و فاسد شدنی از ساعت ۶ صبح تا ساعت ۲۴ روزهای پنج شنبه و جمعه ۲۳ و ۲۴ آبان ماه از محور هراز ممنوع است.</p>
      <p>وی در خاتمه از رانندگانی که قصد تردد در محورهای مواصلاتی استان مازندران را دارند، خواست: ضمن رعایت مقررات راهنمایی و رانندگی در صورت نیاز به کسب اطلاعات بیشتر با شماره های ۲۱۸۲۴۴۲۰ و ۲۱۸۲۴۴۳۴ پلیس راه استان با پیش شماره ۰۱۱ تماس بگیرند.</p>
    </article>
  </body>
</html>