<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/istanbuldaki-sir-olum-ile-ilgili-iki-yeni-gelisme/926901"/>
    <meta property="og:site_name" content="medya faresi"/>
    <meta property="article:published_time" content="2019-11-14T09:37:00+00:00"/>
    <meta property="og:title" content="İstanbul’da öldürülen İngiliz ajanın eşi için flaş karar"/>
    <meta property="og:description" content="İstanbul Beyoğlu’ndaki evinin sokağında ölü bulunan eski İngiliz istihbarat subayı James Gustaf Edward Le Mesurier'le ilgili soruşturma devam ediyor. Evinin önünde bir yıl boyunca ayrılmadan kağıt mendil satan Suriyeli şahsın bir süre önce kayıplara karıştığı öğrenildi."/>
  </head>
  <body>
    <article>
      <h1>İstanbul’da öldürülen İngiliz ajanın eşi için flaş karar</h1>
      <h2>İstanbul Beyoğlu’ndaki evinin sokağında ölü bulunan eski İngiliz istihbarat subayı James Gustaf Edward Le Mesurier'le ilgili soruşturma devam ediyor. Evinin önünde bir yıl boyunca ayrılmadan kağıt mendil satan Suriyeli şahsın bir süre önce kayıplara karıştığı öğrenildi.</h2>
      <address>
        <time datetime="2019-11-14T09:37:00+00:00">14 Nov 2019, 09:37</time>
      </address>
      <p>Öte yandan, Mesurier'in eşi Emma Hedvig Christina Winberg'e yurt dışına çıkma yasağı konuldu.</p>
      <p>Emma Hedvig Christian Winberg’e poliste yapılan sorgusunda evlerinde bulunan ve inceleme altına alınan bilgisayar, tablet ve cep telefonlarından oluşan yedi elektronik eşyayla ilgili sorular sorulduğu öğrenildi. Polis tarafından ‘intihar’ olarak değerlendirilen James Gustaf Edward Le Mesurier’in ruhsal sorunları için gittiği hastanelerin kayıtlarının da inceleme altına alındığı belirtildi.</p>
      <p>Öte yandan olay sırasında aynı binada bulunan ve alt katta bağımsız bir bölümde kalan Merih adlı evin hizmetçisinin de ifadesi alındı. Asayiş Şube Müdürlüğüne dün saat 13.30 sıralarında bir kadın arkadaşı ile birlikte gelen Winberg yaklaşık üç saat ifade verdi.</p>
      <figure>
        <img src="http://i.medyafaresi.com/uploads/content/istanbuldaki-sir-olum-14112019jpg.jpg?v=1573724401"/>
      </figure>
      <h3>YURTDIŞINA ÇIKIŞ YASAĞI KONDU</h3>
      <p>İsveç uyruklu Winberg’e soruşturma tamamlanana kadar yurtdışına çıkış yasağı konduğu öğrenildi. Genç kadının olayla ilgili yeniden ifadesine başvurulabileceği belirtildi.</p>
      <h3>EVDE BULUNAN ELEKTRONİK EŞYALAR SORULDU</h3>
      <p>Öte yandan Cinayet Büro Amirliğinde kaldığı sürede olay gecesini tekrar tekrar anlatması istenen Emma Hedvig Christina Winberg’e evlerinde bulunan bilgisayar, tablet ve cep telefonlarının aralarında bulunduğu yedi  elektronik eşyayla ilgili sorular sorulduğu belirtildi. Polis tarafından inceleme altına alınan bu eşyalar için Winberg’in eşi ve kendisi tarafından kullanıldığını söylediği öğrenildi.</p>
      <h3>HASTANE KAYITLARI İNCELENİYOR</h3>
      <p>Emniyet yetkilileri tarafından intihar olarak değerlendirilen olayla ilgili titizlikle yürütülen soruşturmada James Gustaf Edward Le Mesurier’in ruhsal sorunlarıyla gittiği hastane ve doktor kayıtlarının da inceleme altına alındığı öğrenildi.</p>
      <h3>HİZMETÇİNİN İFADESİ ALINDI</h3>
      <p>Öte yandan olayı meydana geldiği gece evde bulunduğu öğrenilen Merih adlı hizmetçinin de polis tarafından ifadesinin alındığı öğrenildi. Evin alt katında bağımsız bir bölümde kaldığı öğrenilen hizmetçinin ölümle ilgili bir şey bilmediğini söylediği belirtildi. Yetkililer olayla ilgili soruşturmanın çok yönlü sürdüğünü söylediler.</p>
      <h3>GİZEMLİ MENDİLCİ KAYIPLARA KARIŞTI</h3>
      <p>İngiliz ajanın evinin önündeki medresenin duvarının başladığı yerde bir yıl önce bir mendil satıcısı beklemeye başladı. Beyaz tenli, renkli gözlü ve kirli sakallı mendilci adının Muhammed olduğu, Suriye'deki savaştan kaçarak İstanbul'a geldiği öğrenildi.</p>
      <p>Şahsın Arapça konuştuğu ve zaman zaman mendil sattığı bilgisine ulaşıldı. Mendil satıcısıyla alakalı konuşan esnaf Yavuz Aydın, “Biz de o mendilci dayıyı görüyorduk. Ara sıra orada bazen haftalarca bazen de bir ay boyunca orada durup mendil satıyordu. Kendi halinde gariban birisine benziyordu. Sorduğumuz zaman da Suriye Arabı olduğunu söylüyordu” dedi. </p>
      <p>
        <b>(DHA)</b>
      </p>
    </article>
  </body>
</html>