<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/ukrtransnafta-rosiyska-transnyeft-zaplatila-mayzhe-4-2-mln-yevro-za-prokachku-brudnoji-nafti-novini-ukrajini-50053466.html"/>
    <meta property="og:site_name" content="НВ"/>
    <meta property="article:published_time" content="2019-11-14T09:52:00+00:00"/>
    <meta property="og:title" content="Укртранснафта отримала майже 4,2 млн євро від РФ через прокачування брудної нафти"/>
    <meta property="og:description" content="Транснєфть продовжує резервувати потужності Укртранснафти через попадання в неї нафти з підвищеним вмістом хлорорганічних сполук."/>
  </head>
  <body>
    <article>
      <h1>Укртранснафта отримала майже 4,2 млн євро від РФ через прокачування брудної нафти</h1>
      <h2>Транснєфть продовжує резервувати потужності Укртранснафти через попадання в неї нафти з підвищеним вмістом хлорорганічних сполук.</h2>
      <address>
        <time datetime="2019-11-14T09:52:00+00:00">14 Nov 2019, 09:52</time>
      </address>
      <p>Компанія <a href="https://nv.ua/tags/ukrtransnafta.html">Укртранснафта</a> отримала 4,17 млн євро від російської Транснєфті за резервування потужностей української нафтотранспортної системи через попадання в неї нафти з підвищеним вмістом хлорорганічних сполук, повідомляє <a href="https://interfax.com.ua/">Інтерфакс-Україна</a>.</p>
      <p>Ця сума — не остаточна, оскільки Транснєфть продовжує резервувати потужності Укртранснафти.</p>
      <p>Розмір платежів визначається в рамках діючих договірних відносин і залежить від залишку обсягів неякісної російської нафти в нафтотранспортної системі України станом на перше число кожного місяця, під які російська компанія резервує потужності Укртранснафти.</p>
      <p>Як повідомлялося, <a href="https://nv.ua/ukr/biz/economics/ukrtransnafta-prizupinila-tranzit-rosiyskoji-nafti-cherez-naftoprovid-druzhba-50018755.html">в кінці квітня після попадання до нафтопроводу Дружба російської сировини з підвищеним вмістом хлорорганічних сполук</a> і відповідної відмови її прийому європейськими компаніями був припинений транзит територією України.</p>
      <p>Відновити транзит російської нафти до країн ЄС Укртранснафті вдалося 11 травня після підтвердження європейською стороною готовності приймати сировину. Згодом, 17 травня, у зв’язку з необхідністю додаткового часу на проведення підготовчих заходів оператор нафтотранспортної системи України вдруге вимушено призупинив транзит, відновивши його 21 травня.</p>
    </article>
  </body>
</html>