<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/mechka-narfa-do-kokal-lovets-v-planina-kray-stara-zagora_news708984.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T09:11:00+00:00"/>
    <meta property="og:title" content="Мечка наръфа до кокал ловец в планина край Стара Загора"/>
    <meta property="og:description" content="Внезапно, само на около метър-два от дулото на пушката му в мъглата се появило огромното животно"/>
  </head>
  <body>
    <article>
      <h1>Мечка наръфа до кокал ловец в планина край Стара Загора</h1>
      <h2>Внезапно, само на около метър-два от дулото на пушката му в мъглата се появило огромното животно</h2>
      <address>
        <time datetime="2019-11-14T09:11:00+00:00">14 Nov 2019, 09:11</time>
      </address>
      <p>https://blitz.bg/intsidenti/mechka-narfa-do-kokal-lovets-v-planina-kray-stara-zagora_news708984.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573624532-2c45a0fe0dca2b30b326d51978c9a960.jpg"/>
      </figure>
      <p><b>47-годишен  редовен ловец от Казанлък се озова в старозагорска болница след злощастна среща с мечка в Стара планина, съобщава "<a href="https://www.monitor.bg/bg/a/view/lovec-popadna-v-bolnica-sled-sreshta-s-mechok-v-gorata-180618">Монитор</a>".</b><br/><br/>Инцидентът е станал около обяд в неделя, докато въоръженият  с карабина мъж е дебнел на пусия в балкана над павелбанското село Търничени  появата на подгонени от колегите му диви прасета.<br/><br/>Внезапно, само на около метър-два от дулото на пушката му в мъглата се появила огромна мечка, която се изправила на задни лапи и го съборила върху шумата.<br/><br/>Срещата продължила не повече от минута, минута и половина, при което звярът нахапал рамото, слабините и бедрата на жертвата си, зъбите минали на сантиметър от бедрената артерия, а след това се отдалечил по пътеката във вътрешността на гората.<br/><br/>Въпреки болките пострадалият ловец успял да набере от мобилния си телефон 112 и да съобщи за случилото се, след което позвънил и на организатора на ловния излет.<br/><br/>Час по-късно пострадалият е бил извозен първоначално до ЦСМП-Казанлък, а от там по спешно в старозагорска болница, където му направила няколко операции за зашиване на раните.<br/><br/>Според лекарите на този етап нямало някаква пряка опасност за живота на ловеца, който макар и бавно започвал да се възстановява.<br/><br/>От ЛРД „Сокол“ в Казанлък, където членува жертвата не крият, че това е пореден случай мечка да излезе  срещу ловци в региона, на няколко пъти били отправяния искания за отстрела, но така и не получили разрешения.<br/><br/>Кметът на Търничени Ахмед Ходжа припомни, че преди 3-4 години е имало идентичен случай на нахапан от мечка ловец в землището, тогава обаче разрешили отстрела на хищника.<br/><br/>Колеги на пострадалия смятат, че животното е било подплашено от лая на кучетата, заради топлото за сезона време мечките в Балкана още не били заспали.</p>
    </article>
  </body>
</html>