<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/fakepnel-hagyta-magyar-rajongoit-luis-suarez/186556"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T02:00:00+00:00"/>
    <meta property="og:title" content="Faképnél hagyta magyar rajongóit Luis Suárez"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Faképnél hagyta magyar rajongóit Luis Suárez</mark>
      </h1>
      <address><time datetime="2019-11-14T02:00:00+00:00">14 Nov 2019, 02:00</time> by <a rel="author">K. B.</a></address>
      <p>
        <b>Csalódást okozott a magyar Barca-szurkolóknak Luis Suárez, aki az uruguayi válogatottal érkezett a Puskás Aréna megnyitójára. Nem állt meg közös képre vagy aláírásra, egy lányt meg is ríkatott. </b>
        <b>Csalódást okozott a magyar Barca-szurkolóknak Luis Suárez, aki az uruguayi válogatottal érkezett a Puskás Aréna megnyitójára. Nem állt meg közös képre vagy aláírásra, egy lányt meg is ríkatott.</b>
      </p>
      <p><b>Rá sem nézett Suárez azokra a magyar szurkolókra, </b>akik a budapesti New York Pa­lace Hotel előtt órákat vártak rá. Az uruguayi válogatott legnagyobb sztárját a szerda délelőtti, MTK-stadionban tartott konditermi edzésről visszaérkezve egy katalán mezt szorongató férfi próbálta megszólítani a buszról leszállva, Suárez azonban fa­kép­nél hagyta.</p>
      <figure>
        <img src="http://media.borsonline.hu/cikk/20/192142/gallery-picture/645w/2022979_luis-suarez-uruguay-valogatott-015-cz1.jpg"/>
        <figcaption>Luis Suárez a hotel előtt nem állt meg autogramot osztani a magyar rajongóknak © Czerkl Gábor</figcaption>
      </figure>
      <p>„Na, b…d meg!” – reagált a férfi, ami még a sztárokat sorfalként védő rendőrök arcára is mosolyt csalt. Kevésbé volt vidám pillanat, amikor az ebéd utáni csendes pihenőről a pályás tréningre indulva egy tinédzserlányt ríkatott meg a Barca sztárja.</p>
      <figure>
        <img src="http://media.borsonline.hu/cikk/20/192142/gallery-picture/645w/2022981_vt-siro-kislanyt-011.jpg"/>
        <figcaption>A lány sírva fakadt, miután elrohant a Barcelona ásza © Vaskó Tamás</figcaption>
      </figure>
      <p>A fiatal, katalán mezt viselő rajongó már messziről kiszúrta, ám hiába szólongatta kedvencét, az szó nélkül elrohant mellette, egyenesen fel a buszra. A könnyekben kitörő lányt barátnője vigasztalta.</p>
      <figure>
        <img src="http://media.borsonline.hu/cikk/20/192142/gallery-picture/645w/2022985_cavani-uruguay-valogatott-009-cz1.jpg"/>
        <figcaption>Cavani sokkal barátságosabban fogadta a drukkerek rohamát © Czerkl Gábor</figcaption>
      </figure>
      <p>A legnagyobb sztárok közül egyébként nem mindenki viselkedett ilyen barátságtalanul, Edinson Cavani vagy Diego Godín több aláírást is kiosztott.</p>
      <figure>
        <img src="http://media.borsonline.hu/cikk/20/192142/gallery-picture/645w/2022975_suarez-a-csaladjaval-instagram1.jpg"/>
        <figcaption>© Instagram</figcaption>
      </figure>
      <blockquote><b>Szülinapi partiról jött Suárez</b> <br/>Feldobódva érkezett Budapestre az uruguayi fociválogatott legnagyobb sztárja, Suárez, akinek a felesége, Sofia Balbi a hétvégén ünnepelte a 30. születésnapját. Ennek apropóján nagyszabású bulit rendeztek, ahol ott volt barcelonai csapattársa, Lionel Messi és kedvese, Antonella Roccuzzo, valamint korábbi harcostársai, Neymar és Cesc Fabregas is.</blockquote>
      <p>Nem csak a hazai drukkerek várták az uruguayi csapat budapesti szereplését, Juan Ernesto Vallejos és fia, Dominique is kilátogatott a hotelhez. Az apa Montevideóban született, a nyolcvanas évek elején költözött a családja Pestre.</p>
      <figure>
        <img src="http://media.borsonline.hu/cikk/20/192142/gallery-picture/645w/2022983_uruguay-edzes-twitter1.jpg"/>
        <figcaption>Az MTK stadionját vették birtokba az uruguayiak © twitter</figcaption>
      </figure>
      <figure>
        <img src="http://media.borsonline.hu/cikk/20/192142/gallery-picture/645w/2022977_uruguay-edzes2-twitter1.jpg"/>
        <figcaption>Jó hangulatban telt az edzés © twitter</figcaption>
      </figure>
      <blockquote><b>Használja a tömegközlekedést</b> <br/>- Lehetőség szerint tö­megközlekedéssel közelítsék meg a Puskás Arénát a stadionavató előtt! <br/>- A meccs után az M2-es, M4-es metró, az 1-es villamos, valamint a Thököly úti autóbuszok sűrűbben közlekednek. <br/>- A stadion környéki közterületeken megállási tilalomra és teljes útzárra kell számítani.<br/>- A létesítménybe esernyőt, profi fényképezőt és A4-esnél nagyobb méretű táskát nem lehet bevinni.<br/>- Az MLSZ Szurkolói Faluval várja az érdeklődőket a stadionon kívül, a kapukat 16 órakor nyitják, a stadionavató ünnepség pedig 17.30-kor kezdődik.<br/>- A stadionban nem lehet sehol készpénzzel fizetni.</blockquote>
      <p>– Nagyon várjuk a meccset, sajnos nem tudunk kimenni, mert nagyon hamar elkapkodták a jegyeket – mondja az uruguayi apa.</p>
      <p>– Szeretnénk viszont találkozni a csapattal, így azt tervezzük, hogy a szálloda előtt várjuk majd őket, hátha sikerül néhány szót váltani velük. Én az uru­guayiaknak szurkolok, de a fiam, akinek az édesanyja magyar, azt szeretné, ha jó meccset játszanának a csapatok, és sokgólos döntetlen születne.</p>
      <blockquote><b>Népszerű a magyar gulyás</b> <br/>Miközben Cavani és társai javában tréningeztek, az MLSZ a Gundel étteremben adott díszebédet az uruguayi futballküldöttség vezetőinek tiszteletére. A Városligetben a dél-amerikaiak a gulyáslevesért rajongtak leginkább, többen repetáztak is belőle. S hogy hivatalos magyar kísérőjük, Dunai Antal mennyire népszerű a körükben? Máris kapott egy uru­guayi emlékdresszt a vendégektől.</blockquote>
      <h3>Magyarország - Uruguay</h3>
      <h3>Péntek, 19.00 Tv: M4 Sport</h3>
    </article>
  </body>
</html>