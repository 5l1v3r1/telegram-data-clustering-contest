<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/14/news/raid_israele_civili_palestinesi_uccisi-241050342/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T02:45:00+00:00"/>
    <meta property="og:title" content="Gaza, raid israeliano uccide 8 membri di una famiglia palestinese. Trovato accordo per cessate il fuoco"/>
    <meta property="og:description" content="Secondo fonti mediche fra i morti ci sarebbero due donne e 5 bambini oltre al capofamiglia che era l'obiettivo degli israeliani. L'accordo fra Israele"/>
  </head>
  <body>
    <article>
      <h1>Gaza, raid israeliano uccide 8 membri di una famiglia palestinese. Trovato accordo per cessate il fuoco</h1>
      <h2>Secondo fonti mediche fra i morti ci sarebbero due donne e 5 bambini oltre al capofamiglia che era l'obiettivo degli israeliani. L'accordo fra Israele e le fazioni palestinesi raggiunto con la mediazione egiziana</h2>
      <address>
        <time datetime="2019-11-14T02:45:00+00:00">14 Nov 2019, 02:45</time>
      </address>
      <p>GAZA - Un missile israeliano ha ucciso otto componenti di una famiglia palestinese a Deir al-Balah, nel centro della striscia di Gaza e altre 12 persone sono rimaste ferite. Secondo fonti mediche palestinese gli otto, fra cui due donne e cinque bambini, sono stati colpiti nella loro casa. Il bersaglio il capofamiglia, Ramsi Abu Malhus, 45 anni, secondo l'esercito comandante dei lanciatori di razzi della Jihad islamica nel settore centrale della striscia di Gaza. "Negli ultimi giorni, come in passato aveva partecipato attivamente ai lanci di razzi verso Israele", ha detto la radio militare israeliana. Salgono così a 32 i morti palestinesi nelle violenze seguite <a href="https://www.repubblica.it/esteri/2019/11/12/news/israele_ucciso_comandante_jihad_islamica-240896232/?ref=search">all'uccisione di </a><a href="https://www.repubblica.it/esteri/2019/11/12/news/israele_ucciso_comandante_jihad_islamica-240896232/?ref=search">Baha Abu al Ata</a>, 42 anni, responsabile dell’ala militare della Jihad per Gaza Nord. Per rappresagli l'organizzazione palestinese ha sparato 350 razzi sulle città israeliane.<br/><br/>Dopo questo picco delle violenze, secondo fonti egiziane un accordo fra Israele e le fazioni armate palestinesi per un cessate il fuoco immediato a Gaza è stato raggiunto nella notte, grazie alla mediazione dell'Egitto. La conferma è arrivata dalla Jihad islamica il cui portavoce ha detto: "L'occupante (Israele ndr) ha accettato le condizioni poste dalla resistenza".<br/><br/>"Alla calma risponderemo con la calma. La Jihad islamica ha subito un duro colpo", ha invece detto il ministro degli Esteri israeliano Israel Katz, commentando l'accordo per fermare le armi. In un'intervista alla radio militare, Katz ha precisato che anche in futuro "Israele non esiterà a colpire chiunque lo minacci". Il ministro ha poi rilevato che "il non coinvolgimento di Hamas nei combattimenti è un successo di Israele".<br/><br/> </p>
    </article>
  </body>
</html>