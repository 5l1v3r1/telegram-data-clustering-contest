<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-pidpisav-zakon-pro-audit-bezpeki-dorig-329591_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T02:46:00+00:00"/>
    <meta property="og:title" content="Зеленський підписав закон про аудит безпеки доріг"/>
    <meta property="og:description" content="Документ покликаний сприяти інтеграції автомобільних доріг загального користування до міжнародної дорожної мережі."/>
  </head>
  <body>
    <article>
      <h1>Зеленський підписав закон про аудит безпеки доріг</h1>
      <h2>Документ покликаний сприяти інтеграції автомобільних доріг загального користування до міжнародної дорожної мережі.</h2>
      <address>
        <time datetime="2019-11-14T02:46:00+00:00">14 Nov 2019, 02:46</time>
      </address>
      <p>Президент України Володимир Зеленський поставив підпис на законі, який передбачає аудит стану <b><a href="https://dt.ua/ECONOMICS/450-milyoniv-v-kredit-na-p-yatnadcyat-rokiv-dlya-budivnictva-i-remontu-dorig-shvaleni-krikliy-328779_.html">автомобільних доріг</a> </b>в країні, <a href="https://www.president.gov.ua/news/prezident-pidpisav-zakon-shodo-auditu-bezpeki-avtomobilnih-d-58333">повідомила</a> прес-служба президента в середу, 13 листопада.</p>
      <p>"Закон вносить зміни до законів "Про дорожній рух" та "Про автомобільні дороги", якими запроваджується поняття "економічні втрати у зв'язку із загибеллю або пораненням (травмуванням) людей внаслідок дорожньо-транспортних пригод". Документ вводить аудит безпеки автодоріг на стадії проектування і після введення в експлуатацію та перевірку безпеки автодоріг під час експлуатації", – йдеться у повідомленні.</p>
      <p>Документ покликаний сприяти інтеграції автомобільних доріг загального користування до міжнародної дорожної мережі.з високим рівнем безпеки.</p>
      <p>31 жовтня Держагентство автомобільних доріг України підписало меморандум про співпрацю з китайською компанією Poly Changda Engineering Co. Ltd. Завдяки цьому <a href="https://zn.ua/ECONOMICS/kitaycy-postroyat-kolcevuyu-dorogu-kiev-odessa-i-kiev-chop-334441_.html"><b>навколо Києва почнуть будувати Велику кільцеву автомобільну дорогу</b></a> між М-05 Київ-Одеса, М-06 Київ-Чоп.</p>
      <p>Раніше президент Зеленський особисто за кермом автомобіля протестував нещодавно <b><a href="https://zn.ua/UKRAINE/prezident-zelenskiy-proveril-trassu-zaporozhe-mariupol-posle-remonta-334125_.html">відремонтовану трасу</a></b>, що сполучає Запоріжжя і Маріуполь.</p>
      <footer>За матеріалами: <a href="https://dt.ua/go/aHR0cHM6Ly93d3cucHJlc2lkZW50Lmdvdi51YS8=">Офіс президента</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>