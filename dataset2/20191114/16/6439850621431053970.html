<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460726/%E0%A6%87%E0%A6%A8%E0%A7%8D%E0%A6%A6%E0%A7%8B%E0%A6%B0-%E0%A6%9F%E0%A7%87%E0%A6%B8%E0%A7%8D%E0%A6%9F%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82-%E0%A6%AC%E0%A7%8D%E0%A6%AF%E0%A6%B0%E0%A7%8D%E0%A6%A5%E0%A6%A4%E0%A6%BE%E0%A7%9F-%E0%A6%AE%E0%A6%BE%E0%A6%A4%E0%A7%8D%E0%A6%B0-%E0%A7%A7%E0%A7%AB%E0%A7%A6-%E0%A6%B0%E0%A6%BE%E0%A6%A8%E0%A7%87%E0%A6%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-14T16:31:00+00:00"/>
    <meta property="og:title" content="ইন্দোর টেস্টে ব্যাটিং ব্যর্থতায় মাত্র ১৫০ রানেই শেষ বাংলাদেশ"/>
    <meta property="og:description" content="অনলাইন ডেস্ক ॥ টেস্ট চ্যাম্পিয়নশিপে নিজেদের প্রথম ম্যাচে ইন্দোরে ভারতের মুখোমুখি বাংলাদেশ। দুই ম্যাচ সিরিজের প্রথমটিতে টস জিতে ব্যাটিংয়ের সিদ্ধন্ত নিয়েছেন টাইগার অধিনায়ক মুমিনুল হক। তবে শুরু থেকেই আসা-যাওয়ার মিছিলে ব্যস্ত থাকা বাংলাদেশর। চা বিরতরি সময় বাংলাদেশের রান ৭ উইকেট হারিয়ে ১৪০ রান। তবে ব্যাটিং ..."/>
  </head>
  <body>
    <article>
      <h1>ইন্দোর টেস্টে ব্যাটিং ব্যর্থতায় মাত্র ১৫০ রানেই শেষ বাংলাদেশ</h1>
      <address>
        <time datetime="2019-11-14T16:31:00+00:00">14 Nov 2019, 16:31</time>
      </address>
      <figure>
        <img src="http://www.dailyjanakantha.com/files/201911/1573752569_28.jpg"/>
      </figure>
      <p>অনলাইন ডেস্ক ॥ টেস্ট চ্যাম্পিয়নশিপে নিজেদের প্রথম ম্যাচে ইন্দোরে ভারতের মুখোমুখি বাংলাদেশ। দুই ম্যাচ সিরিজের প্রথমটিতে টস জিতে ব্যাটিংয়ের সিদ্ধন্ত নিয়েছেন টাইগার অধিনায়ক মুমিনুল হক। তবে শুরু থেকেই আসা-যাওয়ার মিছিলে ব্যস্ত থাকা বাংলাদেশর। চা বিরতরি সময় বাংলাদেশের রান ৭ উইকেট হারিয়ে ১৪০ রান। তবে ব্যাটিং ব্যর্থতায় মাত্র ১৫০ রানেই শেষ হয় বাংলাদেশের প্রথম ইনিংস।</p>
      <p>নিজেদের ইনিংসের শেষ ১০ রানেই ৫ উইকেট হারায় বাংলাদেশ। যেখানে কোনো ব্যাটসম্যানই ফিফটির দেখা পাননি। সর্বোচ্চ ৪৩ রান আসে মুশফিকুর রহিমের ব্যাট থেকে।</p>
      <p>এর আগে ইনিংসের শুরুতে দেখেশুনে খেলতে থাকা ইমরুল কায়েস দলীয় ষষ্ঠ ওভারের শেষ বলে উমেষ যাদবের শিকার হন। বল খোঁচা দিতে গিয়ে স্লিপে থাকা আজিঙ্কা রাহানের ক্যাচে পরিণত হন। ১৮ বলে ৬ রান আসে তার ব্যাট থেকে। পরের ওভারের শেষ বলে ইশান্ত শর্মার গতির কাছে হার মানের আরেক ওপেনার শাদমান ইসলাম। তিনি ২৪ বলে ৬ রান করেন। তার আউটের মধ্যদিয়ে দ্বিতীয় উইকেটের পতন হয়।</p>
      <p>রান রেট কম থাকলেও মুমিনুল হকের সঙ্গে ধীর ব্যাটিং করতে থাকেন মোহাম্মদ মিঠুন। তবে তিনিও থিতু হতে পারেননি। ১৮তম ওভারের শেষ বলে মোহাম্মদ শামীর ডেলিভারিতে এলবির ফাঁদে পড়েন তিনি। ৩৬ বলে ১২ করেন এই ডানহাতি।</p>
      <p>৩৮তম ওভারে রবীচন্দ্রন অশ্বিনের ভেতরে আসা একটি বল ছেড়ে দিলে বোল্ড হন মুমিনুল হক। ৮০ বলে ৬টি চারের সাহায্যে ৩৭ রান করেন এ ম্যাচে নেতৃত্ব পাওয়া এই বাঁহাতি। চতুর্থ উইকেটে ৬৮ রান যোগ করেন মুমিনুল ও মুশফিক।</p>
      <p>অশ্বিনের দ্বিতীয় শিকার হয়ে মাঠ ছাড়েন মাহমদুউল্লাহ। দলীয় ৪৬ ওভারের প্রথম বলে ডানহাতি এই স্পিনারের বলে সুইপ করতে গিয়ে বোল্ড হন তিনি। ৩০ বলে ১০ রান করেন মাহমুদউল্লাহ। এরই সঙ্গে পঞ্চম উইকেটের পতন হয় বাংলাদেশের।</p>
      <p>৫৪তম ওভারের পঞ্চম বলে পেসার মোহাম্মদ শামীর বল ছেড়ে দিলে বোল্ড হন মুশফিকুর রহিম। ১০৫ বলে ৪৩ করা এই ব্যাটসম্যান ৪টি চার ও একটি ছক্কা হাঁকান। পরের বলেই এলবি হয়ে মেহেদী হাসান মিরাজ (০) ফিরলে হ্যাটট্রিকের সম্ভাবনা জাগিয়ে দ্বিতীয় সেশন শেষে মাঠ ছাড়েন শামি।</p>
      <p>তৃতীয় সেশনে মাঠে ফিরেই ইশান্ত শর্মার শিকারে পরিণত হন লিটন দাশ। ৩১ বলে ২১ করা এই ব্যাটসম্যান স্লিপে থাকা বিরাট কোহলিকে ক্যাচ দেন।</p>
      <p>বাংলাদেশের ইনিংসে শেষ ব্যাটসম্যান হিসেবে এবাদন হোসেন যাদবের বলে বোল্ড হন ব্যক্তিগত দুই রানে। তার আগে রান আউট হয়ে মাঠ ছাড়েন তাইজুল ইসলাম। আবু জায়েদ ৭ রানে অপরাজিত থাকেন।</p>
      <p>ভারতীয় বোলারদের মধ্যে সর্বোচ্চ ৩ উইকেট পান মোহাম্মদ শামী। আর দুটি করে উইকেট ভাগ করে নেন ইশান্ত, যাদব ও অশ্বিন।</p>
      <p>এর আগে প্রথম ম্যাচে বৃহস্পতিবার (১৪ নভেম্বর) ইন্দোরের হোলকার স্টেডিয়ামে ভারতের মুখোমুখি হয় বাংলাদেশ। সকাল ১০টায় শুরু হয় ম্যাচটি।</p>
      <p>বাংলাদেশ একাদশ: ইমরুল কায়েস, শাদমান ইসলাম, মোহাম্মদ মিঠুন, মুমিনুল হক (অধিনায়ক), মুশফিকুর রহিম, মাহমুদউল্লাহ, লিটন দাস (উইকেটরক্ষক), মেহেদী হাসান, তাইজুল ইসলাম, আবু জায়েদ, এবাদত হোসেন।</p>
      <p>ভারত একাদশ: মায়াঙ্ক আগারওয়াল, রোহিত শর্মা, চেতেশ্বর পূজারা, বিরাট কোহলি (অধিনায়ক), আজিঙ্কা রাহানে, রবীন্দ্র জাদেজা, ঋদ্ধিমান সাহা (উইকেটরক্ষক), রবীচন্দ্রন আশ্বিন, উমেষ যাদব, মোহাম্মদ শামী, ইশান্ত শর্মা।</p>
    </article>
  </body>
</html>