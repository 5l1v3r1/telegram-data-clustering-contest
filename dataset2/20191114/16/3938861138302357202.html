<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_pokazhut-scho-umiyut-u-pivfinali-tanciv-iz-zirkami-na-parket-vijdut-suddi/938155"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T16:13:00+00:00"/>
    <meta property="og:title" content="Покажуть, що уміють: у півфіналі &quot;Танців із зірками&quot; на паркет вийдуть судді"/>
    <meta property="og:description" content="Цієї неділі відбудеться довгоочікуваний півфінал &quot;Танців з зірками&quot; і стануть відомі імена суперфіналістів. За кубок переможця зараз змагаються лише 4 пари, конкуренція стає ще запеклішою, передає ТСН. Кожна з пар продемонструє 3 номери: один танець з класичної бальної програми, ..."/>
  </head>
  <body>
    <article>
      <h1>Покажуть, що уміють: у півфіналі "Танців із зірками" на паркет вийдуть судді</h1>
      <address><time datetime="2019-11-14T16:13:00+00:00">14 Nov 2019, 16:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938155_w_300.jpg?v=0"/>
        <figcaption>Цієї неділі оберуть суперфіналістів шоу. Фото: fakty.ua</figcaption>
      </figure>
      <p>Цієї неділі відбудеться довгоочікуваний півфінал "Танців з зірками" і стануть відомі імена суперфіналістів.</p>
      <p>За кубок переможця зараз змагаються лише 4 пари, конкуренція стає ще запеклішою, передає <a href="https://tsn.ua/glamur/pivfinal-na-tancyah-z-zirkami-suddi-stancyuyut-razom-iz-zirkovimi-parami-1443174.html">ТСН</a>.</p>
      <p>Кожна з пар продемонструє 3 номери: один танець з класичної бальної програми, другий - разом з одним із судів проекту, який і поставить хореографію і третій - "Танець за життя". Цього разу його виконуватимуть всі пари одночасно, ще до початку "Шоу результатів".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/celebrities/_tanci-z-zirkami-2019-hto-pokinuv-proekt-cogo-razu/937525"/>
      </related>
      <p>Так, пара <b>Володимира Остапчука</b> й <b>Ілони Гвоздьової</b> танцюватимуть запальний фрістайл під популярний хіт <b>Дженніфер Лопес</b> Get right разом з найемоційнішим суддею проекту - <b>Франсіско Гомесом</b>.</p>
      <p>Найдраматичніша пара проекту <b>Ксенія Мішина</b> та <b>Женя Кот</b> продемонструють ф'южн під незвичне аранжування музики <b>Петра Чайковського</b> з балету "Лускунчик" - Dance of the sugar plum fairy. Разом з парою на паркеті станцює чорний лебідь, прима-балерина <b>Катерина Кухар</b>.</p>
      <p>Олімпійська призерка <b>Анна Різатдінова</b> разом із <b>Олександром Прохоровим</b> та<b> Владом Ямою</b> покажуть танго.</p>
      <p><b>Вікторія Булітко</b> та <b>Дмитро Дікусар</b> вийдуть на паркет разом з легендарним балетмейстером<b> Григорієм Чапкісом</b> та виконають вальс.</p>
      <p>Згідно з правилами проекту, номер із суддями оцінюватиме лише три члени журі, які не задіяні у постановці.</p>
      <blockquote>У 11-му ефірі шоу "Танці з зірками" <a href="https://gazeta.ua/articles/celebrities/_tanci-z-zirkami-mogilevska-zapalila-na-parketi-z-amoyu-ta-ziznalasya-v-kohanni-novomu-obrancyu/936416">фантастичним сюрпризом порадувала Наталія Могилевська</a>. Співачка через 13 років вийшла на паркет шоу у парі з суддею проекту Владом Ямою. Сам танцівник заявив, що він залишив суддівське крісло тільки заради виступу з Наталею та зізнався, що все ж таки був роман між ними у той час, коли вони брали участь у шоу.</blockquote>
    </article>
  </body>
</html>