<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/utenriks/i/AdBaeE/elev-drept-i-skyting-paa-skole-i-california"/>
    <meta property="og:site_name" content="Aftenbladet"/>
    <meta property="article:published_time" content="2019-11-14T16:31:33+00:00"/>
    <meta property="og:title" content="Elev drept i skyting på skole i California"/>
    <meta property="og:description" content="En elev er død og to er kritisk såret etter en skyteepisode på en videregående skole i Santa Clarita i California. Den antatte gjerningspersonen er pågrepet."/>
  </head>
  <body>
    <article>
      <h1>Elev drept i skyting på skole i California</h1>
      <h2>En elev er død og to er kritisk såret etter en skyteepisode på en videregående skole i Santa Clarita i California. Den antatte gjerningspersonen er pågrepet.</h2>
      <address><time datetime="2019-11-14T16:31:33+00:00">14 Nov 2019, 16:31</time> by <a rel="author">NTB-AP</a></address>
      <p>Den mistenkte gjerningspersonen er i politiets varetekt, men får behandling ved et lokalt sykehus, heter det i en oppdatering fra Los Angeles-politiet torsdag formiddag.</p>
      <p>Det var en stund forvirring rundt antall sårede, som varierte fra tre til sju. Sykehuset Henry Mayo i Santa Clarita <a href="https://twitter.com/HenryMayoHosp/status/1195038995907928064">bekreftet</a> senere torsdag at det mottok fire pasienter. Den ene av dem, en kvinnelig elev, døde av skadene hun ble påført. To mannlige elever er innlagt med kritiske skader, mens tilstanden for den fjerde, en mannlig elev, betegnes som god.</p>
      <p>Politiet bekrefter at elevene ble skutt av en medelev.</p>
      <p>Santa Clarita ligger om lag 50 kilometer nord for Los Angeles sentrum. Saugus High School har rundt 2.300 elever. Andre skoler i området ble stengt. Beboere i området nær skolen ble bedt om å holde dører og vinduer stengt.</p>
    </article>
  </body>
</html>