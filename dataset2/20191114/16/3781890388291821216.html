<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741715"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T16:09:00+00:00"/>
    <meta property="og:title" content="&quot;เรื่องแปลก&quot;ก่อนหวยออก งวด 16 พฤสจิกายน 2562"/>
    <meta property="og:description" content="'เดลินิวส์ออนไลน์' รวบรวมเรื่องแปลกและข่าวแปลก ซึ่งมีหลากหลายเรื่องราวที่เกิดขึ้นในช่วง 14 วันที่ผ่านมา ก่อนหวยออกงวดประจำวันที่ 16 พ.ย. 2562"/>
  </head>
  <body>
    <article>
      <h1>"เรื่องแปลก"ก่อนหวยออก งวด 16 พฤสจิกายน 2562</h1>
      <address>
        <time datetime="2019-11-14T16:09:00+00:00">14 Nov 2019, 16:09</time>
      </address>
      <slideshow>
        <figure>
          <img src="https://www.dailynews.co.th/admin/upload/20191114/news_xtgeGikKsQ232129_533.jpg?v=20191115057"/>
        </figure>
        <figure>
          <img src="https://www.dailynews.co.th/admin/upload/20191114/news_LaEEloCXYo232129_533.jpg?v=20191115057"/>
        </figure>
        <figure>
          <img src="https://www.dailynews.co.th/admin/upload/20191114/news_FVeGKlOZTH232129_533.jpg?v=20191115057"/>
        </figure>
        <figure>
          <img src="https://www.dailynews.co.th/admin/upload/20191114/news_mfDRCHCTGg232130_533.jpg?v=20191115057"/>
        </figure>
        <figure>
          <img src="https://www.dailynews.co.th/admin/upload/20191114/news_NfGIuIiWRT232130_533.jpg?v=20191115057"/>
        </figure>
        <figure>
          <img src="https://www.dailynews.co.th/admin/upload/20191114/news_UwBXOMyIUl232130_533.jpg?v=20191115057"/>
        </figure>
      </slideshow>
      <p>
        <b>"เดลินิวส์ออนไลน์" รวบรวมเรื่องแปลกและข่าวแปลก ซึ่งมีหลากหลายเรื่องราวที่เกิดขึ้นในช่วง 14 วันที่ผ่านมา ก่อนหวยออกงวดประจำวันที่ 16 พ.ย. 2562</b>
      </p>
      <p>หลังจากผลรางวัลสลากกินแบ่งรัฐบาลงวดประจำวันที่ 1 กันยายน 2562 ออกมากันไปเป็นที่เรียบร้อย โดยรางวัลที่ 1 ได้แก่ 967375 เลขหน้า 3 ตัว 021,206 เลขท้าย 3 ตัว 323,806 และเลขท้าย 2 ตัว 79 เผลอนิดเดียวก็เข้าสู่งวดต่อไปกันแล้ว โดยงวดนี้จะออกผลรางวัลในวันที่ 16 พฤศจิกายน 2562 ซึ่งช่วง 14 วันที่ผ่านมา มีข่าวแปลกที่น่าสนใจดังนี้<br/><br/><a href="https://www.dailynews.co.th/regional/741395"><i><b>'สาวใหญ่'เชื่อบารมีพระดัง สู้วัวแม่ลูกอ่อนคลั่งรอดตาย</b></i></a> โดยนางกาญจนา ดวงอุมา อายุ 50 ปี ชาวต.ท่ายาง อ.ทุ่งใหญ่ จ.นครศรีธรรมราช แม่ค้าลอตเตอรี่ ที่ประสบเหตุระทึกถูกวัวแม่ลูกอ่อนไล่ขวิดหวิดตาย หลังกลับจากทำบุญในงานทอดกฐินประจำปี วัดประดิษฐาราม หรือ "วัดไสหร้า" เล่านาทีสู้แม่วัวลูกอ่อน 30 นาทีก่อนหมดแรง ยกมือภาวนาขอพรพระวัดดังเมืองคอนโปรดช่วยชีวิต สิ้นคำขอแม่วัวหยุดคลั่ง เผยนอนโรงพยาบาล 2 คืน เชื่อบารมี "พ่อท่านนวล" หรือ พ่อท่านนวลปริสุทโธ อดีตเจ้าอาวาสวัดไสหร้า พระเกจิชื่อดังทางภาคใต้ ที่มรณภาพไปแล้วหลายปี ช่วยชีวิตรอด<br/><br/><a href="https://www.dailynews.co.th/regional/741298"><i><b>'หนองบัวลำภู'ภูมิใจ พบไดโนเสาร์พันธุ์ใหม่'จ้าวลมกรด'</b></i></a> คนไทยได้เฮ ขุดพบไดโนเสาร์พันธุ์ใหม่ ตัวที่ 11 ของไทย“วายุแรพเตอร์ หนองบัวลำภู เอนซิส” ที่อุทยานแห่งชาติภูเก้า-ภูพานคำ จังหวัดหนองบัวลำภู ซึ่งไดโนเสาร์พันธุ์ดังกล่าวมีขนาดลำตัวยาวประมาณ 4 - 4.5 เมตร อายุ 130 ล้านปี<br/><br/><br/><a href="https://www.dailynews.co.th/regional/741208"><i><b>เลขอ่างน้ำมนต์'ฤาษีเณร'ลอยเด่น รับพระจันทร์ทรงกลด</b></i></a> ที่อาศรมฤาษีเณร ธาตุพุทธคุณ เลขที่ 53 หมู่ 4 ต.โพแตง อ.บางไทร จ.พระนครศรีอยุธยา ประชาชนร่วมลอยกระทงพร้อมอาบน้ำมนต์ในคืนวันเพ็ญแบบโบราณ เสริมดวงชะตา และเป็นสิริมงคลแก่ตัวเอง โดยมีฤาษีเณร ธาตุพุทธคุณ เป็นเจ้าพิธีพร้อมฤาษีกาวิน และฤาษีวิ จ.สุพรรณบุรี ร่วมอธิฐานจิตท่ามกลางวงล้อมยักษ์ 70 ตนและท้าวเวสสุวรรณ เปิดทรัพย์เบิกบุญหนุนดวง เปิดสะพาน โดยขณะทำพิธีได้ปรากฏเกิดพระจันทร์ทรงกลด ซึ่งถือเป็นเรื่องของความศักดิ์สิทธิ์ ณะที่ประชาชนแห่อาบน้ำมนต์วันเพ็ญ เพื่อขอโชคลาภจากพระจันทร์<br/><br/><a href="https://www.dailynews.co.th/regional/739641"><i><b>แห่ไหว้'เจ้าแม่ตะเคียนหิน' หลังให้โชคอดีตตชด.114ล้าน</b></i></a> จากกรณีที่ จ.ส.ต.สุทธิพงษ์ คณะนา อายุ 63 ปี อดีตตชด. อยู่บ้านเลขที่ 92 บ้านไพรงาม หมู่ที่ 5 ต.ภูเงิน อ.กันทรลักษ์ จ.ศรีสะเกษ ถูกลอตเตอรี่ รางวัลที่ 1 งวดที่ 41 งวดประจำวันที่ 1 พ.ย. 2562 หมายเลข 967375 จำนวน 19 ใบ มูลค่า 114 ล้านบาท หลังบนบานศาลเจ้าแม่ตะเคียนหิน ที่วัดบ้านโนนจิก ต.กระแชง อ.กันทรลักษ์ จ.ศรีสะเกษ จนกลายเป็นเศรษฐีในพริบตา จนทำให้ชาวบ้านแห่มากราบไหว้ขอโชคลาภกันเป็นจำนวนมาก<br/><br/><br/><a href="https://www.dailynews.co.th/regional/740621"><i><b>'หลวงตาละมัย'ละสังขาร ตำนานจอมอาคมเมืองสองแคว</b></i></a> พระวรญาณมุณี หรือ หลวงตาละมัย อดีตผู้ช่วยเจ้าอาวาสวัดพระศรีรัตนมหาธาตุวรมหาวิหาร (วัดใหญ่) และอดีตรักษาการแทนเจ้าอาวาสวัดอรัญญิก อ.เมืองพิษณุโลก ได้มรณภาพลงด้วยโรคชราภาพ ที่โรงพยาบาลพุทธชินราช อ.เมือง จ.พิษณุโลก หลังเข้ารับการรักษาอาการอาพาธตั้งแต่ช่วงเดือนต.ค.ที่ผ่านมา สิริอายุรวม 89 ปี โดยหลวงตาละมัย อุปสมบทตั้งแต่อายุครบ 20 ปี ที่วัดจอมทอง ต.จอมทอง อ.เมืองพิษณุโลก นามเดิมว่า แจ่ม เอมหยวก เกิดเมื่อวันที่ 6 มิถุนายน 2473 ต.บ้านกร่าง อ.เมืองพิษณุโลก ได้รับฉายาว่า “สุธมฺโม”...</p>
    </article>
  </body>
</html>