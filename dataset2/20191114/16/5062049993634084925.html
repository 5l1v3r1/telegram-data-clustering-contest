<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10691--turnaj-mistru-o-postupu-rozhodne-souboj-titanu"/>
    <meta property="og:site_name" content="Tenisový svět"/>
    <meta property="article:published_time" content="2019-11-14T16:59:00+00:00"/>
    <meta property="og:title" content="Turnaj mistrů: O postupu rozhodne souboj titánů"/>
    <meta property="og:description" content="Závěrečný hrací den čeká na Turnaji mistrů skupinu Björna Borga, ve které o postupu do semifinále rozhodne atraktivní duel mezi Rogerem Federerem a Novakem Djokovičem. Vítěz zápasu doplní již jistého semifinalistu Dominica Thiema, který bude hájit stoprocentní bilanci proti Matteu Berrettinimu."/>
  </head>
  <body>
    <article>
      <h1>Turnaj mistrů: O postupu rozhodne souboj titánů</h1>
      <address>
        <time datetime="2019-11-14T16:59:00+00:00">14 Nov 2019, 16:59</time>
      </address>
      <p>
        <b>Závěrečný hrací den čeká na Turnaji mistrů skupinu Björna Borga, ve které o postupu do semifinále rozhodne atraktivní duel mezi Rogerem Federerem a Novakem Djokovičem. Vítěz zápasu doplní již jistého semifinalistu Dominica Thiema, který bude hájit stoprocentní bilanci proti Matteu Berrettinimu.</b>
      </p>
      <p>Ke klíčové bitvě světové dvojky a trojky dojde na závěr programu od 21 hodin. Vítěz postoupí do semifinále, poražený končí. Před Turnajem mistrů sice byli oba pasováni do rolí favoritů na postup, ale porážky s Dominicem Thiemem je odsoudily k boji o druhé místo.</p>
      <p>Bude se jednat už o 50. vzájemné měření sil, přičemž Djokovič vede 27-22 na zápasy. Srb si navíc připsal pět výher v řadě a naposledy s Federerem prohrál na Turnaji mistrů 2015. Na ATP Finals si spolu oba hráči zahrají posedmé.</p>
      <p>Federerovi navíc jde i protáhnutí úspěšné série z Turnaje mistrů. Doposud hrál na závěrečném podniku sezony v Londýně (kde se hraje od roku 2009) devětkrát a vždy postoupil ze základní skupiny. Na druhé straně Djokovič bojuje o post světové jedničky.</p>
      <p><b>TM: Berrettini zdolal Thiema, připsal si první výhru</b><br/>Závěrečný zápas na Turnaji mistrů absolvoval ve čtvrtek Ital Matteo Berrettini (8.). V utkání s jistým postupujícím do semifinále, Dominicem Thiemem (5.), uzavřel svou premiérovou účast výhrou 7:6(3), 6:3.</p>
      <p>Ital byl v utkání lepším hráčem, a byť se mu nepovedlo první set doservírovat, v tiebreaku ho už získal hladce 7:3. Ve druhé sadě rozhodl o svém vítězství v šesté hře, kdy prorazil Thiemovi podání a k brejkbolu ho posléze už nepustil.</p>
      <p><b><u>Program</u></b><br/><b>Kubot (POL), Melo (BRA)</b> – R. Ram (USA), Salisbury (GBR) 6:7(5), 6:4, 10:7<br/>Dominic Thiem (AUT) – <b>Matteo Berrettini (ITA)</b> 6:7(3), 3:6<br/>19:00 Klaasen (RSA), Venus (NZL) – Dodig (CRO), Polášek (SVK)<br/>21:00 Novak Djokovič (SRB) – Roger Federer (SUI)</p>
      <footer>Jan Vojkůvka, foto: Twitter: Sport News Today</footer>
    </article>
  </body>
</html>