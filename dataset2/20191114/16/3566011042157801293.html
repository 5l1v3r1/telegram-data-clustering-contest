<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547353.html/%D8%A8%D8%A7%D8%B2%D8%AF%DB%8C%D8%AF-330-%D9%87%D8%B2%D8%A7%D8%B1-%DA%AF%D8%B1%D8%AF%D8%B4%DA%AF%D8%B1-%D8%AE%D8%A7%D8%B1%D8%AC%DB%8C-%D8%A7%D8%B2-%D9%86%D8%B5%D9%81-%D8%AC%D9%87%D8%A7%D9%86-%D8%AF%D8%B1-%D9%87%D9%81%D8%AA--%D9%85%D8%A7%D9%87%D9%87-%D9%86%D8%AE%D8%B3%D8%AA-%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T16:12:00+00:00"/>
    <meta property="og:title" content="بازدید 330 هزار گردشگر خارجی از نصف جهان در هفت‌ ماهه نخست سال"/>
    <meta property="og:description" content="مدیرکل میراث فرهنگی، صنایع دستی و گردشگری استان اصفهان گفت: در هفت ماه نخست سال 330 هزار گردشگر خارجی وارد اصفهان شدند."/>
  </head>
  <body>
    <article>
      <h1>بازدید 330 هزار گردشگر خارجی از نصف جهان در هفت‌ ماهه نخست سال</h1>
      <h2>مدیرکل گردشگری اصفهان خبر داد؛</h2>
      <address>
        <time datetime="2019-11-14T16:12:00+00:00">14 Nov 2019, 16:12</time>
      </address>
      <p>مدیرکل میراث فرهنگی، صنایع دستی و گردشگری استان اصفهان گفت: در هفت ماه نخست سال 330 هزار گردشگر خارجی وارد اصفهان شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فریدون اللهیاری در گفت‌وگو با خبرنگار <a href="http://sahebnews.ir/">صاحب نیوز</a> اظهار کرد: در سال ٩٨ تا پایان مهر تعداد مسافران خارجی که به اصفهان آمدند بالغ بر ٣٣٠ هزار نفر بود که آمار مهمی به شمار می رود.</p>
      <p>مدیرکل میراث فرهنگی، صنایع دستی و گردشگری استان اصفهان تصریح کرد: در این مدت برای گردشگران داخلی ۶٢٠ هزار نفر اسکان در اماکن رسمی ثبت شده و آمار عید نوروز هم دو میلیون و ۸۷۰ هزار نفر اقامت نوروزی بود.</p>
      <p>وی افزود: بخش گردشگر داخلی نسبت به سال گذشته رشد قابل ملاحظه ای داشت؛ ایام نوروز رشد ١۵ درصدی و آمار اقامتگاه های رسمی در سایر ماه های سال هم حدود ٢٠ درصدی را نشان می دهد.</p>
      <p>الهیاری عنوان کرد: بخش زیادی از گردشگران داخلی به ویژه در ایام دیگر سال در اماکن غیر رسمی اسکان پیدا می کنند که آن ها را بعد از نوروز در آمار خود قرار ندادیم.</p>
      <p>وی در پایان بیان کرد: بازار گردشگری خارجی عمدتاً تمرکز روی حوزه اروپا و آسیای شرقی دارد و با نرم رشد کشوری متفاوت است، ولی اکنون در اقامت نسبت به سال گذشته ١٠ درصد رشد داشتیم.</p>
      <p>انتهای پیام/</p>
    </article>
  </body>
</html>