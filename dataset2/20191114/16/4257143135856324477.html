<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/14/surgosen-frissitsen-akinek-chrome-bongeszoje-van"/>
    <meta property="og:site_name" content="infostart"/>
    <meta property="article:published_time" content="2019-11-14T16:16:00+00:00"/>
    <meta property="og:title" content="Sürgősen frissítsen, akinek Chrome böngészője van"/>
    <meta property="og:description" content="A probléma egyaránt érinti a Windows, a Macintosh és a Linux operációs rendszert használókat."/>
  </head>
  <body>
    <article>
      <h1>Sürgősen frissítsen, akinek Chrome böngészője van</h1>
      <address><time datetime="2019-11-14T16:16:00+00:00">14 Nov 2019, 16:16</time> by <a rel="author">Infostart</a></address>
      <h3>A probléma egyaránt érinti a Windows, a Macintosh és a Linux operációs rendszert használókat.</h3>
      <p>A Google ugyanis kiadta a népszerű Chrome 78.0.3904.87-es számú verzióját, mellyel két igen komoly, és aktívan kihasznált biztonsági hibát javítanak, írja a <a href="https://thehackernews.com/2019/09/google-chrome-update.html">The Hacker News</a> alapján a <a href="https://virusirto.hu/">G Data</a>. A hibák részletezése nélkül a Google csak annyit osztott meg egy blogbejegyzésében, hogy azok "use-after-free" sérülékenységeket használnak ki. Az egyik a Chrome audio összetevőjét érinti, míg a másikat a FDFium könyvtárban fedezték fel.</p>
      <p>A use-after-free sérülékenység a memóriát érintő hiba, mely lehetővé teszi a memóriában lévő adat módosítását, ezzel pedig az arra nem jogosult felhasználónak is magasabb szintű jogosultságokat tudnak biztosítani. A hibát a 78.0.3904.87-es (vagy magasabb) verziójú Chrome telepítésével lehet kiküszöbölni.</p>
      <p>A támadást már használják a mindennapokban, például megfertőztek egy koreai hírportált, így azok a látogatók, akik sebezhető Chrome böngészővel olvasták az oldalról a híreket, maguk is megfertőződtek.</p>
      <p>
        <i>Nyitókép: Pixabay</i>
      </p>
    </article>
  </body>
</html>