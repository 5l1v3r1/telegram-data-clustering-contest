<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/mhp-kosyuk-stvorit-grupu-kompaniy-dlya-transformaciji-biznesu-novini-ukrajini-50053595.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:44:00+00:00"/>
    <meta property="og:title" content="Агродіджитал. МХП Косюка створює групу компаній для цифрової трансформації бізнесу"/>
    <meta property="og:description" content="Не виключено, що в майбутньому МХП працюватиме за моделлю венчурного фонду, заявив власник холдингу Юрій Косюк."/>
  </head>
  <body>
    <article>
      <h1>Агродіджитал. МХП Косюка створює групу компаній для цифрової трансформації бізнесу</h1>
      <h2>Не виключено, що в майбутньому МХП працюватиме за моделлю венчурного фонду, заявив власник холдингу Юрій Косюк.</h2>
      <address>
        <time datetime="2019-11-14T16:44:00+00:00">14 Nov 2019, 16:44</time>
      </address>
      <p>Агроіндустріальний холдинг <a href="https://nv.ua/ukr/tags/mkhp.html">МХП</a> створює групу компаній для трансформації бізнесу. Про це заявив голова правління холдингу Юрій Косюк, повідомили у компанії.</p>
      <p>«Основне завдання — трансформація бізнесу за різними напрямами завдяки залученню стартапів і впровадженню цифрових технологій. Однією з перших компаній, яка почне трансформацію бізнесу МХП, стане MHP Digital», — розповів Косюк.</p>
      <p>Він припустив, що в майбутньому МХП працюватиме за моделлю венчурного фонду, орієнтуючись на практичне впровадження технічних новинок, ноу-хау, які ще не застосовувалися на практиці.</p>
      <p>«Ризик не в тому, щоб пробувати нове, ризик саме в тому, що все може залишитися без змін. Я переконаний, що завдяки цифровим технологіям Україна зможе здійснити стрибок від аграрної країни до постіндустріальної, і бізнес повинен почати трансформацію вже зараз. І те, що держава визначила пріоритетом діджиталізацію, — абсолютно правильне рішення», — сказав Косюк.</p>
      <p>Раніше повідомлялося, що <a href="https://nv.ua/ukr/biz/markets/mhp-agroholding-predstaviv-rezultati-vidstezhennya-emociy-spivrobitnikiv-novini-ukrajini-50050643.html">МХП представив результати проекту по відстеженню емоцій співробітників</a>.</p>
    </article>
  </body>
</html>