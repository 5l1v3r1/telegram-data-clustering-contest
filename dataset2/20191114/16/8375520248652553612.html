<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/chornovil/ukrajinskiy-parlament-perestav-buti-miscem-dlya-diskusiy-639987.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T16:22:29+00:00"/>
    <meta property="og:title" content="Український парламент перестав бути місцем для дискусій"/>
    <meta property="og:description" content="Нашим «Слугам» варто прислухатися до фрази Людовика XIV: «Я йду, але держава залишається»"/>
  </head>
  <body>
    <article>
      <h1>Український парламент перестав бути місцем для дискусій</h1>
      <address><time datetime="2019-11-14T16:22:29+00:00">14 Nov 2019, 16:22</time> by <a rel="author">Тарас Чорновіл</a></address>
      <h4>Нашим «Слугам» варто прислухатися до фрази Людовика XIV: «Я йду, але держава залишається»</h4>
      <p>«Парламент - не место для дискуссий!», приблизно так висловився в грудні 2003 року одіозний Прєдсєдатєль Госдуми Боріс Гризлов. Згадалися ці слова, коли сьогодні, практично без обговорення й без урахування пропозицій та зауважень, менше, ніж за годину ухвалили бюджет стагнації.</p>
      <p>Якось напросилася ще одна, трошки довша цитата Гризлова, правда, вже з липня 2008 року:</p>
      <p>
        <i>«Реальная точка зрения народа формируется во внутрипартийных дискуссиях «Единой России», в то время как межпартийные дебаты в Государственной думе — это <i>«</i>политическое шоу<i>»</i>. Обсуждение в рамках партии и есть точка зрения народа. Именно <i>«</i>Единая Россия<i>»</i> из этих обсуждений может вынести какие-то правильные решения».</i>
      </p>
      <p>Ну, щодо свободи внутрішньопартійних дискусій у «Єдіной Рассіі», як і в їхніх послідовників у «Слузі народу» (останні сьогодні це проілюстрували на прикладі тієї ж Скороход), то це, хіба, можна сприймати, як невдалий жарт. А загалом, ставлення до інших думок, до суспільного плюралізму, до політичних дискусій, то тут усе аж надто актуально для наших «слуг».</p>
      <p>Один такий абсолютний монарх (Людовик XIV) уже заявляв щось подібне: «Держава - це я!». Але й російським «ведмедям», й нашим «Слугам» краще б прислухатися не до цієї, а до іншої його фрази: «Я йду, але держава залишається». Наші поки роблять усе з точністю до навпаки. І ухвалений сьогодні бюджет - один із елементів цього ганебного шляху.</p>
      <footer>Джерело: <a href="https://www.facebook.com/profile.php?id=100010636159003&amp;fref=nf">блог Тараса Чорновола</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/v-ukrajini-likviduyut-derzhgeokadastr-639985.html"/>
        <a href="https://glavcom.ua/news/nardepi-pidtrimali-prodazh-zemli-cherez-internet-639979.html"/>
        <a href="https://glavcom.ua/columns/sergiyleschenko/persha-pishla-arahamiya-ogolosiv-pro-viklyuchennya-z-frakciji-sluga-narodu-skorohod-639973.html"/>
      </related>
    </article>
  </body>
</html>