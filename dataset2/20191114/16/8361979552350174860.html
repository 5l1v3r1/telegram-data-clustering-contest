<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-strilyanina-v-metro-policeyskiy-areshtovaniy-novini-harkova-50053582.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:05:00+00:00"/>
    <meta property="og:title" content="Стрілянина у метро Харкова: суд обрав поліцейському запобіжний захід"/>
    <meta property="og:description" content="У Харкові суд вирішив заарештувати 22-річного капрала поліції Андрія Кобцева, який вночі, у вівторок, 12 листопада відкрив стрілянину на станції метро."/>
  </head>
  <body>
    <article>
      <h1>Стрілянина у метро Харкова: суд обрав поліцейському запобіжний захід</h1>
      <h2>У Харкові суд вирішив заарештувати 22-річного капрала поліції Андрія Кобцева, який вночі, у вівторок, 12 листопада відкрив стрілянину на станції метро.</h2>
      <address>
        <time datetime="2019-11-14T16:05:00+00:00">14 Nov 2019, 16:05</time>
      </address>
      <p>Про це повідомляє <a href="https://hromadske.ua/posts/u-harkovi-policejskogo-yakij-vlashtuvav-strilyaninu-u-metro-vzyali-pid-vartu">Громадське</a>.</p>
      <p>Відповідній запобіжний захід обрав Московський районний суд Харкова.</p>
      <p>Поліцейського заарештували на 60 днів.</p>
      <p>При цьому адвокат правоохоронця пояснила агресивну поведінку свого підзахисного посттравматичним синдромом, який з'явився у нього після того як влітку 2019 року він врятував двох жінок, до яких чіплявся нетверезий чоловік у метро.</p>
      <figure>
        <embed-post data-src="https://t.me/h_saltovka/13695" data-service="Telegram"/>
      </figure>
      <p>Тоді зловмисник вдарив поліцейського ножем в грудну клітку, але, попри поранення, Кобцев затримав нападника. Після цього випадку його нагородили медаллю За сумлінну працю.</p>
      <p>Також адвокат вважає агресивну поведінку підзахисного побічною дією ліків, які той приймав від пневмонії.</p>
      <p>Раніше повідомлялося, що в ніч на 12 листопада <a href="https://nv.ua/ukr/ukraine/events/u-metropoliteni-harkova-policeyskiy-vidkriv-strilyaninu-novini-ukrajini-50052973.html">на закритій станції метро Харкова поліцейський влаштував стрілянину</a>.</p>
      <p>В результаті події ніхто не постраждав.</p>
    </article>
  </body>
</html>