<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42827_Mikhaylo-Simashkevich-ta-posadovtsi-Kamyanets-Podilsko-miskradi-stali-fihurantami-cherhovoho-kriminalu-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T16:04:00+00:00"/>
    <meta property="og:title" content="Михайло Сімашкевич та посадовці Кам’янець-Подільської міськради стали фігурантами чергового криміналу (ФОТО)"/>
    <meta property="og:description" content="Проти міського голови Кам’янця-Подільського Михайла Сімашкевича та низки посадовців міської ради відкрито чергове кримінальне пров"/>
  </head>
  <body>
    <article>
      <h1>Михайло Сімашкевич та посадовці Кам’янець-Подільської міськради стали фігурантами чергового криміналу (ФОТО)</h1>
      <address>
        <time datetime="2019-11-14T16:04:00+00:00">14 Nov 2019, 16:04</time>
      </address>
      <p>
        <b>Проти міського голови Кам’янця-Подільського Михайла Сімашкевича та низки посадовців міської ради відкрито чергове кримінальне провадження за фактом неналежного виконання посадових обов’язків. Йдеться про нерівноцінний обмін комунального приміщення за адресою проспект Грушевського, 42 на приватну земельну ділянку на вулиці Крип’якевича, яку було зайнято при будівництві нової ТЕС.</b>
      </p>
      <p> </p>
      <figure>
        <img src="http://press-centr.com/images/75224840_2439744356303510_2238699721050816512_n.jpg"/>
      </figure>
      <p> </p>
      <p>Відповідні матеріали було внесено до Єдиного реєстру досудових розслідувань. Номер кримінального провадження 12019240070001194.</p>
      <related>
        <h4>Читайте також:</h4>
        <a href="http://press-centr.com/ua/news/42639_U-Kamyantsi-Podilskomu-sud-naklav-aresht-na-komunalne-primishchennya-v-skandalniy-spravi-obminu-hromadskoho-mayna-na-zemelnu-dilyanku-FOTO-VIDEO"/>
      </related>
      <blockquote>
        <i>5 листопада 2019 року до Кам’янець-Подільського ВП ГУНП в Хмельницькій області надійшла заява гр. Посітка М.В. про те, що службові особи Кам’янець-Подільської міської ради Хмельницької області неналежно виконують свої службові обов’язки, через несумлінне до них, що завдало істотної шкоди охоронюваним законом правам, свободам та інтересам окремих громадян, державним чи громадським інтересам, або інтересам окремих юридичних осіб, - йдеться у витягу з ЄРДР.</i>
      </blockquote>
      <related>
        <h4>Читайте також:</h4>
        <a href="http://press-centr.com/ua/news/39548_V-epitsentri-skandalu-opinilasya-TES-zbudovana-za-koshti-Svitovoho-banku-v-Kamyantsi-Podilskomu-FOTO"/>
      </related>
      <p>За словами заявника – голови фракції ВО «Свобода» в Кам’янець-Подільській міській раді Михайла Посітка, йдеться про міського голову Михайла Сімашкевича, який підписав проект рішення сесії міської ради. Також обвинувачення стосується директора департаменту економіки та розвитку інфраструктури міста Майю Гурську, начальника юридичного управління міськради Олександра Антощука, та першого заступника міського голови Григорія Горшунова, які розробляли проект.</p>
      <p><i>Фото з відкритих джерел</i><br/> </p>
    </article>
  </body>
</html>