<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/lorenzo-gre-v-pokoj"/>
    <meta property="og:site_name" content="Primorske novice"/>
    <meta property="article:published_time" content="2019-11-14T16:02:03+00:00"/>
    <meta property="og:title" content="Lorenzo gre v pokoj"/>
    <meta property="og:description" content="Španski motociklist Jorge Lorenzo je sporočil, da bo po koncu te sezone prenehal tekmovati v elitnem razredu motoGP. Odločitev o koncu kariere je trikratni svetovni prvak elitnega razreda sporočil danes pred dirkaškim koncem tedna v Valencii, kjer se bo končala sezona 2019."/>
  </head>
  <body>
    <article>
      <h1>Lorenzo gre v pokoj</h1>
      <address><time datetime="2019-11-14T16:02:03+00:00">14 Nov 2019, 16:02</time> by <a rel="author">STA</a></address>
      <p>
        <b>Španski motociklist Jorge Lorenzo je sporočil, da bo po koncu te sezone prenehal tekmovati v elitnem razredu motoGP. Odločitev o koncu kariere je trikratni svetovni prvak elitnega razreda sporočil danes pred dirkaškim koncem tedna v Valencii, kjer se bo končala sezona 2019.</b>
      </p>
      <figure>
        <img src="https://static.primorske.si/foto/highres/gnweb/719803_262-jorge.jpg"/>
        <figcaption>Španski motociklist Jorge Lorenzo je sporočil, da bo po koncu te sezone prenehal tekmovati v elitnem razredu motoGP. Foto: Vir: Wikipedia</figcaption>
      </figure>
      <p><b>MADRID</b> &gt; Lorenzo, dirkač Honde, je pred domačo preizkušnjo v Valencii sporočil, da bo to njegova zadnja dirka v karieri. Letos je daleč od forme v najboljših letih, saj je skupno šele na 19. mestu v SP in ima pičlih 25 točk.</p>
      <p>Na vrhuncu kariere je bil zdaj 32-letni Španec v letih 2010, 2012 in 2015, ko je slavil v skupnem seštevku SP razreda motoGP, pred tem pa je bil dvakrat najboljši na svetu še v razredu do 250 ccm (2006 in 2007). V bogati karieri, začel je leta 2002 v razredu do 125 ccm, je zbral 152 uvrstitev na stopničke in 68 posamičnih zmag v SP. Od teh jih je 47 v motoGP, a je zadnja že kar oddaljena, najboljši je bil lani v Spielbergu.</p>
    </article>
  </body>
</html>