<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134630-rimo-kurtinaicio-kariaunoje-latvio-trauma.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T16:42:00+00:00"/>
    <meta property="og:title" content="Rimo Kurtinaičio kariaunoje – latvio trauma"/>
    <meta property="og:description" content="Vienu Maskvos srities „Chimki“ lyderiu tapęs Janis Timma dviem savaitėms iškrito iš Rimo Kurtinaičio treniruojamos ekipos rikiuotės, skelbia „Eurohoops.net“. Kol kas neatskleista, kokią traumą snaiperis yra patyręs. 27-erių 201 cm ūgio krepšininkas turėtų praleisti susitikimus su Milano „AX Armani Exchange“, Madrido „Real“ ir Valensijos „Basket“. Kitą savaitę Eurolygos klubai sužais po dvejas rungtynes. Latvijos ..."/>
  </head>
  <body>
    <article>
      <h1>Rimo Kurtinaičio kariaunoje – latvio trauma</h1>
      <address>
        <time datetime="2019-11-14T16:42:00+00:00">14 Nov 2019, 16:42</time>
      </address>
      <p>Nuotr.: TASS – Scanpix</p>
      <figure>
        <a href="https://www.basketnews.lt/paveikslelis-202918-any1000x1000.jpg">
          <img src="https://www.basketnews.lt/paveikslelis-202918-any630x500.jpg"/>
        </a>
      </figure>
      <p>Nuotr. TASS – Scanpix</p>
      <p>Vienu Maskvos srities „Chimki“ lyderiu tapęs <a href="https://www.basketnews.lt/zaidejai/6493-janis-timma.html">Janis Timma</a> dviem savaitėms iškrito iš Rimo Kurtinaičio treniruojamos ekipos rikiuotės, skelbia „Eurohoops.net“.</p>
      <p>Kol kas neatskleista, kokią traumą snaiperis yra patyręs.</p>
      <p>27-erių 201 cm ūgio krepšininkas turėtų praleisti susitikimus su Milano „AX Armani Exchange“, Madrido „Real“ ir Valensijos „Basket“. Kitą savaitę Eurolygos klubai sužais po dvejas rungtynes.</p>
      <p>Latvijos rinktinės gynėjas jau nežaidė VTB Vieningosios lygos mače su Kazio Maksvyčio treniruojama Permės „Parma“.</p>
      <p>Taikliarankis Eurolygoje fiksuoja 12,7 taško rezultatyvumą ir pagal tai komandoje nusileidžia tik Aleksejui Švedui (vid. 20,9 tšk.) ir Devinui Bookeriui (vid. 13,6 tšk.).</p>
      <p>Timma per 28 žaidimo minutes taip pat atkovoja po 3,9 kamuolio, atlieka po 2 rezultatyvius perdavimus, perima po 1,6 kamuolio ir renka po 10,1 naudingumo balo.</p>
      <p>„Chimki“ Eurolygoje per septynis turus iškovojo penkias pergales.</p>
    </article>
  </body>
</html>