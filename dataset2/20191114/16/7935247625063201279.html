<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/isini-dogru-yapmayanisletmeler-hayatta-kalamaz-215075h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T16:09:40+00:00"/>
    <meta property="og:title" content="İşini doğru yapmayan işletmeler hayatta kalamaz"/>
    <meta property="og:description" content="Bursa Sanayicileri ve İşinsanları Derneği (BUSİAD) Yönetim Kurulu Başkan Yardımcısı Uğur Urkut, doğru işi doğru şekilde yapmayan işletmelerin hayatta kalamayacağını belirtti."/>
  </head>
  <body>
    <article>
      <h1>İşini doğru yapmayan işletmeler hayatta kalamaz</h1>
      <h2>Bursa Sanayicileri ve İşinsanları Derneği (BUSİAD) Yönetim Kurulu Başkan Yardımcısı Uğur Urkut, doğru işi doğru şekilde yapmayan işletmelerin hayatta kalamayacağını belirtti.</h2>
      <address>
        <time datetime="2019-11-14T16:09:40+00:00">14 Nov 2019, 16:09</time>
      </address>
      <p>Urkut, BUSİAD ile Bursa Uludağ Üniversitesi (BUÜ) ortaklığında gerçekleştirilen ‘Üniversite-Sanayi İşbirliği Projesi' kapsamında genç mühendis adaylarına organizasyonlarda verimlilik konusunu anlattı. Organizasyonların ilk olarak neyi gerçekleştireceğine karar vermeleri gerektiğini kaydeden Urkut, etkenlik ve etkinlik kavramların önemine işaret etti. Etkenliğin, doğru işi yapmak olduğunu, etkinliğin ise işi doğru yapmak anlamına geldiğini vurgulayan Urkut, süreç sonunda çıktıların müşterilerin ihtiyaçlarını karşılaması gerektiğinin altını çizdi. Urkut, ‘'Bir işletme doğru işi doğru şekilde yapmıyorsa yavaş yavaş ölür. İronik bir şekilde, doğru işi yapmıyor ancak yaptığı işi çok doğru bir şekilde yapıyorsa hızlı ölür. Doğru işi, doğru şekilde yaparsanız işiniz gelişir. Etken ve etkinseniz daha verimli bir işletme olursunuz'' dedi.</p>
    </article>
  </body>
</html>