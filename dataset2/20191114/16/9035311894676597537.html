<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/papa-francisten-facebook-apple-ve-googledan-cocuk-pornosu-ile-mucadele-cagrisi"/>
    <meta property="og:site_name" content="euronews"/>
    <meta property="article:published_time" content="2019-11-14T16:05:36+00:00"/>
    <meta property="og:title" content="Papa Francis'ten çocuk pornografisine karşı mücadele çağrısı"/>
    <meta property="og:description" content="Katolik dünyasının ruhani lideri Papa Francis, Facebook, Apple, Google ve diğer teknoloji şirketlerinden internet ortamındaki karşı mücadele etme çağrısında bulundu. Katolik lider ayrıca, açıklamasında çocukların pornografiye erişiminin önlenmesini istedi"/>
  </head>
  <body>
    <article>
      <h1>Papa Francis'ten çocuk pornografisine karşı mücadele çağrısı</h1>
      <address><time datetime="2019-11-14T16:05:36+00:00">14 Nov 2019, 16:05</time> by <a rel="author">Euronews </a></address>
      <p>Katolik dünyasının ruhani lideri Papa Francis, Facebook, Apple, Google ve diğer teknoloji şirketlerinden internet ortamındaki çocuk pornografisine karşı mücadele etme çağrısında bulundu. Katolik lider ayrıca, açıklamasında çocukların pornografiye erişiminin önlenmesini istedi.</p>
      <p>Vatikan'da dini liderler ve teknoloji temsilcilerinin katıldığı bir konferansta konuşan Papa Francis, teknolojinin çok çabuk geliştiğini, yasaların da buna ayak uydurmakta zorlandığını ifade etti.</p>
      <p>Çocuk istismarı içeren görüntülerin giderek yayıldığını vurgulayan Papa Francis, "Zamanla söz konusu görüntüler, yaşça daha küçük çocuklarla, daha da şiddetlenerek artıyor" dedi</p>
      <p>Papa Francis, pornografinin gençlerin duygusal ve cinsel gelişiminde yıkıcı etkileri olduğunu savunarak teknoloji şirketlerine bu konuda sorumluluklarını yerine getirmesi gerektiğini ileri sürdü.</p>
      <ul>
        <li>
          <a href="https://tr.euronews.com/2019/10/16/uyusturucu-satisi-ve-cocuk-pornosuyla-gundem-olan-dark-web-nedir-">Çocuk pornosu ve uyuşturucu ticareti ile gündem olan Deepweb ve Darkweb nedir?</a>
        </li>
        <li>
          <a href="https://tr.euronews.com/2019/10/16/kapatilan-cocuk-pornosu-sitesiyle-baglantili-38-ulkede-337-kisi-tutuklandi">Çocuk pornosu sitesine 38 ülkede polis operasyonu: 337 kişi tutuklandı</a>
        </li>
      </ul>
      <p>Geçtiğimiz yıl Vatikan'ın ABD temsilciliğinde görev yapan din adamı Carlo Alberto Capella, "çocuk pornografisi görüntüleri elde etmek ve paylaşmak" suçlanan 5 yıl hapis ve 5 bin Euro para cezasına çarptırılmıştı.</p>
    </article>
  </body>
</html>