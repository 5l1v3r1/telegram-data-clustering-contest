<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/kanallar-sehri-venedik-sular-altinda"/>
    <meta property="og:site_name" content="euronews"/>
    <meta property="article:published_time" content="2019-11-14T16:31:26+00:00"/>
    <meta property="og:title" content="Kanallar şehri Venedik sular altında"/>
    <meta property="og:description" content="Venedik sular altında kalmasına rağmen turistler sulara aldırmadan San Marco Meydanı'nda fotoğraf çekmeye devam etti"/>
  </head>
  <body>
    <article>
      <h1>Kanallar şehri Venedik sular altında</h1>
      <address>
        <time datetime="2019-11-14T16:31:26+00:00">14 Nov 2019, 16:31</time>
      </address>
      <p>İtalya'yı hafta başından bu yana kuzeyinden güneyine etkisi altına alan soğuk, kuvvetli rüzgar ve şiddetli yağış, hayatı olumsuz etkilerken can ve mal kaybının yanı sıra hasara yol açtı.</p>
      <p>Son birkaç gündür devam eden yağışların da etkisiyle Venedik'te su seviyesi 187 santimetre ile en 1966'dan bu yana yüksek ikinci seviyeye ulaşmıştı.</p>
      <p>Perşembe günü tekrar 113 santimetre yükselen sular kentin ünlü San Marco meydanını kapladı. Ayaklarına poşetlerden yapılmış renkli koruyucular giyen turistler ise sulara aldırmadan meydanda fotoğraf çekmeye devam etti.</p>
      <p>Fakat kentteki oteller ve işyerleri hafta başından beri devam eden seller nedeniyle büyük zarara uğradı. Yağışların devam etmesi ve suların hafta sonunda tekrar yükselmesi bekleniyor.</p>
    </article>
  </body>
</html>