<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/14/reunion-25-anni-dopo-per-i-diplomati-del-bramante/1325115/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-14T16:41:47+00:00"/>
    <meta property="og:title" content="Reunion 25 anni dopo per i diplomati del Bramante"/>
    <meta property="og:description" content="MACERATA - La 5^A si è ritrovata per una serata amarcord"/>
  </head>
  <body>
    <article>
      <h1>Reunion 25 anni dopo per i diplomati del Bramante</h1>
      <h2>MACERATA - La 5^A si è ritrovata per una serata amarcord</h2>
      <address><time datetime="2019-11-14T16:41:47+00:00">14 Nov 2019, 16:41</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F14%2Freunion-25-anni-dopo-per-i-diplomati-del-bramante%2F1325115%2F">Condividi41</a><a href="https://twitter.com/intent/tweet?text=Reunion+25+anni+dopo++per+i+diplomati+del+Bramante&amp;url=https%3A%2F%2Fwww.cronachemaceratesi.it%2F2019%2F11%2F14%2Freunion-25-anni-dopo-per-i-diplomati-del-bramante%2F1325115%2F">Tweet</a>Email41 Condivisioni</p>
      <p> </p>
      <p>
        <b>Qualcuno ha qualche capello in meno, altri qualche chilo di più, ma la voglia di condividere e divertirsi è rimasta la stessa a distanza di 25 anni. Tanta curiosità tra i “reduci” della classe 5^A dell’istituto tecnico per geometri Bramante di Macerata che si sono ritrovati a 25 anni di distanza dal diploma l’altra sera al ristorante pizzeria Amarcord di Porto Recanati. E proprio un “amarcord” è stato l’incontro conviviale fra gli ex compagni di banco, oggi professionisti, avvocati, ristoratori. L’idea è arrivata dopo che uno degli ex studenti ha creato un gruppo Whatsapp per ritrovare i vecchi amici. Aneddoti, ricordi e poi l’anniversario: 25 anni da quel 1994 che li ha visti tutti insieme l’ultima volta mentre da quasi “maturi” si affrontava la prima vera prova impegnativa del proprio percorso.</b>
      </p>
    </article>
  </body>
</html>