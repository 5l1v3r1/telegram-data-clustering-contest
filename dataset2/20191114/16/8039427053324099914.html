<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954840"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T16:43:20+00:00"/>
    <meta property="og:title" content="ముక్కులో 20ఏళ్లుగా పెరుగుతున్న పన్ను..డాక్టర్లు షాక్"/>
    <meta property="og:description" content="ADVT"/>
  </head>
  <body>
    <article>
      <h1>ముక్కులో 20ఏళ్లుగా పెరుగుతున్న పన్ను..డాక్టర్లు షాక్</h1>
      <address>
        <time datetime="2019-11-14T16:43:20+00:00">14 Nov 2019, 16:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> అప్పుడెప్పుడో చిన్నతనంలో అతడికి పన్ను ఊడిండి. కానీ అది ఎక్కడపడిపోయిందో అతడికి తెలీలేదు. పన్నే కదా అన్ని మర్చిపోయాడు. కానీ అసలు సమస్య అప్పటి నుంచే మొదలైంది. ప్రతి పక్షం రోజులకొకసారి అతడికి జలుబు చేసేది. నరకయాతన మొదలయ్యేది. ఓ వారం రోజుల పాటు నానా అవస్థలూ పడేవాడు. ఏవేవొ మందులు వేసుకుంటే కంట్రోల్ లోకి వచ్చేది. ఆ తరువాత ఓ రెండు నెలల పాటు అతడికి విశ్రాంతి దొరికేది. మళ్లీ పాత కథ షురూ! ఇలా ఒకటి కాదు రెండు కాదు ఏకంగా ఇరవై ఏళ్లు గడిచిపోయింది. అతడు ఎందరో డాక్టర్లను కలిశాడు. కానీ ఎలాంటి ఉపయోగం లేకపోయింది. ఇదంతా తన ఖర్మ అనుకుని సరిపెట్టుకున్నాడు. కానీ గత కొన్ని నెలలుగా సమస్య తీవ్ర రూపం దాల్చింది. క్రమంగా ముక్కులోని రెండు రంధ్రాలూ మూసుకు పోవడంతో పరిస్థితి చేయిదాటి పోయింది.</p>
      <p> ఈలోపు ఎవరో చెప్పారని..మరో డాక్టర్‌ను కలిశాడు. అతడు చెప్పిందంతా డాక్టరు జాగ్రత్తగా విన్నారు. అయితే పేషెంట్ ఇచ్చిన ఓ వివరం డాక్టర్‌ను ఆలోచనలో పడేసింది. తనకు ముక్కులో ఎందో కుళ్లిపోయిన వాసన వస్తోందని పేషెంట్‌ డాక్టర్లుకు చెప్పాడు. దీంతో పేషెంట్‌కు ఎక్స్‌రే తీశారు. రిజల్ట్ చూసిన తరువాత డాక్టర్లు షాకయ్యారు. ఎందుకంటే అతడి ముక్కులో ఓ పన్ను పెరుగుతోంది. అదేలా సాధ్యమో మొదట వారికీ అర్థం కాలేదు. అసలు మ్యాటరేంటని అతడిని అడిగాడు. బాధితుడు ఫ్లాష్ బ్యాక్‌లోకి వెళ్లి కాసేపు వెతికితే కానీ సమాధానం దొరకలేదు. అతడి వివరణ విన్న డాక్టర్లకు కూడా ఇది సబబుగానే అనిపించింది. దీంతో ఆపరేషన్ చేసి ముక్కులో పన్నును తొలిగించారు. అలా కథ కంచికి చేరింది. చైనాలో జరిగిన ఈ ఉదంతం ప్రస్తుతం వైరల్ అవుతోంది. ముక్కులో పన్నుతో సతమతమైన ఆ భాగ్యుడి పేరు..జాంగ్ భిన్‌షెంగ్(30). అయితే ఆపరేషన్ సక్సెస్ అవటంతో అతడు ప్రస్తుతం కోలుకుంటున్నాడు.</p>
    </article>
  </body>
</html>