<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-dnipri-chetvero-policeyskih-katuvali-cholovika-novini-dnipra-50053591.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:29:00+00:00"/>
    <meta property="og:title" content="«Вибивали» зізнання. У Дніпрі чотирьох поліцейських судитимуть за катування"/>
    <meta property="og:description" content="У Дніпрі чотирьох співробітників поліції судитимуть за катування людини."/>
  </head>
  <body>
    <article>
      <h1>«Вибивали» зізнання. У Дніпрі чотирьох поліцейських судитимуть за катування</h1>
      <h2>У Дніпрі чотирьох співробітників поліції судитимуть за катування людини.</h2>
      <address>
        <time datetime="2019-11-14T16:29:00+00:00">14 Nov 2019, 16:29</time>
      </address>
      <p>Про це повідомляє ДБР.</p>
      <p>Правоохоронці затримали чоловіка за підозрою в крадіжці, але затриманий відмовився визнавати свою провину. В результаті обвинувачені почали «вибивати» у нього визнання у відділенні поліції.</p>
      <p>Згідно з висновками експертиз, потерпілий отримав тілесні ушкодження середньої тяжкості.</p>
      <p>Читайте також:<br/><a href="https://nv.ua/ukr/ukraine/events/spivrobitniki-penitenciarnoji-sluzhbi-pobili-onkohvoru-novini-ukrajini-50050186.html">&amp;nbspПрацівники пенітенціарної служби побили онкохвору жінку — ДБР</a></p>
      <p>Дії правоохоронців кваліфікуються як катування, тобто умисне заподіяння сильного фізичного болю або фізичного чи морального страждання шляхом нанесення побоїв, вчинене за попередньою змовою групою осіб (ч. 2 ст. 127 Кримінального Кодексу України), а також перевищення влади або службових повноважень, тобто умисне вчинення працівником правоохоронного органу дій, які явно виходять за межі наданих їй прав чи повноважень, які спричинили тяжкі наслідки (ч. 3 ст. 365 Кримінального кодексу України).</p>
      <p>У разі доведення провини, правоохоронцям загрожує покарання у вигляді позбавлення волі на строк від п'яти до десяти років.</p>
    </article>
  </body>
</html>