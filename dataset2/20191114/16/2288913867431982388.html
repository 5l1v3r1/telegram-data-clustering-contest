<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191114_04716612"/>
    <meta property="og:site_name" content="De Standaard"/>
    <meta property="article:published_time" content="2019-11-14T16:31:00+00:00"/>
    <meta property="og:title" content="Thiem verliest laatste groepswedstrijd, maar staat in halve finales ATP Finals"/>
    <meta property="og:description" content="In zijn laatste groepswedstrijd van de ATP Finals heeft Dominic Thiem donderdag (ATP-5) in Londen een 7-6 (7/3), 6-3 nederlaag geleden tegen de Italiaan Ma..."/>
  </head>
  <body>
    <article>
      <h1>Thiem verliest laatste groepswedstrijd, maar staat in halve finales ATP Finals</h1>
      <address>
        <time datetime="2019-11-14T16:31:00+00:00">14 Nov 2019, 16:31</time>
      </address>
      <p>
        <b>In zijn laatste groepswedstrijd van de ATP Finals heeft Dominic Thiem donderdag (ATP-5) in Londen een 7-6 (7/3), 6-3 nederlaag geleden tegen de Italiaan Matteo Berrettini (ATP-8). De Oostenrijker was eerder al zeker van zijn plaats in de halve finales, voor Berrettini zat een plaats bij de eerste twee in de groep er niet meer in.</b>
      </p>
      <p>Groepswinnaar Thiem komt in de halve finales tegenover de tweede van de groep Andre Agassi te staan. Daarin is de Griek Stefanos Tsitsipas (ATP-6) al zeker van een plaats bij de eerste twee, maar nog niet van groepswinst. De Duitser Alexander Zverev (ATP-7), de Spanjaard Rafael Nadal (ATP-1) en de Rus Daniil Medvededev (ATP-4) maken nog kans op het tweede ticket voor de halve finales.</p>
    </article>
  </body>
</html>