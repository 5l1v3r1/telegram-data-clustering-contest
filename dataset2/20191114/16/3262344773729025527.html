<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33070/amazon-alexa-schiaccia-google-home-vende-tre-volte-tanto-esplode-il-mercato-degli-smart-display"/>
    <meta property="og:site_name" content="DDay.it"/>
    <meta property="article:published_time" content="2019-11-14T16:00:00+00:00"/>
    <meta property="og:title" content="Amazon Alexa schiaccia Google Home: vende tre volte tanto. Esplode il mercato degli smart display"/>
    <meta property="og:description" content="Continua a crescere il mercato degli smart speaker (+44% anno su anno), mentre esplode quello degli smart display (+500%). Amazon domina il mercato degli smart speaker con una quota del 36,6%"/>
  </head>
  <body>
    <article>
      <h1>Amazon Alexa schiaccia Google Home: vende tre volte tanto. Esplode il mercato degli smart display</h1>
      <h2>Continua a crescere il mercato degli smart speaker (+44% anno su anno), mentre esplode quello degli smart display (+500%). Amazon domina il mercato degli smart speaker con una quota del 36,6%</h2>
      <address><time datetime="2019-11-14T16:00:00+00:00">14 Nov 2019, 16:00</time> by <a rel="author">Giuseppe Russo</a></address>
      <p>Il mercato globale degli smart speaker è in forte ascesa nel corso del 2019. Nell’ultimo trimestre la crescita segna +44% anno su anno, raggiungendo le 28,6 milioni di unità spedite da parte dei principali produttori i tra i quali Amazon, Alibaba, Baidu, Google, Xiaomi, (circa 3,6 milioni di dispositivi sono venduti da altri produttori).  <b>La crescita degli speaker intelligenti avviene contemporaneamente alla diffusione sul mercato dei display intelligenti, soluzioni più complete che integrano anche una parte video oltre al comparto audio.</b></p>
      <h3>Nel 2019 finisce il duopolio Amazon - Google. Amazon diventa leader di mercato</h3>
      <p>Se fino ad oggi il mercato era principalmente diviso tra Amazon e Google, le cose cambiano radicalmente nel corso dell'ultimo anno. <b>Amazon stacca tutti, raggiungendo il 36,6% del mercato (il secondo produttore è a 23 punti percentuali)</b>. Le spedizioni di smart speaker marchiati Amazon raggiunge i 10,4 milioni nel corso di questo trimestre, raggiungendo una quota di mercato del del 36,6%, rispetto ai 6,3 milioni di unità del terzo trimestre 2018 (corrispondente alla quota del 31,9% del mercato). Il principale antagonista su scala globale nel corso del 2018 è stato Google, che nel corso di questo trimestre ha spedito “solo” 3,5 milioni di dispositivi (con una quota di mercato del 12,3%) rispetto a 5,9 milioni di unità nel terzo trimestre del 2018 (29,8%).</p>
      <figure>
        <img src="https://cdn.dday.it/system/uploads/picture/image/58737/content_small_ss_pr20191112_v1.jpg"/>
        <figcaption>
          <b>Fonte: Canalys - Confronto quote di mercato Q3 2019 vs Q3 2018</b>
        </figcaption>
      </figure>
      <p>I due principali produttori cinesi di smart speaker Baidu e Alibaba, si attestano intorno alle 3,8 milioni di unità spedite nel corso dell’ultimo trimestre. <b>Nell'ultimo trimestre, Baidu ha superato Google e Alibaba per le spedizioni globali complessive</b>. Anche Xiaomi, altro produttore cinese, cresce nel corso dell’ultimo anno, la sua quota di mercato passa infatti dal 9,7% del 2018 al 12% del 2019.</p>
      <p><b>Jason Low, analista senior di Canalys, ha attribuito la forte crescita di Amazon alla politica commerciale adottata</b>. Un programma recentemente introdotto da Amazon infatti consente agli utenti di sostituire vecchi speaker Bluetooth Echo o di altri produttori con modelli più nuovi a un prezzo scontato. La crescita di Alibaba è da attribuire alle sinergie realizzate con vari marchi come Starbucks, Budweiser, Abbott, Oreo che rappresentano un fattore di diversificazione rispetto agli altri produttori cinesi quali Baidu e Xiaomi.</p>
      <p><i>"I dispositivi a basso costo sono fattori di crescita vitale per display intelligenti e si prevede una concorrenza accesa in vista della stagione degli acquisti del 4 ° trimestre</i>", ha aggiunto Low in una nota. </p>
      <h3>Il mercato dei display intelligenti cresce ma i volumi rimangono sensibilmente più bassi rispetto agli speaker intelligenti</h3>
      <p>Per quanto concerne i display intelligenti, il mercato è cresciuta del 500% a livello globale raggiungendo 6,3 milioni di unità nel terzo trimestre del 2019. Al comando Baidu con 2,3 milioni di unità vendute, secondo Amazon con 2,2 milioni e a seguire Google con 0,7 milioni e Xiaomi con 0,6 milioni.</p>
      <figure>
        <img src="https://cdn.dday.it/system/uploads/picture/image/58738/content_small_Capture.JPG"/>
        <figcaption>
          <b>Fonte: Canalys - Volumi di vendita smart display nel Q3 2019</b>
        </figcaption>
      </figure>
      <p>Jason Low sui dati relativi ai display intelligenti <i>"Il display intelligente Echo Show 5 ha contribuito in modo significativo al successo di Amazon nel terzo trimestre, rappresentando il 16% delle spedizioni globali di Amazon ed è diventato il miglior display intelligente di spedizione di tutti i marchi.</i>"  Nonostante la crescita esplosiva in termini percentuali,  in termini di volumi la diffusione dei display intelligenti rimane più bassa. Da una parte ci sono i produttori che stanno basando la loro strategia di sviluppo su questi dispositivi che consentono maggior interazione, dall'altra rimane da vincere una forte sensibilità al prezzo da parte dei consumatori.</p>
    </article>
  </body>
</html>