<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/bivsh-igrach-na-ludogorec-razkri-kolko-im-plati-domuschiev-za-vlizane-v-grupite-na-shl-1406288.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T16:59:00+00:00"/>
    <meta property="og:title" content="Бивш играч на Лудогорец разкри колко им плати Домусчиев за влизане в групите на ШЛ"/>
    <meta property="og:description" content="Бившият защитник на Лудогорец Игор Пластун, който сега е футболист на белгийския Гент, направи още едно интересно разкритие за системата за бонуси в българския клуб Украинецът призна, че за влизането в групите на Шампионска лига клубният бос Кирил Домусчиев е разпоредил да се плати по 120 000 евро на футболист"/>
  </head>
  <body>
    <article>
      <h1>Бивш играч на Лудогорец разкри колко им плати Домусчиев за влизане в групите на ШЛ</h1>
      <address><time datetime="2019-11-14T16:59:00+00:00">14 Nov 2019, 16:59</time> by <a rel="author">Sportlive.bg</a></address>
      <p>Бившият защитник на <b><a href="https://www.sportlive.bg/tags/9671">Лудогорец</a></b> Игор Пластун, който сега е футболист на белгийския Гент, направи още едно интересно разкритие за системата за бонуси в българския клуб. Украинецът призна, че за влизането в групите на Шампионска лига клубният бос Кирил Домусчиев е разпоредил да се плати по 120 000 евро на футболист. Това е и най-голямата еднократна сума, платена на бранителя за престоя му в Разград.</p>
      <p><i>"България прилича повече на Украйна, отколкото на другите европейски страни. Няма да навлизам в икономически подробности, не съм запознат с това. Но по отношение на развитие на инфраструктурата Украйна дори е с една крачка напред пред България. Има го Лудогорец, който се опитва да се развива на всички фронтове. Останалите са много по-назад. ЦСКА и Левски са отбори с история, но и те изостават"</i>, заяви Пластун пред украинското издание tribuna.com.</p>
      <p><i>"Да, единствените причини да играя в България бяха Шампионска лига и добрата заплата. Това не е само в България. В постсъветските първенства има няколко клуба, в които си заслужава да играеш, останалите изостават</i>", допълни украинецът.<b><i><a href="https://www.sportlive.bg/bgfootball/ludogorec/Domuschiev-plashta-25-000-evro-za-vsqka-tochka-prednina-pred-konkurenta!-672838.html"> А какви бонуси плаща Домусчиев за всяка точка преднина, с които Лудогорец стане шампион, вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-opredeli-prioritet-nomer-1-v-zimnite-si-transferi-1406068.html"/>
        <a href="https://www.sportlive.bg/bgfootball/ludogorec/Ludogorec-Levski-i-cSKA-v-bitka-za-igrach-na-opashkar-1405448.html"/>
        <a href="https://www.sportlive.bg/bgfootball/ludogorec/Vitosha-be-na-pyt-da-prenapishe-istoriqta-no-Bakalov-spasi-Ludogorec-ot-rezil-1404884.html"/>
        <a href="https://www.sportlive.bg/bgfootball/ludogorec/Plastun-obqvi-negativite-v-Ludogorec-i-Pyrva-liga-tlasnali-go-kym-Gent-707229.html"/>
        <a href="https://www.sportlive.bg/bgfootball/ludogorec/Bivsha-zvezda-na-Ludogorec-Bonusite-bqha-strahotni-705746.html"/>
      </related>
    </article>
  </body>
</html>