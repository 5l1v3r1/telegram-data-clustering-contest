<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152257-spochatku-tikav-vid-policejskyh-a-potim-proponuvav-habar-u-lucku-zatrymaly-pianogo-vodiia"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T16:04:00+00:00"/>
    <meta property="og:title" content="Спочатку тікав від поліцейських, а потім пропонував хабар: у Луцьку затримали п'яного водія"/>
    <meta property="og:description" content="У Луцьку поліція затримала нетверезого водія, який спочатку втікав від працівників поліції, а потім пропонував неправомірну вигоду."/>
  </head>
  <body>
    <article>
      <h1>Спочатку тікав від поліцейських, а потім пропонував хабар: у Луцьку затримали п'яного водія</h1>
      <address>
        <time datetime="2019-11-14T16:04:00+00:00">14 Nov 2019, 16:04</time>
      </address>
      <p>У Луцьку поліція затримала нетверезого водія, який, перебуваючи за кермом автомобіля Nissan Qashqai, спочатку втікав від працівників поліції, а потім пропонував неправомірну вигоду.<br/><br/>Інцидент трапився сьогодні, 14 листопада, близько 17:20 у Луцьку на вулиці Огієнка, - пишуть <a href="https://www.volynnews.com/news/all/ya-pianyy-ale-ne-durnyy-u-lutsku-vodiy-vtikach-proponuvav-khabar-pol/?fbclid=IwAR0bqPo84xEpRapHq5bQrdYSdbevfqevKhSejGTRsVTmVNkva5rqxDYb9nU">Волинські новини</a>.<br/><br/>Так, зі слів очевидців, працівникам поліції повідомили, що водій транспортного засобу Nissan Qashqai коричневого кольору може бути у нетверезому стані.<br/><br/>Водія-втікача зупинили неподалік кафе «Лофт». На місці автопригоди працює слідчо-оперативна група.<br/><br/>Як повідомив один із свідків інциденту, водій, на вигляд у стані сильного алкогольного сп’яніння, пропонував неправомірну вигоду працівникам поліції, які його затримали.<br/><br/>«Я п’яний, але не дурний!» – кричав він поліцейським.<br/><br/>Трохи згодом на місце пригоди прибули чоловіки на авто на київській реєстрації і перепаркували автомобіль порушника.<br/><br/>Також, зі слів очевидців, водій Nissan неодноразово наголошував, що має у салоні авто 20 тисяч умовних одиниць. Із них півтори тисячі він пропонував забрати поліцейським.<br/><br/>Один із очевидців інциденту впізнав у водієві начальника однієї із фінансових установ Луцька, однак цю інформацію перевіряє поліція.<br/><br/>Натомість, зі слів одного із полісменів, який перебував на місці події, водій автомобіля Nissan – пенсіонер, оскільки має при собі пенсійне посвідчення.<br/><br/>Деталі та подробиці інциденту – згодом.</p>
      <figure>
        <img src="http://www.volynpost.com/img/modules/news/c/31/695ec7572171fbef1d2740e4c067931c/cb-photo2019_11_1417_06_40w.jpg"/>
      </figure>
    </article>
  </body>
</html>