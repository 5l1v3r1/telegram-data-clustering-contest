<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158379_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-14T16:08:00+00:00"/>
    <meta property="og:title" content="Виктория Томова ще играе четвъртфинал в Тайван"/>
    <meta property="og:description" content="Изабелла Шиникова допусна обрат срещу японка"/>
  </head>
  <body>
    <article>
      <h1>Виктория Томова ще играе четвъртфинал в Тайван</h1>
      <address><time datetime="2019-11-14T16:08:00+00:00">14 Nov 2019, 16:08</time> by <a rel="author">Пламен Димитров</a></address>
      <p>Първата ракета на България Виктория Томова стигна до четвъртфиналите на турнира в зала в Тайван, който е от сериите на WTA 125 K.</p>
      <p> <br/>Осмата поставена в схемата отстрани с 6:4, 6:2 15-годишната представителка на домакините Ян Я И. Срещата продължи 85 минути.<br/> <br/>В първата част Вики губеше с 2:4, но спечели следващите четири гейма, а с това и сета. Във втората част 24-годишната Томова проби за 2:1 и 5:2 и заслужено спечели срещата.<br/> <br/>Успехът донесе на Виктория 29 точки за световната ранглиста, където е на 160-о място, както и 4000 долара<br/> <br/>Следващата съперничка на Томова е Далила Якупович от Словения, която в момента е №201 в света. Българката спечели с тайбрек в третия сет единствената среща помежду им, която беше миналата година в Хонконг.<br/> <br/>Другата българка в схемата Изабелла Шиникова допусна обрат и отстъпи на японката Киока Окамура след 6:1, 2:6, 4:6 след 85 минути игра. Софиянката си тръгва с 15 точки за световната ранглиста, където е №166, както и 2000 долара от наградния фонд.</p>
    </article>
  </body>
</html>