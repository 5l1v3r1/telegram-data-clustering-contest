<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/eni-gas-luce-associazioni/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-14T16:43:46+00:00"/>
    <meta property="og:title" content="Eni gas e luce conclude gli incontri con le Associazioni dei Consumatori"/>
    <meta property="og:description" content="Si è conclusa oggi a Venezia la decima ed ultima tappa del viaggio che Eni gas e luce ha intrapreso con lo scopo di raggiungere le Associazioni dei Consumatori italiane, raccogliere le loro istanze e raccontare il lavoro del gruppo. “I dieci incontri di lavoro sono stati per Eni gas e luce un’importante occasione per raccontare il percorso di innovazione dell’azienda, orientato al continuo miglioramento dell’esperienza del cliente, anche attraverso il ricorso alle soluzioni tecnologiche più avanzate e che consentano una semplificazione dei rapporti”, si legge in una nota dell’azienda a partecipazione pubblica. Da parte loro, le associazioni hanno sottolineato l’importanza di un servizio clienti affidabile e veloce, basato su canali innovativi, come quello digitale, ma anche su canali più tradizionali, come la presenza fisica sul territorio, che Eni gas e luce sta attuando anche attraverso la recente apertura dei nuovi Flagship Store a Milano, Bologna, Padova e Treviso. Nell’ottica di un ascolto sempre più attento…"/>
  </head>
  <body>
    <article>
      <h1>Eni gas e luce conclude gli incontri con le Associazioni dei Consumatori</h1>
      <address><time datetime="2019-11-14T16:43:46+00:00">14 Nov 2019, 16:43</time> by <a rel="author">Redazione Wall Street Italia</a></address>
      <p>Si è conclusa oggi a Venezia la decima ed ultima tappa del viaggio che <b>Eni gas e luce</b> ha intrapreso con lo scopo di raggiungere le Associazioni dei Consumatori italiane, raccogliere le loro istanze e raccontare il lavoro del gruppo.</p>
      <blockquote>“I dieci incontri di lavoro sono stati per <a href="https://www.wallstreetitalia.com/trend/eni/">Eni gas e luce</a> un’importante occasione per raccontare il percorso di innovazione dell’azienda, orientato al continuo miglioramento dell’esperienza del cliente, anche attraverso il ricorso alle soluzioni tecnologiche più avanzate e che consentano una semplificazione dei rapporti”, si legge in una nota dell’azienda a partecipazione pubblica.</blockquote>
      <p>Da parte loro, <b>le associazioni hanno sottolineato l’importanza di un servizio clienti affidabile e veloce</b>, basato su canali innovativi, come quello digitale, ma anche su canali più tradizionali, come la presenza fisica sul territorio, che Eni gas e luce sta attuando anche attraverso la recente apertura dei nuovi Flagship Store a Milano, Bologna, Padova e Treviso.</p>
      <p>Nell’ottica di un ascolto sempre più attento delle esigenze dei consumatori si inserisce anche l’arricchimento del portafoglio di prodotti e servizi dell’azienda, che ha visto il recente ingresso di nuove proposte assicurative, soluzioni per l’efficienza energetica e sistemi di ricarica per la mobilità elettrica.</p>
      <blockquote>“Partendo dall’attenzione alle reali esigenze dei consumatori, Eni gas e luce si propone come partner a tutto tondo, in grado di aiutarli a soddisfare in modo efficace e in piena tranquillità le necessità legate al mondo della propria casa”, afferma l’azienda.</blockquote>
      <p>Il dialogo costruttivo con le Associazioni dei Consumatori, pertanto, offre ad Eni gas e luce opportunità di miglioramento ed ulteriore consapevolezza e si conferma quindi un obiettivo prioritario dell’azienda.</p>
      <p>In quest’ottica va l’arricchimento del portafoglio di prodotti e servizi dell’azienda, che ha visto il recente ingresso di nuove proposte assicurative, soluzioni per l’efficienza energetica e sistemi di ricarica per la mobilità elettrica.</p>
    </article>
  </body>
</html>