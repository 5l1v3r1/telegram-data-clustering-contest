<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/zloveshchi-razkritiya-za-zverskoto-ubiystvo-na-mladata-nikolinka-potreslo-yambol_news709305.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T16:00:00+00:00"/>
    <meta property="og:title" content="Зловещи разкрития за зверското убийство на младата Николинка, потресло Ямбол"/>
    <meta property="og:description" content="Тя от години се скитала по улиците и често злоупотребявала с алкохола, а задържаният за престъплението я приютил в дома си"/>
  </head>
  <body>
    <article>
      <h1>Зловещи разкрития за зверското убийство на младата Николинка, потресло Ямбол</h1>
      <h2>Тя от години се скитала по улиците и често злоупотребявала с алкохола, а задържаният за престъплението я приютил в дома си</h2>
      <address>
        <time datetime="2019-11-14T16:00:00+00:00">14 Nov 2019, 16:00</time>
      </address>
      <p>https://blitz.bg/kriminalni/zloveshchi-razkritiya-za-zverskoto-ubiystvo-na-mladata-nikolinka-potreslo-yambol_news709305.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1550494357-img-5721jpg.jpg"/>
        <figcaption>Снимката е илюстративна, Източник: Георги КОЛЕВ, БЛИЦ</figcaption>
      </figure>
      <p><b>По-рано днес стана ядно, че <a href="https://blitz.bg/kriminalni/prestplenie/zversko-ubiystvo-na-mlada-zhena-potrese-yambol_news709253.html">61-годишен жител на Ямбол е задържан след сигнал за намерена мъртва много по-млада от него жена в дома му</a>. Сигналът е бил подаден около полунощ на 11 ноември от сестрата на заподозрения за тежкото престъпление.</b><br/><br/>В хода на обиска минути след получаването на сигнала криминалистите са открили в къща, недалеко от центъра на града мъртвото тяло на 35-годишната Николинка Василева, която от години се скитала по улиците и често злоупотребявала с алкохола.<br/><br/>Смъртта според съдебните медици е настъпила час по-рано в резултат на няколко удара с брадва по главата, уточнява в. <a href="https://www.monitor.bg/bg/a/view/zadyrjaha-61-godishen-bezraboten-za-ubijstvo-na-bezdomna-obnovena-180815">Монитор</a>.<br/><br/>Според съседи Николинка от няколко седмици живеела в една от стаите на къщата, собственост на безработният Димитър Сотиров и сестра му. На няколко пъти обитателите влизали в остри спорове, чували се крясъци и псувни, но в нощта на убийството нямало нищо подозрително.<br/><br/>На този етап задържаният Сотиров, който бил заварен в състояние на алкохолно опиянение отказва да дава показания, сигналът е бил подаден на телефон 112 от сестра му, която открила окървавената и вече мъртва Николинка в използваната от нея стая на жилището.<br/><br/>Първоначално заподозреният мъж, който в миналото има ефективни осъждания, но е реабилитиран по право е бил задържан за 24 часа по закона за МВР, в последствие наблюдаващият прокурор го е задържал за 72 часа. Очаква се днес ямболският окръжен съд да се произнесе по поисканата постоянна мярка за неотклонение „задържане под стража“.<br/><br/>Срещу Димитър Сотиров е повдигнато обвинение по чл. 116, ал. 1, т. 6 във връзка с чл. 115 от НК за умишлено убийство с особена жестокост и по особено мъчителен за жертвата начин.Законът предвижда затвор от 10 до 20 години за извършителя.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>