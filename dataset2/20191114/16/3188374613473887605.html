<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/interesting/books/106936"/>
    <meta property="og:site_name" content="ВСВІТІ"/>
    <meta property="article:published_time" content="2019-11-14T16:54:10+00:00"/>
    <meta property="og:title" content="Книжки-картинки: розвиваємо емоційний інтелект малечі"/>
    <meta property="og:description" content="Багато хто вважає, що успішність залежить саме від рівня ІQ? А чи насправді це так? І чи замислювалися ви над рівнем ЕQ? Час поповнювати полиці книжками-картинками та розвивати ЕQ за допомогою спільних читань. Протягом багатьох років всіх турбував рівень ІQ, вважаючи його запорукою успіху. Але, як показує практика, успішність людей не залежить від рівня інтелекту […]"/>
  </head>
  <body>
    <article>
      <h1>Книжки-картинки: розвиваємо емоційний інтелект малечі</h1>
      <address><time datetime="2019-11-14T16:54:10+00:00">14 Nov 2019, 16:54</time> by <a rel="author">shnick</a></address>
      <p>
        <i>Багато хто вважає, що успішність залежить саме від рівня ІQ? А чи насправді це так? І чи замислювалися ви над рівнем ЕQ? Час поповнювати полиці книжками-картинками та розвивати ЕQ за допомогою спільних читань.</i>
      </p>
      <p>Протягом багатьох років всіх турбував рівень ІQ, вважаючи його запорукою успіху. Але, як показує практика, успішність людей не залежить від рівня інтелекту чи рівня освіти або життєвого досвіду. Так у чому ж тоді секрет успішності? Безперечно, високий рівень ІQ допоможе дитині вступити до вищого навчального закладу, але не допоможе ладнати із соціумом. До того ж, люди, які мають гарно розвинений емоційний інтелект, тобто ЕQ, більш щасливі та успішні.</p>
      <p><b>Що ж потрібно розуміти під ЕQ? </b>Усвідомленість та емпатичність. Саме завдяки емоційному інтелекту людина може прислухатися до себе, розуміти й відчувати себе та інших, підтримувати стосунки, жити повним, насиченим емоційним життям та правильно ставитися до проблем.</p>
      <figure>
        <img src="http://vsviti.com.ua/wp-content/uploads/2019/11/3321620.jpg"/>
      </figure>
      <h3>Як розвивати ЕQ та які книги використовувати?</h3>
      <p>Коли говорять про ІQ, то тут зрозуміло – потрібно використовувати різноманітні вправи-тренажери для прокачки мозку. А що ж використовувати для розвитку ЕQ? Книжки-картинки (до речі, <a href="https://www.ranok.com.ua/">вид-во “Ранок”</a> має цілу низку різноманітних серій книжок-картинок). Це найкращий тренажер для прокачки емоцій. Адже вони побудовані у форматі вербальної та візуальної інтерпретації, тобто малеча дивиться на ілюстрації та розповідає про емоції, які вона побачила. Також важливо, щоб і батьки приєднувалися до читання картинок: обговорювали, що бачить дитина, чому саме це, щоб вона відчула, якщо була б головним героєм. Не соромтеся говорити й про свої емоції. Адже це надихає малечу та дарує віру, що вона не одна зі своїми почуттями.</p>
      <figure>
        <img src="http://vsviti.com.ua/wp-content/uploads/2019/11/DSC_1500.jpg"/>
      </figure>
      <p>Для розвитку ЕQ обирайте книги з яскравими та емоційними картинками, разом з якими будуть гармонійно переплітатися невеличкі за обсягом тексти. Так, серія “Слухай серцем” (вид-во “Ранок”) має книги, що розповідають картинками про силу духу та безкорисливі шляхи любові та доброти (“Велике серце”), про те, як батьки та діти можуть бути близькими, не зважаючи на обставини та на відстань (“Мамонт”), про вулкан емоцій, який є у кожного з нас (“Титепетль”), про наполегливість на шляху до здійснення свого бажання та про те, як опановувати власні емоції (“Зелена Білка”). А серія “Зворушливі книжечки” розкаже через неймовірно барвисті ілюстрації про любов до мами з татом (“Їжачок та кленовий листок”) та любов тата до сина і його підтримку (“Найкращій татусь”).</p>
      <figure>
        <img src="http://vsviti.com.ua/wp-content/uploads/2019/11/DSC_4590.jpg"/>
      </figure>
      <h3>Чому важливо розвивати ЕQ з дитинства?</h3>
      <p>Те, що батьки закладають в дитину до 6 років, з тим вона й піду у доросле життя. Тому, якщо ви бажаєте, щоб ваша дитина з легкістю знаходила спільну мову з людьми, була відзивчивою та емоційно здоровою, розуміла себе, а також уміла пояснювати свої емоції, розвивайте ЕQ. У Європі вже давно використовують метод читання за картинками. Адже саме вона почала першою говорити про важливість розвитку емоційного інтелекту, який потрібно гармонійно поєднувати з ІQ для всебічного розвитку малечі, її успішного зростання та великих досягнень у майбутньому.</p>
      <p>Книжки-картинки, як ніщо краще, допоможуть дітям зрозуміти важливі емоції та різні переживання, чому вони виникають, як на них реагувати та як ними керувати. Адже у сучасному світі вміння керувати своїми емоціями стає пріоритетним навиком.</p>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/interesting/books/89571"/>
        <a href="http://vsviti.com.ua/interesting/books/105821"/>
        <a href="http://vsviti.com.ua/interesting/books/105279"/>
        <a href="http://vsviti.com.ua/interesting/books/104024"/>
        <a href="http://vsviti.com.ua/interesting/society/28398"/>
        <a href="http://vsviti.com.ua/interesting/books/87916"/>
      </related>
    </article>
  </body>
</html>