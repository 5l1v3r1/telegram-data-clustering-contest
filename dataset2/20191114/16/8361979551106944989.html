<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/stahovskiy-tayson-komentari-shchodo-fanativ-na-matchi-shahtar-dinamo-50053590.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:31:00+00:00"/>
    <meta property="og:title" content="Український тенісист про Шахтар: вони завжди плачуть, що їх якось утискають"/>
    <meta property="og:description" content="Український тенісист Сергій Стаховський висловився про інцидент перед матем 14 туру Прем'єр-ліги Шахтар — Динамо, коли стюарди не пустили на стадіон трьох фанатів із символікою київського клубу."/>
  </head>
  <body>
    <article>
      <h1>Український тенісист про Шахтар: вони завжди плачуть, що їх якось утискають</h1>
      <h2>Український тенісист Сергій Стаховський висловився про інцидент перед матем 14 туру Прем'єр-ліги Шахтар — Динамо, коли стюарди не пустили на стадіон трьох фанатів із символікою київського клубу.</h2>
      <address>
        <time datetime="2019-11-14T16:31:00+00:00">14 Nov 2019, 16:31</time>
      </address>
      <p>У коментарях до запису аккаунта Брутальний футбол в Instagram спортсмен зізнався, що його не дивує така ситуація.</p>
      <p>Читайте також:<br/><a href="https://nv.ua/ukr/sport/football/tayson-video-fanati-match-shahtar-dinamo-upl-rasizm-10-11-2019-50052827.html">&amp;nbspЗ’явилося відео з імітацією звуків мавп у секторі фанатів Динамо на матчі з Шахтарем</a></p>
      <p>"Шахтар завжди плаче, що їх якось утискають. Але те, що роблять вони, на голову не лізе. Проте це не означає, що нам треба впасти на їх рівень", - додав Стаховський.</p>
      <p>Після цього тенісисту написали, що йому краще говорити про свою команду, на якому вона місці в чемпіонаті, а також не забути про ультрас Динамо.</p>
      <p>Читайте також:<br/><a href="https://nv.ua/ukr/sport/football/tayson-rasizm-video-vigukiv-ultras-dinamo-50052875.html">&amp;nbspЗ’явилось нове відео з вигуками фанатів Динамо в бік Тайсона</a></p>
      <p>"А ультрас тут до чого? Вони на вході не пускали уболівальників? Моя команда на 4-му місці, я вболіваю за команду, а не за позицію в таблиці", - відповів Стаховський.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/162/big/30c5871883e97045cb973d7c2a456c28.png?stamp=20191114181911&amp;q=85&amp;output=jpg&amp;bg=white"/>
        <figcaption>Фото: скрін iSport.ua</figcaption>
      </figure>
      <p>Інший підписник висловив переконання, що фанати Динамо завжди скаржаться на суддів, а також запитав спортсмена, як йому те, що в 21 столітті людей гноблять за колір шкіри, або що нападнику Шахтаря Мораесу бажають травм.</p>
      <p>Читайте також:<br/><a href="https://nv.ua/ukr/sport/football/tayson-rasizm-match-shahtar-dinamo-reakciya-50053068.html">&amp;nbspМи сильні. Дружина Тайсона відреагувала на расистський скандал у матчі Шахтар — Динамо</a></p>
      <p>"А як щодо побажань смерті, хвороб та загроз? У світі повно виродків, але це не означає, що треба опускатися на їх рівень, а тут обговорюється поведінка персоналу Шахтаря по відношенню до простих уболівальників Динамо. Не ультрас, а простій родині, яка заплатила гроші, щоб подивитися футбол ", - резюмував Стаховський.</p>
      <p>У другому таймі поєдинку півзахисник Шахтаря <a href="https://nv.ua/ukr/sport/football/tayson-rasizm-pid-chas-matchu-z-dinamo-50052696.html">Тайсон почув расистські вигуки</a> на свою адресу з фанатського сектора суперника і показав у бік ультрас середній палець.</p>
      <p>Читайте також:<br/><a href="https://nv.ua/ukr/sport/football/tayson-transfer-shahtar-mozhe-vtratiti-gravcya-rasizm-50053126.html">&amp;nbspПісля расистського скандалу капітан Шахтаря задумався про повернення до Бразилії</a></p>
      <p>Арбітр призупинив гру і вивів команди в підтрибунне приміщення, а після того, як гра поновилася, показав Тайсону червону картку за непристойний жест. <a href="https://nv.ua/ukr/sport/football/shahtar-dinamo-rezultat-matchu-upl-50052687.html">Матч завершився перемогою Шахтаря</a> з рахунком 1:0.</p>
    </article>
  </body>
</html>