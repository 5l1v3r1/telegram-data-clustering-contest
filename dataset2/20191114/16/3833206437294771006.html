<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Pochina-izvesten-producent-spechelil-Oskari-za-Spisukut-na-Shindler-i-Gladiator-913896"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T16:38:00+00:00"/>
    <meta property="og:title" content="Почина известен продуцент, спечелил &quot;Оскари&quot; за &quot;Списъкът на Шиндлер&quot; и &quot;Гладиатор&quot;"/>
    <meta property="og:description" content="Хърватският филмов продуцент Бранко Лустиг, спечелил &quot;Оскари&quot; за &quot;Списъкът на Шиндлер&quot; и &quot;Гладиатор&quot;..."/>
  </head>
  <body>
    <article>
      <h1>Почина известен продуцент, спечелил "Оскари" за "Списъкът на Шиндлер" и "Гладиатор"</h1>
      <address>
        <time datetime="2019-11-14T16:38:00+00:00">14 Nov 2019, 16:38</time>
      </address>
      <p>Хърватският филмов продуцент Бранко Лустиг, спечелил "Оскари" за "Списъкът на Шиндлер" и "Гладиатор", е починал днес в Загреб на 87 години. Това съобщи БГНЕС.</p>
      <p>Лустиг е роден в хърватско еврейско семейство в източния град Осиек през юни 1932 година. Той е държан като дете в прословутите лагери на смъртта в Аушвиц и Берген-Белзен. Повечето членове на семейството му загиват в нацистките лагери в Европа.                                                                                                </p>
      <p>Филмовият продуцент е завършил актьорската академия в Загреб през 50-те години. Той режисира и продуцира повече от 100 местни и чуждестранни филми, както и копродукции, включително спечелилият Оскар "Тенекиеният барабан“ през 1979 г. и "Изборът на Софи“ през 1982 г.</p>
      <p>През 80-те години Лустиг се премества в Съединените щати, където през 1990 г. печели награда "Еми" за телевизионния мини сериал "Нарко-войни: Историята на Камарена". Освен за "Списъкът на Шиндлер“, той печели и "Оскар“ с колегите си продуценти Дейвид Францони и Дъглас Уик за "Гладиатор“ на Ридли Скот през 2000 г.</p>
      <p>Лустиг се завърнал в Хърватия преди десетилетие и поел председателството на годишния Еврейски филмов фестивал в Загреб през 2008 г. През май той бе обявен за почетен гражданин на хърватската столица заради големия му принос в културата на демократичното общество, към филмовото изкуство и за приемствеността между различните народи.</p>
    </article>
  </body>
</html>