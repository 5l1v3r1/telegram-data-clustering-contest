<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/aytokinito/story/197278/poies-einai-oi-kalyteres-poleis-gia-odigoys-ston-kosmo-se-poia-thesi-einai-i-athina"/>
    <meta property="og:site_name" content="CNN.gr"/>
    <meta property="article:published_time" content="2019-11-14T16:34:07+00:00"/>
    <meta property="og:title" content="Αυτοκίνητο: Οι καλύτερες πόλεις για τους οδηγούς στον κόσμο – Σε ποια θέση είναι η Αθήνα;"/>
    <meta property="og:description" content="Η κυκλοφορία στις πόλεις είναι εξ ορισμού δύσκολη , μιας και ο αριθμός των αυτοκίνητων είναι μεγάλος, ενώ εξίσου μεγάλος είναι και ο αριθμός των πεζών, των..."/>
  </head>
  <body>
    <article>
      <h1>Αυτοκίνητο: Οι καλύτερες πόλεις για τους οδηγούς στον κόσμο – Σε ποια θέση είναι η Αθήνα;</h1>
      <h2>Η κυκλοφορία στις πόλεις είναι εξ ορισμού δύσκολη, μιας και ο αριθμός των αυτοκίνητων είναι μεγάλος, ενώ εξίσου μεγάλος είναι και ο αριθμός των πεζών, των μοτοσυκλετιστών, ενίοτε και των ποδηλατών. Από κει και πέρα ρόλο παίζουν οι υποδομές, η κατάσταση των δρόμων και άλλα πολλά, με αποτέλεσμα σε κάποιες πόλεις στον κόσμο να χαίρεσαι πραγματικά να οδηγείς και σε κάποιες άλλες να τα βάζεις με την κακή σου τύχη που ζεις ή που βρέθηκες εκεί.</h2>
      <figure>
        <img src="https://cdn.cnngreece.gr/media/com_news/users/692/giannis-skoufis-avatar.jpg"/>
      </figure>
      <p>Γιάννης Σκουφής, CNN Greece 18:34 , 14 November 2019</p>
      <p>Με βάση λοιπόν έρευνα στην οποία μετείχαν 6.000 άτομα της γαλλικής εταιρείας Mister Auto, που εμπορεύεται online ανταλλακτικά και είναι μέλος του ομίλου της PSA <b>οι δέκα καλύτερες πόλεις, από συνολικά 100 αστικά κέντρα για τα οποία υπήρχαν στοιχεία, για οδηγούς στον κόσμο είναι:</b> το Κάλγκαρι στον Καναδά όπου είχαν γίνει και οι Χειμερινοί Ολυμπιακοί αγώνες, το Ντουμπάι στα Ηνωμένα Αραβικά Εμιράτα, η Οτάβα, επίσης στον Καναδά, η Βέρνη στην Ελβετία, το Ελ Πάσο στις ΗΠΑ, το Βανκούβερ και πάλι στον Καναδά, το Γκέτεμποργκ στη Σουδία, το Ντίσελντορφ στη Γερμανία, η Βασιλεία στην Ελβετία και το Ντόρτμουντ στη Γερμανία.</p>
      <p><b>Στον αντίποδα οι δέκα χειρότερες πόλεις είναι:</b> η Μουμπάι (Βομβάη) στην Ινδία, το Ουλανμπάτορ στη Μογγολία, η Καλκούτα στην Ινδία, το Λάγος στη Νιγηρία, το Καράτσι στο Πακιστάν, η Μπογκοτά στην Κολομβία, το Σάο Πάολο στη Βραζιλία, η Πόλη του Μεξικό στο Μεξικό, το Ρίο ντε Τζανέιρο στη Βραζιλία και η Μόσχα.</p>
      <p>
        <b>Στην κατάταξη αυτή η Αθήνα βρίσκεται οριακά εκτός της τελευταίας δεκάδας, στην 90<sup>η</sup> θέση, μια μόλις πάνω από τη Μόσχα, και δύο θέσεις πιο κάτω από την Κωνσταντινούπολη…</b>
      </p>
      <p><b>Μια ακόμα ενδιαφέρουσα κατάταξη είναι για τις πόλεις στην Ευρώπη με τους πιο επιθετικούς οδηγούς.</b> Στην κορυφή η ιταλική Νάπολη, και ακολουθούν το Δουβλίνο και η Βαρσοβία -το φλέγμα των Βορειοευρωπαίων είναι μάλλον μύθος- και <b>στην τέταρτη θέση η Αθήνα</b>. Μπροστά από τη Ρώμη που είναι πέμπτη και οι κάτοικοί της σύμφωνα με την έρευνα είναι ένα κλικ πιο cool από τους Αθηναίους.</p>
      <p><b>Στις πόλεις με τους καλύτερους δρόμους πρώτευσαν τέσσερις ελβετικές πόλεις, η Βέρνη, η Βασιλεία, η Ζυρίχη και η Γενεύη</b>, ακολουθούμενες από τη Σιγκαπούρη. </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/aytokinito/story/197540/oi-dromoi-sto-ameso-mellon-den-tha-exoyn-pinakides">Αυτοκίνητο: Οι δρόμοι στο άμεσο μέλλον δεν θα έχουν πινακίδες;</a>
        </li>
        <li>
          <a href="https://www.cnn.gr/style/aytokinito/story/197413/roma-etsi-legetai-i-poly-omorfi-nea-ferrari-i-5i-poy-paroysiastike-fetos">Roma: Έτσι λέγεται η πολύ όμορφη νέα Ferrari, η 5η που παρουσιάστηκε φέτος</a>
        </li>
        <li>
          <a href="https://www.cnn.gr/style/aytokinito/story/197507/cnn-cars-2019-osa-prepei-na-gnorizeis">CNN Cars 2019 - Όσα πρέπει να γνωρίζεις</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/82432/kalyteres-poleis-gia-odhgoys-ston-kosmo">ΚΑΛΥΤΕΡΕΣ ΠΟΛΕΙΣ ΓΙΑ ΟΔΗΓΟΥΣ ΣΤΟΝ ΚΟΣΜΟ</a>
        </li>
        <li>
          <a href="https://www.cnn.gr/eidhseis/tag/82433/xeiroteres-poleis-gia-odhgoys-ston-kosmo">ΧΕΙΡΟΤΕΡΕΣ ΠΟΛΕΙΣ ΓΙΑ ΟΔΗΓΟΥΣ ΣΤΟΝ ΚΟΣΜΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/16/197547/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197565/snapshot/2756305.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197586/snapshot/AMBER-ALERT-_CAR-01-02-02.png"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197572/snapshot/2513085.jpg"/>
      </figure>
    </article>
  </body>
</html>