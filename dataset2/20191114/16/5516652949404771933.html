<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425774/filiko-diplo-gia-ton-gs-dwdekanhsos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T16:40:01+00:00"/>
    <meta property="og:title" content="Φιλικό «διπλό» για τον ΓΣ Δωδεκάνησος"/>
    <meta property="og:description" content="Η πρόκριση άνευ αγώνα του ΓΣ Δωδεκάνησος στην επόμενη φάση του Κυπέλλου μπάσκετ με αμαξίδιο λόγω του ότι δεν «κατεβαίνει» ο Άρης Θεσσαλονίκης, δεν θ’ αφήσει χωρίς δραστηριότητα τους παίκτες του ροδίτικου συλλόγου."/>
  </head>
  <body>
    <article>
      <h1>Φιλικό «διπλό» για τον ΓΣ Δωδεκάνησος</h1>
      <h2>Η ροδίτικη ομάδα πέρασε στην επόμενη φάση του Κυπέλλου μπάσκετ με αμαξίδιο άνευ αγώνα αφού δεν «κατεβαίνει» ο Άρης Θεσσαλονίκης και την Κυριακή οι παίκτες της θ’ αναμετρηθούν μεταξύ τους στο Βενετόκλειο</h2>
      <address>
        <time datetime="2019-11-14T16:40:01+00:00">14 Nov 2019, 16:40</time>
      </address>
      <p>
        <b>Η πρόκριση άνευ αγώνα του ΓΣ Δωδεκάνησος στην επόμενη φάση του Κυπέλλου μπάσκετ με αμαξίδιο λόγω του ότι δεν «κατεβαίνει» ο Άρης Θεσσαλονίκης, δεν θ’ αφήσει χωρίς δραστηριότητα τους παίκτες του ροδίτικου συλλόγου.</b>
      </p>
      <p>Την ερχόμενη Κυριακή θα διεξαχθεί στο Βενετόκλειο φιλικό «διπλό» μεταξύ των παικτών του ΓΣ Δωδεκάνησος στις 19.00 και η είσοδος είναι ελεύθερη για όλους.</p>
      <p>Η ανακοίνωση του συλλόγου:</p>
      <p>«Σας γνωρίζουμε ότι η ομάδα Γ.Σ. Δωδεκάνησος Μπάσκετ με αμαξίδιο μετά τη μη κάθοδο της ομάδας Άρη Θεσσαλονίκης, για το θεσμό του κυπέλλου Ελλάδος, προκρίνεται άνευ αγώνα για την επόμενη φάση που θα διεξαχθεί με τον νικητή της αναμέτρησης Κομοτηνή-Παναθηναϊκός.</p>
      <p>Αναγνωρίζοντας όμως την επιθυμία φίλων και υποστηρικτών της ομάδας μας να παρακολουθήσουν το εντυπωσιακό άθλημα μπάσκετ με αμαξίδιο, η διοίκηση, οι προπονητές και οι παίκτες αποφάσισαν τη διεξαγωγή φιλικού αγώνα μεταξύ των παικτών.</p>
      <p>Στο αγώνα θα τηρηθούν όλοι οι προβλεπόμενοι κανονισμοί. Οι συνθέσεις των ομάδων ορίστηκαν από τον προπονητή κ. Γιάννη Μαρουλλάκη και με τη συμμετοχή των νέων παικτών που εντάχθηκαν στο δυναμικό της ομάδας. Σας προσκαλούμε, λοιπόν, όλους την Κυριακή 17 Νοεμβρίου και ώρα 19:00, στο γήπεδο του Βενετοκλείου. Η είσοδος είναι ελεύθερη».</p>
    </article>
  </body>
</html>