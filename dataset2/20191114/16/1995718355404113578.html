<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152262-volynski-shahtari-otrymaly-zarplatu-iaku-im-borguvaly-kilka-misiaciv"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T16:42:00+00:00"/>
    <meta property="og:title" content="Волинські шахтарі отримали зарплату, яку їм боргували кілька місяців"/>
    <meta property="og:description" content="Нововолинські гірники отримали заборговану заробітну платню, яку їм не платили кілька місяців."/>
  </head>
  <body>
    <article>
      <h1>Волинські шахтарі отримали зарплату, яку їм боргували кілька місяців</h1>
      <address>
        <time datetime="2019-11-14T16:42:00+00:00">14 Nov 2019, 16:42</time>
      </address>
      <p>Нововолинські гірники отримали заборговану заробітну платню, яку їм не платили кілька місяців. <br/><br/>Про це розповів генеральний директор гірничого підприємства Володимир Юрків, - пише "Нововолинськ.com.ua."<br/><br/>На банківські рахунки ДП “Волиньвугілля” надійшло більше 48 мільйонів гривень. Їх вистачило, щоб повністю закрити борг по зарплаті включно із вереснем і віддати 20% місячної заробітної платні за жовтень. <br/><br/>“Наші шахтарі вже отримали зароблені кошти, які їм боргували кілька місяців“, – зазначив Юрків.<br/><br/>Нагадаємо, Уряд запропонував виділити 1 мільярд гривень на вирішення гострих проблем вугледобувної галузі: виплату заробітної плати шахтарям та недопущення відключення шахт від електропостачання. Пізніше цю пропозицію підтримав парламент. А нещодавно документ підписав і Президент України. Гроші були виділені в рамках підготовлених змін до державного бюджету на 2019 рік.</p>
    </article>
  </body>
</html>