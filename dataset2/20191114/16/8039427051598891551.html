<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954843"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T16:48:29+00:00"/>
    <meta property="og:title" content="కనీస మద్దతు ధర ఇస్తున్న ఏకైక రాష్ట్రం తెలంగాణ"/>
    <meta property="og:description" content="ADVT"/>
  </head>
  <body>
    <article>
      <h1>కనీస మద్దతు ధర ఇస్తున్న ఏకైక రాష్ట్రం తెలంగాణ</h1>
      <address>
        <time datetime="2019-11-14T16:48:29+00:00">14 Nov 2019, 16:48</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> రైతులు ఆరుగాలాలు శ్రమించి పండించిన ప్రతి ధాన్యం గింజను కనీస మద్దతు ధరకు కొనుగోలుచేస్తున్న రాష్ట్రంలో భారతదేశంలో ఒక్క తెలంగాణ మాత్రమేనని పౌరసరఫరాలసంస్థ ఛైర్మన్‌ మారెడ్డి శ్రీనివాస్‌రెడ్డి అన్నారు. రాష్ర్టానికి ఆర్ధికబారం అయినా రైతును రాజుగా చూడాలనే సంకల్పంతో సీఎం కేసీఆర్‌ దూర దృష్టితో ఈ చర్యలు తీసుకున్నారని అన్నారు. రాష్ట్రంలో సాగునీటి ప్రాజెక్టులు, 24 గంటల కరెంట్‌, రైతు బంధు పథకంతో రాష్ట్రంలో సాగువిస్తీర్ణం పెరిగి ఈ ఖరీఫ్‌లో రికార్డుస్థాయిలో ధాన్యం దిగుబడి రానుందని అన్నారు. ధాన్యం కొనుగోళ్లు, చెల్లింపులకు సంబంధించి రైతులకు ఎలాంటి ఇబ్బందులు కలగకుండా చూడాలని, రాష్ర్టానికి ఆర్ధిక భారం అయినా రైతుల సంక్షేమాన్ని దృష్టిలో పెట్టుకుని దీనిని అమలుచేస్తున్నారని అన్నారు. ఖరీఫ్‌ సీజన్‌ ప్రారంభానికి ముందే స్పష్టమైన ఆదేశాలు జారీ చేశారని అన్నారు. రైతుల నుంచి ధాన్యంకొనుగోళ్లు, కనీసమద్దతుధర చెల్లింపుల్లో ఎలాంటి జాప్యానికి తావులేకుండా చూడాలని కలెక్టర్లు, జాయింట్‌ కలెక్టర్లు, పౌరసరఫరాల అధికారులకు శ్రీనివాస్‌రెడ్డి విజ్ఞప్తిచేశారు.</p>
      <p> </p>
      <p> పక్క రాష్ర్టాల్లో ఆయా ప్రభుత్వాలు ధాన్యం కొనుగోళ్లలో సీలింగ్‌విధించడం, గిట్టుబాటు ధర ఇవ్వక పోవడంతో దళారులు, వ్యాపారస్తులు రైతుల పేరుతో తెలంగాణలో ధాన్యం విక్రయించుకునేందుకు ప్రయత్నిస్తున్నారని అన్నారు. సరిహద్దులో గట్టి నిఘాతో దీన్ని అరికట్టాలని అధికారులకు సూచించారు. ఇతర రాష్ర్టాల నుంచి అక్రమంగా ధాన్యం రాకుండా చూడాలని , ఈవిషయంలో కలెక్టర్లు, జాయింట్‌కలెక్టర్లు, పోలీసులు అప్రమత్తంగా వ్యవహరించాలని అన్నారు. తెలంగాణ రైతులకు నష్టం కలిగించే ఏ చర్యను కూడా ఉపేక్షించబోమని ఆయన స్పష్టంచేశారు. ఖరీఫ్‌లో ధాన్యం కొనుగోళ్ల కోసం 3406 కొనుగోలు కేంద్రాలను ఏర్పాటుచేశామని తెలిపారు. ఇప్పటి వరూ 1447 కేంద్రాలను ప్రారంభించి 36,862 మంది రైతుల నుంచి 2.51 లక్షల మెట్రిక్‌టన్నులధాన్యం కొనుగోలుచేశామని తెలిపారు. ఇందులో 2.39 లక్షల మెట్రిక్‌టన్నులఽ ధాన్యాన్ని మిల్లులకు తరలించామన్నారు.</p>
      <p> </p>
      <p> రాష్ట్రంలో ధాన్యం కొనుగోలు , చెల్లింపులకు సంబంధించిన పూర్తి సమాచారాన్ని ఆన్‌లైన్‌ ప్రొక్యూర్‌మెంట్‌ మేనేజ్‌మెంట్‌ సిస్టమ్‌ (ఓపీఎంఎస్‌)లో నమోదు చేస్తున్నామని అన్నారు. మిల్లర్లు ప్రభుత్వానికి సహకరించాలని అన్నారు. ధాన్యం విక్రయంలో రైతులకు ఎలాంటి ఇబ్బందులు కలగకుండా జిల్లా ప్రొక్యూర్‌మెంట్‌ కమిటీలతో కలెక్టర్లు, జాయింట్‌ కలెక్టర్లు, సమావేశాలు నిర్వహిస్తూ ధాన్యం , లోడింగ్‌ ఆన్‌లైన్‌లో ధాన్యం కొనుగోళ్లకు సంబంధించి మిల్లర్ల అక్నాలెడ్జ్‌మెంట్‌ వంటి అంశాలపై అధికారులు నిత్యం సమీక్షించాలని అన్నారు.</p>
    </article>
  </body>
</html>