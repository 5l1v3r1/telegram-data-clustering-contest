<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547354.html/%D8%AC%D9%84%D9%88%D9%87-%D8%A7%DB%8C-%D8%B2%DB%8C%D8%A8%D8%A7-%D8%A7%D8%B2-%D8%A2%D9%85%DB%8C%D8%AE%D8%AA%D9%87-%D8%B4%D8%AF%D9%86-%DA%A9%D8%A7%D9%87-%D9%88-%DA%AF-%D9%84-%D8%AF%D8%B1-%D9%85%D9%86%D8%B7%D9%82%D9%87-%D8%AC%D8%B1%D9%82%D9%88%DB%8C%D9%87-%D8%B9%D9%84%DB%8C%D8%A7---%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T16:22:00+00:00"/>
    <meta property="og:title" content="جلوه‌ای زیبا از آمیخته شدن کاه و گِل در منطقه جرقویه علیا + تصاویر"/>
    <meta property="og:description" content="تناسب بناهای منازل روستایی و شهری با شرایط اقلیمی، ما را به استفاده از تجربیات گذشتگان وا می دارد. در جرقویه علیا جلوه ای زیبا از آمیخته شدن کاه و گِل به چشم می خورد."/>
  </head>
  <body>
    <article>
      <h1>جلوه‌ای زیبا از آمیخته شدن کاه و گِل در منطقه جرقویه علیا + تصاویر</h1>
      <h2>منظری از معماری سنتی در شرق اصفهان؛</h2>
      <address>
        <time datetime="2019-11-14T16:22:00+00:00">14 Nov 2019, 16:22</time>
      </address>
      <p>تناسب بناهای منازل روستایی و شهری با شرایط اقلیمی، ما را به استفاده از تجربیات گذشتگان وا می دارد. در جرقویه علیا جلوه ای زیبا از آمیخته شدن کاه و گِل به چشم می خورد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ بعضی از مواقع با مشاهده برخی فعالیت ها به سبک قدیم به فکر چاره در جهت به روز رسانی تجهیزات در آن محل می شویم، امّا دریغ از آنکه برخی از شیوه های گذشته و اجدادی ما، خود از تغییر هراسان است. اگر بخواهیم مثالی واضح در مورد این موضوع به ظاهر ساده بزنیم می توان به دیوار های خشتی کوچه پس کوچه های شهر نظر کنیم. نگاهمان به منطقه ای خیره شد که هنوز پایبند به برخی رفتار ها و اعمال گذشتگان در حفظ محیط زندگی است. جرقویه علیا منطقه ای با وسعت کویری خود به خوبی مصداق این امر است.</p>
      <p>
        <b>عایق بندی به سبک قدیم</b>
      </p>
      <p>یکی از عوامل استفاده از خشت و کاهگل در ساخت بناهای مسکونی قدیم منطقه جرقویه علیا، تناسب آن با شرایط اقلیمی است. از آنجایی که منطقه جرقویه علیا در کویر قرار دارد و میزان بارندگی فصول بارانی این منطقه چشم گیر نیست، تأثیر بارندگی بر مصالح و بناها ناچیز است به نحوی که هر ۵ الی ۱۰ سال یکبار پشت بام های منازل را با کاهگل جدید در برابرآب باران و برف عایق بندی می کنند و همچنین در هنگام ساخت بناها برای استحکام، ضخامت دیواها و سقف ها را زیاد می گیرند که این ضخامت باعث تعدیل دما داخل اتاق شده و در تابستان بعلت تابش زیاد خورشید در منطقه کویرمانع نفوذ گرما و زود گرم شدن اتاق ها و در زمستان مانع خروج گرما از داخل اتاق به بیرون می شود. این کار صرفه جویی اقتصادی خوبی را در بر دارد.</p>
      <p>در منطقه جرقویه علیا هنوز مردمان سنت قدیمی کاهگل پشت بام منازل را که هر ساله در اواخر مهرماه تا اواسط ابان ماه انجام می دهند، فراموش نکرده اند. این کار که به صورت دسته جمعی و مشارکت و کمک همسایگان و دوستان جوان  در روز های تعطیل  انجام می شود(تا بتوانند همه در این کار مشارکتی شرکت کنند). ما نیز به منزلی که افراد در حال کاهگل کردن پشت بام بودند، رفتیم و با آنها گفتگویی داشتیم و تصاویری از این گفتگوی خودمانی تهیه کردیم.</p>
      <p>
        <b>مراحل کار به صورت مختصر</b>
      </p>
      <p>ابتدا خاک رس را با کاه مخلوط می کنند (خاک رس خاصیت چسبندگی زیاد دارد و کاه نیز برای جلوگیری از ترک خوردن گل رس به کار برده می شود و هم چنین کاه به عنوان یک عایق نیز عمل می کند) بعد بر روی ان آب میریزند. روزی چند بار و تا دوتا سه روز این کار ادامه دارد تا خاک رس خوب خیس بخورد. یک روز قبل از کار کردن کاهگل ها را بهم زده تا بطور یکنواخت مخلوط شود (امروزه با تراکتور این کار انجام می شود). این کار با هزینه کمتر از ایزوگام و دوام بیشتر در منطقه کویری ما جواب خوبی داده است .امید است که مردم به خوبی از تجربیات اجداد مان استفاده کنند.</p>
      <p>انتهای پیام/</p>
    </article>
  </body>
</html>