<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425816/astrapse-kai-bronthxe-h-biktwria-kai-sta-nhsia-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T01:43:37+00:00"/>
    <meta property="og:title" content="Άστραψε και... βρόντηξε η &quot;Βικτώρια&quot;¨και στα νησιά μας"/>
    <meta property="og:description" content="Η... νύχτα μέρα έγινε σήμερα τα ξημερώματα και στην περιοχή μας, από το ξέσπασμα της κακοκαιρίας που εκδηλώθηκε."/>
  </head>
  <body>
    <article>
      <h1>Άστραψε και... βρόντηξε η "Βικτώρια"¨και στα νησιά μας</h1>
      <h2>Ολονύχτια κακοκαιρία δοκίμασε για τα καλά και την περιοχή μας</h2>
      <address>
        <time datetime="2019-11-14T01:43:37+00:00">14 Nov 2019, 01:43</time>
      </address>
      <p>
        <b>Η... νύχτα μέρα έγινε σήμερα τα ξημερώματα και στην περιοχή μας, από το ξέσπασμα της κακοκαιρίας που εκδηλώθηκε.</b>
      </p>
      <p>Εκτός από τους κεραυνούς, υπήρξαν ισχυρές βροχοπτώσεις σε ολόκληρο σχεδόν το νησί της Ρόδου, οι οποίες προκάλεσαν μια σειρά από προβλήματα κυρίως στο βόρειο τρίγωνο της Ρόδου αλλά και στην πόλη της Ρόδου. Το δίκτυο ηλεκτροδότησης του νησιού μας άντεξε πάντως αυτή τη φορά, παρά την σφοδρότητα της κακοκαιρίας, αφού δεν υπήρξαν γενικευμένες διακοπές του ρεύματος.</p>
      <p>Από τα πρώτα στοιχεία που κατέγραψαν οι αρμόδιες υπηρεσίες, το ξέσπασμα της κακοκαιρίας δημιούργησε μικρής έκτασης προβλήματα στο οδικό δίκτυο τόσο επί της Ρόδου - Λίνδου όσο και επί της Ρόδου Καμείρου, ενώ σε πολλές περιοχές ο όγκος της βροχής, παρέσυρε στους δρόμους πέτρες, χώμα και λάσπη, δημιουργώντας έτσι προβλήματα στην κίνηση των οχημάτων.<br/>Πυροσβεστική, υπηρεσίες του δήμου Ρόδου και της Περιφέρειας νοτίου Αιγαίου καθώς επίσης και εθελοντές, βρίσκονται από νωρίς σε πλήρη επιφυλακή παρεμβαίνοντας όπου χρειάζεται.</p>
      <p>Νωρίς το πρωί, αναμένεται να γίνει αποτίμηση και καταγραφή των προβλημάτων αυτών που δημιουργήθηκαν σε ολόκληρο το νησί μας.</p>
      <p>
        <b>Φώτο: Φίλιππος Φιλίππου</b>
      </p>
    </article>
  </body>
</html>