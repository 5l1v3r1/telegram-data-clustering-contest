<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/altri-campionati/premier-league/juventus-senti-willian-altro-che-messi-e-cristiano-ronaldo-il-migliore-della-storia/"/>
    <meta property="og:site_name" content="Mediagol"/>
    <meta property="article:published_time" content="2019-11-14T01:04:16+00:00"/>
    <meta property="og:title" content="Juventus, senti Willian: “Altro che Messi e Cristiano Ronaldo, il migliore della storia…”"/>
    <meta property="og:description" content="L'esterno del Chelsea ha espresso la sua preferenza: a suo avviso i migliori della storia non sono Lionel Messi e Cristiano Ronaldo"/>
  </head>
  <body>
    <article>
      <h1>Juventus, senti Willian: “Altro che Messi e Cristiano Ronaldo, il migliore della storia…”</h1>
      <h2>L’esterno del Chelsea ha espresso la sua preferenza: a suo avviso i migliori della storia non sono Lionel Messi e Cristiano Ronaldo</h2>
      <address><time datetime="2019-11-14T01:04:16+00:00">14 Nov 2019, 01:04</time> by <a rel="author" href="https://www.mediagol.it/author/castellidaniele/" target="_blank">Mediagol52</a></address>
      <p>14 novembre 2019 - 01:04</p>
      <p>La scelta di <b>Willian</b>.</p>
      <p>Nel corso di un’intervista rilasciata ai microfoni di <i>Goal</i>, l’esterno del <b>Chelsea</b> ha risposto alla domanda su chi, a suo avviso, sia il miglior giocatore della storia e la sua scelta non è stata certamente banale. “<i><b>Ronaldinho</b></i> <i><b>è stato il migliore di tutti</b></i>” – ha spiegato il <b>numero 10 </b>dei <i>Blues</i> – “<i>Meglio di <b>Messi</b> e <b>Cristiano Ronaldo</b></i><i>. Loro due hanno segnato tantissimo gol, ma ciò che faceva Dinho era incredibile. Era sorprendente in campo e segnava anche gol. Sono un suo ammiratore, penso che abbia smesso di giocare troppo presto. Se Ronaldinho avesse continuato a giocare in quel modo per altri anni, sarebbe stato tre, quattro o cinque volte il migliore del mondo. E’ stato il mio più grande idolo</i>“.</p>
      <p>Il contratto di Willian andrà in scadenza il prossimo giugno, e potrebbe dunque lasciare l’Inghilterra e avere la possibilità di giocare con <b>CR7</b>: nella giornata odierna infatti, Fabio <b>Paratici</b> si è recato a Londra per incontrare i dirigenti dei top club inglesi, tra cui anche quella dei Blues. I due uomini nel taccuino del dirigente bianconero erano proprio l’esterno brasiliano ed <b>Emerson </b><b>Palmieri</b>, indicato da Maurizio <b>Sarri</b> come l’alternativa miglio ad Alex <b>Sandro</b>.</p>
      <p>
        <i>
          <b>
            <a href="https://www.mediagol.it/juventus/calciomercato-juventus-sarri-vuole-emerson-palmieri-il-chelsea-non-molla-lex-palermo/">Calciomercato Juventus, Sarri vuole Emerson Palmieri: il Chelsea non molla l’ex Palermo…</a>
          </b>
        </i>
      </p>
      <p>L’ala brasiliana, sotto la guida del tecnico ex <b>Napoli</b>, aveva collezionato <b>56 </b>presenze in tutte le competizioni, firmando <b>sei gol </b>e ben <b>14 assist</b> grazie ai quali ha aiutato la sua squadra a conquistare la vittoria dell’<b>Europa League</b>. Ulteriori rinforzi per la Juventus, che sembra intenzionata ad aumentare il livello della rosa già nella sessione invernale di calciomercato, con l’obiettivo di centrare quel “Triplete” tanto ambito e mai raggiunto negli ultimi anni. L’idea di Paratici sarebbe quella di inserire nella trattativa i giocatori che attualmente non sembrano essere al centro del progetto, in primis Mario <b>Mandzukic</b> ma anche Daniele <b>Rugani</b> chiuso dalla presenza di Matthijs <b>de Ligt</b>.</p>
      <p>
        <a href="https://www.mediagol.it/tag/calciomercato-juventus/">#calciomercato juventus</a>
        <a href="https://www.mediagol.it/tag/champions-league/">#Champions League</a>
        <a href="https://www.mediagol.it/tag/chelsea/">#chelsea</a>
        <a href="https://www.mediagol.it/tag/cristiano-ronaldo/">#cristiano ronaldo</a>
        <a href="https://www.mediagol.it/tag/emerson-palmieri/">#emerson palmieri</a>
        <a href="https://www.mediagol.it/tag/emerson-palmieri-juventus/">#Emerson Palmieri Juventus</a>
        <a href="https://www.mediagol.it/tag/europa-league/">#Europa League</a>
        <a href="https://www.mediagol.it/tag/juventus/">#JUVENTUS</a>
        <a href="https://www.mediagol.it/tag/messi/">#messi</a>
        <a href="https://www.mediagol.it/tag/palermo/">#palermo</a>
        <a href="https://www.mediagol.it/tag/ronaldinho/">#Ronaldinho</a>
        <a href="https://www.mediagol.it/tag/rugani/">#rugani</a>
        <a href="https://www.mediagol.it/tag/sarri/">#sarri</a>
        <a href="https://www.mediagol.it/tag/willian/">#willian</a>
        <a href="https://www.mediagol.it/tag/willian-juventus/">#Willian Juventus</a>
      </p>
    </article>
  </body>
</html>