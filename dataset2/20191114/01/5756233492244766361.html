<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621446/%D9%85%D8%A7%D8%AC%D8%B1%D8%A7%DB%8C-%D9%88%D8%B1%D9%88%D8%AF-%D9%85%DB%8C%D9%86%DB%8C%E2%80%8C%D8%A8%D9%88%D8%B3-%D8%A8%D9%87-%D9%85%D8%AF%D8%B1%D8%B3%D9%87-%D8%AF%D8%AE%D8%AA%D8%B1%D8%A7%D9%86%D9%87-%D9%88-%D9%85%D8%B5%D8%AF%D9%88%D9%85-%D8%B4%D8%AF%D9%86-%DB%B5-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T01:27:00+00:00"/>
    <meta property="og:title" content="ماجرای ورود مینی‌بوس به مدرسه دخترانه و مصدوم شدن ۵ دانش‌آموز"/>
    <meta property="og:description" content="مدیرکل آموزش وپرورش هرمزگان اعلام کرد: مینی بوسی که ساعت ۱۳و ۳۰دقیقه ظهر چهارشنبه وارد مدرسه دخترانه کوی نیایش بندرعباس شده، هیچ ارتباطی با سرویس مدرسه نداشته است."/>
  </head>
  <body>
    <article>
      <h1>ماجرای ورود مینی‌بوس به مدرسه دخترانه و مصدوم شدن ۵ دانش‌آموز</h1>
      <address>
        <time datetime="2019-11-14T01:27:00+00:00">14 Nov 2019, 01:27</time>
      </address>
      <p>
        <i>مدیرکل آموزش وپرورش هرمزگان اعلام کرد: مینی بوسی که ساعت ۱۳و ۳۰دقیقه ظهر چهارشنبه وارد مدرسه دخترانه کوی نیایش بندرعباس شده، هیچ ارتباطی با سرویس مدرسه نداشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>موسی دادی زاده سرخایی چهارشنبه شب با اعلام این خبر افزود: برخلاف شایعه های ایجاد شده، این مینی بوس شخصی و عبوری بوده و ارتباطی به سرویس دانش آموزان نداشته است.</p>
      <p>وی بیان داشت: مینی بوس عبوری در کنار خیابان و روربروی درب مدرسه دخترانه کوی نیایش بندرعباس پارک بوده و راننده برای خرید از سوپرمارکت، خودرو که نه ترمز دستی راکشیده و نه خاموش کرده، رها کرده است.</p>
      <figure>
        <img src="https://aftabnews.ir/files/fa/news/1398/8/23/359056_390.jpg"/>
      </figure>
      <p>عکس تزئینی است</p>
      <p>این مسوول فرهنگی هرمزگان اظهارداشت: مینی بوس به دلیل دستکاری فرزند راننده و یا سرازیری مسیر، شروع به حرکت می کند.</p>
      <p>دادی زاده گفت: مینی بوس درمسیربا چند خودرو برخورد کرده و راننده بعد از رسیدن به ماشین خود در اثر دستپاچگی ونداشتن تعادل کافی ،پدال گاز را فشرده که با شدت به درب بسته مدرسه برخورد و وارد فضا شده است.</p>
      <p>وی گفت: در اثر برخورد به باغچه مدرسه، لاستیک مینی بوس کنده شده و پنج نفر از دانش آموزان درون حیاط صدمه می بینند.</p>
      <p>وی گفت: دانش آموزان مصدوم سریع به بیمارستان منتقل می شوند که چهار نفر از آنها به صورت سرپایی مداوا و مرخص شده و یک دانش آموز به علت شکستی دست برای عمل جراحی در نوبت صبح فردا پنج شنبه بستری می شود.</p>
      <p>مدیرکل آموزش وپرورش هرمزگان گفت: درحال حاضر مینی بوس به پارکینگ پلیس انتقال یافته و مراحل قانونی جهت اخذ خسارت به دانش آموزان، درب مدرسه و خودروهای شخصی در جریان است.</p>
    </article>
  </body>
</html>