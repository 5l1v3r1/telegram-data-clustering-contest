<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823002.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T01:00:00+00:00"/>
    <meta property="og:title" content="آخرین اخبار از دیدار ایران و عراق/ ممنوعیت ورود بنر و عکس تا بررسی نهایی ورزشگاه امان"/>
    <meta property="og:description" content="به گزارش فارس، دیدار تیم های ملی فوتبال ایران و عراق از ساعت 17:30 به وقت تهران برگزار خواهد شد."/>
  </head>
  <body>
    <article>
      <h1>آخرین اخبار از دیدار ایران و عراق/ ممنوعیت ورود بنر و عکس تا بررسی نهایی ورزشگاه امان</h1>
      <address>
        <time datetime="2019-11-14T01:00:00+00:00">14 Nov 2019, 01:00</time>
      </address>
      <p>تیم‌های ملی فوتبال عراق و ایران در شرایطی امروز به مصاف هم می‌روند که همه چیز مهیای یک رقابت فوتبالی و جذاب در اردن است.</p>
      <p>به گزارش فارس، دیدار تیم های ملی فوتبال ایران و عراق از ساعت 17:30 به وقت تهران برگزار خواهد شد.</p>
      <p>* در آخرین تمرین تیم ملی، شاگردان مارک ویلموتس با توپ اصلی مسابقه تمرین کردند. با توجه به اینکه تهیه توپ بازی برعهده میزبان است، عراقی ها توپ ها را در اختیار قرار دادند تا تمرین دیروز با شرایط نزدیک به دیدار انجام گیرد.</p>
      <p>* مسئولان اردنی که امور اجرایی میزبانی را برعهده دارند، هماهنگی قابل توجهی در نیروی حفاظتی پلیس (اسکورت) و حمل و نقل داشته اند که این موضوع رضایت هر دو تیم را در پی داشته است.</p>
      <p>* تمرین شب گذشته دو تیم با حضور مقامات فدراسیون دو کشور و همچنین مسئولان امنیتی مسابقه برگزار شد. مسئول امنیتی مسابقه ایران و عراق یک استرالیایی است که اصالت لبنانی دارد.</p>
      <p>* مسیرهای مشخصی برای هواداران دو تیم برای حضور در ورزشگاه محل برگزاری بازی در نظر گرفته شده که این مسیرها چندین و چند بار مورد بازبینی قرار گرفته است.</p>
      <p>* عصر دیروز یک بررسی میدانی بیش از یک ساعته از ورزشگاه امان توسط مسئولان ایرانی، عراقی، اردنی و مقامات حاضر از سوی فیفا و کنفدراسیون فوتبال آسیا صورت گرفت. تمام جزئیات و نکات در این بازدید مورد بازنگری و بررسی مجدد قرار گرفت تا بازی بدون هیچ مشکلی برگزار شود.</p>
      <p>* بلیت های مربوط به تیم ایران توسط فدراسیون فوتبال عراق به مسئولان فدراسیون کشورمان تحویل داده شده است.</p>
      <p>* در مسابقه امروز آوردن هر نوع تصاویر سیاسی و بنر به استادیوم ممنوع است. در صورتی که تماشاگری پرچم یا بنری به جز پرچم 2 کشور به استادیوم وارد کند، از ورود آن ممانعت به عمل خواهد آمد.</p>
    </article>
  </body>
</html>