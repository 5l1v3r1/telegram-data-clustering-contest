<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-priznachiv-sportsmenam-350-derzhstipendiy-329584_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T01:09:00+00:00"/>
    <meta property="og:title" content="Зеленський призначив спортсменам 350 держстипендій"/>
    <meta property="og:description" content="Президент заснував стипендії для видатних, молодих та перспективних спортсменів України."/>
  </head>
  <body>
    <article>
      <h1>Зеленський призначив спортсменам 350 держстипендій</h1>
      <h2>Президент заснував стипендії для видатних, молодих та перспективних спортсменів України.</h2>
      <address>
        <time datetime="2019-11-14T01:09:00+00:00">14 Nov 2019, 01:09</time>
      </address>
      <p>Президент Володимир Зеленський підписав указ про призначення 350 <b><a href="https://dt.ua/UKRAINE/cogorich-40-kraschih-studentiv-otrimayut-stipendiyi-geroyiv-nebesnoyi-sotni-314340_.html">державних стипендій</a></b> для видатних, молодих та перспективних спортсменів України з олімпійських видів спорту та їх тренерів. Відповідний документ був опублікований на сайті глави держави в середу, 13 листопада.</p>
      <p>"Заснувати 350 стипендій президента України для видатних, молодих та перспективних спортсменів України з олімпійських видів спорту та їх тренерів", - йдеться в указі.</p>
      <p>Стипендії виділені "з метою відзначення досягнень видатних спортсменів, заохочення молодих та перспективних спортсменів, стимулювання творчої праці тренерів, створення сприятливих умов для ефективного розвитку фізичної культури і спорту як важливої складової здорового способу життя".</p>
      <p>Президент також доручив Кабінету Міністрів передбачати при розробці проекту закону про Державний бюджет України видатки на виплату стипендій, заснованих цим указом.</p>
      <p>Раніше уряд підвищив удвічі <b><a href="https://dt.ua/UKRAINE/stipendiyi-prezidenta-i-kabminu-yaki-viplachuyutsya-molodim-vchenim-pidvischili-vdvichi-311408_.html">стипендії для молодих вчених</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>