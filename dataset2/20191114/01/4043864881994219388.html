<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231898/"/>
    <meta property="og:site_name" content="Українська правда"/>
    <meta property="article:published_time" content="2019-11-14T01:25:26+00:00"/>
    <meta property="og:title" content="Росія хотіла розмістити в Білорусі авіабазу"/>
    <meta property="og:description" content="Білорусь пробувала домовиться з РФ про надання допомоги в купівлі винищувачів. Росія запропонувала розмістити в країні свою авіабазу."/>
  </head>
  <body>
    <article>
      <h1>Росія хотіла розмістити в Білорусі авіабазу</h1>
      <address>
        <time datetime="2019-11-14T01:25:26+00:00">14 Nov 2019, 01:25</time>
      </address>
      <p>Білорусь пробувала домовиться з РФ про надання допомоги в купівлі винищувачів. Росія запропонувала розмістити в країні свою авіабазу.</p>
      <p><b>Джерело:</b> Держсекретар Ради безпеки республіки Станіслав Зась в етері телеканалу "Білорусь 1", передає <a href="https://interfax.com.ua/news/general/624523.html">"ІФ-Україна"</a></p>
      <p><b>Пряма мова</b>: "Спочатку в цьому процесі ми пробували домовитися з Росією про надання допомоги у вирішенні цього складного і дуже витратного завдання (покупці винищувачів - УП). Натомість отримали пропозицію про розміщення на нашій території військово-повітряної бази РФ".</p>
      <p>"Але це не одне і те ж - розміщення на нашій землі військово-повітряної бази не вирішує проблему розвитку нашої власної бойової авіації".</p>
      <p><b>Деталі:</b> За словами держсекретаря, тому Білорусь була змушена за власні кошти закуповувати винищувачі. "Білорусь стала спиратися на власні можливості"</p>
      <p>Пізніше президент Білорусі Олександр Лукашенко заявив, що його країні не потрібна російська військова база.</p>
      <p>
        <b>Нагадаємо:</b>
      </p>
      <ul>
        <li>Влітку 2017 року Міноборони Білорусі заявили, що Мінськ закупить у Росії партію винищувачів Су-30СМ для оновлення парку бойових літальних апаратів. Всього планується придбати 12 літаків. 13 листопада 2019 року в Білорусі надійшли перші два винищувачі.</li>
      </ul>
      <related>
        <a href="https://www.pravda.com.ua/news/2019/11/13/7231810/"/>
        <a href="https://www.pravda.com.ua/news/2019/11/12/7231775/"/>
        <a href="https://www.pravda.com.ua/news/2019/11/6/7231145/"/>
      </related>
    </article>
  </body>
</html>