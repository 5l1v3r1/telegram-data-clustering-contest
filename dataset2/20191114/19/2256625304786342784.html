<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158399_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T19:16:00+00:00"/>
    <meta property="og:title" content="Десподов: Тежко е, не можем да се усмихнем вече 12 мача"/>
    <meta property="og:description" content="&quot;Има желание в селекционера, вярва в нас, има позитивни неща&quot;"/>
  </head>
  <body>
    <article>
      <h1>Десподов: Тежко е, не можем да се усмихнем вече 12 мача</h1>
      <address>
        <time datetime="2019-11-14T19:16:00+00:00">14 Nov 2019, 19:16</time>
      </address>
      <p>Нападателят на Щурм Грац Кирил Десподов коментира поражението на България с 0:1 от Парагвай в контролна среща играна на Националния стадион "Васил Левски". <br/><br/>"Не съм имал контузия, всичко е наред, играх днес 45 минути, готов съм и за неделя. Парагвай са добър отбор, получи се добра проверка, създадохме добри положения пред тяхната врата, второто полувреме играхме по-добре, но нямахме шанс пред гола", коментира той.<br/><br/>"Тежко е, 12 мача не може да се усмихнем след мач, опитваме се да се мотивираме, аз играя със желание, няма страх, може да има малко напрежение, искаме да се усмихнем след мач. С Чехия сме наказани, сами си го направихме. Времето беше лошо, нямаше много публика, но не можем да се сърдим. Има желание в селекционера, вярва в нас, има позитивни неща", добави Десподов.</p>
    </article>
  </body>
</html>