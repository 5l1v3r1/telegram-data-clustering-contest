<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_zvilnyat-prokurora-yakij-viv-spravu-burisma/938250"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T19:07:00+00:00"/>
    <meta property="og:title" content="Звільнять прокурора, який вів справу Burisma"/>
    <meta property="og:description" content="Прокурора Костянтина Кулика, який вів справу щодо компанії Burisma, звільнять з Генпрокуратури. Генпрокурор Руслан Рябошапка повідомив про це в інтерв'ю НВ. &quot;Ми проводимо аудит багатьох справ, зокрема одного великого провадження, яке зокрема може стосуватися діяльності компанії ..."/>
  </head>
  <body>
    <article>
      <h1>Звільнять прокурора, який вів справу Burisma</h1>
      <address><time datetime="2019-11-14T19:07:00+00:00">14 Nov 2019, 19:07</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938250_w_300.jpg?v=0"/>
        <figcaption>Рябошапка заявив про звільнення Кулика. Фото: "Главком"</figcaption>
      </figure>
      <p>Прокурора <b>Костянтина Кулика</b>, який вів справу щодо компанії Burisma, звільнять з Генпрокуратури.</p>
      <p>Генпрокурор <b>Руслан Рябошапка</b> повідомив про це в інтерв'ю <a href="https://www.currenttime.tv/a/burisma-ryaboshapka-ukraine-baiden/30271167.html">НВ</a>.</p>
      <p>"Ми проводимо аудит багатьох справ, зокрема одного великого провадження, яке зокрема може стосуватися діяльності компанії Burisma та інших осіб, причетних до цієї компанії. У проваджені є тисячі томів, не сотні, тисячі. Тобто це справа не одного дня та одного місяця", - заявив Рябошапка.</p>
      <p>У 13 або 14 томах справи фігурує власник Burisma <b>Микола Злочевський</b>. Він був міністром екології при екс-президенті <b>Вікторі Януковичі</b>.</p>
      <p>"Від Злочевського проводять зв'язки з Burisma. Але щодо Burisma мені відомо одне велике провадження, з якого виділяють різні епізоди", - повідомив Рябошапка.</p>
      <p>Генпрокурор не відповів, чи фігурує у якомусь з проваджень <b>Гантер Байден</b>, син демократа <b>Джо Байдена</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_parnas-stverdzhuye-scho-poperedzhuvav-ukrayinu-schodo-vijskovoyi-dopomogi-vid-ssa-nyt/937544"/>
      </related>
      <p>Включення у справу Байдена залежало він Кулика, який не прийшов на переатестацію. Сказав, що був на лікарняному</p>
      <p>"Закон нам не залишає іншого шляху, окрім як попрощатися з Костянтином Геннадійовичем", — сказав Рябошапка і додав, що у нового прокурора може бути інша позиція у цій справі.</p>
      <p>З приводу Burisma зі США ніхто не звертався. Генпрокурор запевнив, що не відчуває тиску через ці провадження.</p>
      <blockquote>Генеральний прокурор Руслан Рябошапка назвав небажання прокурорів <a href="https://gazeta.ua/articles/politics/_ryaboshapka-nazvav-velicheznu-problemu-u-spravi-gandzyuk/936802">розслідувати вбивство активістки Катерини Гандзюк</a> величезною проблемою цієї справи. Про це він заявив в інтерв'ю Lb.ua.</blockquote>
    </article>
  </body>
</html>