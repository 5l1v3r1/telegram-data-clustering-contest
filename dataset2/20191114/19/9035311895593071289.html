<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/izlanda-ile-berabere-kalan-turkiye-euro-2020-vizesini-aldi"/>
    <meta property="og:site_name" content="euronews"/>
    <meta property="article:published_time" content="2019-11-14T19:56:23+00:00"/>
    <meta property="og:title" content="İzlanda ile berabere kalan Türkiye EURO 2020 vizesini aldı"/>
    <meta property="og:description" content="2020 Avrupa Futbol Şampiyonası (EURO 2020) Elemeleri'nde Türkiye ile İzlanda arasında oynanan H Grubu 9. hafta maçı golsüz tamamlandı. Türkiye aldığı 1 puanla grupta ilk 2 sırada yer almayı garantileyerek EURO 2020'ye gitmeye hak kazandı."/>
  </head>
  <body>
    <article>
      <h1>İzlanda ile berabere kalan Türkiye EURO 2020 vizesini aldı</h1>
      <address><time datetime="2019-11-14T19:56:23+00:00">14 Nov 2019, 19:56</time> by <a rel="author">Euronews </a></address>
      <p>2020 Avrupa Futbol Şampiyonası (EURO 2020) Elemeleri'nde Türkiye ile İzlanda arasında oynanan H Grubu 9. hafta maçı golsüz tamamlandı. Türkiye aldığı 1 puanla grupta ilk 2 sırada yer almayı garantileyerek EURO 2020'ye gitmeye hak kazandı.</p>
      <p>Türkiye 9 maç sonunda 20 puan alırken ikinci sıradaki Fransa'nın 8 maç sonunda 19 puanı bulunuyor. İzlanda ise 9 maç sonunda 16 puanda kaldı.</p>
      <p>Türkiye gruptaki son maçını 17 Kasım pazar günü deplasmanda Andorra ile yapacak.</p>
      <h3>Grup liderliği el değiştirdi</h3>
      <p>Grubun diğer maçında evinde Moldova ile karşılaşan Fransa rakibini 2-1 yenerek grup liderliğine oturdu. Baçın başında geriye düşen Fransa her iki yarıda bulduğu gollerle maçı kazanmayı bildi. Son maçını 17 Kasım Pazar günü deplasmanda Arnavutluk ile yapacak olan Fransa karşılaşmadan galip ayrılması durumunda grubu lider tamamlayacak.</p>
      <p>Toplamda 24 ülkenin mücadele içerisinde bulunacağı EURO 2020 Avrupa Futbol Şampiyonası 12 Haziran – 12 Temmuz 2020 tarihleri arasında 12 farklı ülkenin ev sahipliğinde yapılacak. Elemeler sonunda gruplarında ilk iki sırayı alan takımlar (20 takım), finallere doğrudan katılma hakkı elde edecek.</p>
      <h3>Cumhurbaşkanı Erdoğan maçı izledi</h3>
      <p>Cumhurbaşkanı Recep Tayyip Erdoğan, A Milli Futbol Takımı'nın 2020 Avrupa Şampiyonası Elemeleri'nde İzlanda ile yaptığı maça geldi.</p>
      <p>İstanbul'da oynanan müsabaka için Türk Telekom Stadı'na gelen Cumhurbaşkanı Erdoğan'ı Gençlik ve Spor Bakanı Mehmet Muharrem Kasapoğlu, Türkiye Futbol Federasyonu (TFF) Başkanı Nihat Özdemir, TFF Yönetim Kurulu üyeleri, Galatasaray Kulübü Başkanı Mustafa Cengiz karşıladı.</p>
      <ul>
        <li>
          <b>
            <a href="https://tr.euronews.com/2019/10/13/milli-takimin-asker-selamli-gol-sevincine-uefa-dan-inceleme-arnavutluk-maci-cenk-tosun">'Asker selamlı gol sevincine UEFA'dan inceleme' iddiasına yalanlama</a>
          </b>
        </li>
        <li>
          <b>
            <a href="https://tr.euronews.com/2019/10/15/fransa-asker-selami-nedeniyle-uefadan-turkiyeye-yaptirim-uygulanmasini-talep-etti">Fransa spor bakanı asker selamı nedeniyle UEFA'dan Türkiye'ye yaptırım uygulamasını talep etti</a>
          </b>
        </li>
      </ul>
    </article>
  </body>
</html>