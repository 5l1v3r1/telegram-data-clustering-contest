<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191114-putin-zayavyv-pro-povnyj-kontakt-iz-zelenskym/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T19:29:27+00:00"/>
    <meta property="og:title" content="Путін заявив про повний контакт із Зеленським"/>
    <meta property="og:description" content="Президент РФ Володимир Путін заявив, що контактує з Володимиром Зеленським. Однак він не готовий на зустріч з президентом України поза нормандського формату."/>
  </head>
  <body>
    <article>
      <h1>Путін заявив про повний контакт із Зеленським</h1>
      <address>
        <time datetime="2019-11-14T19:29:27+00:00">14 Nov 2019, 19:29</time>
      </address>
      <p>Президент РФ Володимир Путін заявив, що контактує з Володимиром Зеленським. Однак він не готовий на зустріч з президентом України поза нормандського формату.</p>
      <p>Президент Росії Володимир Путін прокоментував ініціативу екс-президента Казахстану Нурсултана Назарбаєва про те, щоб провести зустріч президентів РФ та України.</p>
      <p>
        <b>Читайте: </b>
        <a href="https://fakty.com.ua/ua/svit/20191104-putin-gotovyj-do-normandskogo-samitu-yakshho-tse-terminovo-neobhidno-pyeskov/">Путін готовий до нормандського саміту, якщо це терміново необхідно – Пєсков</a>
      </p>
      <p>Путін зазначив, що не йдеться про зустріч з Володимиром Зеленським до переговорів у нормандському форматі.</p>
      <blockquote>– Так-то ми з ним у контакті, розмовляємо телефоном. Повний контакт. Росія виступає за збереження нормандського формату, інших варіантів немає.<br/>Він (Назарбаєв) завжди виходив з того, що Україна повинна шукати щастя не за морями. От не за океаном треба шукати щастя, а зі своїми сусідами домовлятися. Теж правильний підхід, – заявив Путін.</blockquote>
      <p>Також він додав, що вітає розведення сил і засобів сторонами конфлікту в Донбасі.</p>
      <figure>
        <iframe src="https://www.youtube.com/embed/H3srttNdetU" width="560" height="315" data-service="Youtube" scrolling="no"/>
      </figure>
      <p>Раніше Факти ICTV писали, що Нурсултан <a href="https://fakty.com.ua/ua/ukraine/20191112-nazarbayev-zaproponuvav-zelenskomu-ta-putinu-zustritysya-v-kazahstani/">Назарбаєв запропонував провести зустріч</a> президентів України та РФ – Володимира Зеленського та Володимира Путіна – у Казахстані.</p>
      <p>За його словами, він особисто працює над тим, щоб вона відбулася.</p>
    </article>
  </body>
</html>