<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191114_04716784"/>
    <meta property="og:site_name" content="De Standaard"/>
    <meta property="article:published_time" content="2019-11-14T19:23:00+00:00"/>
    <meta property="og:title" content="EK 2020. Hattricks voor Harry Kane en Cristiano Ronaldo, Frankrijk dankt Giroud voor moeizame zege tegen voetbaldwerg"/>
    <meta property="og:description" content="Portugal en Engeland haalden zwaar uit in hun kwalificatiewedstrijden voor het EK 2020. Portugal stuurde Litouwen met 6-0 naar huis, Engeland gaf Montenegr..."/>
  </head>
  <body>
    <article>
      <h1>EK 2020. Hattricks voor Harry Kane en Cristiano Ronaldo, Frankrijk dankt Giroud voor moeizame zege tegen voetbaldwerg</h1>
      <address>
        <time datetime="2019-11-14T19:23:00+00:00">14 Nov 2019, 19:23</time>
      </address>
      <p>
        <b>Portugal en Engeland haalden zwaar uit in hun kwalificatiewedstrijden voor het EK 2020. Portugal stuurde Litouwen met 6-0 naar huis, Engeland gaf Montenegro een pandoering op Wembley. Ook Turkije heeft zich geplaatst voor het EK 2020 na een scoreloos gelijkspel in Istanboel tegen IJsland. Door die uitslag is ook wereldkampioen Frankrijk zeker van EK-deelname.</b>
      </p>
      <figure>
        <img src="https://sportimages.standaard.be/images/lib/basic/sport/football/club/logo/Large/417.png"/>
      </figure>
      <p>Turkije <br/>Einde <br/>0 - 0</p>
      <figure>
        <img src="https://sportimages.standaard.be/images/lib/basic/sport/football/club/logo/Large/3007.png"/>
      </figure>
      <p>IJsland</p>
      <ul>
        <li>
          <a href="https://www.nieuwsblad.be/sportwereld/live/voetbal/288215/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/288215/">Opstellingen</a>
        </li>
      </ul>
      <p>Het Turkse elftal kon president Recep Tayyip Erdogan, aanwezig in het stadion, niet verblijden met een doelpunt. Een gelijkspel volstond voor een EK-ticket. Turkije telt in groep H 20 punten, Frankrijk heeft één punt minder. Later op de avond ontvangt Frankrijk Moldavië. Ook de Fransen zijn al zeker van een stek in de top twee. Op de slotspeeldag, wanneer Turkije naar Andorra trekt en Frankrijk op bezoek gaat bij Albanië, valt de beslissing over de groepszege.</p>
      <figure>
        <iframe data-src="https://twitter.com/ElevenSportsBEn/status/1195063966952648704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>IJsland, derde met 16 punten, moet hopen zich via de play-offs van de Nations League alsnog te plaatsen voor EURO 2020.</p>
      <figure>
        <img src="https://sportimages.standaard.be/images/lib/basic/sport/football/club/logo/Large/436.png"/>
      </figure>
      <p>Engeland <br/>Einde <br/>7 - 0</p>
      <figure>
        <img src="https://sportimages.standaard.be/images/lib/basic/sport/football/club/logo/Large/114882.png"/>
      </figure>
      <p>Montenegro</p>
      <ul>
        <li>
          <a href="https://www.nieuwsblad.be/sportwereld/live/voetbal/288200/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/288200/">Opstellingen</a>
        </li>
      </ul>
      <p>Engeland heeft zijn duizendste officiële interland met een klinkende overwinning gevierd. Het won met zware 7-0 cijfers van Montenegro. Na een halfuur hadden de mannen van Southgate al 4 keer gescoord. Verdediger Ben Chilwell was in een vrijgevige bui: hij liet 3 assists noteren. Harry Kane scoorde dan weer zijn tweede hattrick op rij op Wembley. Ook in de vorige wedstrijd tegen Bulgarije was hij goed voor 3 doelpunten. Tammy Abraham, de concurrent van Batshuayi in de spits bij Chelsea, legde de eindstand vast. De Engelsen stoten als groepswinnaar door en krijgen het gezelschap van Tsjechië, dat bij winst tegen Kosovo altijd zeker was van deelname aan het EK.</p>
      <p>Kane maakt zijn hattrick compleet:</p>
      <figure>
        <iframe data-src="https://twitter.com/ElevenSportsBEn/status/1195075683250081792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://sportimages.standaard.be/images/lib/basic/sport/football/club/logo/Large/461.png"/>
      </figure>
      <p>Frankrijk <br/>Einde <br/>2 - 1</p>
      <figure>
        <img src="https://sportimages.standaard.be/images/lib/basic/sport/football/club/logo/Large/3097.png"/>
      </figure>
      <p>Moldavië</p>
      <ul>
        <li>
          <a href="https://www.nieuwsblad.be/sportwereld/live/voetbal/288217/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/288217/">Opstellingen</a>
        </li>
      </ul>
      <p>Een afschuwelijke flater van Clément Lenglet zorgde ervoor dat Moldavië verrassend op voorsprong kwam (LEES OOK.<a href="https://www.nieuwsblad.be/cnt/dmf20191114_04716842"> Lenglet gaat de mist in</a>). Raphaël Varane kon zijn fout voor de rust nog rechtzetten, toen de Moldavische keeper er niet goed uit zag op een vrije trap van Antoine Griezmann. Olivier Giroud trok Les Bleus finaal over de streep met een strafschop.</p>
      <figure>
        <iframe data-src="https://twitter.com/ElevenSportsBEn/status/1195074757902815232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://sportimages.standaard.be/images/lib/basic/sport/football/club/logo/Large/450.png"/>
      </figure>
      <p>Portugal <br/>Einde <br/>6 - 0</p>
      <figure>
        <img src="https://sportimages.standaard.be/images/lib/basic/sport/football/club/logo/Large/3013.png"/>
      </figure>
      <p>Litouwen</p>
      <ul>
        <li>
          <a href="https://www.nieuwsblad.be/sportwereld/live/voetbal/288201/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/288201/">Opstellingen</a>
        </li>
      </ul>
      <p>De Portugezen hadden geen kind aan Litouwen. Cristiano Ronaldo was opnieuw de grote man, na 7 minuten stond hij al op het scorebord. Hij vervolledigde zijn 55e (!) hattrick uit zijn carrière. Door de thuisoverwinning van Servië tegen Luxemburg is Portugal wel nog niet zeker van de kwalificatie.</p>
      <p>Ronaldo had zelfs even tijd voor een selfie tijdens de match:</p>
      <figure>
        <iframe data-src="https://twitter.com/ForzaJuve2017/status/1195093068757815298?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/FIFAWorldCup/status/1195089054276235272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>