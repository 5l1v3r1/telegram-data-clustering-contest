<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/v-odesi-seriya-obshukiv-nabu-pryjshly-v-miskradu-ta-elitnyj-zhytlovyj-kompleks/"/>
    <meta property="og:site_name" content="Рубрика"/>
    <meta property="article:published_time" content="2019-11-14T19:50:30+00:00"/>
    <meta property="og:title" content="В Одесі - серія обшуків, НАБУ прийшли в міськраду та елітний житловий комплекс"/>
    <meta property="og:description" content="Антикорупційне бюро проводить обшук в Одеській міській раді та елітному житловому комплексі GreenWood, який пов’язують із відомим одеським бізнесменом Володимиром Галантерником. Про це заявила прессекретар НАБУ Світлана Оліфіра у коментарі “Українській правді”, та повідомила депутатка Ольга Квасницька в Facebook. Обшук стосується розслідування зловживання службовим становищем співробітниками Одеської міськради та Державної архітектурно-будівельної інспекції. Зловживання могло мати місце під […]"/>
  </head>
  <body>
    <article>
      <h1>В Одесі - серія обшуків, НАБУ прийшли в міськраду та елітний житловий комплекс</h1>
      <address><time datetime="2019-11-14T19:50:30+00:00">14 Nov 2019, 19:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1702780-green-860x580-c-1.jpg"/>
      </figure>
      <p>
        <b>
          <b>Антикорупційне бюро проводить обшук в Одеській міській раді та елітному житловому комплексі GreenWood, який пов’язують із відомим одеським бізнесменом Володимиром Галантерником.</b>
        </b>
      </p>
      <p>Про це заявила прессекретар НАБУ Світлана Оліфіра у коментарі <a href="https://www.pravda.com.ua/news/2019/11/14/7231992/">“Українській правді”</a>, та повідомила депутатка <a href="https://www.facebook.com/victor.gleba/posts/2749672728429334">Ольга Квасницька</a> в Facebook.</p>
      <p>Обшук стосується розслідування зловживання службовим становищем співробітниками Одеської міськради та Державної архітектурно-будівельної інспекції.</p>
      <p>Зловживання могло мати місце під час виділення земельної ділянки й видачі дозвільних документів на будівництво.</p>
      <figure>
        <img src="https://rubryka.com/wp-content/uploads/2019/11/2-4.png"/>
      </figure>
      <p>За даними <a href="https://dabi.gov.ua/declarate/list.php?sort=num&amp;order=DESC&amp;fbclid=IwAR0fOBFXxD4SsBeoLrYy4axXQJNW4iiO2OvIswmOQ4ppI2qiDy28WhgBoc0">ДАБІ</a>, за адресою, де побудований ЖК, мала відбуватися реконструкція курортно-оздоровчого комплексу.</p>
      <p>За документами, замовниками будівництва були громадська організація інвалідів “Народна воля” і ТОВ “ГРІНВУД ЛТД”.</p>
      <p>Остання належить двом белізьким та одній лондонській фірмі, які пов’язують з відомим одеським бізнесменом Володимиром Галантерником.</p>
      <p>Водночас, депутатка Одеської міськради Ольга Квасницька написала в Facebook, що детективи НАБУ проводять <b>обшук у ДАБІ міськради.</b></p>
      <p>У НАБУ не підтвердили і не заперечили цю інформацію.</p>
    </article>
  </body>
</html>