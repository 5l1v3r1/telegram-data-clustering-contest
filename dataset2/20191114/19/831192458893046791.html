<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ores-agonias-gia-ton-giorgo-marino-espeysmena-sto-iatriko-kentro-poia-einai-i-katastasi-tis-ygeias-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-14T19:00:53+00:00"/>
    <meta property="og:title" content="Ώρες αγωνίας για τον Γιώργο Μαρίνο: Εσπευσμένα στο Ιατρικό Κέντρο! Ποιά είναι η κατάσταση της υγείας του?…"/>
    <meta property="og:description" content="Η ανεξήγητη… άρνηση που υπάρχει τα τελευταία χρόνια στην επικοινωνία με τον Γιώργο Μαρίνο από τους ανθρώπους που τον φροντίζουν, μας οδήγησε στο Ιατρικό Κέντρο από όπου ήρθε η πληροφορία ότι μεταφέρθηκε εσπευσμένα και υπό"/>
  </head>
  <body>
    <article>
      <h1>Ώρες αγωνίας για τον Γιώργο Μαρίνο: Εσπευσμένα στο Ιατρικό Κέντρο! Ποιά είναι η κατάσταση της υγείας του?…</h1>
      <address>
        <time datetime="2019-11-14T19:00:53+00:00">14 Nov 2019, 19:00</time>
      </address>
      <p>Η ανεξήγητη… άρνηση που υπάρχει τα τελευταία χρόνια στην επικοινωνία με τον Γιώργο Μαρίνο από τους ανθρώπους που τον φροντίζουν, μας οδήγησε στο Ιατρικό Κέντρο από όπου ήρθε η πληροφορία ότι μεταφέρθηκε εσπευσμένα και υπό άκρα μυστικότητα ο κορυφαίος σόουμαν, ο οποίος αντιμετωπίζει πολύ σοβαρά προβλήματα υγείας.</p>
      <p>Σε επικοινωνία μας με το ιδιωτικό νοσοκομείο του Αμαρουσίου ζητήσαμε να μας συνδέσουν με το δωμάτιο του Γιώργου Μαρίνου, διευκρινίζοντας ακριβώς ποιον Μαρίνο ζητάμε. Πολύ ευγενικά μας ζήτησαν να περιμένουμε να μας συνδέσουν με το δωμάτιό του, όπως κι έγινε. Μόνο που τη δεδομένη στιγμή, ο ταλαιπωρημένος καλλιτέχνης προφανώς είχε μεταφερθεί σε άλλο χώρο προκειμένου να υποβληθεί σε εξετάσεις και σε ενδεδειγμένες θεραπείες.</p>
      <p>Είναι, λοιπόν, γεγονός. Ο Γιώργος Μαρίνος, μετά από χρόνια εξαφάνισης όπου κανείς δεν γνώριζε που ακριβώς και σε τι κατάσταση βρίσκεται, νοσηλεύεται στο Ιατρικό Κέντρο με πολύ σοβαρά αναπνευστικά και άλλα προβλήματα. Ας μην ξεχνάμε πως ο άνθρωπος αυτός ζει εδώ και πολύ καιρό εξαρτώμενος από μηχάνημα οξυγόνου έχει πολύ βεβαρημένη υγεία που τον έχει καταστήσει ανήμπορο, ενώ στο παρελθόν είχε υποβληθεί και σε εγχείριση καρδιάς.</p>
    </article>
  </body>
</html>