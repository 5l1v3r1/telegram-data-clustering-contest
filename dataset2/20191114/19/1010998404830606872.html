<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/vazhno-otkritie-na-balgarski-uchen-za-virusa-na-morbili-i-imunnata-ni-sistema.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T19:36:00+00:00"/>
    <meta property="og:title" content="ЦИД: Руски капитали контролират 10% от икономиката ни"/>
    <meta property="og:description" content="Президентът Росен Плевнелиев призова у нас да започне дебат за влиянието на хибридните атаки"/>
  </head>
  <body>
    <article>
      <h1>ЦИД: Руски капитали контролират 10% от икономиката ни</h1>
      <h2>Президентът Росен Плевнелиев призова у нас да започне дебат за влиянието на хибридните атаки</h2>
      <address><time datetime="2019-11-14T19:36:00+00:00">14 Nov 2019, 19:36</time> by <a rel="author" href="https://btvnovinite.bg/author/?author=2001751" target="_blank">Теодора Енчева</a></address>
      <figure>
        <video src="https://vid.btv.bg/btvnews/2019/11/14/rusia_1573753368-1.mp4"/>
      </figure>
      <p>Натискът от Москва към София е на ниво политика, култура и религия. Това сочи анализ на Центъра за изследване на демокрацията (ЦИД) за руското влияние у нас</p>
      <p>Около 10% от българската икономика се контролира от руски капитал според неправителствената организация.</p>
      <p>От 2006 г., в Югоизточна Европа са влезли между 5 и 75 милиарда евро руски инвестиции, включително и през офшорни дружества в чувствителни сектори като енергетика, инфраструктура, комуникации и банки. <br/><br/>Президентът Росен Плевнелиев призова у нас да започне дебат за влиянието на хибридните атаки върху националната сигурност и уточни, че след като България е направила геополитическия си избор, зависимостите си от Русия са отслабени.</p>
      <p>„За България той е около 10%, но през 2014 г. беше около 25%. Заедно с Латвия и Сърбия - това са страните с най-високо присъствие на руски капитали”, обясни Руслан Стефанов от Центъра за изследване на демокрацията.</p>
      <p>А според президента Росен Плевнелиев, ако днес някой продължава да обслужва руските хибридни действия, атаки, той трябва да се конфронтира с факта, че от 1 лв. в джоба на българина,  80 стотинки идват от ЕС.</p>
    </article>
  </body>
</html>