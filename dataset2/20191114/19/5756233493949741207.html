<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621537/%D8%AD%D8%A7%D8%B4%DB%8C%D9%87%E2%80%8C%D9%87%D8%A7%DB%8C-%D8%A8%D8%A7%D8%B2%DB%8C-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%A8%DB%8C%E2%80%8C%D8%A7%D8%AF%D8%A8%DB%8C-%D8%AA%D9%85%D8%A7%D8%B4%D8%A7%DA%AF%D8%B1%D8%A7%D9%86-%D8%B9%D8%B1%D8%A7%D9%82%DB%8C-%D9%88-%D8%AE%D8%B4%D9%88%D9%86%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T19:47:00+00:00"/>
    <meta property="og:title" content="حاشیه‌های بازی ایران و عراق/ بی‌ادبی تماشاگران عراقی و خشونت بازیکنان"/>
    <meta property="og:description" content="بازیکنان تیم ملی فوتبال عراق پس از گلی که در نیمه اول به ایران زدند، اقدام به شادی سیاسی کردند!"/>
  </head>
  <body>
    <article>
      <h1>حاشیه‌های بازی ایران و عراق/ بی‌ادبی تماشاگران عراقی و خشونت بازیکنان</h1>
      <address>
        <time datetime="2019-11-14T19:47:00+00:00">14 Nov 2019, 19:47</time>
      </address>
      <p>
        <i>بازیکنان تیم ملی فوتبال عراق پس از گلی که در نیمه اول به ایران زدند، اقدام به شادی سیاسی کردند!</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال ایران در حالی از ساعت ۱۷:۳۰ امروز پنجشنبه در مرحله گروهی مقدماتی انتخابی جام جهانی ۲۰۲۲ قظر و جام ملت های ۲۰۲۳ آسیا به مصاف عراق در کشور اردن رفت که این دیدار در نیمه نخست حاشیه های فراوانی را به همراه داشت:</p>
      <p>* بازیکنان دو تیم قبل از شروع بازی با یکدیگر خوش و بش صمیمانه ای داشتند و عکس های یادگاری فراوانی گرفتند. بشار رسن هافبک تیم ملی عراق قبل از آغاز بازی با تمام بازیکنان تیم ملی احوال‌پرسی کرد.</p>
      <figure>
        <img src="https://aftabnews.ir/files/fa/news/1398/8/23/359336_248.jpg"/>
      </figure>
      <p>* هنگام پخش سرود تیم ملی فوتبال ایران تماشاگران تیم ملی عراق در اقدامی بی‌ادبانه با سوت های خود جنگ روانی این دیدار را برای شاگردان مارک ویلموتس آغاز کردند.</p>
      <p>* مهند علی در دقیقه ۱۱ توانست دروازه ایران را باز کند تا به همراه هم تیمی‌هایش شادی سیاسی را با توجه به تحرکات اجتماعی کشورشان عراق داشته باشند. تعدادی از بازیکنان عراق ماسک به چهره زدند و مابقی نیز ژست این کار را گرفتند تا اینگونه به خوشحالی بپردازند.</p>
      <p>* بشار رسن در اواسط نیمه اول با رامین رضاییان درگیری لفظی پیدا کرد که این موضوع با وساطت کاپیتان‌های دو تیم به پایان رسید.</p>
      <p>* علی عدنان که با خشونت فراوان بازی می کرد در نیمه اول از داور بازی کارت زرد دریافت کرد اما تلویزیون اردن، او را دو کارته نشان داد تا مقابل اسمش کارت قرمز را نشان دهد. البته مسئولان پخش زنده این بازی اشتباه خود را اصلاح کردند.</p>
      <p>* خشونت بالای بازیکنان عراقی سبب شد تا سرکو کاتانچ سرمربی این تیم بارها به بازیکنان خود تذکر دهد تا آرامش داشته باشند.</p>
    </article>
  </body>
</html>