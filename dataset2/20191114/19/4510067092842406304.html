<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/campionat-international-de-caini-ciobanesti-belgieni-si-olandezi-la-oradea-152803.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-14T19:59:00+00:00"/>
    <meta property="og:title" content="Campionat internaţional de câini ciobăneşti belgieni şi olandezi, la Oradea "/>
    <meta property="og:description" content="Oradea va găzdui în acest weekend prima ediţie a Campionatului pentru Ciobăneşti Belgieni şi Olandezi, care va reuni, potrivit organizatorilor, circa 100 de concurenţi din România, Italia, Polonia, Slovacia, Cehia, Ungaria, Austria şi Grecia."/>
  </head>
  <body>
    <article>
      <h1>Campionat internaţional de câini ciobăneşti belgieni şi olandezi, la Oradea </h1>
      <address>
        <time datetime="2019-11-14T19:59:00+00:00">14 Nov 2019, 19:59</time>
      </address>
      <figure>
        <img src="https://cdn.ebihoreanul.ro/static/gallery_big/alexbondarciobabescbelgian14112019.JPG"/>
      </figure>
      <p>Oradea va găzdui în acest weekend prima ediţie a Campionatului pentru Ciobăneşti Belgieni şi Olandezi, care va reuni, potrivit organizatorilor, circa 100 de concurenţi din România, Italia, Polonia, Slovacia, Cehia, Ungaria, Austria şi Grecia.</p>
      <p>Organizator este clubul local CCBO, membru al Asociaţiei Chinologice Române şi membru al Federaţiei Mondiale Berger Belge. Parteneri sunt Primăria Oradea, Visit Oradea şi Muzeul Oraşului.</p>
      <p>"Din domeniul Mondioringului avem invitaţi la acest eveniment oameni de atac recunoscuţi mondial, cum ar fi Loic Heurtel (Franţa), precum şi arbitri de talie mondială", se arată într-un comunicat transmis de organizatori.</p>
      <p>Evenimentul chinologic se desfăşoară în perioada vineri – duminică, fiind programate mai multe probe.</p>
      <hr/>
      <p>
        <b>Programul evenimentului:</b>
      </p>
      <p>15.11 - Şanţul Cetăţii Oradea, Test de aptitudini sociale, Mondioring Categoria 1 şi Mondioring categoria 2<br/>16.11 - Cetatea Oradea, Mondioring Categoria 1 şi Mondioring Categoria 2<br/>16.11 - Cetatea Oradea, Expoziţie de club CCBO<br/>16.11 - Cetatea Oradea, Campionat Agility CCBO<br/>16.11 - Stadionul Motorul Oradea, examen câine de companie (BH), examen de disciplină şi subordonare pentru câini de lucru (IBGh) şi CACIT examen internaţional pentru câini utilitari (IGP), proba B<br/>17.11 - Cetatea Oradea, CACIT Mondioring categoria 3 (cu delegat şi aprobare ACMR)<br/>17.11 - Fundaţia Căminul Felix, IGP proba A<br/>17.11 - Stadionul Motorul Oradea, CACIT IGP Proba C</p>
    </article>
  </body>
</html>