<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134634-jaunieji-zalgirieciai-nkl-ispudingai-pataike-tritaskius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T19:48:00+00:00"/>
    <meta property="og:title" content="Jaunieji žalgiriečiai NKL įspūdingai pataikė tritaškius"/>
    <meta property="og:description" content="Užtikrintą pergalę VIKINGLOTTO-NKL pasiekė įspūdingai tritaškius pataikiusi Kauno „Žalgirio-2“ (7-5) ekipa. Ji išvykoje 98:73 (28:22, 26:15, 25:15, 19:21) nugalėjo Tauragės krepšinio klubą (4-8), kuriam tai buvo septintoji nesėkmė iš eilės. Arvydo Gronskio kariauna pataikė net 16 tritaškių iš 32 bandymų (50 proc.) ir užfiksavo klubo sezono rekordą. Prieš tai žalgiriečiai daugiausiai buvo įmetę 15 tritaškių. Karolis Babušis įmetė 4 tritaškius, Gytis ..."/>
  </head>
  <body>
    <article>
      <h1>Jaunieji žalgiriečiai NKL įspūdingai pataikė tritaškius</h1>
      <address>
        <time datetime="2019-11-14T19:48:00+00:00">14 Nov 2019, 19:48</time>
      </address>
      <p>Nuotr.: D.Lukšta</p>
      <figure>
        <a href="https://www.basketnews.lt/paveikslelis-201705-any1000x1000.jpg">
          <img src="https://www.basketnews.lt/paveikslelis-201705-any630x500.jpg"/>
        </a>
      </figure>
      <p>Nuotr. D.Lukšta</p>
      <p>Užtikrintą pergalę VIKINGLOTTO-NKL pasiekė įspūdingai tritaškius pataikiusi Kauno „Žalgirio-2“ (7-5) ekipa. Ji išvykoje <a href="https://www.basketnews.lt/rungtynes/ziureti/82431-taurages-krepsinio-klubas-kauno-zalgiris-2.html"><b>98:73</b> (28:22, 26:15, 25:15, 19:21)</a> nugalėjo Tauragės krepšinio klubą (4-8), kuriam tai buvo septintoji nesėkmė iš eilės.</p>
      <p>Arvydo Gronskio kariauna pataikė net 16 tritaškių iš 32 bandymų (50 proc.) ir užfiksavo klubo sezono rekordą. Prieš tai žalgiriečiai daugiausiai buvo įmetę 15 tritaškių.</p>
      <p>Karolis Babušis įmetė 4 tritaškius, Gytis Mačionis ir Vitalijus Kozys – po 3, Justinas Ramanauskas ir Paulius Murauskas – po 2.</p>
      <p>Antrajame kėlinyje sužaidus keturias minutes tauragiškiai atsiliko tik 28:30, bet tuomet Kauno klubas spurtavo 17:5 ir pabėgo 47:33. Per šią atkarpą žalgiriečiai pataikė keturis tritaškius.</p>
      <p>Po dviejų kėlinių „Žalgiris-2“ buvo priekyje 54:37, o per trečiąjį ketvirtį prie savo persvaros pridėjo dar 10 taškų.</p>
      <p>„Žalgirio“ dublerių komandoje šeši krepšininkai pelnė dviženklį taškų skaičių.</p>
      <p>
        <i>Tauragės krepšinio klubas: Rytis Biliartas 20 (10/17 dvit., 6 atk. kam.), Deividas Keburys 11, Karolis Babkauskas ir Ernestas Serkevičius po 10, Oskaras Pleikys 9.</i>
      </p>
      <p>
        <i>„Žalgiris-2“: Erikas Venskus 16 (7/9 dvit.), Justinas Ramanauskas 14 (2/3 trit.), Vitalijus Kozys (8 atk. kam.) ir Gytis Mačionis (3/4 trit.) po 13, Paulius Murauskas ir Karolis Babušis po 12.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201493-crop100x150.jpg"/>
      </figure>
      <p><a href="https://www.basketnews.lt/zaidejai/17570-erikas-venskus.html">Erikas Venskus</a> Taškai: 16 Naudingumas: 27 Rezultatyvūs perdavimai: 5 Perimti kamuoliai: 2</p>
    </article>
  </body>
</html>