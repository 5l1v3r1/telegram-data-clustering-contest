<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152254-volynskym-shahtariam-pochaly-vyplachuvaty-zaborgovanist"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T19:51:00+00:00"/>
    <meta property="og:title" content="Волинським шахтарям почали виплачувати заборгованість"/>
    <meta property="og:description" content="Казначейство України 13 листопада перерахувало кошти на виплату заробітної плати працівникам 8 державних вугледобувних підприємств."/>
  </head>
  <body>
    <article>
      <h1>Волинським шахтарям почали виплачувати заборгованість</h1>
      <address>
        <time datetime="2019-11-14T19:51:00+00:00">14 Nov 2019, 19:51</time>
      </address>
      <p>Казначейство України 13 листопада перерахувало кошти на виплату заробітної плати працівникам 8 державних вугледобувних підприємств.<br/><br/>Про це повідомили у <a href="https://www.treasury.gov.ua/ua">пресслужбі відомства</a>.<br/><br/>"Казначейством 13 листопада 2019 року на виконання Закону України «Про внесення змін до Закону України «Про Державний бюджет України на 2019 рік» від 31.10.2019 № 265-IX та розподілів відкритих асигнувань, наданих Міністерством енергетики та захисту довкілля України 13.11.2019 перераховано кошти у сумі 1 млрд грн для виплати заробітної плати працівників на рахунки вугледобувних підприємств", - йдеться у повідомленні.<br/><br/>Зокрема, заборгованість виплатили таким шахтам: ДП «Волиньвугілля»; ДП ШУ «Південнодонбаське №1»; ДП «Мирноградвугілля»; ДП «Торецьквугілля»; ДП «Селидіввугілля»; ПАТ «Лисичанськвугілля»; ДП «Первомайськвугілля»; ДП «Львіввугілля».</p>
    </article>
  </body>
</html>