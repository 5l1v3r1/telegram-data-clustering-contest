<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741738"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T19:38:00+00:00"/>
    <meta property="og:title" content="เฮนเดอร์สันเผยเคยคิดอยากฆ่าซัวเรซ"/>
    <meta property="og:description" content="'เฮนเดอร์สัน' เผยเคยคิดอยากฆ่า 'ซัวเรซ' ให้ตาย เพราะทำสิ่งที่เขาเกลียดมาก ๆ ระหว่างการฝึกซ้อมสมัยอยู่ 'หงส์แดง' ด้วยกัน"/>
  </head>
  <body>
    <article>
      <h1>เฮนเดอร์สันเผยเคยคิดอยากฆ่าซัวเรซ</h1>
      <address>
        <time datetime="2019-11-14T19:38:00+00:00">14 Nov 2019, 19:38</time>
      </address>
      <p>
        <b>"เฮนเดอร์สัน" เผยเคยคิดอยากฆ่า "ซัวเรซ" ให้ตาย เพราะทำสิ่งที่เขาเกลียดมาก ๆ ระหว่างการฝึกซ้อมสมัยอยู่ "หงส์แดง" ด้วยกัน</b>
      </p>
      <p>จอร์แดน เฮนเดอร์สัน กองกลางกัปตันทีม "หงส์แดง" ลิเวอร์พูล ออกมาเปิดเผยว่า เขาเคยคิดอยากจะฆ่า หลุยส์ ซัวเรซ สมัยดาวยิงทีมชาติอุรุกวัยยังค้าแข้งอยู่ที่รังแอนฟิลด์ เมื่อหลายปีก่อน ก่อนย้ายไปโชว์ฝีเท้ากับ "บาร์ซา" บาร์เซโลนา<br/><br/>เฮนโด้ เผยว่ามีบางสิ่งที่ ซัวเรซ ทำในการฝึกซ้อม ซึ่งเขารู้สึกเกลียดและไม่พอใจมาก ๆ มันร้ายแรงถึงขั้นที่เขาอยากจะฆ่า ซัวเรซ ให้ตายเลย<br/><br/>"ผมพยายามทำให้ดีที่สุดเท่าที่ผมจะทำได้ สำหรับการเป็นนักฟุตบอลอาชีพ มิฉะนั้น ผู้คนจะสงสัยในตัวคุณตลอดเวลาว่าคุณดีพอหรือไม่? ตอนผมยังเป็นนักเตะวัยหนุ่ม มีหนึ่งหรือสองสิ่งที่ หลุยส์ ทำมันในการฝึกซ้อม มันเป็นสิ่งที่ผมไม่ชอบ มันทำให้ผมรู้สึกว่าผมไม่ดีพอที่จะฝึกซ้อมอยู่ทีมเดียวกันกับเขา เขายกมือขึ้นประมาณว่า 'อะไรวะ นายทำอะไรอยู่?' เขาทำเหมือนกับว่าผมไม่ควรอยู่ที่นี่ มันทำให้ผมเจ็บปวด เขาทำมันถึง 3 ครั้ง มันทำให้ผมโกรธมากและอยากจะฆ่าเขาให้ตาย แต่หลังจากนั้น ผมมีความสัมพันธ์ที่ดีกับ หลุยส์ เขาปฏิบัติกับผมดีมาก ๆ หลังจากนั้น เราสนิทกันมากขึ้น และเขาคือหนึ่งในผู้เล่นชั้นยอดที่ผมพยายามเรียนรู้วิธีการเล่นฟุตบอลจากเขา".</p>
    </article>
  </body>
</html>