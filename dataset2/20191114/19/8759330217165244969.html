<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903771/-real-madrid-gaat-vol-voor-mbapp-en-wil-psg-400-miljoen-geven-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T19:31:00+00:00"/>
    <meta property="og:title" content="'Real Madrid gaat vol voor Mbappé en wil PSG 400 miljoen geven'"/>
    <meta property="og:description" content="Real Madrid en Kylian Mbappé worden wederom met elkaar in verband gebracht. De Koninklijke zou bereid zijn om het transferrecord van Neymar (222 miljoen euro) te verpulveren. Le Parisien meldt dat Real 400 miljoen euro wil betalen."/>
  </head>
  <body>
    <article>
      <h1>'Real Madrid gaat vol voor Mbappé en wil PSG 400 miljoen geven'</h1>
      <address>
        <time datetime="2019-11-14T19:31:00+00:00">14 Nov 2019, 19:31</time>
      </address>
      <p>
        <b>Real Madrid en Kylian Mbappé worden wederom met elkaar in verband gebracht. De Koninklijke zou bereid zijn om het transferrecord van Neymar (222 miljoen euro) te verpulveren. Le Parisien meldt dat Real 400 miljoen euro wil betalen.</b>
      </p>
      <p>Het is geen geheim dat Mbappé (20) hoog op het verlanglijstje van de Spaanse topclub staat. Meerdere pogingen om hem naar Madrid te halen mislukten, maar komende zomer moet het er dan echt van gaan komen.</p>
      <p>PSG nam Mbappé in de zomer van 2017 over van AS Monaco. De aanvaller werd in eerste instantie voor één seizoen gehuurd. Een jaar later nam de club hem voor 135 miljoen euro over. Mocht PSG Mbappé daadwerkelijk voor 400 miljoen euro aan Real verkopen, dan wordt er drie keer zoveel aan hem verdiend.</p>
      <p>Het moet nog worden afgewacht of Mbappé daadwerkelijk naar Madrid vertrekt en of 400 miljoen ook echt het bedrag gaat zijn waar hij voor vertrekt, maar Real-voorzitter Florentino Pérez lijkt in ieder geval bereid om heel ver te gaan.</p>
    </article>
  </body>
</html>