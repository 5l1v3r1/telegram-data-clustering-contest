<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231992/"/>
    <meta property="og:site_name" content="Українська правда"/>
    <meta property="article:published_time" content="2019-11-14T19:12:14+00:00"/>
    <meta property="og:title" content="В Одесі серія обшуків через будівництво, пов'язане із впливовим бізнесменом"/>
    <meta property="og:description" content="Антикорупційне бюро проводить обшук в Одеській міській раді та елітному житловому комплексі GreenWood, який пов’язують із відомим одеським бізнесменом Володимиром Галантерником."/>
  </head>
  <body>
    <article>
      <h1>В Одесі серія обшуків через будівництво, пов'язане із впливовим бізнесменом</h1>
      <address>
        <time datetime="2019-11-14T19:12:14+00:00">14 Nov 2019, 19:12</time>
      </address>
      <p>Антикорупційне бюро проводить обшук в Одеській міській раді та елітному житловому комплексі GreenWood, який пов’язують із відомим одеським бізнесменом Володимиром Галантерником.</p>
      <p><b>Джерело:</b> прессекретар НАБУ Світлана Оліфіра у коментарі "Українській правді", депутатка <a href="https://www.facebook.com/victor.gleba/posts/2749672728429334">Ольга Квасницька</a> в Facebook</p>
      <p><b>Деталі:</b> Обшук стосується розслідування зловживання службовим становищем співробітниками Одеської міськради та Державної архітектурно-будівельної інспекції.</p>
      <p>Зловживання могло мати місце під час виділення земельної ділянки й видачі дозвільних документів на будівництво. </p>
      <figure>
        <img src="https://img.pravda.com/images/doc/f/2/f25c2dc-dabi.png"/>
        <figcaption>
          <cite>ДАБІ</cite>
        </figcaption>
      </figure>
      <p>За даними <a href="https://dabi.gov.ua/declarate/list.php?sort=num&amp;order=DESC&amp;fbclid=IwAR0fOBFXxD4SsBeoLrYy4axXQJNW4iiO2OvIswmOQ4ppI2qiDy28WhgBoc0">ДАБІ</a>, за адресою, де побудований ЖК, мала відбуватися реконструкція курортно-оздоровчого комплексу.</p>
      <p>За документами, замовниками будівництва були громадська організація інвалідів "Народна воля" і ТОВ "ГРІНВУД ЛТД". </p>
      <p>Остання належить двом белізьким та одній лондонській фірмі, які пов'язують з відомим одеським бізнесменом Володимиром Галантерником.</p>
      <p>Водночас, депутатка Одеської міськради Ольга Квасницька написала в Facebook, що детективи НАБУ проводять <b>обшук у ДАБІ міськради.</b></p>
      <p>У НАБУ не підтвердили і не заперечили цю інформацію. </p>
      <p><b>Читайте також:</b> <i><b><a href="https://www.pravda.com.ua/articles/2018/10/18/7195471/">"Урки". Як Одеса перетворюється на "кримінальну республіку"</a></b></i></p>
      <figure>
        <img src="https://img.pravda.com/images/doc/1/7/1702780-green.jpg"/>
      </figure>
      <footer>Українська правда</footer>
      <related>
        <a href="https://www.pravda.com.ua/news/2019/11/14/7231924/"/>
        <a href="https://www.pravda.com.ua/news/2019/11/13/7231891/"/>
        <a href="https://www.pravda.com.ua/news/2019/11/13/7231876/"/>
      </related>
    </article>
  </body>
</html>