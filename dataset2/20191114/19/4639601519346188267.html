<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/politics/synantisi-paylopoulou-aggelopoulou-enomenoi-mporoume-na-kanoume-polla/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T19:31:18+00:00"/>
    <meta property="og:title" content="Συνάντηση Παυλόπουλου – Αγγελοπούλου : «Ενωμένοι μπορούμε να κάνουμε πολλά»"/>
    <meta property="og:description" content="«Οι Έλληνες μπορούμε να κάνουμε πολλά, αρκεί να το πιστεύουμε και να είμαστε ενωμένοι στα μεγάλα και σημαντικά» τόνισε ο Πρόεδρος της Δημοκρατίας, Προκόπης Παυλόπουλος, κατά τη συνάντησή του με την Πρόεδρο της Επιτροπής «Ελλάδα 2021», Γιάννα Αγγελοπούλου-Δασκαλάκη"/>
  </head>
  <body>
    <article>
      <h1>Συνάντηση Παυλόπουλου – Αγγελοπούλου : «Ενωμένοι μπορούμε να κάνουμε πολλά»</h1>
      <h2>«Οι Έλληνες μπορούμε να κάνουμε πολλά, αρκεί να το πιστεύουμε και να είμαστε ενωμένοι στα μεγάλα και σημαντικά» τόνισε ο Πρόεδρος της Δημοκρατίας, Προκόπης Παυλόπουλος, κατά τη συνάντησή του με την Πρόεδρο της Επιτροπής «Ελλάδα 2021», Γιάννα Αγγελοπούλου-Δασκαλάκη</h2>
      <address><time datetime="2019-11-14T19:31:18+00:00">14 Nov 2019, 19:31</time> by <a rel="author">ΤοΒΗΜΑ Team</a></address>
      <p>«Οι Έλληνες μπορούμε να κάνουμε πολλά, αρκεί να το πιστεύουμε και να είμαστε ενωμένοι στα μεγάλα και σημαντικά» τόνισε ο Πρόεδρος της Δημοκρατίας, Προκόπης Παυλόπουλος, κατά τη συνάντησή του με την Πρόεδρο της Επιτροπής «Ελλάδα 2021», Γιάννα Αγγελοπούλου-Δασκαλάκη στο Προεδρικό Μέγαρο.</p>
      <p>Όπως σημείωσε ο κ. Παυλόπουλος, το έργο της Επιτροπής δεν μένει μόνο στην ιστορική καταγραφή της Εθνεγερσίας, αλλά μελετά βαθύτερα την ελληνική Ιστορία και προσφέρει διδάγματα για το μέλλον, ενώ ταυτόχρονα μας βοηθά να αντιληφθούμε ως Λαός και ως Έθνος ποιος είναι ο προορισμός μας.</p>
      <p>
        <a href="https://www.in.gr/2019/11/14/economy/oikonomikes-eidiseis/prostasia-katoikias-veltiomeno-plaisio-anakoinose-o-xristos-staikouras/">Προστασία α’ κατοικίας : Βελτιωμένο πλαίσιο ανακοίνωσε ο Χρήστος Σταϊκούρας</a>
      </p>
      <figure>
        <img src="https://www.in.gr/wp-content/uploads/2019/11/2-18-600x400.jpg"/>
      </figure>
      <p>«Ποια είναι η θέση μας στον κόσμο και πολύ περισσότερο τι μπορούμε να κάνουμε» σημείωσε ο Πρόεδρος. Παράλληλα, εξέφρασε την βεβαιότητά του ότι η Επιτροπή θα ανταποκριθεί σε όλα αυτά τα μηνύματα, τα οποία στέλνουν οι καιροί και ευχήθηκε καλή δύναμη και καλή επιτυχία στο έργο της.</p>
      <h3>Οι δηλώσεις της κ. Αγγελοπούλου</h3>
      <p>Από την πλευρά της, η κ. Αγγελοπούλου-Δασκαλάκη ευχαρίστησε τον Πρόεδρο της Δημοκρατίας για την θερμή υποδοχή και το ενδιαφέρον του για το έργο της Επιτροπής, τονίζοντας, ότι «πρόκειται για μια υπόθεση, που μας αφορά όλους, που μας ενώνει όλους, που είναι ευθύνη όλων μας».</p>
      <p>Επισήμανε, επίσης, ότι στόχος αυτής της επετείου, είναι -έχοντας υπόψη και μελετώντας το παρελθόν- να είμαστε έτοιμοι να πάμε στο μέλλον.</p>
      <figure>
        <img src="https://www.in.gr/wp-content/uploads/2019/11/3-19-600x400.jpg"/>
      </figure>
      <p>Ιδιαίτερα οι νέοι άνθρωποι να σκεφτούνε την ευθύνη, ότι θα αναμετρηθούν με τον ίδιο τους, τον εαυτό, σημείωσε η κα Γιάννα Αγγελοπούλου Δασκαλάκη, υπογραμμίζοντας ότι «είναι βασικό να δείξουμε στον κόσμο, ποιοι είμαστε αλλά και τι μπορούμε να γίνουμε».</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/14/politics/mitsotakis-yper-tis-eyropaikis-prooptikis-tis-v-makedonias/">Μητσοτάκης: Υπέρ της ευρωπαϊκής προοπτικής της Β. Μακεδονίας</a>
      </p>
    </article>
  </body>
</html>