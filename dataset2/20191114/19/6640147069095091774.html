<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/project-xcloud-europa-inside-xbox/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T19:59:00+00:00"/>
    <meta property="og:title" content="Project xCloud: arriverà anche in Europa, ecco le nuove informazioni dell'Inside Xbox | Game Division"/>
    <meta property="og:description" content="L'Inside Xbox di Londra, come era stato promesso da Microsoft, è stato il luogo scelto dalla società per presentare informazioni su Project xCloud."/>
  </head>
  <body>
    <article>
      <h1>Project xCloud: arriverà anche in Europa, ecco le nuove informazioni dell'Inside Xbox | Game Division</h1>
      <address>
        <time datetime="2019-11-14T19:59:00+00:00">14 Nov 2019, 19:59</time>
      </address>
      <p>L’Inside Xbox di Londra, come era stato promesso da Microsoft, è stato il luogo scelto dalla società per presentare nuove informazioni su <b>Project xCloud</b>. Il servizio, vi ricordiamo, è attualmente disponibile in formato preview per alcuni utenti in UK, USA e Korea del Sud. Si tratta solo dell’inizio, però, il progetto a ben altre ambizioni.</p>
      <figure>
        <iframe src="https://www.youtube.com/embed/7MLOS4QWDcs" width="500" height="281" data-service="Youtube" scrolling="no"/>
      </figure>
      <p>Infatti, è stato confermato che il servizio arriverà nel 2020 in tante altre nazioni: <b>Giappone, India, Canada e, per quanto interessa noi giocatori italiani, Europa dell’Ovest</b>. Non è quindi chiaro se l’Italia sarà inclusa, ma considerando che PlayStation Now è disponibile e Google Stadia arriverà a brevissimo, è possibile che il Bel Paese sia incluso nei piani di Xbox.</p>
      <figure>
        <img src="https://www.tomshw.it/images/images/2019/05/microsoft-xcloud-30917.jpg"/>
      </figure>
      <p>Leggi anche: <a href="https://www.tomshw.it/videogioco/google-stadia-smartphone-obbligatorio/">Google Stadia: smartphone obbligatorio per comprare giochi, non esiste uno store PC?</a></p>
      <p>Inoltre, è stato annunciato che i <b>giochi disponibili su xCloud sono ora più di 50</b>, compreso Madden NFL 2020: pare infatti che EA abbia deciso di “allearsi” con Xbox per proporre i propri titoli su xCloud. È stato inoltre annunciato che il servizio supporterà sempre più controller, come ad esempio il Dualshock 4 di PlayStation 4 e i controller Razer. Microsoft vuole infatti dare massima libertà ai giocatori, senza limitarli in alcun modo.</p>
      <p>Inoltre, nel 2020 potremo utilizzare il servizio per giocare a qualsiasi gioco presente nella nostra libreria. Inoltre, il servizio sarà incluso all’interno di Xbox Game Pass e ci permetterà di giocare a tutta la libreria inclusa nel servizio tramite cloud. Infine, sempre nel corso del prossimo anno sarà disponibile su altre piattaforme, prima fra tutte Windows 10. <b>Diteci, cosa ne pensate di Project xCloud e di tutte le novità in arrivo?</b></p>
    </article>
  </body>
</html>