<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/beretini-s-prestizhna-pobeda-v-london-406741.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T19:34:00+00:00"/>
    <meta property="og:title" content="Беретини с престижна победа в Лондон"/>
    <meta property="og:description" content="Италианецът би Доминик Тийм и си тръгна"/>
  </head>
  <body>
    <article>
      <h1>Беретини с престижна победа в Лондон</h1>
      <address><time datetime="2019-11-14T19:34:00+00:00">14 Nov 2019, 19:34</time> by <a rel="author">Пламен Вълков</a></address>
      <p>Италианецът Матео Беретини приключи участието си на финалния "Мастърс" на АТР в Лондон с победа. Той надделя над класиралия се за 1/2-финалите вече Доминик Тийм (Ав) със 7:6 (3), 6:3 за 78 минути. Така италианецът си тръгва от английската столица след една победа и две поражения, като заема последното място на Група "Бьорн Борг". За Доминатора вече е ясно, че за първи път в своята кариера е 1/2-финалист в турнира, след като надделя над Роджър Федерер и Новак Джокович в първите си два мача. В първия сет двамата си спечелиха повечето подавания, но Беретини проби за 5:4. След това обаче се стигна до моментален рибрейк и в крайна сметка победителят бе решен след тайбрек в който италианецът спечели след 7:3 точки. Във втория сет всичко се реши след пробив в шестия гейм.</p>
      <p>Тази вечер от 22.00 часа е мега дербито между Новак Джокович и Роджър Федерер. Само победителят от мача продължава напред от групата. MAX sport ще излъчи пряко и този мач от финалите в Лондон.</p>
    </article>
  </body>
</html>