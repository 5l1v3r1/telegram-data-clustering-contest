<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_rada-pidtrimala-prodazh-zemli-v-interneti/938252"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T19:43:00+00:00"/>
    <meta property="og:title" content="Рада підтримала продаж землі в інтернеті"/>
    <meta property="og:description" content="У Верховній Раді запропонували продавати державну та комунальну землю тільки на торгах. Нардепи у першому читанні підтримали законопроект № 2195, який пропонує дозволити продаж землі на електронних аукціонах, передає РБК-Україна. Земельні ділянки державної та комунальної власності ..."/>
  </head>
  <body>
    <article>
      <h1>Рада підтримала продаж землі в інтернеті</h1>
      <address><time datetime="2019-11-14T19:43:00+00:00">14 Nov 2019, 19:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938252_w_300.jpg?v=0"/>
        <figcaption>Державну та комунальну землю запропонували продавати тільки на торгах. Фото: "5 канал"</figcaption>
      </figure>
      <p>У Верховній Раді запропонували продавати державну та комунальну землю тільки на торгах.</p>
      <p>Нардепи у першому читанні підтримали законопроект № 2195, який пропонує дозволити продаж землі на електронних аукціонах, передає <a href="https://www.rbc.ua/ukr/news/rada-predvaritelno-podderzhala-prodazhu-zemli-1573745869.html">РБК-Україна</a>.</p>
      <p>Земельні ділянки державної та комунальної власності пропонують продавати виключно через електронні аукціони в електронній торговій системі в режимі реального часу. Згідно з результатами торгів буде укладатися договір купівлі-продажу, оренди, суперфіція, емфітевзис з переможцем, який запропонував найвищу ціну за ділянку.</p>
      <p>Земельні торги будуть проводитися відповідно до договору між організатором та оператором електронного майданчика.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_es-pidtrimav-vidkrittya-rinku-zemli-v-ukrayini/937949"/>
      </related>
      <p>Додатково запропонували автоматизацію таких процесів, як ставки учасників торгів, подачі заявок на участь та публікації всіх документів, що стосуються торгів та земельних ділянок.</p>
      <blockquote>Верховна Рада у першому читанні підтримала <a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">скасування заборони на продаж землі сільськогосподарського призначення</a>. "За" проголосували 240 депутатів, "проти" — 52. 227 голосів дала "Слуга народу", ще 13 — позафракційні.</blockquote>
    </article>
  </body>
</html>