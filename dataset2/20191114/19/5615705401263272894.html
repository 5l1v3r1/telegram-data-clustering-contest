<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204483-onlajn-servis-disney-pochav-robotu-i-za-pershu-dobu-zibrav-10-mln-pidpisnikiv"/>
    <meta property="og:site_name" content="Mind UA"/>
    <meta property="article:published_time" content="2019-11-14T19:32:00+00:00"/>
    <meta property="og:title" content="Онлайн-сервіс Disney+ почав роботу і за першу добу зібрав 10 млн підписників"/>
    <meta property="og:description" content="Сервіс запустився в США, Канаді й Нідерландах"/>
  </head>
  <body>
    <article>
      <h1>Онлайн-сервіс Disney+ почав роботу і за першу добу зібрав 10 млн підписників</h1>
      <h2>Сервіс запустився в США, Канаді й Нідерландах</h2>
      <address>
        <time datetime="2019-11-14T19:32:00+00:00">14 Nov 2019, 19:32</time>
      </address>
      <p>12 листопада корпорація The Walt Disney Company запустила свій онлайн-кінотеатр Disney+. У перший же день його роботи кількість підписників досягла 10 млн – всього за 24 години після запуску сервісу в США, Канаді та Нідерландах. Зазначається, що сервісу НВО знадобилося 4 роки, щоб вийти на такі ж показники, пише <a href="https://www.theverge.com/2019/11/12/20956700/disney-plus-ratings-original-shows-streaming-mandalorian-efficiency-metric-cancelation">The Verge</a>.</p>
      <p>Стрімінгова плафторма Disney+ стартувала з великою колекцією з приблизно 500 фільмів і 7500 епізодів серіалів.</p>
      <p>Підписка на Disney+ коштує $6,99 на місяць або $69,99 на рік – що вдвічі дешевше, ніж у Netflix. Протягом першого тижня буде діяти безкоштовний пробний період. Контент можна завантажувати і переглядати оффлайн.</p>
      <p>Разом з іншими стрімінговими сервісами – Hulu (26,8 млн підписників) і ESPN+ (3,5 млн підписників), у Disney вже набирається 40,3 млн глядачів в США. При цьому у Netflix їх зараз приблизно 60 млн.</p>
      <p>На Disney+ є можна переглядати продукцію від Disney, Pixar, Marvel, Star Wars, National Geographic та інших. За даними сервісу Apptopia, мобільні додатки Disney+ для платформ Android та iOS завантажили понад 3,2 млн користувачів і вийшли на перші місця в цифрових магазинах додатків.</p>
      <p>Всього за один день користувачі витратили 1,3 млн годин на перегляд контенту Disney, це більше, ніж на Prime Video Amazon.com Inc, але менше, ніж 6 млн годин на Netflix.</p>
      <p>«Успіх Disney має змусити замовкнути тих скептиків, що висловлювали сумніви з приводу участі компанії в стрімінговій ініціативі, – сказала Джита Ранганатана, медіа-аналітик Bloomberg Intelligence. – Знадобилося близько чотирьох років, щоб HBO досягла приблизно 10 млн підписників».</p>
      <p>19 листопад Disney+ запуститься в Австралії, Новій Зеландії і Пуерто-Ріко, а 31 березня 2020 року – в Західній Європі.</p>
      <p>Акції Walt Disney в середу подорожчали на 7,32%, до рекордних рівнів.</p>
      <related>
        <h4>Також читайте</h4>
        <a href="https://mind.ua/news/20204398-hbo-planue-znyati-prodovzhennya-serialu-druzi-zmi"/>
        <a href="https://mind.ua/news/20203948-scenarist-filmu-socialna-merezha-rozcharuvavsya-v-cukerbergu-i-hotiv-bi-zminiti-scenarij"/>
        <a href="https://mind.ua/news/20203417-telekanal-showtime-ekranizue-istoriyu-uber"/>
      </related>
    </article>
  </body>
</html>