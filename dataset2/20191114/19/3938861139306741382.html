<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_za-kritikoyu-rinku-zemli-kriyetsya-slid-oligarhiv-zhurnalist/938150"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T19:48:00+00:00"/>
    <meta property="og:title" content="За критикою ринку землі криється слід олігархів - журналіст"/>
    <meta property="og:description" content="Маса політиків критикують скасування заборони на продах землі с/г призначення, бо на підкормці в олігархів. Про це Gazeta.ua сказав журналіст-розслідувач Олекса Шалайський. &quot;Намагався пошукати аргументи розумних людей, хто проти продажу землі. І насправді цих аргументів виявилося ..."/>
  </head>
  <body>
    <article>
      <h1>За критикою ринку землі криється слід олігархів - журналіст</h1>
      <address><time datetime="2019-11-14T19:48:00+00:00">14 Nov 2019, 19:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938150_w_300.jpg?v=0"/>
        <figcaption>Найменше зацікавлені у законі про ринок великі агрохолдинги, каже Олекса Шалайський. Фото: Сергій Старостенко.</figcaption>
      </figure>
      <p>Маса політиків критикують скасування заборони на продах землі с/г призначення, бо на підкормці в олігархів.</p>
      <p>Про це Gazeta.ua сказав журналіст-розслідувач <b>Олекса Шалайський</b>.</p>
      <p>"Намагався пошукати аргументи розумних людей, хто проти продажу землі. І насправді цих аргументів виявилося дуже мало.</p>
      <p>Один із таких – землю треба продавати лише тоді, коли будуть вирішені всі проблеми з кадастром. Деяка земля взагалі немає меж ділянок. Але якщо будемо чекати далекого майбутнього, коли кадастр стане ідеальним, то ще років 50 мине. Якщо ринок землі запуститься поступово, то під час продажу вирішуватимуться і кадастрові проблеми. Інакше взагалі цього не зробимо. І будемо весь час жити, як і живемо.</p>
      <p>Найменше зацікавлені у законі великі агрохолдинги. Вони не мають грошей, щоб скупити таку велику кількість землі. Їм легше недорого орендувати паї у селян.</p>
      <blockquote>Так довго говорилося, що земля - "матінка", а матір не можна продавати, що багато людей у це вірять</blockquote>
      <p>Держава мала би вкласти серйозні гроші у земельний банк. Де реальні фермери могли би взяти дуже дешевий кредит і купити землю.</p>
      <p>У цій темі найбільш проблемною є не економічна сторона, а те, що українські і неукраїнські сили розхитуватимуть соціальну стабільність. Так довго говорилося, що земля - "матінка", а матір не можна продавати, що багато людей у це вірять. Але немає часу, щоб таких довго переконувати.</p>
      <p>Треба, щоб не тільки влада, але й еліта розповідала, що означає земельна реформа. Маса політиків її критикують, бо на підкормці в олігархів. Ще хтось формує позицію на догоду рейтингам. Мовляв, будемо чекати, поки ці програють, а як там в Україні буде, то вже Бог із ним", - говорить Олекса Шалайський.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_skasuvannya-moratoriyu-na-prodazh-zemli-plyusi-i-riziki/938073"/>
      </related>
      <blockquote>Верховна Рада у першому читанні підтримала скасування заборони на продаж землі сільськогосподарського призначення. "За" проголосували 240 депутатів, "проти" — 52.<br/><a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">227 голосів дала "Слуга народу"</a>, ще 13 — позафракційні.</blockquote>
    </article>
  </body>
</html>