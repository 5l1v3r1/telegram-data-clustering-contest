<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/wroclaw-pozar-na-dworcu-swiebodzkim-jedna-osoba-nie-zyje-dziewiec-rannych,985466.html"/>
    <meta property="og:site_name" content="TVN24"/>
    <meta property="article:published_time" content="2019-11-14T19:37:00+00:00"/>
    <meta property="og:title" content="Pożar na Dworcu Świebodzkim we Wrocławiu. Jedna osoba nie żyje, dziewięć rannych"/>
    <meta property="og:description" content="Jedna osoba zmarła, a dziewięć zostało rannych w wyniku pożaru, który wybuchł w czwartek na Dworcu Świebodzkim we Wrocławiu."/>
  </head>
  <body>
    <article>
      <h1>Pożar na Dworcu Świebodzkim we Wrocławiu. Jedna osoba nie żyje, dziewięć rannych</h1>
      <address><time datetime="2019-11-14T19:37:00+00:00">14 Nov 2019, 19:37</time> by <a rel="author">KB/adso</a></address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/26a2533f-46b9-4fef-8cf0-0d29f96f029a.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/9c6ea213-7601-45dd-a737-bc5efc8c472d-480p.mp4"/>
          <figcaption>Pożar na Dworcu Świebodzkim we Wrocławiu. Zdjęcia z drona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/75f88417-f6d6-4ec9-931b-0a2e9ef135c5-480p.mp4"/>
          <figcaption>Wrocław. Ranni w pożarze Dworca Świebodzkiego</figcaption>
        </figure>
        <figcaption>Pożar na strzelnicy Dworca Świebodzkiego we Wrocławiu<cite>Foto: tvn24 | Video: tvn24</cite></figcaption>
      </slideshow>
      <h3>Jedna osoba zmarła, a dziewięć zostało rannych w wyniku pożaru, który wybuchł w czwartek na Dworcu Świebodzkim we Wrocławiu.</h3>
      <p>Pożar na Dworcu Świebodzkim wybuchł przed godziną 17. Jak poinformował rzecznik Państwowej Straży Pożarnej we Wrocławiu st. kpt. Tomasz Szwajnos, ogień pojawił się w znajdującej się w piwnicy dworca strzelnicy.</p>
      <h3>Są ranni</h3>
      <p>Szwajos mówił po godz. 18., że "w pożarze poszkodowanych zostało dziewięć osób". - Nie można jednak wykluczyć, że liczba rannych może wzrosnąć. Obecnie trwa przeszukiwanie budynku - dodawał.</p>
      <p>Jak informowała przed godz. 19. reporterka TVN24 przebywająca na miejscu, jedna osoba była poszukiwana.</p>
      <p>Po godz. 19.30 st. kpt. Tomasz Szwajos potwierdził w rozmowie z tvn24.pl, że dziesiąta osoba - znaleziona w budynku i reanimowana przez służby - zmarła. Ofiara śmiertelna to mężczyzna w wieku około 40 lat - powiedział.</p>
      <p>Dodał, że akcja strażaków, ze względu na duże zadymienie, będzie jeszcze trwała "dłuższy czas". Nie poinformował o tym, kiedy spodziewa się jej zakończenia.</p>
      <h3>Budynek wyłączony z eksploatacji kolejowej</h3>
      <p>Wcześniej rzecznik straży pożarnej przekazał, że osoby, które znajdowały się w hostelu mieszącym się w budynku Dworca Świebodzkiego opuściły budynek. Straż ewakuowała w sumie kilkanaście osób.</p>
      <p>Strażacy poinformowali, że akcja gaśnicza została zakończona i przystąpiono do oddymiania obiektu.</p>
      <p>Ruch na ulicy Robotniczej od strony strzelnicy został wstrzymany. W okolicy dworca utworzyły się duże korki.</p>
      <p>Dworzec Świebodzki we Wrocławiu oddano do użytku w 1843 roku. Od roku 1991 nie obsługuje połączeń kolejowych. Obecnie jego część jest wykorzystywana jako scena teatralna. Siedzibę ma tam też kilka firm.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/26a2533f-46b9-4fef-8cf0-0d29f96f029a.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Wrocław. Ranni w pożarze Dworca Świebodzkiego<cite>Wideo: tvn24</cite></figcaption>
      </figure>
    </article>
  </body>
</html>