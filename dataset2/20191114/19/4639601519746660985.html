<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/finance/reuters-polisi-liksiprothesmon-ofeilon-ton-asfalistikon-tameion-se-ksena-funds/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T19:08:12+00:00"/>
    <meta property="og:title" content="Reuters: Πώληση οφειλών ασφαλιστικών ταμείων σε ξένα funds"/>
    <meta property="og:description" content="Το δημοσίευμα τ προκαλεί ερωτηματικά καθώς επικαλείται κυβερνητικό αξιωματούχο - Διαψεύδει ο Γιάννης Βρούτσης"/>
  </head>
  <body>
    <article>
      <h1>Reuters: Πώληση οφειλών ασφαλιστικών ταμείων σε ξένα funds</h1>
      <h2>Το δημοσίευμα τ προκαλεί ερωτηματικά καθώς επικαλείται κυβερνητικό αξιωματούχο – Διαψεύδει ο Γιάννης Βρούτσης</h2>
      <address><time datetime="2019-11-14T19:08:12+00:00">14 Nov 2019, 19:08</time> by <a rel="author">ΤοΒΗΜΑ Team</a></address>
      <p>Σχέδιο α λα «κόκκινα» τραπεζικά δάνεια φέρεται να επεξεργάζονται στην κυβέρνηση, που θα προβλέπει την πώληση ληξιπρόθεσμων οφειλών των ασφαλιστικών ταμείων σε ξένα funds, προκειμένου το σύστημα να εξασφαλίσει ρευστότητα.</p>
      <p>Αν και ο υπουργός Εργασίας Γιάννης Βρούτσης διαψεύδει τα εν λόγω σενάρια, παρά ταύτα το δημοσίευμα του Reuters επικαλείται Έλληνα κυβερνητικό αξιωματούχο και ισχυρίζεται πως το project έχει αναλάβει ο υφυπουργός Εργασίας και Κοινωνικών Ασφαλίσεων Νότης Μηταράκης.</p>
      <p>
        <a href="https://www.in.gr/2019/11/15/greece/tetameno-klima-enopsei-polytexneiou-ksekinisan-oi-epeteiakes-ekdiloseis/">Τεταμένο το κλίμα ενόψει Πολυτεχνείου : Ξεκίνησαν οι επετειακές εκδηλώσεις</a>
      </p>
      <p>Θα προβλέπει αρχικά πώληση οφειλών της τάξης των 12 δισ. ευρώ, σε σύνολο 35 δισ. οφειλών που είναι καταγεγραμμένες στα «βιβλία» των Ταμείων. «Δεν υπάρχει κανένας σχεδιασμός για την πώληση 12 δισ. ευρώ ληξιπρόθεσμων ασφαλιστικών οφειλών σε funds, όπως αναφέρεται σε σχετικό δημοσίευμα», δηλώνει ο υπουργός Εργασίας και Κοινωνικών Υποθέσεων κ. Γιάννης Βρούτσης.</p>
      <h3>Στο στόχαστρο των funds</h3>
      <p>Σύμφωνα με δημοσίευμα του  Reuters, οι οφειλέτες που δεν έχουν ενταχθεί στη ρύθμιση των 120 δόσεων, θα μπουν στο στόχαστρο των funds τα οποία θα τους προσφέρουν επιλογές αποπληρωμής, συνήθως με κούρεμα. Μέρος των εσόδων θα κατευθυνθεί στον ΕΦΚΑ, κάτι που προσδοκά η κυβέρνηση προκειμένου να δοθούν οι αυξήσεις για τις οποίες έχει δεσμευτεί η κυβέρνηση μετά τις αποφάσεις του ΣτΕ.»Υπάρχει μια στρατηγική να πωληθούν ληξιπρόθεσμες οφειλές προς τα Ταμεία, τις οποίες το σύστημα δεν κατάφερε να συλλέξει τα προηγούμενα χρόνια», ανέφερε ένας εκ των Ελλήνων κυβερνητικών αξιωματούχων στο Reuters.</p>
      <p>Το project, όπως αναφέρει το ρεπορτάζ έχει αναλάβει ο υφυπουργός Εργασίας και Κοινωνικών Ασφαλίσεων Νότης Μηταράκης, όπου θα προβλέπει αρχικά πώληση οφειλών της τάξης των 12 δισ. ευρώ, σε σύνολο 35 δισ. οφειλών που είναι καταγεγραμμένες στα Ταμεία.</p>
      <p>Οι οφειλές έχουν να κάνουν κυρίως με εργοδοτικές εισφορές τις οποίες διάφορες εταιρείες αδυνατούσαν να καταβάλουν, εξαιτίας του ξεσπάσματος της οικονομικής κρίσης. Από τα 35 δισ. ευρώ τα 15 δισ. ευρώ εκτιμάται πως δεν θα ανακτηθούν, καθώς αφορούν επιχειρήσεις που έχουν κλείσει εδώ και χρόνια ενώ οφειλές 4,5 εκατ. ευρώ έχουν ενταχθεί στις 120 δόσεις.</p>
      <p>
        <a href="https://www.tovima.gr/2019/11/15/opinions/apo-ti-diplomatia-ton-gampron-sto-xaos/">Από τη »διπλωματία των γαμπρών» στο χάος…</a>
      </p>
    </article>
  </body>
</html>