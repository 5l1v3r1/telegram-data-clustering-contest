<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/isvec-ve-danimarka-da-evlilik-hakk-elde-eden-escinsellerde-intihar-yariya-dustu"/>
    <meta property="og:site_name" content="euronews"/>
    <meta property="article:published_time" content="2019-11-14T19:30:10+00:00"/>
    <meta property="og:title" content="İsveç ve Danimarka'da eşcinsel evlilikler intihar oranlarını düşürdü"/>
    <meta property="og:description" content="İskandinav ülkeleri Danimarka ile İsveç'te eşcinsel evliliklerin yasallaştırılmasından bu yana eşcinseller arasındaki intihar oranlarının önemli ölçüde düştüğü tespit edildi"/>
  </head>
  <body>
    <article>
      <h1>İsveç ve Danimarka'da eşcinsel evlilikler intihar oranlarını düşürdü</h1>
      <address><time datetime="2019-11-14T19:30:10+00:00">14 Nov 2019, 19:30</time> by <a rel="author">Euronews </a></address>
      <p>İskandinav ülkeleri Danimarka ile İsveç'te eşcinsel evliliklerin yasallaştırılmasından bu yana eşcinseller arasındaki intihar oranlarının önemli ölçüde düştüğü tespit edildi.</p>
      <p>Danimarka İntihar Önleme Araştırma Enstitüsü ile Stockholm Üniversitesi tarafından yapılan ortak çalışmada, 1989-2002 ve 2003-2016 dönemlerinde eşcinsel ve heteroseksüel bireylerdeki intihar oranlarını karşılaştırıldı.</p>
      <p>Araştırmanın verilerine göre, iki dönem kıyaslandığında heteroseksüellerde intihar oranı yüzde 28 düşerken, eşcinsellerde bu düşüş yüzde 46 seviyesine kadar ulaştı. İsveç 2009'da eşcinsel evliliği yasallaştırdı, Danimarka ise 2012'de.</p>
      <p>Çalışmanın başındaki isim Annette Erlangsen, evliliğin intihara karşı koruyucu etkileri olduğunu savunarak, "Aynı zamanda eşcinsellere verilen haklar, sosyal damganın eskisi kadar sert olmaması intihara götüren sebepleri hafifletti" diye konuştu.</p>
      <p>Fakat aynı araştırmada, eşcinsel evlilik ve beraberliklerde intihar oranının heteroseksüel evliliklerden iki kat daha fazla olduğu sonucuna varıldı.</p>
      <ul>
        <li>
          <a href="https://tr.euronews.com/2019/10/22/kuzey-irlanda-da-escinsel-evlilik-ve-kurtaj-yasallasti">Kuzey İrlanda’da eşcinsel evlilik ve kürtaj yasallaştı</a>
        </li>
        <li>
          <a href="https://tr.euronews.com/2019/10/04/endonezyali-milyonlarca-cift-evlilik-disi-cinsel-iliski-yasagindan-endiseli">Endonezyalı milyonlarca çift 'evlilik dışı cinsel ilişki yasağı'ndan endişeli</a>
        </li>
      </ul>
      <p>10 ülkeden 35 çalışmayı karşılaştıran 2018 tarihli bir rapora göre, genç LGBT + kişilerin aynı yaştaki heteroseksüellere göre intihar girişiminde bulunma ihtimalleri en az üç kat daha fazla.</p>
      <p>İskandinavya ülkeleri LGBT haklarında ilerici olmasına rağmen, geçen ay yayınlanan bir araştırmada, Danimarkalı erkeklerin neredeyse üçte birinin eşcinsel ilişkilerin ahlaki olarak yanlış olduğunu düşündüğünü ortaya koydu.</p>
    </article>
  </body>
</html>