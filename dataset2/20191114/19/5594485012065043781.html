<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/zakopchakha-nash-topkradets-na-koli-i-snabditel-na-mafiyata-v-ispaniya_news709290.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T19:15:00+00:00"/>
    <meta property="og:title" content="Закопчаха наш топкрадец на коли и снабдител на мафията в Испания"/>
    <meta property="og:description" content="Той задигал луксозни автомобили и ги доставял на наркотрафиканти по добре отработена схема"/>
  </head>
  <body>
    <article>
      <h1>Закопчаха наш топкрадец на коли и снабдител на мафията в Испания</h1>
      <h2>Той задигал луксозни автомобили и ги доставял на наркотрафиканти по добре отработена схема</h2>
      <address>
        <time datetime="2019-11-14T19:15:00+00:00">14 Nov 2019, 19:15</time>
      </address>
      <p>https://blitz.bg/kriminalni/prestplenie/zakopchakha-nash-topkradets-na-koli-i-snabditel-na-mafiyata-v-ispaniya_news709290.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573734809-nrrr.jpg"/>
      </figure>
      <p><b>Българин беше арестуван в Марбея и обвинен в кражба на кола от Коста дел Сол. 45-годишният мъж ще отговаря и за притежание на фалшиви документи и участие в организирана престъпна група, съобщава bg-voice.com. </b><br/><br/>Според събраните доказателства той крадял коли за различни наркобанди и бил един от най-добрите в бранша.</p>
      <p>Българинът бил задържан, след като полицията започнала разследване по сигнали за откраднати четири луксозни автомобила от градовете Мартос, Торос и Фуенхирола.</p>
      <p>Следите бързо отвели разследващите към групата, в която последно участвал и 45-годишният българин. Всички в бандата имали ясно определени задачи – едни намирали колите, другите ги отмъквали, а третите ги откарвали на безопасно място, докато бъдат продадени. Купувачите често били наркотрафиканти от Кадис.</p>
      <p>Крадец и посредник бил именно българина. Той е задържан в бар в Марбея. Близо до заведението била паркирана и открадната по-рано от него кола, с която той спокойно си се придвижвал.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>