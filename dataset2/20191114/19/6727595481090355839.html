<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/gaurav-vallab-is-the-cm-candidate-of-congress-at-jharkhand.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T19:59:00+00:00"/>
    <meta property="og:title" content="ഗൗരവ് വല്ലഭിനെ രംഗത്തിറക്കി ജാര്‍ഖണ്ഡ് പിടിക്കാന്‍ കോണ്‍ഗ്രസ് തീരുമാനം; മുഖ്യമന്ത്രി സ്ഥാനാര്‍ത്ഥിയായി പ്രഖ്യാപിക്കും"/>
    <meta property="og:description" content="Congress Gourav Vallabh Jharkhand National News Sonia Gandhi India സംവാദങ്ങളിലും ചാനല്‍ ചര്‍ച്ചകളിലും കോണ്‍ഗ്രസിന് വേണ്ടി സജീവമായി ഇടപെടുന്നത് വഴി രാജ്യവാ്യാപകമായി ശ്രദ്ധ"/>
  </head>
  <body>
    <article>
      <h1>ഗൗരവ് വല്ലഭിനെ രംഗത്തിറക്കി ജാര്‍ഖണ്ഡ് പിടിക്കാന്‍ കോണ്‍ഗ്രസ് തീരുമാനം; മുഖ്യമന്ത്രി സ്ഥാനാര്‍ത്ഥിയായി പ്രഖ്യാപിക്കും</h1>
      <address><time datetime="2019-11-14T19:59:00+00:00">14 Nov 2019, 19:59</time> by <a rel="author">ന്യൂസ് ഡെസ്‌ക്</a></address>
      <p>സംവാദങ്ങളിലും ചാനല്‍ ചര്‍ച്ചകളിലും കോണ്‍ഗ്രസിന് വേണ്ടി സജീവമായി ഇടപെടുന്നത് വഴി രാജ്യവാ്യാപകമായി ശ്രദ്ധിക്കപ്പെട്ട നേതാവാണ് ഗൗരവ് വല്ലഭ്. ഗൗരവ് വല്ലഭിന് ലഭിച്ച ജനപ്രീതിയെ വോട്ടാക്കി മാറ്റാന്‍ കഴിയുമോ എന്ന ആലോചനയിലാണ് കോണ്‍ഗ്രസ്.</p>
      <p>ജാര്‍ഖണ്ഡ് നിയമസഭ തെരഞ്ഞെടുപ്പില്‍ മുഖ്യമന്ത്രി സ്ഥാനാര്‍ത്ഥിയായി ഗൗരവ് വല്ലഭിനെ പ്രഖ്യാപിക്കാനാണ് കോണ്‍ഗ്രസ് ഒരുങ്ങുന്നത്. ധനകാര്യ വിഷയങ്ങളില്‍ വിദഗ്ദനായ ഗൗരവ് വല്ലഭിന്റെ പേരാണ് കോണ്‍ഗ്രസിന്റെ മുഖ്യമന്ത്രി സ്ഥാനാര്‍ത്ഥി പട്ടികയില്‍ ഒന്നാമത്.</p>
      <p>ജംഷഡ്പൂരിലെ എക്‌സ്.എല്‍.ആര്‍.ഐ മാനേജ്‌മെന്റ് ഇന്‍സ്റ്റിറ്റ്യൂട്ടിലെ ധനകാര്യ പ്രൊഫസറായിരുന്നു ഗൗരവ് വല്ലഭ്. ക്രെഡിറ്റ് റിസ്‌ക് മാനേജ്‌മെന്റില്‍ ഡോക്ടറേറ്റും ഗൗരവ് കരസ്ഥമാക്കിയിട്ടുണ്ട്. നിരവധി ബാങ്കുകളുമായി സഹകരിക്കുകയും പുസ്തകങ്ങള്‍ രചിക്കുകയും ചെയ്തിട്ടുണ്ട്.</p>
      <figure>
        <iframe src="https://www.youtube.com/embed/-YRM1HevVyA" width="560" height="315" data-service="Youtube" scrolling="no"/>
      </figure>
      <p>നിരവധി അക്കാദമിക പാരമ്പര്യമുള്ളവരുടെ കുടുംബത്തിലാണ് ഗൗരവ് ജനിച്ചത്. കുടുംബത്തില്‍ നിന്ന് രാഷ്ട്രീയത്തിലേക്ക് വന്ന ആദ്യത്തെയാളാണ് ഗൗരവ് വല്ലഭ്. ഈ വര്‍ഷം ആദ്യമാണ് കോണ്‍ഗ്രസിന്റെ 10 വക്താക്കളില്‍ ഒരാളായി ഗൗരവിനെ തെരഞ്ഞെടുത്തത്.</p>
      <related>
        <a href="https://www.doolnews.com/road-clear-for-sena-ncp-congress-govt-parties-finalise-draft-common-agenda677.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/karnataka-local-polls-congress-win-bjp-loss.html?utm_source=doolnews&amp;utm_medium=related"/>
      </related>
      <p>ബി.ജെ.പിയുടെ പ്രമുഖ വക്താവായ സംബിത് പത്രയോട് ചര്‍ച്ചകളില്‍ വിട്ടുവീഴ്ചയില്ലാതെ ഏറ്റുമുട്ടിയതോടെയാണ് ഗൗരവ് ജനശ്രദ്ധ നേടിയത്. സംസ്ഥാനത്ത് അഞ്ച് ഘട്ടങ്ങളിലായായാണ് തെരഞ്ഞെടുപ്പ് നടക്കുന്നത്. നവംബര്‍ 23ന് ആരംഭിക്കുന്ന തെരഞ്ഞെടുപ്പ് ഡിസംബര്‍ 20ന് അവസാനിക്കും. ഡിസംബര്‍ 23ന് വോട്ടെണ്ണല്‍ നടക്കും.<br/><b><a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a></b></p>
      <figure>
        <iframe src="https://www.youtube.com/embed/VagkJ0Tc7f8" width="560" height="315" data-service="Youtube" scrolling="no"/>
      </figure>
    </article>
  </body>
</html>