<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/prof-paul-cliteur-armoede-en-discriminatie-leiden-niet-tot-terrorisme/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T19:26:00+00:00"/>
    <meta property="og:title" content="Prof. Paul Cliteur – Armoede en discriminatie leiden niet tot terrorisme"/>
    <meta property="og:description" content="'De oorzaken van terrorisme zijn niet materieel, maar cultureel'"/>
  </head>
  <body>
    <article>
      <h1>Prof. Paul Cliteur – Armoede en discriminatie leiden niet tot terrorisme</h1>
      <h2>'De oorzaken van terrorisme zijn niet materieel, maar cultureel'</h2>
      <address><time datetime="2019-11-14T19:26:00+00:00">14 Nov 2019, 19:26</time> by <a rel="author" href="https://www.tpo.nl/author/paul-cliteur" target="_blank">Paul Cliteur</a></address>
      <p>Burgemeester Halsema heeft in een ‘preek van de leek’ haar licht laten schijnen over de wortels van radicalisering. Althans zij heeft daar een opmerking over gemaakt. Die is dat “in wijken waar de bewoners worstelen met armoede en discriminatie hun loyaliteit met de ‘rechtsgemeenschap’ op het spel kan komen te staan, uit teleurstelling of frustratie”, <a href="https://www.parool.nl/amsterdam/halsema-spreekt-over-rechtvaardigheid-in-preek-van-de-leek~b3fd029a/">zei</a> Halsema.</p>
      <p>Dat soort opmerkingen maken mij wanhopig. Houdt het dan nooit op? Burgemeester, u moet toch zo langzamerhand voldoende ervaring hebben opgedaan met radicalisering en daaraan gerelateerd terrorisme om te weten dat het <i>niet</i> primair te maken heeft met armoede, discriminatie, teleurstelling en frustratie?</p>
      <p>Als armoede terrorisme zou veroorzaken dan zouden de armste gebieden in de wereld de meeste terroristen moeten voortbrengen. Wat overduidelijk niet zo is. Als discriminatie op de arbeidsmarkt terrorisme zou moeten verklaren dan zou terrorisme in Saoedi-Arabië, Indonesië of andere gebieden waar de islam staatsgodsdienst is afwezig moeten zijn. Wat overduidelijk niet zo is.</p>
      <p>U vindt dat wel leuk om te blijven geloven, die mythes over armoede, discriminatie, teleurstelling en frustratie, burgemeester, maar uw opvattingen zijn overduidelijk onjuist. (Zij het, ik geef het toe, gedeeld door een overweldigende hoeveelheid Nederlandse bestuurders – men houdt dat geloof collectief in stand).</p>
      <p>Waarmee heeft dat terrorisme dan wel te maken?</p>
      <p>Met ideeën, met opvattingen, met een hele andere kijk op de wereld. De oorzaken van het terrorisme zijn niet materieel, maar cultureel. Het heeft te maken met een overweldigend verschil van opvatting over kernwaarden, burgemeester, met een ideologie. Jawed S., Junaid I., de aanslagplegers op de redactie van <i>Charlie Hebdo</i> en de terroristen van de Bataclan denken heel anders over kernwaarden dan de burgers van Nederland en Frankrijk. In het onlangs gepubliceerde <a href="http://www.fondapol.org/etude/les-attentats-islamistes-dans-le-monde-1979-2019/"><i>Les Attentates islamistes dans le monde 1979-2019</i></a> kunt u het nog eens rustig nalezen. De afgelopen <a href="https://www.ad.nl/buitenland/moslimterrorisme-is-voor-daders-een-complete-mislukking~a98f7ad7/">veertig jaar</a> pleegden islamistische terroristen wereldwijd 33.769 aanslagen. Dat zijn er bijna 850 per jaar. Daarbij vielen 167.096 doden dus meer dan elf per dag.</p>
      <p>Het is dus wel van belang dat uw diagnose de juiste wordt. Uw voorgangers Cohen en Van der Laan hebben jammerlijk gefaald bij het bedwingen van dit gevaar en u dreigt in hun voetstappen te treden. Waarom? Verkeerde diagnose, burgemeester. U vindt het fijn om bepaalde dingen te geloven (net als uw echtgenoot trouwens, maar dat terzijde).</p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>