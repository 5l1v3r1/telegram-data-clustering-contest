<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_u-kiyevi-kolishni-pravoohoronci-skolotili-bandu-kolektoriv/938254"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T19:45:00+00:00"/>
    <meta property="og:title" content="У Києві колишні правоохоронці &quot;сколотили&quot; банду колекторів"/>
    <meta property="og:description" content="У Києві затримали членів злочинного угрупування, які погрожуючи фізичною розправою, вимагали в людей повернення &quot;боргів&quot;. Упродовж 2-х останніх місяців до поліції надійшло кілька заяв, що невідомі особи, погрожуючи насильством, пошкодженням майна, незаконним позбавленням волі, вимагають ..."/>
  </head>
  <body>
    <article>
      <h1>У Києві колишні правоохоронці "сколотили" банду колекторів</h1>
      <address><time datetime="2019-11-14T19:45:00+00:00">14 Nov 2019, 19:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938254_w_300.jpg?v=0"/>
        <figcaption>У Києві затримали банду колекторів, яка вимагала неіснуючі борги. Фото - УНН</figcaption>
      </figure>
      <p>У Києві затримали членів злочинного угрупування, які погрожуючи фізичною розправою, вимагали в людей повернення "боргів".</p>
      <p>Упродовж 2-х останніх місяців до поліції надійшло кілька заяв, що невідомі особи, погрожуючи насильством, пошкодженням майна, незаконним позбавленням волі, вимагають повернути гроші, які начебто були взяті у борг, повідомила прес-служба МВС України.</p>
      <p>"Встановлено, що група осіб розробила злочинну "схему", за якою розшукувалися громадяни і під приводом діяльності колекторської фірми у цих громадян вимагали гроші. Як правило, ці суми були від 5 до 250 тисяч доларів США", - розповів голова Національної поліції України<b> Ігор Клименко.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_u-stolici-kolektori-vlashtuvali-strilyaninu/853049"/>
      </related>
      <p>Правоохоронці встановили дату, час та місце зустрічі одного з потерпілих з учасником злочинного угрупування та затримали злочинця. З місця події правоохоронці вилучили $10 тис., які потерпілий передав фігурантові як повернення частини неіснуючого боргу. Згодом затримали ще трьох спільників зловмисника, які забезпечували силову підтримку діяльності злочинної організації.</p>
      <p>"До складу злочинного угрупування входило вісім чоловіків, два із них – це колишні працівники правоохоронних органів. Наразі четверо осіб затримано, ще четверо – оголошено в розшук", – додав глава Нацполіції.</p>
      <p>Досудове розслідування триває.</p>
      <figure>
        <iframe src="https://www.youtube.com/embed/WOKG39_gEfY" width="560" height="315" data-service="Youtube" scrolling="no"/>
      </figure>
      <blockquote>Співробітники Служби безпеки України під час спецоперації затримали у Вінниці учасників організованого угруповання, які <a href="https://gazeta.ua/articles/regions/_sbu-zatrimala-nelegalnih-kolektoriv/710461">спеціалізувалися на вимаганні грошей</a> у мешканців різних регіонів України на "замовлення" приватних кредиторів.</blockquote>
    </article>
  </body>
</html>