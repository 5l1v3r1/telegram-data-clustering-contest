<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597386/parelthon-apo-ton-pagko-tis-kinas-o-lipi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T19:41:00+00:00"/>
    <meta property="og:title" content="Παρελθόν από τον πάγκο της Κίνας ο Λίπι"/>
    <meta property="og:description" content="  Η ήττα (2-1) από τη Συρία έφερε το τέλος της δεύτερης θητείας του Μαρτσέλο Λίπι ως ομοσπονδιακός προπονητής της εθνικής Κίνας.   H εθνική..."/>
  </head>
  <body>
    <article>
      <h1>Παρελθόν από τον πάγκο της Κίνας ο Λίπι</h1>
      <address><time datetime="2019-11-14T19:41:00+00:00">14 Nov 2019, 19:41</time> by <a rel="author">Sigmalive.Sports</a></address>
      <p> <br/>Η ήττα (2-1) από τη Συρία έφερε το τέλος της δεύτερης θητείας του Μαρτσέλο Λίπι ως ομοσπονδιακός προπονητής της εθνικής Κίνας.<br/> <br/>H εθνική Κίνας φιλοξενήθηκε από την αντίστοιχη της Συρίας στο Ντουμπάι και γνώρισε την ήττα με 2-1 για την τέταρτη αγωνιστική του πρώτου ομίλου των προκριματικών του Μουντιάλ 2022 όσον αφορά στην ασιατική γεωγραφική ζώνη.<br/> <br/>Η αποτυχία έφερε και το τέλος του Μαρτσέλο Λίπι από την τεχνική ηγεσία της εθνικής Κίνας. Ο 71χρονος Ιταλός προπονητής αποτελεί παρελθόν από τη θέση του ομοσπονδιακού τεχνικού όπως ανακοίνωσε και η ομοσπονδία της εθνικής ομάδας της ασιατικής χώρας.<br/> <br/> <br/>Ο Μαρτσέλο Λίπι έχει περάσει από τους πάγκους των Ποντεντέρα, Σιένα, Πιστοϊέζε, Καραρέζε, Τσεζένα, Λουκέζε, Αταλάντα, Νάπολι, Γιουβέντους, Ίντερ, εθνική Ιταλίας και Γκουανγκζού Εβεργκράντε.<br/> <br/>πηγή:sport24.gr</p>
    </article>
  </body>
</html>