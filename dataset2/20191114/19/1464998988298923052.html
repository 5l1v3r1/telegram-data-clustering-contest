<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/vellapalli-on-sabarimala-verdict"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-14T19:21:00+00:00"/>
    <meta property="og:title" content="ശബരിമല: പുനഃപരിശോധനാ ഹരജികള്‍ വിശാല ബെഞ്ചിന് കൈമാറിയ സുപ്രീംകോടതി വിധിയില്‍ സന്തോഷമെന്ന് വെള്ളാപ്പള്ളി"/>
    <meta property="og:description" content="ചേര്‍ത്തല: ശബരിമല യുവതീ പ്രവേശനം സംബന്ധിച്ച പുനഃപരിശോധനാ ഹരജികള്‍ വിശാല ബെഞ്ചിന് കൈമാറിയ സുപ്രീംകോടതി വിധിയില്‍ സന്തോഷമുണ്ടെന്ന് എസ്.എന്‍.ഡി.പി ജനറല്‍ സെക്രട്ടറി വെള്ളാപ്പള്ളി നടേശന്‍. അന്തിമ വിധി വന്നാലെ അത് ആഘോഷിക്കാന്‍ കഴിയൂവെന്നും അദ്ദേഹം..."/>
  </head>
  <body>
    <article>
      <h1>ശബരിമല: പുനഃപരിശോധനാ ഹരജികള്‍ വിശാല ബെഞ്ചിന് കൈമാറിയ സുപ്രീംകോടതി വിധിയില്‍ സന്തോഷമെന്ന് വെള്ളാപ്പള്ളി</h1>
      <address><time datetime="2019-11-14T19:21:00+00:00">14 Nov 2019, 19:21</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ചേര്‍ത്തല: ശബരിമല യുവതീ പ്രവേശനം സംബന്ധിച്ച പുനഃപരിശോധനാ ഹരജികള്‍ വിശാല ബെഞ്ചിന് കൈമാറിയ സുപ്രീംകോടതി വിധിയില്‍ സന്തോഷമുണ്ടെന്ന് എസ്.എന്‍.ഡി.പി ജനറല്‍ സെക്രട്ടറി വെള്ളാപ്പള്ളി നടേശന്‍. അന്തിമ വിധി വന്നാലെ അത് ആഘോഷിക്കാന്‍ കഴിയൂവെന്നും അദ്ദേഹം പറഞ്ഞു.</p>
      <p>വിശാല ഭരണഘടനാ ബെഞ്ചിന്‍റെ വിധി വന്നാലെ അന്തിമ തീരുമാനമാകൂ. അതുവരെ വിശ്വാസികളായ യുവതികളാരും ശബരിമലയില്‍ പോകുമെന്ന് താന്‍ കരുതുന്നില്ല. കഴിഞ്ഞ മണ്ഡലകാലത്തിലെ പോലെ സര്‍ക്കാര്‍ സംരക്ഷണത്തില്‍ ഇത്തവണ യുവതികളാരും മലചവിട്ടുമെന്ന് തോന്നുന്നില്ല. സ്ത്രീപ്രവേശന വിഷയം ഏഴംഗ വിശാല ബെഞ്ചിന് വിട്ടതോടെ മുന്‍പത്തെ വിധി സ്റ്റേ ചെയ്തതിന് തുല്യമാണെന്നും വെള്ളാപ്പള്ളി നടേശന്‍ വ്യക്തമാക്കി.</p>
      <p>ശബരിമലയില്‍ യുവതീ പ്രവേശനത്തിന് താന്‍ എതിരാണെന്നും അദ്ദേഹം കൂട്ടിച്ചേര്‍ത്തു.</p>
    </article>
  </body>
</html>