<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191114-kudy-pity-v-kyyevi-na-vyhidnyh-afisha-4/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T19:28:25+00:00"/>
    <meta property="og:title" content="Куди піти в Києві на вихідних – афіша"/>
    <meta property="og:description" content="Афіша на вихідні в Києві на 15-17 листопада 2019 року. Вікенд обіцяє столичним меломанам круті концерти, виставки та фестивалі. Куди піти в Києві на вихідних – розкажуть Факти ICTV."/>
  </head>
  <body>
    <article>
      <h1>Куди піти в Києві на вихідних – афіша</h1>
      <address>
        <time datetime="2019-11-14T19:28:25+00:00">14 Nov 2019, 19:28</time>
      </address>
      <p>Афіша на вихідні в Києві на 15-17 листопада 2019 року. Вікенд обіцяє столичним меломанам круті концерти, виставки та фестивалі. Куди піти в Києві на вихідних – розкажуть Факти ICTV.</p>
      <p>Куди піти в Києві на вихідних – легке питання для жителів столиці, оскільки тут постійно проходить багато заходів, які варто відвідати.</p>
      <p>На цих вихідних кияни можуть насолодитися Івана Дорна або гурту Антитіла.</p>
      <p><b>Читайте:</b> <a href="https://fakty.com.ua/ua/showbiz/20191113-lindemann-vystupyt-u-kyyevi-data-i-de-kupyty-kvytok/">Lindemann виступить у Києві – дата і де купити квиток</a></p>
      <p>Також є можливість сходити на виставку Body Worlds, яку продовжили до 19 січня, або круту студентську вечірку.</p>
      <p>Факти ICTV публікують афішу на вихідні в Києві.</p>
      <h3>Am I Jazz? Festival 2019</h3>
      <figure>
        <img src="https://fakty.com.ua/wp-content/uploads/2019/11/14/74677103_2720538577976342_7135946557232250880_o.jpg?1573728616"/>
      </figure>
      <p>
        <b>Closer</b>
      </p>
      <p>
        <b>14-17 листопада</b>
      </p>
      <p>
        <b>Вартість: 500-2 000 грн</b>
      </p>
      <p>
        <b>Купити квитки можна <a href="https://tickets.katacult.com/yes-i-am-jazz-2019?fbclid=IwAR2TwRcx67gJGMTQECOPKsI_OsgnjyjQej8dEhte9IWWNQXqln0FdYEj2ns">тут</a></b>
      </p>
      <p>Фестиваль Am I Jazz? відбудеться у Києві вчетверте. Першими оголошеними учасниками стали Bilal, Сатоко Фудзії, Каса Овералл і Денніс Аду. Зараз весь лайнап містить більше десятка виконавців.</p>
      <p>У перший день фестивалю працюватиме тільки основна сцена Closer: у складі київського біг-бенду Денніса Аду гратиме британець Сімус Блейк, шість альбомів якого висували на Греммі.</p>
      <p>У всі дні заходу працюватиме головний бар і Savage Food.</p>
      <p>
        <b>Body Worlds</b>
      </p>
      <figure>
        <img src="https://fakty.com.ua/wp-content/uploads/2019/10/28/72046471_1355516611293539_7586120195698065408_n.jpg?1572284186"/>
      </figure>
      <p>
        <b>ВДНГ, 4 павільйон</b>
      </p>
      <p>
        <b>До 19 січня</b>
      </p>
      <p>
        <b>Вартість: 350-400 грн</b>
      </p>
      <p>
        <b>Придбати квитки можна <a href="https://kiev.karabas.com/ua/bodyworlds?utm_source=ictv&amp;utm_medium=anons&amp;utm_campaign=sentyabr">тут</a></b>
      </p>
      <p>Саме та всесвітньо відома виставка німецького доктора Ґюнтера фон Гаґенса, яка у 1995 році шокувала мешканців Токіо, але згодом перетворилась на справжній феномен у світі сучасного мистецтва.</p>
      <p>Експонати цієї виставки – справжні людські тіла, які після смерті власників зберегли спеціальним методом бальзамування. Тіла доповнять мультимедійними установками, щоб кожен зміг для себе по поличках розкласти процеси всередині нашого організму.</p>
      <p>
        <b>Незалежна музична премія Jäger Music Awards</b>
      </p>
      <figure>
        <img src="https://fakty.com.ua/wp-content/uploads/2019/10/28/69986389_1106733156200461_5083860132945723392_n.jpg?1572283311"/>
      </figure>
      <p>
        <b>Арт-галерея LAVRA</b>
      </p>
      <p>
        <b>15 листопада, 19.00</b>
      </p>
      <p>
        <b>Вартість: 300 грн</b>
      </p>
      <p>
        <b>Придбати квитки можна <a href="https://concert.ua/uk/booking/jager-music-awards/?utm_source=facebook.com&amp;utm_medium=social_event&amp;utm_campaign=jma2019&amp;fbclid=IwAR2m3QGWns2Tbvry_Agn6JhOG8vUR_RjMJxKvBwXE2fYT33eewvlWE_oF_A">тут</a></b>
      </p>
      <p>У 2018 році в Україні з’явилася перша премія незалежної музики Jäger Music Awards і відразу взяла хороший темп.</p>
      <p>Стиль і жанр не мають значення: все багатство звуку – від саунд-дизайну до рок-н-ролу, від танцювальної електроніки до актуального хіп-хопу – зібрано в одному місці.</p>
      <p>Різноманітні номінації, важливі для музикантів призи, серед яких зйомка музичного кліпу, організація туру і сертифікат на купівлю музичного обладнання.</p>
      <p>Ідеологічно номінанти розділені на дві частини: основні номінації, що відзначають головні досягнення року, та номінація Young Blood для талановитих перспективних артистів. Основних номінацій десять: Гурт року, Сингл року, Відео року, Хіп-хоп-артист року, Рок-артист року, Електронний артист року, Лейбл року, Подія року, Діджей року та Внесок в індустрію.</p>
      <p>
        <b>Антитіла</b>
      </p>
      <figure>
        <img src="https://fakty.com.ua/wp-content/uploads/2019/10/28/70412725_1630100373792605_4968572310094086144_n-e1572282953983.jpg?1572282953"/>
      </figure>
      <p>
        <b>Палац спорту</b>
      </p>
      <p>
        <b>16-17 листопада, 19.00</b>
      </p>
      <p>
        <b>Вартість: 300-750 грн</b>
      </p>
      <p>
        <b>Придбати квитки можна <a href="https://kiev.karabas.com/ua/antitila-dop/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Здається, що Антитіла без жартів готуються потіснити з п’єдесталу Океан Ельзи, щоб стати новими королями сучасної української рок-музики. Про це свідчить швидкість, з якою фанати розбирають квитки, а організатори оголошують sold out.</p>
      <p>Щоб усім вдалося потрапити на концерт улюбленого гурту, Антитіла готуються відіграти два концерти поспіль в київському Палаці спорту – так вони відсвяткують свій 10-річний ювілей та вихід нового альбому Hello, шостої платівки в дискографії талановитих киян.</p>
      <p>
        <b>Studance</b>
      </p>
      <figure>
        <img src="https://fakty.com.ua/wp-content/uploads/2019/11/14/aec8a87fc5da9e10fa614.jpg?1573730055"/>
      </figure>
      <p>
        <b>ВДНГ</b>
      </p>
      <p>
        <b>16 листопада, 21.00</b>
      </p>
      <p>
        <b>Вартість: 400 грн</b>
      </p>
      <p>
        <b>Купити квитки можна <a href="https://concert.ua/uk/event/studance">тут</a></b>
      </p>
      <p>17 листопада відзначається День студента. У Києві з нагоди свята відбудеться фестиваль Studance, на якому очікується до 10 тис. відвідувачів.</p>
      <p>Більше 30 артистів виступлять на трьох сценах столичного ВДНГ.</p>
      <p>Хедлайнером стане музичний проект з Великої Британії Gentlemens Club, який вперше відвідає Україну. Серед українських хедлайнерів – репер Kyivstoner і хіп-хоп-проект Курган і Агрегат.</p>
      <p>Також можна буде почути і потанцювати під виступи відомих українських діджеїв, серед яких DJ Kon’, Pan Feofan, Kemper, Selecta, Wacky J, Cream Croc, SKINNER і не тільки.</p>
      <p>На поп-сцені виступить зірка серіалу Школа Анна Трінчер, SHATYRKO, діджей KULTIVATOR і зірки Х-Фактору ZBSband.</p>
      <p>
        <b>Іван Дорн</b>
      </p>
      <figure>
        <img src="https://fakty.com.ua/wp-content/uploads/2019/10/28/72101084_2620013088021574_6711780766809849856_n.jpg?1572285019"/>
      </figure>
      <p>
        <b>М82</b>
      </p>
      <p>
        <b>17 листопада, 19.00</b>
      </p>
      <p>
        <b>Вартість: 600 грн</b>
      </p>
      <p>
        <b>Придбати квитки можна <a href="https://tickets.masterskaya.space/ivan-dorn-11-17/hall/?fbclid=IwAR3m7T_zZEQlAYiYsY0_Ciqy2efzlNwib-1LcSw0j7sBSZrdavTJlWREMpI">тут</a></b>
      </p>
      <p>Музична творчість Дорна – вибухове поєднання хаусу, хіп-хопу, попу, ню-диско, фанку і фрі-джазу – плавить будь-які танцполи. Кожен концерт Дорнабанди – це унікальне живе шоу, наповнене шаленою харизмою та імпровізаціями непередбачуваного Івана Дорна, який з перших днів заробив собі репутацію безстрашного експериментатора і першовідкривача.</p>
      <p>Іван Дорн вже багато років підкорює публіку своєю творчою активністю і завидною продуктивністю. Концерти збирають повні зали на найбільших українських майданчиках і зарубіжних сценах.</p>
      <p>Така популярність артиста – цілком закономірна. Він дає публіці все для повноцінного відриву: відмінне поєднання тріп-хопу, джаз-фанку, сінті-року та інших крутих напрямів.</p>
      <p>Раніше Факти ICTV писали про <a href="https://fakty.com.ua/ua/lifestyle/20191101-kudy-pity-v-kyyevi-najkrashhi-zahody-lystopada/">найкращі івенти, які потрібно відвідати в листопаді</a>.</p>
    </article>
  </body>
</html>