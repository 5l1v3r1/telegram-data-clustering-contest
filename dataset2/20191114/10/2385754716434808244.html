<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-nba/597269/astamatitos-xarnten-to-kalytero-rekor-oi-seltiks"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T10:18:00+00:00"/>
    <meta property="og:title" content="Ασταμάτητος Χάρντεν, το καλύτερο ρεκόρ οι Σέλτικς"/>
    <meta property="og:description" content="Ασταμάτητος ήταν για ακόμη ένα ματς ο Τζέιμς Χάρντεν. Ο «μούσιας» σημείωσε 47 πόντους (7/13 τρίποντα) ενώ είχε επίσης και 6 ριμπάουντ και 7 ασίστ στη νίκη..."/>
  </head>
  <body>
    <article>
      <h1>Ασταμάτητος Χάρντεν, το καλύτερο ρεκόρ οι Σέλτικς</h1>
      <address><time datetime="2019-11-14T10:18:00+00:00">14 Nov 2019, 10:18</time> by <a rel="author">Sigmalive/Sports</a></address>
      <p>Ασταμάτητος ήταν για ακόμη ένα ματς ο Τζέιμς Χάρντεν. Ο «μούσιας» σημείωσε 47 πόντους (7/13 τρίποντα) ενώ είχε επίσης και 6 ριμπάουντ και 7 ασίστ στη νίκη του Χιούστον επί των Κλίπερς με 102-93. Αυτή ήταν η πέμπτη διαδοχική νίκη για τους Ρόκετς, που βελτίωσαν το ρεκόρ τους σε 8-3 και είναι στη 2η θέση της Δυτικής περιφέρειας, ισόβαθμοι με τη Γιούτα.  <br/> <br/>Για τους νικητές ο Ράσελ Ουέστμπρουκ είχε 17 πόντους (6/20 σουτ) ενώ ο Κλίντ Καπέλα μάζεψε 20 ριμπάουντ για τρίτο διαδοχικό ματς (12 πόντοι, 20 ριμπάουντ). Για τους Κλίπερς, που έχουν ρεκόρ 7-4 ο Καγουάι Λέοναρντ είχε 26 πόντους, 12 ριμπάουντ και 7 ασίστ.<br/> <br/>Στη Βοστώνη οι Σέλτικς επικράτησαν της Ουάσινγκτον με 140-133 σε ένα ματς χωρίς... άμυνες και οι Σέλτικς βελτίωσαν το ρεκόρ τους σε 9-1, που αυτή τη στιγμή είναι το καλύτερο στο πρωτάθλημα. Αυτή ήταν η πρώτη φορά μετά το 1992, που οι Σέλτικς σημείωσαν τουλάχιστον 140 πόντους. Τότε είχαν πετύχει 150 στη νίκη επί των τότε-Ουάσινγκτον Μπούλετς (150-112).<br/> <br/>Ο Κέμπα Γουόκερ ήταν ο πρώτος σκόρερ των νικητών με 25 πόντους (6/12 τρίποντα) ενώ για τους Ουίζαρντς ο Μπράντλεϊ Μπιλ είχε 44 πόντους, 5 ριμπάουντ και 6 ασίστ.<br/> <br/>Στο Λος Αντζελες οι Λέικερς επικράτησαν των αποδεκατισμένων Ουόριορς με 120-94 και βελτίωσαν το ρεκόρ τους σε 9-2, που είναι το καλύτερο στη Δύση. Ο Λεμπρόν Τζέιμς είχε 23 πόντους, 12 ασίστ και 6 ριμπάουντ σε τρία δωδεκάλεπτα ενώ ο Τζαβέιλ ΜακΓκί είχε 18 πόντους και 17 ριμπάουντ.<br/> <br/>Για το Γκόλντεν Στέιτ που έχει πέντε διαδοχικές ήττες ο ΝτιΆντζελο Ράσελ είχε 21 πόντους.<br/> <br/>Στη Σάρλοτ ο ρούκι Τζα Μοράντ σημείωσε καλάθι 0,7 δευτερόλεπτα πριν τη λήξη του αγώνα και το Μέμφις επικράτησε των Χόρνετς με 119-117. Ο Μοράντ είχε 23 πόντους για τους Γκρίζλις που σημείωσαν τη δεύτερη διαδοχική νίκη τους.<br/> <br/>Για τη Σάρλοτ ο Τέρι Ροζίερ είχε 33 πόντους αλλά αστόχησε και στο τελευταίο τρίποντο, που θα έδινε τη νίκη στην ομάδα του.<br/> <br/>Στη Μινεάπολις ο Αντριου Γουίγκινς σημείωσε 30 πόντους και ο Καρλ-Αντονι Τάουνς πρόσθεσε 28 και 11 ριμπάουντ στη νίκη των Τίμπεργουλβς επί των Σαν Αντόνιο Σπερς με 129-114.<br/> <br/>Για τους Σπερς, που έχουν χάσει τρία σερί ματς και πέντε στα τελευταία έξι, ο ΝτεΜάρ ΝτεΡόζαν είχε 27 πόντους και ο ΛαΜάρκους Ολντριτζ 23.<br/> <br/>Οι πρωταθλητές Ράπτορς πέρασαν από το Πόρτλαντ κερδίζοντας τους Μπλέιζερς με 114-106. Αυτή ήταν η τέταρτη νίκη σε πέντε παιχνίδια για το Τορόντο, που είχε τον Πασκάλ Σιάκαμ σε εξαιρετική ημέρα (36 πόντοι). Αξιος συμπαραστάτης του ο Φρεντ Βανφλίτ με 30 (10/16 σουτ). Για το Πόρτλαντ που έχει 6 ήττες στα τελευταία 7 ματς, ο Ντέμιαν Λίλαρντ έμεινε στους 9 πόντους με 2/12 σουτ.<br/> <br/>Τέλος στο Ορλάντο ο Νικολα Βούτσεβιτς είχε 25 πόντους και 12 ριμπάουντ και οι Μάτζικ επικράτησαν της Φιλαδέλφια με 112-97. Double double είχε ο Ααρον Γκόρντον με 18 πόντους και 13 ριμπάουντ (είχε επίσης και 7 ασίστ) για το Ορλάντο, που έκανε επιμέρους σκορ 32-15 στο τέταρτο δωδεκάλεπτο.<br/> <br/>Για τη Φιλαδέλφια, με την οποία δεν αγωνίστηκε ο Τζοέλ Εμπίιντ, 19 πόντους είχε ο Τζος Ρίτσαρντσον και 18 ο Μπεν Σίμονς.<br/> <br/> <br/>Σε αγώνες για το πρωτάθλημα μπάσκετ του ΝΒΑ, σημειώθηκαν τα εξής αποτελέσματα:<br/> <br/>Σάρλοτ-Μέμφις           117-119<br/> <br/>Ορλάντο-Φιλαδέλφια      112-97<br/> <br/>Βοστώνη-Ουάσινγκτον     140-133<br/> <br/>Χιούστον-Κλίπερς        102-93<br/> <br/>Μινεσότα-Σαν Αντόνιο    129-114<br/> <br/>Λέικερς-Γκόλντεν Στέιτ  120-94<br/> <br/>Πόρτλαντ-Τορόντο        106-114<br/> <br/> <br/>ΒΑΘΜΟΛΟΓΙΕΣ<br/> <br/>-----------<br/> <br/>ΑΝΑΤΟΛΙΚΗ ΠΕΡΙΦΕΡΕΙΑ<br/> <br/>====================<br/> <br/>ΠΕΡΙΦΕΡΕΙΑ ΑΤΛΑΝΤΙΚΟΥ<br/> <br/>Βοστώνη           9-1<br/> <br/>Τορόντο           8-3<br/> <br/>Φιλαδέλφεια       7-4<br/> <br/>Μπρούκλιν         4-6<br/> <br/>Νέα Υόρκη         2-9<br/> <br/> <br/>ΚΕΝΤΡΙΚΗ ΠΕΡΙΦΕΡΕΙΑ<br/> <br/>Μιλγουόκι         7-3<br/> <br/>Ιντιάνα           7-4<br/> <br/>Κλίβελαντ         4-6<br/> <br/>Σικάγο            4-7<br/> <br/>Ντιτρόιτ          4-8<br/> <br/> <br/>ΝΟΤΙΟΑΝΑΤΟΛΙΚΗ ΠΕΡΙΦΕΡΕΙΑ<br/> <br/>Μαϊάμι            7-3<br/> <br/>Ατλάντα           4-6<br/> <br/>Σάρλοτ            4-7<br/> <br/>Ορλάντο           4-7<br/> <br/>Ουάσινγκτον       2-7<br/> <br/> <br/>ΔΥΤΙΚΗ ΠΕΡΙΦΕΡΕΙΑ<br/> <br/>=================<br/> <br/>ΒΟΡΕΙΟΔΥΤΙΚΗ ΠΕΡΙΦΕΡΕΙΑ<br/> <br/>Γιούτα            8-3<br/> <br/>Ντένβερ           7-3<br/> <br/>Μινεσότα          7-4<br/> <br/>Οκλαχόμα          4-7<br/> <br/>Πόρτλαντ          4-8<br/> <br/> <br/>ΠΕΡΙΦΕΡΕΙΑ ΕΙΡΗΝΙΚΟΥ<br/> <br/>ΛΑ Λέϊκερς        9-2<br/> <br/>ΛΑ Κλίπερς        7-4<br/> <br/>Φοίνιξ            6-4<br/> <br/>Σακραμέντο        4-6<br/> <br/>Γκόλντεν Στέιτ    2-10<br/> <br/> <br/>ΝΟΤΙΟΔΥΤΙΚΗ ΠΕΡΙΦΕΡΕΙΑ<br/> <br/>Χιούστον          8-3<br/> <br/>Ντάλας            6-4<br/> <br/>Σαν Αντόνιο       5-6<br/> <br/>Μέμφις            4-7<br/> <br/>Νέα Ορλεάνη       2-8</p>
    </article>
  </body>
</html>