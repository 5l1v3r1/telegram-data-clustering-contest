<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741664"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T10:47:00+00:00"/>
    <meta property="og:title" content="&quot;สมคิด&quot;อ้อนกวางตุ้งขนนักเที่ยวมาไทย10ล้านคนปีนี้"/>
    <meta property="og:description" content="“สมคิด”ปลื้มกวางตุ้งร่วมลงนามส.อ.ท. อ้อนขอนักเที่ยวกวางตุ้งมาไทย 10 ล้านคน เร่งเจรจาเปิดเที่ยวบินเพิ่ม"/>
  </head>
  <body>
    <article>
      <h1>"สมคิด"อ้อนกวางตุ้งขนนักเที่ยวมาไทย10ล้านคนปีนี้</h1>
      <address>
        <time datetime="2019-11-14T10:47:00+00:00">14 Nov 2019, 10:47</time>
      </address>
      <p>
        <b>“สมคิด”ปลื้มกวางตุ้งร่วมลงนามส.อ.ท. อ้อนขอนักเที่ยวกวางตุ้งมาไทย 10 ล้านคน เร่งเจรจาเปิดเที่ยวบินเพิ่ม</b>
      </p>
      <p>นายสมคิด จาตุศรีพิทักษ์ รองนายกรัฐมนตรี เปิดเผยภายหลังพิธีลงนามบันทึกข้อตกลงความร่วมมือ(เอ็มโอยู) ระหว่างสภาอุตสาหกรรมแห่งประเทศไทย(ส.อ.ท.) กับคณะกรรมการส่งเสริมการค้าระหว่างประเทศมณฑลกวางตุ้ง(ซีซีพีไอที) เพื่อแลกเปลี่ยนข้อมูลและอำนวยความสะดวกทางธุรกิจระหว่างกัน ที่สำนักงานส.อ.ท. ว่า ได้ข้อให้ นายฟาง ลี่ ซวี่ ประธานซีซีพีไอที ชักชวนนักท่องเที่ยวมณฑลกวางตุ้ง เดินทางมาท่องเที่ยวประเทศไทยให้ถึง 10 ล้านคน จากปกติจะเดินทางมาประมาณ 5 ล้านบาท โดยจะเพิ่มเที่ยวบินให้ถี่มากขึ้น  เบื้องต้นจะหารือกับภาคเอกชนสายการบินของไทยให้เพิ่มจำนวนเที่ยวบินรับนักท่องเที่ยวจีนขณะเดียวกันพบว่านักลงทุนจีน โดยเฉพาะในอุตสาหกรรมเกษตร เครื่องจักร เครื่องไฟฟ้าและอิเล็กทรอนิกส์ มีความสนใจลงทุนในประเทศไทย ดังนั้นจะให้หน่วยงานเกี่ยวข้องเร่งดึงการลงทุนครั้งนี้<br/><br/>"ความร่วมมือครั้งนี้เป็นมาจากได้นำคณะเดินทางไปชักจูงการลงทุนประเทศจีนในช่วงที่ผ่านมา ทางส.อ.ท.จึงเร่งความร่วมมือกับซีซีพีไอที ถือว่าเป็นเรื่องน่ายินดี ตอนนี้จากการพูดคุยพบว่า จีนมีความสนใจใน3ประเทศ คือ ไทย เวียดนาม และเมียนมา โดยพบว่าสนใจไทยมากที่สุด ดังนั้นเราจึงต้องทำตัวให้พร้อมรับการลงทุนครั้งนี้ ขณะเดียวกันจะรอผลการประชุมความร่วมมือไทยจีนเพื่อเร่งเดินหน้าความร่วมมือการลงทุนครั้งนี้"นายสมคิดกล่าว </p>
      <figure>
        <img src="https://www.dailynews.co.th/admin/upload/20191114/news_LeTdPRIUUi173216_533.jpg?v=20191115085?v=8383"/>
      </figure>
      <p>นายสุพันธุ์ กล่าวว่า งานความร่วมมือครั้งนี้มีบริษัทเอกชนขนาดใหญ่จากจีนเข้าร่วมประมาณ 20 บริษัทอาทิ เครื่องประดับ อิเล็กทรอนิกส์ เกษตร มีทั้งตัดสินใจลงทุนไทยแล้ว และอยู่ระหว่างตัดสินใจ และวันที่15 พฤศจิกายน จะลงพื้นที่เขตพัฒนาพิเศษภาคตะวันออก(อีอีซี) ดังนั้นในบทบาทของภาคเอกชนจะประสานความร่วมมือในเกิดการลงทุนเพิ่มขึ้น หลังลงนามความร่วมมือกับสำนักงานคณะกรรมการเขตพัฒนาพิเศษภาคตะวันออก(สกพอ.) และบริษัทจีนกำลังมองหาลู่ทางลงทุนใหม่หลังได้รับผลกระทบจากสงครามการค้า(เทรดวอร์)</p>
    </article>
  </body>
</html>