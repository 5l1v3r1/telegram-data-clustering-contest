<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639903/%D8%A7%D9%81%DA%A9%D8%A7%D8%B1-%D8%B9%D9%85%D9%88%D9%85%DB%8C-%D8%AF%D9%86%DB%8C%D8%A7-%D8%A7%D8%AC%D8%A7%D8%B2%D9%87-%D9%86%D9%85%DB%8C%E2%80%8C%D8%AF%D9%87%D8%AF-%D9%81%D9%84%D8%B3%D8%B7%DB%8C%D9%86-%D8%A7%D8%B2-%D9%85%D9%88%D8%B6%D9%88%D8%B9-%D8%A7%D9%88%D9%84-%D8%AC%D9%87%D8%A7%D9%86-%D8%A7%D8%B3%D9%84%D8%A7%D9%85-%D8%AE%D8%A7%D8%B1%D8%AC-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T10:52:00+00:00"/>
    <meta property="og:title" content="افکار عمومی دنیا اجازه نمی‌دهد فلسطین از موضوع اول جهان اسلام خارج شود"/>
    <meta property="og:description" content="حجت‌الاسلام حسن روحانی رئیس جمهور گفت: افکار عمومی چنین اجازه‌ایی را به آنها نخواهد داد."/>
  </head>
  <body>
    <article>
      <h1>
        <a href="https://www.bultannews.com/fa/news/639903/%D8%A7%D9%81%DA%A9%D8%A7%D8%B1-%D8%B9%D9%85%D9%88%D9%85%DB%8C-%D8%AF%D9%86%DB%8C%D8%A7-%D8%A7%D8%AC%D8%A7%D8%B2%D9%87-%D9%86%D9%85%DB%8C%E2%80%8C%D8%AF%D9%87%D8%AF-%D9%81%D9%84%D8%B3%D8%B7%DB%8C%D9%86-%D8%A7%D8%B2-%D9%85%D9%88%D8%B6%D9%88%D8%B9-%D8%A7%D9%88%D9%84-%D8%AC%D9%87%D8%A7%D9%86-%D8%A7%D8%B3%D9%84%D8%A7%D9%85-%D8%AE%D8%A7%D8%B1%D8%AC-%D8%B4%D9%88%D8%AF">افکار عمومی دنیا اجازه نمی‌دهد فلسطین از موضوع اول جهان اسلام خارج شود</a>
      </h1>
      <h2>حجت‌الاسلام حسن روحانی رئیس جمهور گفت: افکار عمومی چنین اجازه‌ایی را به آنها نخواهد داد.</h2>
      <address><time datetime="2019-11-14T10:52:00+00:00">14 Nov 2019, 10:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت‌الاسلام حسن روحانی رئیس جمهور در آیین افتتاحیه سی و سومین کنفرانس بین المللی وحدت اسلامی که صبح امروز در تهران برگزار شد گفت: دشمنان ما در طول سال‌‌های اخیر تلاش کردند تا موضوع <b>فلسطین و قدس شریف</b> را از مسئله اول <b>دنیای اسلام</b> خارج کنند و حتی آنرا به فراموشی بسپارند.</p>
      <p>وی تصریح کرد: افکار عمومی، دنیای اسلام، عالمان و فرهیختگان این اجازه را به دشمنان ندادند و نخواهد داد.</p>
      <p>رئیس جمهور اظهار داشت:‌ مهم‌‌ترین موضوعی که در طول دهه‌های اخیر علیه مسلمانان طراحی شده است تردید نسبت به موضع قدرت‌هایی است که با جهان اسلام دشمنی دیرینه دارند.</p>
      <p>روحانی گفت: همه تلاش‌ها بر این اساس بوده که غرب و در راس آن آمریکا در طول سالیان دراز چه جنایات‌هایی بر دنیای اسلامی روا داشته است.</p>
      <p>وی افزود: همه تلاش‌ها بر این اساس بوده که سرزمین مقدس فلسطین توسط عده‌ای اشغالگر تصرف شده است تا از یاد ببریم که میلیون‌ها مسلمان فلسطینی در دنیا آواره هستند و بنا دارند تا از اهمین این موضوع کاسته شود که مردم فلسطین به سرزمین مادری خود باز گردد.</p>
      <p>رئیس جمهور خاطرنشان کرد: آمریکا دوست منطقه و دنیای اسلام نیست و حل مسائل منطقه باید به دست خود مردم در منطقه حل شود.</p>
      <p>وی افزود: آن‌ها برای منطقه ما ظلم و خونریزی آوردند. اگر بناست فلسطین آزاد شود که باید شود، باید به دست مردم فلسطین آزاد شود.</p>
      <p>روحانی ادامه داد: اگر مردم عراق برای رفاه خود و رفع مشکلات خود به خیابان‌ها می‌آیند آن‌ها می‌خواهند موج‌سواری کنند؛ در لبنان هم مردم وقتی برای مشکلات‌شان به خیابان می‌آیند، آمریکا می‌خواهد بر آن موج‌سواری می‌کند.<br/><br/>وی اظهار داشت: آمریکا را دوست دانستن خطای استراتژیک است؛ جای تاسف است که برخی حکام کشور‌های مسلمان دست دوستی به سمت اسراییل دراز کرده‌اند.</p>
      <p>رئیس جمهور گفت: در سه دهه اخیر منشاء هر چه جنگ، کشتار و خون ریزی در منطقه آمریکا و رژیم صهیونیستی بودند.</p>
      <p>وی افزود: عدم موفقیت آمریکا و رژیم صهیونیستی در سایه بیداری و هشیاری دنیای اسلام است.</p>
      <p>روحانی تصریح کرد: نسل جوانان باید درک کنند که آمریکا به عنوان دوست ملت های منطقه و مسلمانان نبوده و نخواهد بود و حل مسائل منطقه باید توسط مردم حل و فصل شود.</p>
      <p>رئیس جمهور تصریح کرد: فلسطین باید به دست فلسطینی‌ها و مسلمانان قهرمان همین منطقه آزاد شود.</p>
      <p>وی اظهار داشت: جمهوری اسلامی ایران در صف مقدم مقابله با رژیم صهیونیستی و آمریکا در دفاع از مردم فلسطین است.</p>
      <p>روحانی افزود: آمریکا دوست ملت‌ها، منطقه و مسلمانان نبوده و نیست.</p>
      <p>رئیس جمهور خاطرنشان کرد: آمریکا شدیدترین فشار اقتصادی و سیاسی آمریکا را بر کشور تحمیل کرد.</p>
      <p>وی گفت: فشار همه جانبه‌ای که خود آمریکایی ها میگویند تا به حال به کشوری اعمال نکردیم.</p>
      <p>روحانی افزود:‌ اما از 13 آبان پارسال آخرین فشارها و شدت ها از لحاظ اقتصادی و سیاسی بر مردم ما وارد شد.</p>
      <p>وی تصریح کرد: تمام شاخص‌های ما میگوید که وضع اقتصادی ملت ایران نسبت به پارسال رشد فوق العاده ای داشته است.</p>
      <p>رئیس جمهور اظهار داشت: ما دوست مردم عربستانیم، ما دوست مردم اماراتیم، ما دوست مردم کشورهای منطقه‌ایم.</p>
      <p>وی گفت: ما عاشق گروه‌های مبارز و آزادی خواه هستیم.</p>
    </article>
  </body>
</html>