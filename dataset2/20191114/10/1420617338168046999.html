<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-roma/roma-vandali-contro-il-bus-atac-in-piazza-eugenio-montale-distrutto-un-vetro-con-i-sassi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T10:37:10+00:00"/>
    <meta property="og:title" content="Roma, vandali contro il bus Atac in piazza Eugenio Montale: distrutto un vetro con i sassi"/>
    <meta property="og:description" content="Ancora un atto vandalico a Roma, contro un mezzo Atac. È accaduto ieri sera, mercoledì 13 novembre 2019, intorno alle 17,30, a piazza Eugenio Montale, al Laurentino. Secondo il racconto del conducente che stava servendo la linea 779, un gruppo di giovani (almeno 4, forse minorenni) avrebbero colpito l’autobus con dei sassi frantumando il lunotto […]"/>
  </head>
  <body>
    <article>
      <h1>Roma, vandali contro il bus Atac in piazza Eugenio Montale: distrutto un vetro con i sassi</h1>
      <address><time datetime="2019-11-14T10:37:10+00:00">14 Nov 2019, 10:37</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/vetro-atac-110x110.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Ancora un <b>atto vandalico a Roma</b>, contro un mezzo <b>Atac</b>. È accaduto ieri sera, mercoledì 13 novembre 2019, intorno alle 17,30, a <b>piazza Eugenio Montale</b>, al Laurentino. Secondo il racconto del conducente che stava servendo la <b>linea 779</b>, un gruppo di giovani (almeno 4, forse minorenni) avrebbero colpito l’autobus con dei <b>sassi</b> frantumando il lunotto posteriore del mezzo. I passeggeri a bordo si sono spaventati, ma fortunatamente non c’è stato nessun ferito. L’autista ha immediatamente fermato la corsa e allertato le forze dell’ordine: sul posto sono intervenuti i carabinieri della stazione Cecchignola, che hanno avviato le indagini e ascoltato la testimonianza dei presenti. </p>
      <p>E pensare che solo poco tempo fa la Capitale era stata al centro delle cronache per un fatto analogo: mercoledì 29 ottobre, un uomo – senza alcun apparente motivo – ha rotto con un martello i vetri del lato sinistro di un tram della linea 8 fermo al capolinea del Casaletto. </p>
      <p>“<b><i>Ogni giorno cominciamo i turni con l’ansia che accada qualcosa</i></b>” ha detto Claudio De Francesco, sindacalista Faisa Sicel – “L’azienda e l’amministrazione continuano a non fare niente se non annunciare sport propagandistici”. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ostia-cronaca/ostia-aggressione-a-daniele-piervincenzi-il-procuratore-generale-chiede-6-anni-per-roberto-spada.html"/>
        <a href="https://www.ilcorrieredellacitta.com/news/roma-uccide-il-padre-a-martellate-fermato-il-figlio-40enne.html"/>
        <a href="https://www.ilcorrieredellacitta.com/ostia-cronaca/giardino-di-roma-invasa-dai-ratti-la-scuola-di-via-gherardi-i-topi-ballano-nelle-aule.html"/>
        <a href="https://www.ilcorrieredellacitta.com/news-roma/cronaca-roma/roma-autista-atac-aggredito-a-colpi-di-bastone-e-caccia-alluomo.html"/>
        <a href="https://www.ilcorrieredellacitta.com/ultime-notizie/municipio-xiv-emergenza-marciapiedi.html"/>
        <a href="https://www.ilcorrieredellacitta.com/ultime-notizie/previsioni-meteo-ecco-che-tempo-fara-nel-weekend.html"/>
      </related>
    </article>
  </body>
</html>