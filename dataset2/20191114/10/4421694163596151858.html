<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-kyyevi-sudyly-cholovika-yakyj-vbyv-svoyu-kohanku-ta-zadushyv-yiyi-donku/"/>
    <meta property="og:site_name" content="VARTA1"/>
    <meta property="article:published_time" content="2019-11-14T10:30:54+00:00"/>
    <meta property="og:title" content="У Києві судили чоловіка, який вбив свою коханку та задушив її доньку"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>У Києві судили чоловіка, який вбив свою коханку та задушив її доньку</h1>
      <address>
        <time datetime="2019-11-14T10:30:54+00:00">14 Nov 2019, 10:30</time>
      </address>
      <p>Post Views: 3</p>
      <p>
        <b>Суд виніс вирок на 15 років в’язниці жителю Миколаєва, який під час інтиму вбив свою коханку струмом, а злякавшись викриття, задушив її дочку.</b>
      </p>
      <p>Чоловік довгий час перебував з загиблою в близьких відносинах. 26 березня 2015 року він приїхав до жінки і її дочки до Києва.</p>
      <p>Суд зарахував йому утримання під вартою з 31 березня 2015 року та до вступу вироку в силу як один день за два, застосувавши норму так званого «закону Савченко». Таким чином він вже «відсидів» понад дев’ять років від призначеного терміну.</p>
      <p>Нагадаємо, у 2015 році в квартирі у Києві були знайдені мертвими дві жінки. Вже наступного дня за скоєння подвійного вбивства оперативники Шевченківського районного управління столичної поліції затримали 46-річного чоловіка. За підозрюваним довелося їхати в Миколаївську область.</p>
      <p>Мати і дочка разом жили в орендованій квартирі. Займалися наданням косметологічних послуг. Зокрема, 30-річна жінка нарощувала вії, а її 53-річна мати робила масаж і епіляцію. Обидві жінки працювали на дому.</p>
      <p>Правоохоронці встановили, що потерпілі родом з Миколаєва. Дочка приїхала до столиці ще в 2008 році, з 2013 знімала квартиру на вулиці Саратовській, а з 2014 – вона вже жила разом з матір’ю.</p>
      <p>Протягом деякого часу жінки не виходили на зв’язок, тому рідні та близькі забили тривогу. Оскільки їх телефони не відповідали, друзі приїхали до них в квартиру. Двері їм ніхто не відчинив. Вони подзвонили власниці житла. Дочекавшись господиню, разом з нею зайшли всередину, і знайшли там мертвими матір і дочку.</p>
      <p>З приміщення загиблих зникли їхні особисті речі: мобільні телефони, ноутбук, документи та гроші.</p>
      <p>На тілі дівчини правоохоронці виявили сліди від удушення, а на тілі жінки не було ніяких слідів насильницької смерті.</p>
      <p>Після проведення судово-медичної експертизи слідчі з’ясували остаточну причину смерті. Обидві жінки померли в ніч з 26 на 27 березня. Дочка – від удушення, а мати – від ураження електричним струмом.</p>
      <p>Встановлено, що 53-річна загибла тривалий час підтримувала стосунки з чоловіком. Вони тривали і після її переїзду до Києва. Наприкінці березня він повинен був приїхати, щоб зробити жінці пропозицію. За словами знайомих, заради одруження той розлучився з дружиною.</p>
      <p>Через три години після виклику оперативники районного управління встановили особу передбачуваного вбивці. Ним виявився безробітний чоловік 1968 року народження, з яким у матері були близькі стосунки.</p>
      <p>Вже вранці наступного дня фігуранта затримали за місцем проживання – в Миколаєві. У його будинку співробітники Шевченківського районного управління київської поліції знайшли викрадені з квартири загиблих речі: паспорт на ім’я 30-річної дівчини, комплект накладних вій, квитанцію з сервісного центру на ноутбук. Чоловік здав його для видалення з комп’ютера інформації. Також було знайдено майже 30 тисяч гривень, які чоловік теж прихопив із собою.</p>
      <p>Підозрюваний зізнався, що коханка заробляла непогані гроші і знав, що значна сума завжди знаходиться в квартирі.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>