<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/akpden-aday-olup-kaybeden-bazi-isimler-bakan-yardimcisi-ve-danisman-yapilmis/926911"/>
    <meta property="og:site_name" content="medya faresi"/>
    <meta property="article:published_time" content="2019-11-14T10:52:00+00:00"/>
    <meta property="og:title" content="AKP'den aday olup kaybeden bazı isimler bakan yardımcısı ve danışman yapılmış"/>
    <meta property="og:description" content="31 Mart Yerel Seçimleri'nde AKP'den belediye başkan adayı olan ancak seçimi kaybeden ya da aday gösterilmeyen bazı isimlerin bakan yardımcısı ve AKP'li başkanlara danışman yapıldığı ortaya çıktı."/>
  </head>
  <body>
    <article>
      <h1>AKP'den aday olup kaybeden bazı isimler bakan yardımcısı ve danışman yapılmış</h1>
      <h2>31 Mart Yerel Seçimleri'nde AKP'den belediye başkan adayı olan ancak seçimi kaybeden ya da aday gösterilmeyen bazı isimlerin bakan yardımcısı ve AKP'li başkanlara danışman yapıldığı ortaya çıktı.</h2>
      <address>
        <time datetime="2019-11-14T10:52:00+00:00">14 Nov 2019, 10:52</time>
      </address>
      <p><b><i><a href="https://www.sozcu.com.tr/2019/gundem/millet-oy-vermedi-akp-koltuk-verdi-5449806/">Sözcü'den Deniz Ayhan'ın haberine göre,</a></i></b> 31 Mart'ta AKP'nin Bolu belediye başkan adayı olan<b>Fatih Metin,</b>CHP adayı karşısında kaybetti. Metin, seçim sonrası Tarım ve Orman Bakanlığı Bakan Yardımcılığı'na atandı.</p>
      <p>AKP'nin İstanbul Kadıköy Belediye Başkan adayı<b>Özgül Özkan Yavuz</b>da seçimi kaybettikten sonra Kültür ve Turizm Bakanlığı Bakan Yardımcılığı'na getirildi.</p>
      <p>AKP'den iki dönem İstanbul Beyoğlu Belediye Başkanlığı görevinde bulunan<b>Ahmet Misbah Demircan,</b>31 Mart Yerel Seçimleri'nde partisi tarafından aday gösterilmedi. Seçim sonrası ise Kültür ve Turizm Bakan Yardımcısı oldu.</p>
      <p>Eski İstanbul Büyükşehir Belediyesi Başkanı olan ve 31 Mart'ta AKP'den Büyükçekmece adayı gösterilip seçilemeyen<b>Mevlüt Uysal</b>da mayıs ayında Halkbank Yönetim Kurulu üyeliğine atandı.</p>
      <p>Milas Belediye Başkanlığı'nı kaybeden AKP'li<b>Barış Saylak</b>ise Muğla İl Tarım ve Orman Müdürü oldu.</p>
      <p>Eskişehir Büyükşehir Belediye Başkan adayı AKP'li<b>Burhan Sakallı</b>, seçimi kaybetti ama Ordu Büyükşehir Belediye Başkanı<b>Hilmi Güler</b>'e danışmanı oldu.</p>
      <p>Yerel seçimde Adapazarı Belediye Başkan aday adayı gösterilen AKP'li eski Keçiören Belediye Başkanı<b>Mustafa Ak</b>, Sakarya Büyükşehir Belediyesi genel sekreterliği koltuğuna oturdu.</p>
      <p>Bayburt İl Tarım ve Orman Müdürlüğü'ne ise eski AKP Bayburt Demirözü Belediye Başkanı olan ve son seçimde aday gösterilmeyen<b>Selami Ersen</b>atandı.</p>
      <p>AKP'den Araban Belediye Başkan aday adayı olan<b>Gökmen Gökçek</b>de aday gösterilmedi ama Gaziantep İslam Bilim ve Teknoloji Üniversitesi'ne Strateji Geliştirme Daire Başkanı oldu.</p>
    </article>
  </body>
</html>