<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/14/karta-anergias-oaed-lista-me-pronomia-anergon/"/>
    <meta property="og:site_name" content="neolaia.gr"/>
    <meta property="article:published_time" content="2019-11-14T10:00:35+00:00"/>
    <meta property="og:title" content="Κάρτα ανεργίας ΟΑΕΔ: Η λίστα με τα προνόμια &amp; τα δικαιώματα των ανέργων!"/>
    <meta property="og:description" content="Δες παρακάτω τη λίστα με όλα τα προνόμια και δικαιώματα που συνεπάγεται η κάρτα ανεργίας ΟΑΕΔ, τα οποία είναι δεκατρία (13) σε αριθμό:"/>
  </head>
  <body>
    <article>
      <h1>Κάρτα ανεργίας ΟΑΕΔ: Η λίστα με τα προνόμια &amp; τα δικαιώματα των ανέργων!</h1>
      <h2>Δείτε αναλυτικά τα bonus που συνεπάγεται η κάρτα ανεργίας ΟΑΕΔ!</h2>
      <address><time datetime="2019-11-14T10:00:35+00:00">14 Nov 2019, 10:00</time> by <a rel="author">neolaia.gr Team</a></address>
      <p>Δες παρακάτω τη λίστα με όλα τα προνόμια και δικαιώματα που συνεπάγεται η <b><a href="https://www.neolaia.gr/tag/%CE%BA%CE%AC%CF%81%CF%84%CE%B1-%CE%B1%CE%BD%CE%B5%CF%81%CE%B3%CE%AF%CE%B1%CF%82-%CE%BF%CE%B1%CE%B5%CE%B4/">κάρτα ανεργίας ΟΑΕΔ</a></b>, τα οποία είναι δεκατρία (13) σε αριθμό:</p>
      <h4>Bonus κάρτα ανεργία ΟΑΕΔ – Δείτε αναλυτικά:</h4>
      <p>
        <b>1. Μοριοδότηση στις Προκηρύξεις μέσω ΑΣΕΠ</b>
      </p>
      <p>
        <b>2. Δυνατότητα Συμμετοχής σε Ενεργητικές Πολιτικές (Απασχόληση, Κατάρτιση, Συμβουλευτική)</b>
      </p>
      <p>
        <b>3. Δυνατότητα Συμμετοχής σε Προγράμματα Κοινωνικής Προστασίας (Κοινωνικός Τουρισμός, Κατασκηνωτικό).</b>
      </p>
      <p>[Το δικαίωμα αυτό χάνεται στην περίπτωση που οι άνεργοι απολέσουν την ιδιότητα του ανέργου σε χρόνο που δεν τους επιτρέπει να συγκεντρώσουν τις προϋποθέσεις συμμετοχής τους στα προγράμματα αυτά ως εργαζόμενοι]</p>
      <p>
        <b>4. Ασφάλιση μέσω του ΕΛΕΚΠ – κλάδος ΛΑΕΚ στον κλάδο ασθενείας σε είδος του ΙΚΑ-ΕΤΑΜ</b>
      </p>
      <p>Παροχές ασθενείας σε είδος σε όσους έχουν πραγματοποιήσει οποτεδήποτε τουλάχιστον 3.000 ημερομίσθια στην ασφάλιση του κλάδου ασθενείας του ΙΚΑ και είναι εγγεγραμμένοι άνεργοι στα μητρώα των Υπηρεσιών του ΟΑΕΔ επί ένα συνεχές δωδεκάμηνο πριν την υποβολή της αίτησής τους για υπαγωγή στην ασφάλιση του ΙΚΑ</p>
      <p>
        <b>5. Προαιρετική Ασφάλιση στους κλάδους σύνταξης και ΕΤΕΑ (Επικουρική Ασφάλιση) μέσω του ΕΛΕΚΠ – κλάδος ΛΑΕΚ</b>
      </p>
      <p>Οι άνεργοι (άνδρες άνω των 60 ετών, γυναίκες άνω των 55 ετών) που δύνανται να ενταχθούν στο πρόγραμμα προαιρετικής ασφάλισης προκειμένου να συμπληρώσουν τις προϋποθέσεις θεμελίωσης της σύνταξής τους στο ΙΚΑ, πρέπει να έχουν εγγραφεί ως άνεργοι στον ΟΑΕΔ και να κατέχουν δελτίο ανεργίας για 12 τουλάχιστον συνεχείς μήνες πριν την υποβολή της αίτησης υπαγωγής, να εξακολουθούν να είναι άνεργοι και να κατέχουν ενεργό δελτίο ανεργίας.</p>
      <p>
        <b>6. Ένταξη στο Κοινωνικό Τιμολόγιο της ΔΕΗ (ΚΟΤ)</b>
      </p>
      <p>Χορηγείται σε όσους είναι εγγεγραμμένοι άνεργοι για χρονικό διάστημα τουλάχιστον 6 μηνών με ετήσιο οικογενειακό εισόδημα μικρότερο από το ποσό των 12.000 ευρώ , εφόσον ισχύουν και άλλες προϋποθέσεις που ελέγχονται από τον αρμόδιο Φορέα.</p>
      <p>
        <b>7. Μειώσεις ή Απαλλαγές από τη φορολογική αρχή (ΕΝΦΙΑ κ.λπ.)</b>
      </p>
      <p>Χορηγείται έκπτωση 50% ή 100% σε φορολογούμενους που βρίσκονται σε οικονομική αδυναμία πληρωμής της συνολικής οφειλής για το οικείο έτος, ή είναι πολύτεκνοι ή ανάπηροι. (εφόσον πληρούνται συγκεκριμένες προϋποθέσεις που ορίζονται από το νόμο)</p>
      <p>
        <b>8. Ένταξη σε ευνοϊκές ρυθμίσεις που αφορούν σε δάνεια, οφειλές κλπ (Νόμος Κατσέλη)</b>
      </p>
      <p>Τα απαραίτητα έγγραφα που πρέπει να προσκομίζονται, ώστε ο δικαστής να έχει πλήρη γνώση για την κατάσταση του δανειολήπτη – οφειλέτη αλλά και να είναι παραδεκτή η αίτηση είναι τα εξής: 1. Πιστοποιητικό οικογενειακής κατάστασης του αιτούντος (από το Δήμο ή τα ΚΕΠ), 2. Τα έξοδα διαβίωσης (ενοίκιο, ΔΕΗ, ΕΥΔΑΠ, ΟΤΕ, κοινόχρηστα, κινητό τηλέφωνο κλπ), 3. Τα εισοδήματα του αιτούντος (μισθός, σύνταξη, ενοίκιο ή από άλλη πηγή), 4. Πρόσφατες καταστάσεις οφειλών του νόμου από τις Τράπεζες, 5. Κάρτα ανεργίας &amp; βεβαίωση ΟΑΕΔ περί επιδότησης ή μη σε περίπτωση ανέργου.</p>
      <p>
        <b>9. Δωρεάν μετακίνηση στα Μέσα Μαζικής Μεταφοράς</b>
      </p>
      <p>
        <b>10. Δυνατότητα Συμμετοχής σε προσφορές επιχειρήσεων του ιδιωτικού τομέα</b>
      </p>
      <p>
        <b>11. Ωφελούμενοι διαφόρων παροχών (π.χ. επίδομα θέρμανσης)</b>
      </p>
      <p>Η αίτηση γίνεται μέσω TAXIS-NET</p>
      <p>
        <b>12. Πιθανά οφέλη από παροχές Δήμων (π.χ. δημοτικά κολυμβητήρια, δημοτικά θέατρα)</b>
      </p>
      <p>
        <b>13. Ελεύθερη είσοδος σε αρχαιολογικούς χώρους, μνημεία και μουσεία</b>
      </p>
      <p>Αν τώρα θέλεις να ανανεώσεις την <b>κάρτα ανεργίας ΟΑΕΔ, </b>αυτό γίνεται με δύο τρόπους:</p>
      <h4>Κάρτα ανεργίας ΟΑΕΔ – Πώς θα την ανανεώσεις:</h4>
      <p>Από τις 4 Ιανουαρίου του 2016, η <b>ανανέωση του δελτίου ανεργίας</b> μπορεί να γίνει μόνο με τους <b>εξής 2 τρόπους:</b></p>
      <p>
        <b>1. ΜΕΣΩ ΔΙΑΔΙΚΤΥΟΥ</b>
      </p>
      <p>Για την ανανέωση του δελτίου ανεργίας μέσω διαδικτύου θα πρέπει να πιστοποιηθείτε ως χρήστης στις Ηλεκτρονικές Υπηρεσίες του ΟΑΕΔ είτε:</p>
      <p>παραλαμβάνοντας Κλειδάριθμο από ένα Κέντρο Προώθησης Απασχόλησης – ΚΠΑ ΟΑΕΔ, είτε χρησιμοποιώντας τους κωδικούς σας από την Γενική Γραμματεία Πληροφοριακών Συστημάτων (ΓΓΠΣ)</p>
      <p>
        <b>2. ΜΕΣΩ ΚΕΠ</b>
      </p>
      <p>Για την ανανέωση του δελτίου ανεργίας μέσω Κέντρων Εξυπηρέτησης Πολιτών (ΚΕΠ) θα πρέπει να απευθυνθείτε σε ένα Κέντρο Εξυπηρέτησης Πολιτών ΚΕΠ, έχοντας μαζί σας ΑΦΜ, ΑΜΚΑ και αποδεικτικό ταυτοπροσωπίας (δελτίο αστυνομικής ταυτότητας, διαβατήριο, δίπλωμα οδήγησης ή ασφαλιστικό βιβλιάριο).</p>
      <p>
        <b>Οι υποχρεώσεις των κατόχων δελτίου ανεργίας:</b>
      </p>
      <p>• Το δελτίο ανεργίας των εγγεγραμμένων ανέργων ισχύει επί ένα τρίμηνο από την αρχική εγγραφή ή την τελευταία ανανέωση αυτού, οπότε και πρέπει να ανανεωθεί.</p>
      <p>• Όσον αφορά στους δικαιούχους τακτικής επιδότησης ανεργίας, επισημαίνεται ότι μετά τη λήξη της τακτικής επιδότησης ανεργίας το δελτίο ανεργίας παραμένει σε ισχύ για τρεις μήνες επιπλέον, οπότε και πρέπει να ανανεωθεί.</p>
      <p>• Η δυνατότητα ανανέωσης ισχύει για χρονικό διάστημα πέντε (5) εργάσιμων ημερών πριν και πέντε (5) εργάσιμων ημερών μετά την αναγραφόμενη ημερομηνία λήξης ισχύος του δελτίου ανεργίας. Μετά την παρέλευση του χρονικού διαστήματος των 5 ημερών το δελτίο ανεργίας διαγράφεται αυτόματα από το μηχανογραφικό σύστημα του Οργανισμού.</p>
      <h3>Δείτε ακόμα: <a href="https://www.neolaia.gr/2019/11/12/epidoma-1150-oaed-dikaeouchoi/">Επίδομα 1.150 ευρώ – ΟΑΕΔ: Ποιοι είναι δικαιούχοι;</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/24-theseis-praktikis-sto-eksoteriko-15-11/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/15/pronoiaka-epidomata-noemvriou-pote-tha-plirothun-i-dekeouchoi/"/>
        <a href="https://neolaia.gr/2019/11/15/american-horror-story-tha-doume-10i-season/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/15/dimosio-epipleon-adeia-se-ergazomenes-gia-ginekologiko-elenxo/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/15/black-friday-2019-alisides-ke-katastimata-pousimetehun-sti-dialisi-timon/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>