<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903711/olivieri-even-trainer-van-krc-genk-dit-zijn-geen-aangename-momenten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T10:45:00+00:00"/>
    <meta property="og:title" content="Olivieri (even) coach van Racing Genk: &quot;Dit zijn geen aangename momenten&quot;"/>
    <meta property="og:description" content="Domenico Olivieri (51) leidde woensdag zijn eerste training bij KRC Genk. Hij moet depanneren na het ontslag van Felice Mazzu. Olivieri maakt duidelijk dat hij geen kandidaat is om T1 te blijven."/>
  </head>
  <body>
    <article>
      <h1>Olivieri (even) coach van Racing Genk: "Dit zijn geen aangename momenten"</h1>
      <address>
        <time datetime="2019-11-14T10:45:00+00:00">14 Nov 2019, 10:45</time>
      </address>
      <p>
        <b>Domenico Olivieri (51) leidde woensdag zijn eerste training bij KRC Genk. Hij moet depanneren na het ontslag van Felice Mazzu. Olivieri maakt duidelijk dat hij geen kandidaat is om T1 te blijven.</b>
      </p>
      <p>Samen met keeperstrainer Guy Martens en beloftencoach Kevin Van Dessel moest hij de training leiden. "Dit zijn geen aangename momenten", vertelt hij aan <i>Het Nieuwsblad.</i> "Ik hoop dat deze situatie niet te lang aansleept. Misschien dat ik in de oefenmatch tegen KV Mechelen nog hoofdcoach ben. Maar begin volgende week mag er iemand anders voor de groep staan."</p>
      <p>Tot overmaat van ramp zijn er heel wat spelers weg door interlandverplichtingen. Olivieri moet dus een halve kern trainen, aangevuld met beloften. Er lijkt nog niet meteen witte rook te zijn bij KRC Genk, waar nog heel wat namen worden genoemd als nieuwe T1.</p>
      <p>KRC Genk heeft hoe dan ook niet veel tijd om een coach aan te stellen. Volgende week zaterdag wacht al de moeilijke verplaatsing naar Moeskroen.</p>
      <aside>Lees meer<br/><a href="https://www.voetbalprimeur.be/nieuws/903691/courtois-over-situatie-krc-genk-het-is-geen-ploeg-zoals-club-brugge-.html?itm_source=www.voetbalprimeur.be&amp;itm_medium=highlighted-content">Courtois over situatie KRC Genk: “Het is geen ploeg zoals Club Brugge”</a></aside>
    </article>
  </body>
</html>