<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204444-tusk-rosiya-dlya-evropi-ne-strategichnij-partner-a-strategichna-problema"/>
    <meta property="og:site_name" content="Mind UA"/>
    <meta property="article:published_time" content="2019-11-14T10:58:00+00:00"/>
    <meta property="og:title" content="Туск: Росія для Європи не «стратегічний партнер», а «стратегічна проблема»"/>
    <meta property="og:description" content="Голова Євроради також розкритикував пропозицію Макрона, що треба переосмислити відносини з РФ"/>
  </head>
  <body>
    <article>
      <h1>Туск: Росія для Європи не «стратегічний партнер», а «стратегічна проблема»</h1>
      <h2>Голова Євроради також розкритикував пропозицію Макрона, що треба переосмислити відносини з РФ</h2>
      <address>
        <time datetime="2019-11-14T10:58:00+00:00">14 Nov 2019, 10:58</time>
      </address>
      <p>Голова Європейської ради Дональд Туск вважає Росію не «стратегічним партнером» Європи, а, навпаки, – її «стратегічною проблемою». Відповідну заяву він зробив, виступаючи перед студентами Європейського коледжу в бельгійському Брюгге, передає <a href="https://www.dw.com/ru/%D1%82%D1%83%D1%81%D0%BA-%D1%81%D1%87%D0%B5%D0%BB-%D1%80%D0%BE%D1%81%D1%81%D0%B8%D1%8E-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE%D0%B9-%D0%BF%D1%80%D0%BE%D0%B1%D0%BB%D0%B5%D0%BC%D0%BE%D0%B9-%D0%B5%D0%B2%D1%80%D0%BE%D0%BF%D1%8B/a-51234546">DW</a>.</p>
      <p>З настанням грудня Туск покине свій пост, тому зараз він підводить своєрідні підсумки свого п'ятирічного перебування на цій посаді. Поляка Туска на чолі Європейської ради змінить екс-прем'єр Бельгії Шарль Мішель.</p>
      <p>«Мені доводилося публічно нагадувати оточуючим майже щотижня, що Росія – не наш «стратегічний партнер», а наша «стратегічна проблема, – зазначив Туск. – Мене навіть назвали «фанатиком однієї ідеї» за те, що я так зосередився на цьому предмету . Але врешті-решт підхід виправдав себе», – вважає він.</p>
      <p>Дональд Туск піддав гострій критиці президента Франції Еммануеля Макрона, який нещодавно в інтерв'ю виданню The Economist запропонував переосмислити відносини з РФ.</p>
      <p>«Коли я чую слова Макрона, що «ми повинні переглянути нашу позицію щодо Росії, переосмислити наші стратегічні відносини», я можу тільки висловлювати надію, що цього не станеться за рахунок наших спільних мрій про незалежну Європі», – підкреслив Туск.</p>
      <p>«У тому ж інтерв'ю для The Economist президент Макрон каже, що розділяє погляди (прем'єра Угорщини – ред.) Віктора Орбана на цю проблему, і сподівається, що Орбан допоможе переконати поляків змінити свою позицію щодо Росії, – нагадав Туск. – Але не мене, Емманюель».</p>
      <p>Голова Євроради також висловив упевненість, що суверенний статус Європи неможливий без стабільних Балкан, інтегрованих в Євросоюз.</p>
      <p>Нагадаємо: влітку на саміті G7 в Біарріці президент США Дональд Трамп посварився зі своїми колегами з «великої сімки», вимагаючи <a href="https://mind.ua/news/20201247-tramp-posvarivsya-z-uchasnikami-g7-cherez-namiri-povernuti-rosiyu-u-veliku-simku">повернути Росію </a>в цю групу.</p>
      <related>
        <h4>Також читайте</h4>
        <a href="https://mind.ua/news/20204443-rosiya-hotila-rozmistiti-v-bilorusiyi-svoyu-aviabazu"/>
        <a href="https://mind.ua/news/20204377-shansi-ukrayini-na-vigrash-u-mizhnarodnomu-sudi-oon-visoki-zerkal"/>
        <a href="https://mind.ua/news/20204366-pritok-naftodolariv-v-rf-pochav-padati-vpershe-za-tri-roki"/>
      </related>
    </article>
  </body>
</html>