<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/tsmc-pronti-66-miliardi-per-potenziare-la-produzione-di-chip/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T10:35:00+00:00"/>
    <meta property="og:title" content="TSMC, pronti 6,6 miliardi per potenziare la produzione di chip"/>
    <meta property="og:description" content="Il consiglio di amministrazione di TSMC ha approvato lo stanziamento di circa 6,6 miliardi per la costruzione di nuovi impianti produttivi, l'acquisto di macchinari avanzati e la ricerca e sviluppo."/>
  </head>
  <body>
    <article>
      <h1>TSMC, pronti 6,6 miliardi per potenziare la produzione di chip</h1>
      <address><time datetime="2019-11-14T10:35:00+00:00">14 Nov 2019, 10:35</time> by <a rel="author">Jacopo Ferrante</a></address>
      <p>Il consiglio di amministrazione di <b>TSMC</b>, il noto produttore di chip per conto terzi che realizza materialmente le soluzioni di Apple, AMD, Huawei e altri, ha <a href="https://www.digitimes.com/news/a20191112PR202.html">approvato</a> lo <b>stanziamento di circa 6,62 miliardi di dollari</b> per la costruzione di nuovi impianti produttivi, l’acquisto di macchinari avanzati e la ricerca e sviluppo.</p>
      <p>Recentemente TSMC ha <a href="https://www.tomshw.it/hardware/tsmc-8000-ingegneri-processo-3-nanometri/">annunciato</a> che assumerà 8000 dipendenti per un nuovo centro di ricerca e sviluppo focalizzato sul processo produttivo a 3 nanometri che dovrebbe essere completato entro il 2020.</p>
      <figure>
        <img src="https://www.tomshw.it/images/images/2019/01/produzione-chip-tsmc-wafer-16221.768x432.jpg"/>
      </figure>
      <p>Il consiglio di amministrazione di TSMC ha inoltre stanziato circa 106,1 milioni di dollari per i beni in leasing capitalizzati nella prima metà del 2020. Inoltre, TSMC ha reso nota l’intenzione di <b>creare una sussidiaria in Giappone</b> per fornire supporto ai servizi ingegneristici ai clienti.</p>
      <p>Il <b>capex</b> di TSMC (Capex sta per CAPital EXpenditure, cioè le spese in conto capitale) per il 2020 sarà simile a quello rivisto per il 2019, ossia 14-15 miliardi di dollari per rispondere all’aumento di domanda da parte dei clienti dei chip a 7 e 5 nanometri.</p>
      <p>Il processo produttivo a 5 nanometri è entrato in fase di risk production, ha affermato il CEO della società CC Wei. Il processo adotta ampiamente la litografia EUV ed è sulla buona strada per la produzione in volumi nella prima metà del 2020, probabilmente a marzo.</p>
      <p>Per quanto riguarda i 7 nanometri, TSMC prevede che il processo a 7 nanometri rappresenterà oltre il 25% del fatturato legati alla produzione di wafer quest’anno, con la percentuale destinata a salire ulteriormente nel 2020.</p>
    </article>
  </body>
</html>