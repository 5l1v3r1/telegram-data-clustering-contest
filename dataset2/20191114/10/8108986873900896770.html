<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/unitaz-ne-smitnik-u-hmelnitskvodokanali-rozpovili-scho-zaboroneno-viki-10970172.html"/>
    <meta property="og:site_name" content="Всім"/>
    <meta property="article:published_time" content="2019-11-14T10:17:00+00:00"/>
    <meta property="og:title" content="Унітаз не смітник: у Хмельницькводоканалі розповіли, що заборонено викидати у каналізацію"/>
    <meta property="og:description" content="Містян закликають не викидати габаритне сміття чи залишки їжі в унітаз. Адже саме через це комунальники змушені постійно прочищати труби. А Ви з тих людей, які звикли викидати залишки їжі чи сміття в унітаз? "/>
  </head>
  <body>
    <article>
      <h1>Унітаз не смітник: у Хмельницькводоканалі розповіли, що заборонено викидати у каналізацію</h1>
      <address><time datetime="2019-11-14T10:17:00+00:00">14 Nov 2019, 10:17</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Містян закликають не викидати габаритне сміття чи залишки їжі в унітаз. Адже саме через це комунальники змушені постійно прочищати труби.</li>
        <li>А Ви з тих людей, які звикли викидати залишки їжі чи сміття в унітаз?</li>
      </ul>
      <p> </p>
      <p>У МКП "Хмельницькводоканал" зазначають, що часто забої у трубах стаються через недбалість самих містян, адже, багато хто з них перетворює каналізацію на справжній смітник. Аби усунути забої комунальники витрачають чимало часу та матеріальних ресурсів. А ще через це виникають прориви у мережах, внаслідок чого стічні води потрапляють прямо в ґрунт. </p>
      <p>Відтак, хмельничанам вчергове нагадують, що категорично забороняється зливати у каналізацію:</p>
      <ul>
        <li> жири;</li>
        <li> кислоти</li>
        <li> будівельне сміття;</li>
        <li> засоби контрацепції;</li>
        <li> залишки їжі;</li>
        <li> засоби гігієни (ватні палички, підгузки, прокладки тощо);</li>
        <li> побутові предмети та ін.</li>
      </ul>
      <p>Пам'ятайте, все, що не розчиняється у воді, не повинно перетворювати каналізацію на смітник. </p>
    </article>
  </body>
</html>