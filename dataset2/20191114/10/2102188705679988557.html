<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/14/653699/"/>
    <meta property="og:site_name" content="Економічна правда"/>
    <meta property="article:published_time" content="2019-11-14T10:55:00+00:00"/>
    <meta property="og:title" content="За рівнем проникнення Facebook Україна випереджає РФ і Білорусь - дослідження"/>
    <meta property="og:description" content="За рівнем проникнення Facebook Україна відстає від країн Західної Європи, проте значно випереджає Росію і Білорусь."/>
  </head>
  <body>
    <article>
      <h1>За рівнем проникнення Facebook Україна випереджає РФ і Білорусь - дослідження</h1>
      <address>
        <time datetime="2019-11-14T10:55:00+00:00">14 Nov 2019, 10:55</time>
      </address>
      <p>За рівнем проникнення Facebook Україна відстає від країн Західної Європи, проте значно випереджає Росію і Білорусь.</p>
      <p>Про це свідчать результати дослідження комунікаційного агентства PlusOne, йдеться <a href="https://www.epravda.com.ua/publications/2019/11/14/653664/">у статті ЕП.</a></p>
      <p>Зазначається, що американська соцмережа в Україні динамічно зростає. </p>
      <p>Зокрема, на початку 2019 року мережу використовували 13 млн українців. У 2018 році їхня кількість зросла на 3 млн або на 30%, за 5 років - на 9,8 млн або на 306,2%.</p>
      <p>"Facebook став одним з найважливіших каналів комунікацій в Україні. Це стосується як бізнесу, так і політичного сегмента", - стверджують в PlusOne.</p>
      <p>"Протягом останніх 5 років, завдяки блокуванню російських соцмереж, кількість українських користувачів Facebook суттєво збільшилась. Станом на грудень 2018 року вже 30,95% українців користуються мережею. Частка Facebook-користувачів продовжує зростати: ми все далі "відриваємось" від Росії, наближаючись до Німеччини та Польщі", - йдеться у дослідженні.</p>
      <figure>
        <img src="https://eimg.pravda.com/images/doc/5/4/54885d8----2.jpg"/>
      </figure>
      <p>Зазначається, що за рівнем проникнення Facebook в обласних центрах західні області є безумовними лідерами. Найнижчі показники на півдіні та сході України. </p>
      <p>"Лідерство Києва зумовлене тим, що до столичних користувачів Facebook відносять також і велику кількість людей, які працюють в Києві, але проживають в навколишіх населених пунктах", - заявляють в PlusOne.</p>
      <p>Читайте детальніше у статті: <a href="https://www.epravda.com.ua/publications/2019/11/14/653664/"><b>Три роки без "Вконтакті": яким соцмережам віддають перевагу українці</b></a></p>
      <p>Економічна правда</p>
    </article>
  </body>
</html>