<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/piyasalar-zirve-sonucuna-nasil-tepki-verdi-215030h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T10:52:30+00:00"/>
    <meta property="og:title" content="Piyasalar zirve sonucuna nasıl tepki verdi?"/>
    <meta property="og:description" content="Olay Gazetesi Yazarı Feridun Eyüpoğlu, Erdoğan-Trump görüşmesinin ekonomiye etkilerini kaleme aldı..."/>
  </head>
  <body>
    <article>
      <h1>Piyasalar zirve sonucuna nasıl tepki verdi?</h1>
      <h2>Olay Gazetesi Yazarı Feridun Eyüpoğlu, Erdoğan-Trump görüşmesinin ekonomiye etkilerini kaleme aldı...</h2>
      <address>
        <time datetime="2019-11-14T10:52:30+00:00">14 Nov 2019, 10:52</time>
      </address>
      <p>Piyasaların odaklandığı kritik zirve geride kaldı.<br/>Gerginleşen Türk-Amerikan ilişkilerini yumuşatma hedefi taşıyan Washington’daki görüşme Cumhurbaşkanı Recep Tayyip Erdoğan ile ABD Başkanı Donald Trump’ın sıcak mesajlarıyla sona erdi.<br/>..Ve iki liderin görüşme masasındaki konuları çözüme kavuşturma çabası pozitif bir görüntü sergiledi.</p>
      <p>Cumhurbaşkanı Erdoğan’ın Trump’la dostluk tablosuna karşın ikna etmesi gereken Amerikalı senatörlerin varlığı ise piyasa algısını etkiledi.</p>
      <p>Ayrıca iki liderin “Birbirimizi çok iyi anlıyoruz.” mesajının kamuouyu ile paylaşılması yatırımcı açısından fazlaca karşılık bulmadı. Çünkü S-400 alımları, Suriye’nin geleceği, ABD’nin YPG VE FETÖ’ye verdiği destek ve Halkbank gibi sorunlar konusunda alınan somut bir mesafe söz konusu değil! Zamanla çözülmesi için açık kapı bırakılmış olması ise pozitif bir gelişme.</p>
      <p>Başkan Trump’ın azil sürecine ilişkin gelişmeler ve Kongre’nin Türkiye’ye karşı katı tutumu da özellikle yabancı yatırımcının TL varlıklara ilgi göstermesini engelleyen faktörler arasında yer alıyor.  <br/>Sonuçta kritik görüşmenin yatırımcı açısından piyasa algılaması sınırlı kaldı.</p>
      <p>Ve dolar lira karşısında 4 kuruşluk bir gerilemeyle reaksiyon verdi.<br/>Ancak bugün 5,74 seviyesinden yeniden 5,77 TL seviyesine hareketlendi.<br/>Borsa İstanbul 100 Endeksi de 105 bin puan sınırını aşmasının ardından gerileyerek dünkü kapanışın hafif altına indi.<br/> </p>
    </article>
  </body>
</html>