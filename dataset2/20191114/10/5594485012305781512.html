<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/izvnredno-bsp-poiska-ostavkata-na-kulturniya-ministr-boil-banov_news709227.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T10:48:00+00:00"/>
    <meta property="og:title" content="Извънредно! БСП поиска оставката на културния министър Боил Банов"/>
    <meta property="og:description" content="От партията припомниха скандала „Ало, Банов съм“"/>
  </head>
  <body>
    <article>
      <h1>Извънредно! БСП поиска оставката на културния министър Боил Банов</h1>
      <h2>От партията припомниха скандала „Ало, Банов съм“</h2>
      <address>
        <time datetime="2019-11-14T10:48:00+00:00">14 Nov 2019, 10:48</time>
      </address>
      <p>https://blitz.bg/politika/izvnredno-bsp-poiska-ostavkata-na-kulturniya-ministr-boil-banov_news709227.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1549026232-img-4787jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>БСП поиска оставката на министъра на културата Боил Банов заради пропуснатия срок за обжалване на делото за ремонта на Ларгото.</b><br/><br/>Министерството на културата е изтървало сроковете за обжалване, в резултат на което българският данъкоплатец безвъзвратно губи 700 хиляди лева. Това каза пред журналисти депутатът от "БСП за България" Александър Симов.</p>
      <p>"Виждаме, че отговорността за това скандално бездействие на министерството ще понесе някаква юристка на незначителен пост. Това е замазване на следите.<br/><br/>Отговорността в такъв случай, при такава афера трябва да се понесе единствено и само с оставката на Боил Банов. Призоваваме и Бойко Борисов да поиска неговата оставка моментално, след като виждаме, че Банов няма мъжеството, няма морала сам да се оттегли от поста си", каза Симов, цитиран от БТА.</p>
      <p>Депутатът от левицата припомни скандала "Ало, Банов". "В началото на тази година БСП извади на бял свят скандалната афера на културния министър Боил Банов за Ларгото, с която той спестява 700 хиляди лева на частен предприемач.<br/><br/>Тогава основното оправдание на Банов беше: "Какво искате от мен, нали водим дело и вероятно ще го спечелим".<br/><br/>Вчера видяхме как точно води дело Министерството на културата", каза Симов. Той посочи, че са сезирали прокуратурата и изрази надежда тя да си свърши работата и отново да погледне към този случай.</p>
      <p>
        <b>ОЧАКВАЙТЕ ПОДРОБНОСТИ В БЛИЦ!</b>
      </p>
    </article>
  </body>
</html>