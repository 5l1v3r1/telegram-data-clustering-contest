<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/conto-alla-rovescia-per-gli-italian-certificate-awards-aperte-le-votazioni-online/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-14T10:15:55+00:00"/>
    <meta property="og:title" content="Conto alla rovescia per gli Italian Certificate Awards, aperte le votazioni online"/>
    <meta property="og:description" content="E’ partito il conto alla rovescia per la 13esima edizione degli Italian Certificate Awards, che premierà i migliori certificati, emittenti, broker e reti di distribuzione del 2018/2019. Quest’anno la manifestazione è organizzata da Triboo e Certificati e Derivati, sotto il cappello del Certificate Journal. Wall Street Italia è sponsor della manifestazione. Al via le votazioni online Fino al prossimo 22 novembre il pubblico è chiamato ad esprimere le proprie preferenze votando sul sito web. Successivamente sarà la giuria specializzata a entrare in gioco, valutando i migliori certificati ed emittenti classificatisi ai primi posti delle rispettive categorie votate dal pubblico e quelli inclusi in nomination nelle categorie non sottoposte al voto popolare. Ciascun utente potrà votare una sola volta per ogni categoria per la quale è richiesto di esprimere il voto ( nello specifico “certificato dell’anno”, “emittente dell’anno”, i due premi speciali “best distribution” il “premio speciale best broker on-line” e “Premio…"/>
  </head>
  <body>
    <article>
      <h1>Conto alla rovescia per gli Italian Certificate Awards, aperte le votazioni online</h1>
      <address><time datetime="2019-11-14T10:15:55+00:00">14 Nov 2019, 10:15</time> by <a rel="author">Mariangela Tessa</a></address>
      <p>E’ partito il conto alla rovescia per la 13esima edizione degli<b> <a href="http://www.italiancertificateawards.it/2019/index.asp">Italian Certificate Awards</a></b>, che premierà i <b>migliori certificati, emittenti, broker e reti di distribuzione del 2018/2019</b>. Quest’anno la manifestazione è organizzata da<b> Triboo</b> e <b>Certificati e Derivati</b>, sotto il cappello del <b>Certificate Journal</b>. Wall Street Italia è sponsor della manifestazione.</p>
      <h3>Al via le votazioni online</h3>
      <p><b>Fino al prossimo 22 novembre</b> il pubblico è chiamato ad esprimere<b> le proprie preferenze votando <a href="http://www.italiancertificateawards.it/2019/icacategorie.asp?id=1">sul sito web</a></b>. Successivamente sarà la giuria specializzata a entrare in gioco, valutando i migliori certificati ed emittenti classificatisi ai primi posti delle rispettive categorie votate dal pubblico e quelli inclusi in nomination nelle categorie non sottoposte al voto popolare.</p>
      <p><b>Ciascun utente potrà votare una sola volta per ogni categoria</b> per la quale è richiesto di esprimere il voto ( nello specifico “certificato dell’anno”, “emittente dell’anno”, i due premi speciali “best distribution” il “premio speciale best broker on-line” e “Premio alla capacità di innovazione”).</p>
      <p>Verranno ritenuti validi ai fini dell’assegnazione dei premi solo ed esclusivamente quei certificati che hanno fissato <b>la data di emissione tra il 1 agosto 2018 e il 31 luglio 2019</b>. Non saranno pertanto ritenuti validi per la valutazione i certificati che all’interno del Periodo di Valutazione hanno iniziato o concluso il periodo di collocamento o fissato la data di inizio quotazione, avendo però data di emissione al di fuori del Periodo di Valutazione previsto.</p>
      <p>La cerimonia di premiazione si terrà<b> il prossimo 5 dicembre a Milano</b>, presso l’Hotel Four Season.</p>
      <h3>Le dodici categorie di premio</h3>
      <p>Per questa edizione sono state confermate le <b>12 categorie di premio</b>, incluse le due novità ispirate alla classificazione EUSIPA:</p>
      <ol>
        <li>Certificato dell’anno (votazione aperta al pubblico)</li>
        <li>Emittente dell’anno (votazione aperta al pubblico)</li>
        <li>Premio Speciale Certificate Journal (premio speciale della giuria)</li>
        <li>Miglior certificato a capitale protetto (premio speciale della giuria)</li>
        <li>Miglior certificato a capitale protetto condizionato (premio speciale della giuria)</li>
        <li>Miglior certificato a leva (premio speciale della giuria)</li>
        <li>Premio alla capacità di innovazione (votazione aperta al pubblico)</li>
        <li>Miglior certificato a partecipazione (premio speciale della giuria)</li>
        <li>Miglior certificato yield enhacement (premio speciale della giuria)</li>
        <li>Premio speciale Best Broker online (votazione aperta al pubblico)</li>
        <li>Premio speciale Best distribution network reti bancarie (votazione aperta al pubblico)</li>
        <li>Premio speciale best distribution network reti private (votazione aperta al pubblico)</li>
      </ol>
    </article>
  </body>
</html>