<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/belotserkovets/derzhbyudzhet-2020-pograbunok-miscevogo-samovryaduvannya-639879.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T10:23:58+00:00"/>
    <meta property="og:title" content="Держбюджет-2020 - пограбунок місцевого самоврядування"/>
    <meta property="og:description" content="З таким станом речей місцеве самоврядування не зможе забезпечити навіть мінімальні поточні потреби на життєдіяльність громад - медицину, освіту, соціалку, ЖКГ тощо"/>
  </head>
  <body>
    <article>
      <h1>Держбюджет-2020 - пограбунок місцевого самоврядування</h1>
      <address><time datetime="2019-11-14T10:23:58+00:00">14 Nov 2019, 10:23</time> by <a rel="author">Дмитро Білоцерковець</a></address>
      <h4>З таким станом речей місцеве самоврядування не зможе забезпечити навіть мінімальні поточні потреби на життєдіяльність громад - медицину, освіту, соціалку, ЖКГ тощо</h4>
      <p>Мінфін урізав джерела доходів місцевих бюджетів, поклавши на органи місцевого самоврядування додаткові витрати. Якщо детальніше, у 2020 році місцеві бюджети не отримають:</p>
      <ul>
        <li>7,7 млрд грн, оскільки скасовується зарахування до місцевих бюджетів частки з акцизу на пальне</li>
        <li>2,2 млрд грн, оскільки знову не буде індексації нормативної грошової оцінки землі</li>
        <li>2,9 млрд грн, оскільки інфраструктурна субвенція для ОТГ не збільшена, а кількість об’єднаних громад зросла</li>
        <li>27,5 млрд грн субвенції на освіту, а це - зарплати освітян, які, виходячи з реформи, мали б збільшитися. Однак без бажання збільшувати видатки на відповідні статті це неможливо</li>
        <li>39 млрд грн на повне забезпечення програми державних гарантій медичного обслуговування. А це кошти, необхідні для зарплат медикам, закупівлю обладнання, інсуліна тощо</li>
        <li>12,1 млрд грн на утримання закладів освіти та медицини через недостатній розмір відповідної дотації.</li>
      </ul>
      <p>Також місцеві бюджети будуть вимушені нести додаткові навантаження:</p>
      <ul>
        <li>14,6 млрд грн на підвищення зарплат педагогічним працівникам, передбачене постановами Уряду. При цьому збільшення доходів місцевих бюджетів не передбачено</li>
        <li>6 млрд грн на оплату гарантованих державою, а не містами пільг. Наприклад, пільговий проїзд у транспорті</li>
        <li>7 млрд грн на оплату штрафів та пені енергопостачальникам за несвоєчасне перерахування з державного бюджету місцевим коштів на пільги та субсидії. Це найбільша несправедливість, коли за нефахові дії Уряду мають сплачувати місцеви бюджети.</li>
      </ul>
      <p>Крім того, не передбачено 19 млрд грн компенсації різниці в тарифах на послуги ЖКГ, яка виникла через підняття цін на газ, запровадження ринку електроенергії та інших рішень держави.</p>
      <p>Який висновок? З таким станом речей місцеве самоврядування не зможе забезпечити навіть мінімальні поточні потреби на життєдіяльність громад - медицину, освіту, соціалку, ЖКГ тощо. Це стосується усіх громад – від найбільших міст та столиці до найменших сіл, селищ, ОТГ!</p>
      <footer>Джерело: <a href="https://www.facebook.com/dbelotserkovets">блог Дмитра Білоцерковця</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/economics/finances/stalo-vidomo-yakiy-kurs-dolara-zakladeno-v-byudzhet-2020-639816.html"/>
        <a href="https://glavcom.ua/news/derzhbyudzhet-2020-ta-zemelni-pitannya-poryadok-denniy-verhovnoji-radi-na-14-listopada-639808.html"/>
        <a href="https://glavcom.ua/news/komitet-radi-rekomenduvav-nardepam-uhvaliti-byudzhet-2020-v-cilomu-639788.html"/>
      </related>
    </article>
  </body>
</html>