<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741660"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T10:18:00+00:00"/>
    <meta property="og:title" content="เอกชนพบ &quot;บิ๊กตู่&quot; ปลดล็อค-หาช่องหนุนท่องเที่ยว"/>
    <meta property="og:description" content="ภาคเอกชนท่องเที่ยว ยกคณะเข้าพบนายกรัฐมนตรี หารือการส่งเสริม-ปลดล็อคอุปสรรคทางด้านการท่องเที่ยว"/>
  </head>
  <body>
    <article>
      <h1>เอกชนพบ "บิ๊กตู่" ปลดล็อค-หาช่องหนุนท่องเที่ยว</h1>
      <address>
        <time datetime="2019-11-14T10:18:00+00:00">14 Nov 2019, 10:18</time>
      </address>
      <p>
        <b>ภาคเอกชนท่องเที่ยว ยกคณะเข้าพบนายกรัฐมนตรี หารือการส่งเสริม-ปลดล็อคอุปสรรคทางด้านการท่องเที่ยว</b>
      </p>
      <p>นายกลินท์ สารสิน ประธานกรรมการหอการค้าไทย และสภาหอการค้าแห่งประเทศไทย เปิดเผยภายหลังการนำคณะเอกชนเข้าร่วมหารือกับพล.อ.ประยุทธ์ จันทร์โอชา นายกรัฐมนตรี และรมว.กลาโหม ถึงเรื่องการส่งเสริมการท่องเที่ยว ว่า นายกฯ ต้องการทำงานกับภาคเอกชนมากขึ้น และพร้อมส่งเสริมการท่องเที่ยวทั้งระยะสั้นและระยะยาว เช่นเดียวกับการหาทางส่งเสริมเอสเอ็มอีภาคท่องเที่ยว การสร้างบรรยากาศด้านการท่องเที่ยวปรับปรุงสิ่งอำนวยความสะดวก รวมไปถึงการดึงงานใหญ่ระดับโลกให้มาจัดที่ประเทศไทย ทั้งกีฬา และดนตรี อย่างต่อเนื่อง<br/><br/>พร้อมกันนี้นายกฯ ยังรับทราบข้อเสนอเพื่อแก้ไขความเดือดร้อนของภาคเอกชน โดยเฉพาะเรื่องภาษีสรรพสามิต ที่ทางสายการบินต้องการให้กระทรวงการคลังเข้ามาช่วยดูแลเพราะขณะนี้ได้รับผลกระทบอย่างหนัก รวมไปถึงการยกเลิกตม.6 และตม.30 ด้วย และการแก้ไขกฎระเบียบบางอย่างที่เป็นอุปสรรคต่อการท่องเที่ยว เช่น การทบทวนห้ามดื่มแอลกอฮอล์ในสถานประกอบการ ตั้งแต่เวลา 14.00-17.00 น.</p>
      <figure>
        <img src="https://www.dailynews.co.th/admin/upload/20191114/news_aNlxEefmJH171620_533.jpg?v=20191115085?v=7313"/>
      </figure>
    </article>
  </body>
</html>