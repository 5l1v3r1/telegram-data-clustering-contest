<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197324/ypothesi-novartis-den-klithika-pote-gia-katathesi-apo-toys-eisaggeleis-ypostirizei-o-froyzis"/>
    <meta property="og:site_name" content="CNN.gr"/>
    <meta property="article:published_time" content="2019-11-14T10:19:52+00:00"/>
    <meta property="og:title" content="Υπόθεση Novartis: Δεν κλήθηκα ποτέ για κατάθεση από τους εισαγγελείς, υποστηρίζει ο Φρουζής"/>
    <meta property="og:description" content="Ο Κωνσταντίνος Φρουζής συνεχίζει, για δεύτερη ημέρα, την κατάθεσή του στην προανακριτική επιτροπή της Βουλής για την υπόθεση Novartis."/>
  </head>
  <body>
    <article>
      <h1>Υπόθεση Novartis: Δεν κλήθηκα ποτέ για κατάθεση από τους εισαγγελείς, υποστηρίζει ο Φρουζής</h1>
      <h2>Ο Κωνσταντίνος Φρουζής συνεχίζει, για δεύτερη ημέρα, την κατάθεσή του στην προανακριτική επιτροπή της Βουλής για την υπόθεση Novartis.</h2>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755733.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755742.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755736.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755735.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755739.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/14/19229/photos/full/2755734.jpg"/>
          <figcaption>Υπόθεση Novartis: Δεύτερη ημέρα κατάθεσης του Κ.Φρουζή - Πηγή: ΓΙΑΝΝΗΣ ΛΙΑΚΟΣ/ΙΝΤΙΜΕ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 12:19 , 14 November 2019 - 14:59</p>
      <p>Σύμφωνα με πληροφορίες, ο πρώην αντιπρόεδρος της εταιρείας ισχυρίστηκε πως <b>ουδέπ</b><b>οτε εκλήθη από τους εισαγγελείς για να καταθέσει</b>, κάτι που διαψεύδουν κύκλοι του <a href="https://www.cnn.gr/eidhseis/tag/212/syriza"><b>ΣΥΡΙΖΑ</b></a>. «Κανείς ποτέ δεν με κάλεσε για να δώσω εξηγήσεις», φέρεται να είπε και μίλησε για δέσμευση ενός ποσού της τάξης του 1,8 εκατ. ευρώ σε λογαριασμό στην Ελβετία. </p>
      <p>Πηγές από την Κουμουνδούρου αναφέρουν πως <b>κλήθηκε συνολικά τρεις φορές</b>: τον Φεβρουάριο του 2018, τον Μάρτιο και τον Απρίλιο του 2019, αλλά επέλεξε να αποστείλει υπόμνημα, όπως αναφέρουν.</p>
      <p>Ο κ. Φρουζής φέρεται να δήλωσε ότι <b>δεν έλαβε ποτέ αντίγραφο της δικογραφίας</b> της υπόθεσης, ενώ αρνήθηκε πως είχε συνάντηση με τον πρώην πρόεδρο του ΠΑΣΟΚ, <b>Ευάγγελο Βενιζέλο</b>, και τον Επίτροπο της Κομισιόν, <b>Δημήτρη Αβραμόπουλο</b>.</p>
      <p>Παράλληλα, άφησε αιχμές κατά της εισαγγελέως Διαφθοράς, <b><a href="https://www.cnn.gr/eidhseis/tag/57876/elenh-toyloypakh">Ελένης Τουλουπάκη</a>,</b> σύμφωνα πάντα μετις ίδιες πληροφορίες. </p>
      <p>Αρνήθηκε ότι είχε ποτέ ιδιωτική συνάντηση με τον πρώην πρωθυπουργό <a href="https://www.cnn.gr/eidhseis/tag/1361/antonis-samaras"><b>Αντώνη Σαμαρά</b></a> και επέμεινε ότι δεν του μετέφερε ποτέ κάτι <b>τροχήλατο</b>, αναφερόμενος στις πληροφορίες περί μεταφοράς χρημάτων στο Μαξίμου με βαλίτσες.</p>
      <p>Σημείωσε δε, ότι τον είχε δει μόνο μία φορά σε μία μεγάλη εκδήλωση, όπου είχε κληθεί ως πρόεδρος του ΣΦΕΕ.</p>
      <blockquote>«Τον κ. Σαμαρά τον συνάντησα σε μια μεγάλη εκδήλωση, παρουσία της κ. Μέρκελ, όπου είχα κληθεί ως πρόεδρος του ΣΦΕΕ. Δίπλα μου καθόταν ο κ. Δασκαλόπουλος, ο πρόεδρος του ΣΕΒ», φέρεται να είπε στην Επιτροπή. </blockquote>
      <p>Όσον αφορά τις επαφές του με άλλα πρόσωπα τα ονόματα των οποίων έχουν εμπλακεί στην υπόθεση τόνισε πως: συναντήθηκε με τον <b>Άδωνι Γεωργιάδη</b> τέσσερις - πέντε φορές παρουσιά μελών του ΣΦΕΕ, τον <b>Ανδρέα Λυκουρέντζο</b> δύο φορές, τον <b>Παναγιώτη Πικραμμένο</b> μία φορά στο Μέγαρο Μουσικής. Διέψευσε ότι συναντήθηκε με τον Γιώργο Κουτρουμάνη, ενώ σε ότι αφορά στον Ανδρέα Λοβέρδο, είπε πως τον είδε μόνον μια φορά στο προαύλιο του υπουργείου, παρουσία καμιά εικοσαριά ανθρώπων και δεν πρόλαβε ούτε να του μιλήσει. </p>
      <p>Ακόμη, σημείωσε πως πριν από την ψήφιση του νομοσχεδίου για τη μείωση των τιμών των πρωτότυπων φαρμάκων, είχε συνάντηση με τον <b>Αλέξη Τσίπρα </b>και θύμισε ότι ο<b> </b>Ο ΣΥΡΙΖΑ είχε καταψηφίσει το νομοσχέδιο. Όπως είπε,  συναντήθηκε με τον κ. Τσίπρα και τον κ. Παππά επισημαίνοντας ότι «δεν είναι ένοχο να τους δω, και τον Φίλη έχω συναντήσει στην Αυγή, και τον Δραγασάκη και τον Χουντή». Αναφέρθηκε και σε άλλες συναντήσεις με στελέχη του ΣΥΡΙΖΑ. «Με τον Σταθάκη συναντήθηκα τρεις φορές, συναντήθηκα με το τμήμα της Κοινοβουλευτικής Ομάδας του ΣΥΡΙΖΑ το αρμόδιο για την υγεία, πήγα και στην Κουμουνδούρου και συναντήθηκα αρκετές φορές με τον Ξανθό», είπε, σύμφωνα με τις ίδιες πληροφορίες.</p>
      <p><b>«Άνθρωπος δεν πήρε ούτε ευρώ από μένα», </b>έλεγε ενώπιον της προανακριτικής.</p>
      <p>Ο Κωνσταντίνος Φρουζής, σύμφωνα με τις ίδιες πληροφορίες, αναφέρθηκε στο πρώην στέλεχος της Noartis κ. Δεσταμπασίδη, λέγοντας ότι έφυγε το 2014 και εκείνος το 2015. «Έφυγε το 2014, εγώ το 2015. Είχε γίνει εσωτερικός έλεγχος. Έχω το πόρισμα. Παραβίαζε εσωτερικές διαδικασίες, αλλοίωνε ποσά για να μη χρειάζονται οι υπογραφές των προϊσταμένων του», είπε, ενώ ρωτήθηκε και απάντησε για τη γραμματέα του, Μαρία Μαραγγέλη, αφήνοντας να εννοηθεί ότι την θεωρούσε για αρκετό καιρό άνθρωπο της εμπιστοσυνης του. </p>
      <p>Ήταν γραμματέας μου 11 χρόνια και χειριζόταν προσωπικά ζητήματα, ακόμη και τα φροντιστήρια των παιδιών", φέρεται να είπε και πρόσθεσε πως επί τρία χρόνια τον έκλεβε και ότι από το 2015 άρχισε να την βάζει στη γωνία. Σε ότι αφορά τον κ. Μανία, σύμφωνα με πληροφορίες, είπε πως τον γνώριζε ως έναν άνθρωπο που προσπαθούσε να βγάζει άκρη με τα δελτία τιμών και ότι ασχολιόταν με ένα λογισμικό. </p>
      <p>Ανέφερε ακόμη, σύμφωνα με τις ίδιες πηγές, πως ο τζίρος της εταιρίας εκτοξεύθηκε επί ΣΥΡΙΖΑ. Για "αλματώδη" αύξηση, έκανε λόγο, λέγοντας πως από τα 330 εκατ. ευρώ το 2015 - 2019 ο τζίρος έφτασε τα 420 εκατ. ευρώ.</p>
      <p>Ο άλλοτε ισχυρός άνδρας της Novartis, αναφέρθηκε ακόμη και δύο περίεργα, όπως είπε, γεγονότα. «Στο τέλος του 2018 έγιναν δύο περίεργα γεγονότα.  Με πήραν από τις ΗΠΑ, από το FBI στο New Jersey. Ήθελαν να μιλήσουν μαζί μου. Έγιναν Δευτέρα τα τηλέφωνα. Ήθελαν ραντεβού εκτός Ελλάδας, στη Βιέννη, τον Οκτώβριο του 2018. Όταν τους είπα πως είχα απαγόρευση εξόδου, μου είπαν πως θα φροντίσουν οι ελληνικές Αρχές. Τους είπα πως δεν θέλω να φύγω από Ελλάδα». Μίλησαν με τον δικηγόρο μου, ο οποίος τους είπε «ελάτε Ελλάδα», αλλά μετά εξαφανίστηκαν», είπε.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197396/apokalypseis-froyzi-gia-tin-prostateyomeni-martyra-aikaterini-kelesi">Αποκαλύψεις Φρουζή για την προστατευόμενη μάρτυρα «Αικατερίνη Κελέση»</a>
        </li>
        <li>
          <a href="https://www.cnn.gr/news/ellada/story/197388/tin-katathesi-toy-froyzi-stin-proanakritiki-zita-o-areios-pagos">Την κατάθεση του Φρουζή στην Προανακριτική ζητά ο Άρειος Πάγος</a>
        </li>
        <li>
          <a href="https://www.cnn.gr/news/ellada/story/197272/novartis-entos-toy-noemvrioy-i-apofasi-tis-olomeleias-gia-tin-anathesi-tis-ypothesis-se-efeti-anakriti">Novartis: Εντός Νοεμβρίου η απόφαση της Ολομέλειας για την ανάθεση της υπόθεσης σε εφέτη ανακριτή</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/72010/ypothesh-novartis">ΥΠΟΘΕΣΗ NOVARTIS</a>
        </li>
        <li>
          <a href="https://www.cnn.gr/eidhseis/tag/24153/novartis">NOVARTIS</a>
        </li>
        <li>
          <a href="https://www.cnn.gr/eidhseis/tag/71991/skandalo-novartis">ΣΚΑΝΔΑΛΟ NOVARTIS</a>
        </li>
        <li>
          <a href="https://www.cnn.gr/eidhseis/tag/72140/konstantinos-froyzhs">ΚΩΝΣΤΑΝΤΙΝΟΣ ΦΡΟΥΖΗΣ</a>
        </li>
        <li>
          <a href="https://www.cnn.gr/eidhseis/tag/55203/proanakritikh-epitroph">ΠΡΟΑΝΑΚΡΙΤΙΚΗ ΕΠΙΤΡΟΠΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/14/197394/snapshot/01_KARAVEL.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197416/snapshot/2756582.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197396/snapshot/2754706.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197393/snapshot/2716023.jpg"/>
      </figure>
    </article>
  </body>
</html>