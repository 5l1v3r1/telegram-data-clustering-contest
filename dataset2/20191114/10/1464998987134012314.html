<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/sabarimala-verdict-live-updates-2019-sabarimala-review-verdict"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-14T10:45:00+00:00"/>
    <meta property="og:title" content="ശബരിമലക്കേസ്;  ഏഴംഗ ഭരണഘടനാ ബെഞ്ചിന് വിട്ടു"/>
    <meta property="og:description" content="ന്യൂഡൽഹി: ഒമ്പതുമാസത്തിലേറെയായി കേരളം കാത്തിരിക്കുന്ന ശബരിമലക്കേസ് ഏഴംഗ ഭരണഘടനാ ബെഞ്ചിന് വിട്ടു. ശബരിമലയിൽ പ്രായവ്യത്യാസമില്ലാതെ സ്ത്രീപ്രവേശം അനുവദിച്ച 2018 സെപ്റ്റംബർ 28-ലെ വിധിക്കെതിരേ വിവിധ സംഘടനകളും വ്യക്തികളും നൽകിയ അമ്പത്തഞ്ചിലേറെ ഹർജികൾ പരിഗണിച്ചാണ് വിധി. ..."/>
  </head>
  <body>
    <article>
      <h1>ശബരിമലക്കേസ്;  ഏഴംഗ ഭരണഘടനാ ബെഞ്ചിന് വിട്ടു</h1>
      <address><time datetime="2019-11-14T10:45:00+00:00">14 Nov 2019, 10:45</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി: ഒമ്പതുമാസത്തിലേറെയായി കേരളം കാത്തിരിക്കുന്ന ശബരിമലക്കേസ് ഏഴംഗ ഭരണഘടനാ ബെഞ്ചിന് വിട്ടു. ശബരിമലയിൽ പ്രായവ്യത്യാസമില്ലാതെ സ്ത്രീപ്രവേശം അനുവദിച്ച 2018 സെപ്റ്റംബർ 28-ലെ വിധിക്കെതിരേ വിവിധ സംഘടനകളും വ്യക്തികളും നൽകിയ അമ്പത്തഞ്ചിലേറെ ഹർജികൾ പരിഗണിച്ചാണ് വിധി. </p>
      <p>പത്തിനും അമ്പതിനുമിടയിൽ പ്രായമുള്ള സ്ത്രീകളെ ശബരിമലയിൽ വിലക്കുന്ന തിരുവിതാംകൂർ ദേവസ്വം ബോർഡിന്റെ വിജ്ഞാപനത്തിനുപുറമേ, കേരള ഹിന്ദു പൊതു ആരാധനാസ്ഥല പ്രവേശനച്ചട്ടത്തിന്റെ മൂന്നാം (ബി) വകുപ്പും സുപ്രീംകോടതി റദ്ദാക്കിയിരുന്നു. ഇതോടെ സംസ്ഥാനത്തെ ഒരു ക്ഷേത്രത്തിലും ആർത്തവകാലത്ത് സ്ത്രീകളെ വിലക്കുന്നതിന് നിയമപിൻബലം ഇല്ലാതായി. അതിനാൽ, പുനഃപരിശോധനാ ഹർജിയിലെ വിധി എല്ലാ ക്ഷേത്രങ്ങൾക്കും ബാധകമാണെന്നു പറയാം. ഇന്ത്യൻ യങ് ലോയേഴ്സ് അസോസിയേഷൻ 2006-ൽ നൽകിയ ഹർജിയിലായിരുന്നു സുപ്രീംകോടതിയുടെ ചരിത്രപ്രധാനമായ വിധി.<br/> </p>
    </article>
  </body>
</html>