<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547246.html/%D8%A8%D8%B3%DB%8C%D8%AC-%DB%8C%DA%A9%DB%8C-%D8%A7%D8%B2-%D8%B9%D9%88%D8%A7%D9%85%D9%84%DB%8C-%D8%A7%D8%B5%D9%84%DB%8C-%D8%AD%D9%81%D8%B8-%D8%A7%D9%86%D9%82%D9%84%D8%A7%D8%A8-%D9%88-%D8%A7%D9%85%D9%86%DB%8C%D8%AA-%D9%86%D8%B8%D8%A7%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T10:48:00+00:00"/>
    <meta property="og:title" content="بسیج یکی از عواملی اصلی حفظ انقلاب و امنیت نظام است"/>
    <meta property="og:description" content="این مرجع تقلید بابیان این‌که بسیج یکی از عواملی اصلی حفظ انقلاب و امنیت نظام است، گفت: بسیج یک نعمت بزرگی است که با عنایت خداوند متعال در کشور شکل گرفت و خدمات ارزنده‌ای را در این سال‌ها به‌خصوص در جنگ تحمیلی داشته است."/>
  </head>
  <body>
    <article>
      <h1>بسیج یکی از عواملی اصلی حفظ انقلاب و امنیت نظام است</h1>
      <h2>آیت‌الله نوری همدانی در دیدار با رئیس سازمان بسیج:</h2>
      <address>
        <time datetime="2019-11-14T10:48:00+00:00">14 Nov 2019, 10:48</time>
      </address>
      <p>این مرجع تقلید بابیان این‌که بسیج یکی از عواملی اصلی حفظ انقلاب و امنیت نظام است، گفت: بسیج یک نعمت بزرگی است که با عنایت خداوند متعال در کشور شکل گرفت و خدمات ارزنده‌ای را در این سال‌ها به‌خصوص در جنگ تحمیلی داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<b> <a href="http://www.qomefarda.ir/">پایگاه خبری تحلیلی قم فردا</a>، </b>آیت‌الله حسین نوری همدانی صبح امروز در دیدار سردار غلامرضا سلیمانی رئیس سازمان بسیج مستضعفین کشور با اشاره به سالروز تشکیل بسیج با فرمان امام خمینی (ره) اظهار داشت: بسیج یک شجره طیبه است که امام خمینی (ره) بنیان‌گذار آن بوده و در طی این 40 سال توانسته به‌خوبی در خدمت نظام و رهبری باشد.<br/><br/>وی ادامه داد: بسیج یک نعمت بزرگی است که با عنایت خداوند متعال در کشور شکل گرفت و خدمات ارزنده‌ای را این سال‌ها به‌خصوص در جنگ تحمیلی داشته است.<br/><br/>آیت نوری همدانی بیان داشت: بسیج در عرصه‌های سیاسی، سازندگی و فرهنگی همواره حضورداشته و خدمت گذار مردم بوده است.<br/><br/>وی افزود: بسیج در عرصه‌ای سازندگی و کمک کردن به محرومان همواره پیش‌قدم بوده و توانسته رضایت‌مندی مردم را به‌خوبی جلب کند.<br/><br/>این مرجع تقلید شیعیان اوضاع منطقه را موردتوجه قرارداد و بیان داشت: امروز ناآرامی‌ها در عراق، سوریه، لبنان و بحرین به‌خوبی اهمیت امنیت را در یک کشور نشان می‌دهد.<br/><br/>وی امنیت مثال‌زدنی کشورمان را موردتوجه قرارداد و تصریح کرد: بسیج یکی از عوامل اصلی حفظ انقلاب و امنیت نظام است و باید همواره موردتوجه باشد.<br/><br/>آیت‌الله نوری همدانی به نیازهای امروز جامعه اشاره کرد و ابراز داشت: امنیت نیاز اول جامعه است که باید به‌خوبی تأمین شود و در گام دوم مردم نیازمند عدالت هستند به‌طوری‌که همه مردم به عدالت محتاج هستند.<br/><br/>وی توجه به معیشت مردم را خواستار شد و ابراز داشت: مردم ازلحاظ معیشت زندگی نباید در تنگنا باشند و این وظیفه‌ای همه‌ای مسئولان را سنگین‌تر می‌کند.<br/><br/>این مرجع تقلید تأکید کرد: هرکسی که خدمتش بیشتر باشد در پیشگاه خداوند محبوب‌تر است و این شجره طیبه نیز از محبوبیت زیادی در پیشگاه خداوند برخوردار است.<br/><br/><b>امسال فصل جدیدی را در کارنامه بسیج شروع خواهیم کرد</b><br/>سردار غلامرضا سلیمانی رئیس سازمان بسیج کشور نیز در ابتدای این دیدار با تبریک سالروز ولادت حضرت محمد (ص) اظهار داشت:امسال چهلمین سالگرد صدور فرمان تاریخی امام خمینی (ره) مبنی بر تشکیل بسیج است که این موضوع وظیفه‌ای ما را سنگین‌تر از قبل می‌کند.<br/>وی ادامه داد: امسال می‌خواهیم فصل جدیدی را در کارنامه بسیج آغاز کنیم و در این زمینه نیازمند بهره‌گیری از فرمایشات و راهنمایی علما هستیم.<br/><br/><b>انتهای پیام/</b></p>
    </article>
  </body>
</html>