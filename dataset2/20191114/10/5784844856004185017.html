<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/airbnb-bo-do-konca-leta-2020-preveril-vse-nastanitve-na-platformi.html?RSSbcb25284bacd7ae7a3884d66505fdb4e"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T10:00:00+00:00"/>
    <meta property="og:title" content="Airbnb bo do konca leta 2020 preveril vse nastanitve na platformi"/>
    <meta property="og:description" content="Airbnb je naznanil novo varnostno iniciativo. Glavna ideja je preveriti skladnost vseh nastanitev, ki so objavljene na platformi, po vsem svetu. Ali to pomeni dodatne ukrepe za pon"/>
  </head>
  <body>
    <article>
      <h1>Airbnb bo do konca leta 2020 preveril vse nastanitve na platformi</h1>
      <address>
        <time datetime="2019-11-14T10:00:00+00:00">14 Nov 2019, 10:00</time>
      </address>
      <p>Airbnb je naznanil novo varnostno iniciativo. Glavna ideja je preveriti skladnost vseh nastanitev, ki so objavljene na platformi, po vsem svetu. Ali to pomeni dodatne ukrepe za ponudnike nastanitev na platformi? Če imajo ti urejene vse papirje, ne!</p>
      <p>Nova varnostna iniciativa vključuje 100-odstotno verifikacijo nastanitev, »money-back« garancijo za goste, 24/7 »Neighbor Hotline« in točkovanje tveganj. Airbnb je v <a href="https://news.airbnb.com/in-the-business-of-trust/">sporočilu za javnost</a>, pod katerega se je podpisal Brian Chesky, soustanovitelj Airbnbja in vodja skupnosti, komentiral nove varnostne prijeme – sporočilo je bilo objavljeno v sredo, 6. novembra.</p>
      <p>»Svet se premika s hitrostjo zaupanja in več kot je zaupanja, večji dostop lahko imamo«, je zapisal Chesky. K temu je dodal še to, da <b>Airbnb</b> že od vsega začetka sloni na zaupanju in da je tudi nadaljnja vizija podjetja usmerjena v dodatno zviševanje zaupanja v skupnosti uporabnikov in potencialno povečevanje števila le-teh.</p>
      <p>Chesky je povedal, da bo do decembra 2020 vsak gostitelj v omrežju Airbnbja, kjer se trenutno nahaja preko 7 milijonov nastanitev, prejel verifikacijo, ki bo preverjala natančnost in kvaliteto standardov. Novo sestavljena verifikacija bo vsebovala primernost fotografij, čistočo, varnost in podrobnosti glede ponudbe posamezne nastanitve. Če gost ne bo zadovoljen s standardi izbrane Airbnb nastanitve, bo Airbnb poskrbel za premik v novo nastanitev, ali pa bo gost dobil povrnjen celoten znesek plačila. Ta novost bi naj začela veljati 15. decembra, medtem ko bo »Neighbor Hotline« v ZDA na voljo od 31. decembra naprej. Ključna dodana vrednost dotične lastnosti je takojšen odziv, ki bo na voljo za vse goste.</p>
      <p>Nova varnostna iniciativa je rezultat številnih incidentov, vendar Chesky poudarja, da je bil odločilen dogodek v Orindi, v Kaliforniji, ki se je zgodil na letošnjo noč čarovnic. V enem od Airbnb stanovanj je bilo v streljanju ubitih pet ljudi. Specifično na tak in podobne incidente je vezana ena od varnostnih novosti, in sicer »človeška ocena tveganja«. Chesky pravi, da bo ta pomagala pri identifikaciji sumljivih in potencialno nevarnih rezervacij, kar bi lahko pomembno vplivalo na to, katero nastanitev bo nekdo izbral.</p>
      <p>Airbnb je na račun varnosti gostov že dobil kritike, najbolj pogosto primer je bil uporaba skritih kamer v domovih na platformi. Na primer, par, ki je prespal v enem od Airbnb stanovanj, je našel skrito kamero v budilki. Iz tega naslova je bil Airbnb deležen legalnih tožb, vendar rezultat teh tožb ni znan.</p>
      <p>Kar se tiče standardov skupnosti Airbnb zahteva javno objavo vseh varnostnih naprav v svojih objavah. Poleg tega pa Airbnb prepoveduje uporabo naprav, ki na tak ali drugačen način opazuje notranjost zasebnih prostorov (kot so spalnice in kopalnice).</p>
      <footer>Povezave: <a href="https://www.digitaltrends.com/news/airbnb-safety-measures-include-verifying-every-listing-by-end-of-2020/">DigitalTrends</a></footer>
    </article>
  </body>
</html>