<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/genprokuror-peredav-nabu-spravu-pro-vivedennya-milyardiv-z-privatbanku-do-nacionalizaciyi-329613_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T10:51:00+00:00"/>
    <meta property="og:title" content="Генпрокурор передав НАБУ справу про виведення мільярдів з Приватбанку до націоналізації"/>
    <meta property="og:description" content="НАБУ тепер єдиний орган, який розслідує виведення коштів з банку."/>
  </head>
  <body>
    <article>
      <h1>Генпрокурор передав НАБУ справу про виведення мільярдів з Приватбанку до націоналізації</h1>
      <h2>НАБУ тепер єдиний орган, який розслідує виведення коштів з банку.</h2>
      <address>
        <time datetime="2019-11-14T10:51:00+00:00">14 Nov 2019, 10:51</time>
      </address>
      <p>Генеральний прокурор Руслан Рябошапка передав у Національне антикорупційне бюро справу про виведення коштів з <a href="https://dt.ua/ECONOMICS/kolomoyskiy-i-bogolyubov-splatili-privatbanku-sudovi-vitrati-za-londonskim-arbitrazhem-329537_.html"><b>Приватбанку</b></a> до його націоналізації, повідомив директор НАБУ Артем Ситник, передає "<a href="https://24tv.ua/spravu_privatbanku_peredali_v_nabu__sitnik_n1233765">24 канал</a>".</p>
      <p>Колишній народний депутат Сергій Лещенко повідомив про те, що "НАБУ буде єдиним правоохоронним органом, який розслідує схеми <b>[Ігоря]</b> Коломойського".</p>
      <p>Раніше детективи НАБУ повідомили власнику VAB Банку Олегу Бахматюку і ексголові правління Денису Мальцеву про <b><a href="https://dt.ua/ECONOMICS/nabu-povidomilo-pro-pidozru-vlasniku-ta-eksgolovi-pravlinnya-vab-bank-329502_.html">підозру у заволодінні 1,2 млрд гривень</a></b> стабілізаційного кредиту, наданого Національним банком.</p>
      <p>"Тому, в недалекому майбутньому, не дивуйтеся, якщо станете свідком інформаційної атаки на НАБУ з боку телеканалів Коломойського і підконтрольних йому депутатів", - написав Лещенко у своєму Telegram-каналі.</p>
      <p>Нагадаємо, що <b><a href="https://zn.ua/ECONOMICS/privatbank-vyigral-apellyaciyu-v-londonskom-sude-v-dele-protiv-eks-vladelcev-332701_.html">Апеляційний суд Англії та Уельсу став на бік Приватбанку</a></b> у справі проти колишніх власників Ігоря Коломойського і Геннадія Боголюбова. Таким чином, всесвітньої арешт, накладений на активи олігархів, збережеться.</p>
      <p>8 жовтня, Госпсуд в закритому режимі завершив розгляд зустрічного позову Приватбанку по цій справі і призначив судові дебати між сторонами конфлікту на 17 жовтня. Таким чином, рішення у справі поки немає.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://dt.ua/ECONOMICS/v-sudah-znahoditsya-blizko-238-tisyach-sprav-po-privatbanku-finustanova-313782_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovLzI0dHYudWE=">24 канал</a> / <a href="https://dt.ua/go/aHR0cHM6Ly90Lm1lL0xlc2hjaGVua29T">Сергій Лещенко Telegram</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>