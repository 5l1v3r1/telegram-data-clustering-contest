<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/black-friday-acquisti-in-crescita-nei-negozi-fisici-articoli-di-elettronica-i-preferiti-dagli-italiani/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-14T10:49:39+00:00"/>
    <meta property="og:title" content="Black Friday: acquisti in crescita nei negozi fisici. Articoli di elettronica i preferiti dagli italiani"/>
    <meta property="og:description" content="Si avvicina il Black Friday 2019, in calendario il prossimo 29 novembre, il “Venerdì Nero” che inaugura il periodo dello shopping natalizio all’indomani della Festa del Ringraziamento americana e che ha preso sempre più piede in tutto il mondo, Italia compresa. Stocard, App Wallet leader in Italia ed in Europa grazie a 45 milioni di utenti, ha realizzato un’analisi sul comportamento di acquisto dei consumatori italiani nei negozi (non online) durante il Venerdì Nero 2016, 2017 e 2018. L’analisi considera il numero di persone coinvolte, acquisti, settori maggiormente attivi ed orari di punta durante il Black Friday 2016, 2017 e 2018, osservazione fatta paragonando il numero di acquisti del weekend del Black Friday con il trend di acquisti delle 6 settimane precedenti. Black Friday: trend in crescita in Italia, boom per i prodotto di elettronica Ebbene dall’analisi è emersa una crescita di acquisti costante rispetto al trend annuo di acquisti. Nel dettaglio si registra una crescita pari a +12.3% nel 2016, +15.2% …"/>
  </head>
  <body>
    <article>
      <h1>Black Friday: acquisti in crescita nei negozi fisici. Articoli di elettronica i preferiti dagli italiani</h1>
      <address><time datetime="2019-11-14T10:49:39+00:00">14 Nov 2019, 10:49</time> by <a rel="author">Alessandra Caparello</a></address>
      <p>Si avvicina il <b>Black Friday 2019,</b> in calendario il prossimo 29 novembre, il “Venerdì Nero” che inaugura il periodo dello <b>shopping natalizio</b> all’indomani della Festa del Ringraziamento americana e che ha preso sempre più piede in tutto il mondo, Italia compresa.</p>
      <p>Stocard, App Wallet leader in Italia ed in Europa grazie a 45 milioni di utenti, ha realizzato un’analisi sul comportamento di acquisto dei consumatori italiani nei negozi (non online) durante il <b>Venerdì Nero</b> 2016, 2017 e 2018.</p>
      <p>L’analisi considera il numero di persone coinvolte, acquisti, settori maggiormente attivi ed orari di punta durante il Black Friday 2016, 2017 e 2018, osservazione fatta paragonando il numero di acquisti del weekend del Black Friday con il trend di acquisti delle 6 settimane precedenti.</p>
      <h3>Black Friday: trend in crescita in Italia, boom per i prodotto di elettronica</h3>
      <p>Ebbene dall’analisi è emersa una<b> crescita di acquisti</b> costante rispetto al trend annuo di acquisti. Nel dettaglio si registra una crescita pari a +12.3% nel 2016, +15.2%  nel 2017 e +16.8% nel 2018 dei consumatori che hanno acquistato nel venerdì nero dello shopping.</p>
      <p>I risultati mostrano anche una crescita del 13.8% nel 2016, 17.5% nel 2017 e +20.9% del 2018 per quanto riguarda gli eventi di acquisto.<br/>Tra le tipologie di prodotto è boom per gli acquisti di articoli di elettronica che registrano un +50% nel 2016 e +106,8% nel 2018 rispetto alla media annua, posizionandosi costantemente in vetta alle preferenza degli italiani, oltre ad una crescita generalizzata che impatta positivamente i settori retail più importanti.</p>
      <figure>
        <img src="https://www.wallstreetitalia.com/app/uploads/2019/11/black-friday-stocard.jpg"/>
      </figure>
    </article>
  </body>
</html>