<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639899/%D9%86%D9%88%D8%AC%D9%88%D8%A7%D9%86-%D9%81%D9%88%D9%82-%D9%84%DB%8C%D8%B3%D8%A7%D9%86%D8%B3%D9%87%E2%80%8C%D9%87%D8%A7-%D8%A7%D8%B2-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%B3%D8%B1%D9%88%D8%B4-%D8%B5%D8%AD%D8%AA-%DA%AF%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T10:31:00+00:00"/>
    <meta property="og:title" content="نوجوان «فوق لیسانسه‌ها» از همکاری با سروش صحت گفت"/>
    <meta property="og:description" content="عرفان برزین بازیگر سریال تلویزیونی «فوق لیسانسه‌ها» از چگونگی همکاری خود با تیم سازنده این مجموعه گقت."/>
  </head>
  <body>
    <article>
      <h1>
        <a href="https://www.bultannews.com/fa/news/639899/%D9%86%D9%88%D8%AC%D9%88%D8%A7%D9%86-%D9%81%D9%88%D9%82-%D9%84%DB%8C%D8%B3%D8%A7%D9%86%D8%B3%D9%87%E2%80%8C%D9%87%D8%A7-%D8%A7%D8%B2-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%B3%D8%B1%D9%88%D8%B4-%D8%B5%D8%AD%D8%AA-%DA%AF%D9%81%D8%AA">نوجوان «فوق لیسانسه‌ها» از همکاری با سروش صحت گفت</a>
      </h1>
      <h2>عرفان برزین بازیگر سریال تلویزیونی «فوق لیسانسه‌ها» از چگونگی همکاری خود با تیم سازنده این مجموعه گقت.</h2>
      <address><time datetime="2019-11-14T10:31:00+00:00">14 Nov 2019, 10:31</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، عرفان برزین بازیگر سریال تلویزیونی «فوق لیسانسه‌ها» درباره حضور خود در این مجموعه گفت: خوشحالم برای سومین فصل این سریال هم در کنار عوامل «فوق لیسانسه‌ها» حضور دارم؛ چرا که از سریال‌های پر مخاطب تلویزیون است.</p>
      <p>وی ادامه داد: در این سریال نقش برادر حبیب (هوتن شکیبا) را بازی می کنم. پدرمان عزت‌الله مهرآوران است و البته توجه بیشتری به من دارد.</p>
      <p>برزین عنوان کرد: یکی از خوبی‌های آقای صحت قلم قوی است که دارد وحقایق و مشکلات جامعه را در قالب طنز به همراه با آقای ایمان صفایی به خوبی بیان می‌کند.</p>
      <p>این بازیگر درباره آغاز فعالیت خود در عرصه بازیگری توضیح داد: من از سال ۹۰ وارد این عرصه شدم. از ۴ سالگی نقش‌هایی متفاوت بازی کردم و با کارگردان‌هایی همچون ابراهیم حاتمی‌کیا، مسعود ده نمکی، سیروس مقدم، منوچهر هادی، محمد حسین لطیفی، سروش صحت و ... همکاری داشته‌ام.</p>
      <p>وی افزود: در این ۸ سال دو بار بهترین بازیگر کودک در جشنواره اصفهان شدم و دیپلم افتخار و پروانه زرین از این جشنواره را دریافت کردم. الان من کلاس ششم و عاشق بازیگری هستم، اما در کنار بازیگری دوست دارم رشته وکالت را در دانشگاه ادامه بدهم. البته من در فیلم «تعطیلات دوست داشتنی» به کارگردانی سید وحید حسینی و «دزدوپری ۲» به کارگردانی حسین قناعت بهترین بازیگر کودک شدم که مخاطب آن کودکان و نوجوانان بودند. امسال نیز فیلم شماره ۲۹ را به کارگردانی هادی رحیمی برای حوزه کودک بازی کردم.</p>
      <p>برزین پیرامون کم بودن آثار کودک عنوان کرد: نگاه بیشتر تهیه کنندگان به گیشه سینما است و به خاطر اینکه فیلم‌های بزرگسال فروش بیشتری دارند و به همین سمت حرکت می‌کنند.</p>
    </article>
  </body>
</html>