<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/V-kushta-v-Yambol-nameriha-ubita-35-godishna-zhena-913793"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T10:50:00+00:00"/>
    <meta property="og:title" content="В къща в Ямбол намериха убита 35-годишна жена"/>
    <meta property="og:description" content="Служители на ОДМВР-Ямбол задържаха извършител на тежко криминално престъпление, съобщава МВР. Разсле..."/>
  </head>
  <body>
    <article>
      <h1>В къща в Ямбол намериха убита 35-годишна жена</h1>
      <address>
        <time datetime="2019-11-14T10:50:00+00:00">14 Nov 2019, 10:50</time>
      </address>
      <p>Служители на ОДМВР-Ямбол задържаха извършител на тежко криминално престъпление, съобщава МВР. Разследването започва в нощта срещу 11 ноември след постъпил сигнал в полицията, че в къща в областния град е намерено тялото на 35-годишна жена, с видими следи от насилие. На адреса незабавно са насочени криминалисти и Бърза помощ. Сформиран е разследващ екип за изясняване на всички факти и обстоятелства около случая. На местопроизшествието са извършени процесуално-следствени действия, образувано е досъдебно производство.</p>
      <p>Своевременно са предприети незабавни оперативно-издирватени действия за установяване на извършителя. В резултат на извършената за кратко време голям обем работа е установена съпричастността към деянието на 61-годишен местен жител. Той е задържан с полицейска мярка за срок до 24 часа. На 11 ноември, в хода на досъдебното производство мъжът е привлечен в качеството му на обвиняем за извършено престъпление по чл. 116, ал. 1, т. 6 във вр. с чл. 115 от НК и с прокурорско постановление е задържан за срок от 72 часа. Процесуално-следствените действия продължават под ръководството на Окръжна прокуратура - Ямбол.</p>
    </article>
  </body>
</html>