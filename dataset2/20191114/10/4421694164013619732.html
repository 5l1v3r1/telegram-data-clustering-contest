<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-perehresti-vul-pasichna-medovoyi-pechery-nanesut-rozmitku-korobka/"/>
    <meta property="og:site_name" content="VARTA1"/>
    <meta property="article:published_time" content="2019-11-14T10:47:01+00:00"/>
    <meta property="og:title" content="На перехресті вул. Пасічна–Медової Печери нанесуть розмітку «коробка»"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>На перехресті вул. Пасічна–Медової Печери нанесуть розмітку «коробка»</h1>
      <address>
        <time datetime="2019-11-14T10:47:01+00:00">14 Nov 2019, 10:47</time>
      </address>
      <p>Post Views: 1 412</p>
      <p>Відповідно до рішення міської комісії з безпеки дорожнього руху, на перехресті вул. Пасічна–Медової Печер нанесуть нову розмітку, яка візуально нагадує вафельницю або коробку.</p>
      <p>Про це повідомили у пресслужбі ЛМР.</p>
      <p>Як розповів провідний спеціаліст відділу паркування управління транспорту ЛМР Володимир Харчихін, ця розмітка затверджена Правилами дорожнього руху і покликана сприяти зменшенню порушень з боку приватних водіїв, а саме неправомірному виїзду машин на перехрестя та утворенню заторів.</p>
      <p>«Рішення комісії буде скеровано на виконання Личаківській районній адміністрації, як балансоутримувачу. Швидше за все розмітку нанесуть наступного року, за відповідних погодних умов.</p>
      <p>Розмітка «коробка» забороняє паркування у певних місцях, також дозволяє краще виявляти порушення щодо несанкціонованого виїзду авто на перехрестя, через що утворюються затори. Тому разом з розміткою мають бути встановлені камери спостереження, щоб фіксувати ці порушення”, — розповів Володимир Харчихін.</p>
      <figure>
        <img src="https://varta1.com.ua/wp-content/uploads/2019/11/Foto_korobka.jpg"/>
      </figure>
      <p>Довідка: “Коробка” або “вафельниця” — один з видів дорожньої розмітки розроблений для запобігання заторів і великих скупчень транспорту на перехрестях. Зазвичай, коробка являє собою сукупність діагональних перехрещених ліній, обмежену прямокутним або квадратним контуром. Призначення розмітки полягає в тому, щоб водії не виїжджали на марковане перехрестя та не блокували проїзд у разі, якщо не зможуть проїхати далі та залишаться на самому перехресті.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>