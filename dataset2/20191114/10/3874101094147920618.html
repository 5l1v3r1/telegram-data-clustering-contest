<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/nvidia-rtx-3080-ortaya-cikiyor_85026.html"/>
    <meta property="og:site_name" content="CHIP Online"/>
    <meta property="article:published_time" content="2019-11-14T10:00:00+00:00"/>
    <meta property="og:title" content="NVIDIA RTX 3080 Ortaya Çıkıyor!"/>
    <meta property="og:description" content="AMD karşısında zor zamanlar geçiren NVIDIA'nın gelecek RTX'li ekran kartı ailesi RTX 30 serisi hakkında bazı detaylar ortaya çıkmaya başladı!"/>
  </head>
  <body>
    <article>
      <h1>NVIDIA RTX 3080 Ortaya Çıkıyor!</h1>
      <h2>AMD karşısında zor zamanlar geçiren NVIDIA'nın gelecek RTX'li ekran kartı ailesi RTX 30 serisi hakkında bazı detaylar ortaya çıkmaya başladı!</h2>
      <address><time datetime="2019-11-14T10:00:00+00:00">14 Nov 2019, 10:00</time> by <a rel="author">CHIP Online</a></address>
      <p>NVIDIA, <b>GeForce RTX 20</b> ailesinden sonra buna ilave olarak <b>SUPER</b> serisi de piyasaya çıktığına göre artık NVIDIA'nın yeni ekran kartlarını beklemeye başlayabiliriz. Bunun için henüz zaman var ancak NVIDIA'nın mart ayında açıklaması beklenen <b>7nm Amper</b> mimarisinin ardından yeni ekran katları için geri sayım başlayacak. NVIDIA'nın elini çabuk tutması gerekiyor, zira <b>AMD</b>, 2020'ye oldukça iddialı başlayacak.</p>
      <p>AMD'nin 2020 yılının ortalarında "<b>NVIDIA katili</b>" ekran kartlarını tanıtacağı biliniyor. Özellikle <b>RTX</b> konusunda önemli bir adım atması beklenen AMD'ye NVIDIA cephesinden ise cevap yeni Amper mimarisi olacak.</p>
      <p>NVIDIA'nın 2020 yazında düzenlenecek olan <b>Computex 2020</b>'de yeni Ampere mimarisine sahip ekran kartlarını tanıtacağını söyleyen analist Raymond James Chris Caso, NVIDIA'nın RTX 30 serisini sergileyeceğini düşünüyor. NVIDIA, ilk olarak <b>RTX 3080</b> ve <b>RTX 3070</b> gibi üst seviye ekran kartlarını tanıtacak, ardından da orta segmente yönelik <b>RTX 3060</b> ekran kartı piyasaya çıkacak.</p>
      <p>RTX 30 serisinin önemli özelliklerinden biri elbette <b>Turing</b> mimarisinin yerine Ampere mimarisine geçilecek olması olurken, saat hızlarının artacağı, TDP'nin düşeceği de tahmin edilebilir. Elbette NVIDIA yeni ekran kartlarında şüphesiz <b>daha iyi bir RTX deneyimi</b> sunacaktır.</p>
    </article>
  </body>
</html>