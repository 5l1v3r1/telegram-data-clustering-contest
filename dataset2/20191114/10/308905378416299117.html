<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/hierdoor-geven-gta-online-spelers-meer-geld-uit-dan-ooit-33126"/>
    <meta property="og:site_name" content="Apparata"/>
    <meta property="article:published_time" content="2019-11-14T10:32:00+00:00"/>
    <meta property="og:title" content="Hierdoor geven GTA Online spelers meer geld uit dan ooit"/>
    <meta property="og:description" content="Rockstar Games moet 6 jaar na de initiële release van GTA V nog steeds nieuwe portemonnee's kopen."/>
  </head>
  <body>
    <article>
      <h1>Hierdoor geven GTA Online spelers meer geld uit dan ooit</h1>
      <h2>Rockstar Games moet 6 jaar na de initiële release van GTA V nog steeds nieuwe portemonnee's kopen.</h2>
      <address><time datetime="2019-11-14T10:32:00+00:00">14 Nov 2019, 10:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Rockstar’s en het moederbedrijf Take Two schuiven het niet onder stoelen of banken: Grand Theft Auto V is een succesverhaal van begin tot eind. Afgelopen augustus bleek al dat de casino update een <a href="https://www.apparata.nl/nieuws/waarom-grand-theft-auto-online-populairder-dan-ooit-is-31979">gigantisch succes</a> is. Maar naast spelersaantallen zijn het vooral dollars die het hart van een Take Two-exec sneller doen kloppen natuurlijk.</p>
      <p>En dat zit wel snor met de laatste grote content-update voor GTA Online. Ondanks het feit dat de toevoeging in <a href="https://www.apparata.nl/nieuws/gta-online-casino-update-is-in-tientallen-landen-illegaal-31866">tientallen landen illegaal</a> is, geeft de rest van de wereld massaal geld uit in GTA Online. Tijdens een gesprek met investeerders onthult Take Two dat ‘consument uitgaven’ met maar liefst 23% is gestegen sinds de Casino update.</p>
      <p>Consument uitgaven is een maatstaf waarmee Take Two aangeeft hoeveel spelers in-game (dus met GTA dollars) uitgeven en hoeveel er aan Premium geld wordt uitgegeven. En dat juist Diamond Casino spelers aanzet tot het spenderen van geld is niet heel gek. In <a href="https://www.apparata.nl/nieuws/gta-online-casino-de-absurde-kosten-van-het-penthouse-leven-32056">dit artikel</a> beschrijven we hoe belachelijk duur het is om het luxe leven te leiden in GTA Online sinds de Casino update.</p>
      <p>Het is hoe dan ook indrukwekkend wat Rockstar heeft weten te maken met GTA Online. De game wordt nog steeds massaal gespeeld en ondanks het feit dat spelers uit zo’n 50 landen over heel de wereld geen toegang hebben tot het casino, weet het miljardenbedrijf nog steeds… tja, <a href="https://www.apparata.nl/nieuws/wacht-is-gta-v-echt-zo-vaak-verkocht-25909">miljarden te maken</a>. Dat is totdat <a href="https://www.apparata.nl/nieuws/nieuwe-hint-naar-grand-theft-auto-6-duikt-op-33117">GTA 6</a> dan eindelijk uitkomt.</p>
      <p>Foto @RockstarGames</p>
    </article>
  </body>
</html>