<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152231-znajshly-inozemcia-iakyj-ihav-do-kyieva-cherez-volyn-i-znyk"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T10:54:00+00:00"/>
    <meta property="og:title" content="Знайшли іноземця, який їхав до Києва через Волинь і зник"/>
    <meta property="og:description" content="Правоохоронці розшукали 48-річного громадянина Литовської Республіки Монтвідаса Гедимінаса"/>
  </head>
  <body>
    <article>
      <h1>Знайшли іноземця, який їхав до Києва через Волинь і зник</h1>
      <address>
        <time datetime="2019-11-14T10:54:00+00:00">14 Nov 2019, 10:54</time>
      </address>
      <p>Правоохоронці розшукали 48-річного громадянина Литовської Республіки <b>Монтвідаса Гедимінаса</b>, який 23 жовтня вийшов з автобуса «Київ – Варшава» у м. Житомирі, й відтоді місце його перебування було невідомим. Знайшли чоловіка 13 листопада у Рівненській області.<br/><br/>Про це <a href="https://www.zhitomir.info/news_188268.html">Житомир.info </a>14 листопада повідомили у відділі комунікації поліції Житомирської області.<br/><br/>«Ввечері 13 листопада чоловіка розшукали у Рівненській області. Він втратив документи і телефон, тому не міг зв’язатися з рідними та не мав змоги повернутися на батьківщину. Поліцейські допомогли йому сконтактувати з рідними, вирішується питання щодо відновлення документів чоловіка для повернення додому», – розповіли у ГУ Нацполіції.<br/><br/>Нагадаємо, про <b><a href="http://www.volynpost.com/news/152206-inozemec-ihav-do-kyieva-cherez-volyn-i-znyk-tryvaie-rozshuk">розшук Монтвідаса Гедимінаса відділ комунікації поліції Житомирської області повідомив 13 листопада</a></b>, зазначаючи, що 22 жовтня чоловік перетнув кордон України у Волинській області з метою відвідати м. Київ. Наступного дня він повертався додому автобусом міжнародного сполучення, однак через конфлікт з пасажирами близько 09:00 год. на центральному автовокзалі м. Житомира вийшов. З того дня зв'язок рідних із ним перервався.</p>
    </article>
  </body>
</html>