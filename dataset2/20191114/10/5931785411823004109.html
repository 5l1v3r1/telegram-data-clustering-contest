<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/penzionise-se-trostruki-svetski-sampion-u-moto-gp-u/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T10:49:32+00:00"/>
    <meta property="og:title" content="Penzioniše se trostruki svetski šampion u MOTO GP-u"/>
    <meta property="og:description" content="Španski motociklista Horhe Lorenco penzionisaće se nakon trke za Veliku nagradu Španije koja se vozi predstojećeg vikenda. Trostruki svetski šampion u ,,kraljevskoj klasi“ i dvostruki u kategoriji do 250 kubika Horhe Lorenco, sazvao je danas za 15 sati konferenciju za medije, gde će, prema navodima španskih medija, objaviti kraj svoje karijere. Na konferenciji će biti […]"/>
  </head>
  <body>
    <article>
      <h1>Penzioniše se trostruki svetski šampion u MOTO GP-u</h1>
      <address><time datetime="2019-11-14T10:49:32+00:00">14 Nov 2019, 10:49</time> by <a rel="author">Nemanja</a></address>
      <p>Španski motociklista Horhe Lorenco penzionisaće se nakon trke za Veliku nagradu Španije koja se vozi predstojećeg vikenda.</p>
      <p>Trostruki svetski šampion u ,,kraljevskoj klasi“ i dvostruki u kategoriji do 250 kubika Horhe Lorenco, sazvao je danas za 15 sati konferenciju za medije, gde će, prema navodima španskih medija, objaviti kraj svoje karijere.</p>
      <p>Na konferenciji će biti prisutni šef Dorne Karmelo Espeleta, kao i svi španski vozači u šampionatu.</p>
      <p>Lorenco iza sebe ima sezonu za zaborav u kojoj je promenio tim i prešao u Hondu, ali se ispostavilo da mu taj motocikl nije odgovarao i teško se snalazio na njemu. Tako je trke uglavnom počinjao i završavao na začelju.</p>
      <p>U svojoj karijeri u MOTO GP klasi, koja je započeta 2008. godine, pre Honde, vozio je za Jamahu i Dukati.</p>
    </article>
  </body>
</html>