<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152224-byudzhet-uchasti-luchany-prosiat-stvoryty-okremyj-konkurs-dlia-zakladiv-osvity"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T10:00:00+00:00"/>
    <meta property="og:title" content="Бюджет участі: лучани просять створити окремий конкурс для закладів освіти"/>
    <meta property="og:description" content="Другий рік поспіль у Луцьку проходить конкурс громадських ініціатив та проектів «Бюджет участі», що покликаний змінити на краще місто."/>
  </head>
  <body>
    <article>
      <h1>Бюджет участі: лучани просять створити окремий конкурс для закладів освіти</h1>
      <address>
        <time datetime="2019-11-14T10:00:00+00:00">14 Nov 2019, 10:00</time>
      </address>
      <p>Другий рік поспіль у Луцьку проходить конкурс громадських ініціатив та проектів «Бюджет участі», що покликаний змінити на краще місто і дозволити лучанам самим обирати, які покращення робити першочергово.<br/><br/>Відповідну <a href="https://e-dem.in.ua/lutsk/Petition/View/1347">петиція зареєструвала</a> сьогодні, 14 листопада, <b>Хмара Надія.</b><br/><br/>Вона зазначає, другий рік відбуваються змагання закладів освіти (в першу чергу мова йде про школи), а не проектів лучан. Ці навчальні заклади мають більший потенціал щодо отримання голосів, тому що в них навчаються діти, батьки яких в першу чергу переживають за те, в яких умовах будуть перебувати їх діти, а також чи будуть добре до них відноситись. <br/><br/>"Справа в тому, що не раз з’являлась інформація про важелі впливу, які використовують, щоб змусити батьків проголосувати за проект саме того закладу, в який ходить їхня дитина. В деяких школах навчається не одна тисяча дітей – є на кого тиснути! Тобто можна говорити про таке собі – добровільно-примусове голосування батьків. За таких умов інші проекти громади залишаються без належної уваги та шансів на виграш, адже деякі лучани просто змушені голосувати, а не обирати добровільно", - зазначає лучанка.<br/><br/>Тому звертаються до Департаменту економічної політики Луцької міської ради розглянути пропозицію та внести зміни в умови голосування з наступного 2020 року, а саме, запровадити окремий конкурс проектів, що стосуються освітньої сфери. <br/><br/>Так лучани, які не мають відношення до таких закладів, зможуть більше уваги приділити таким проектам під час голосування і не допустити використання адмінресурсу.<br/><br/>Крім того, просять внести корегування в ситуації, коли переможцями стають одразу декілька проектів для одного і того ж самого закладу. За словами авторки петиції, це несправедливо щодо інших учасників конкурсу. Вона наводить як приклад, щоб на розсуд закладу обирали один з декількох виграшних проектів, а наступне виграшне місце присудили наступному переможцю у списку.</p>
    </article>
  </body>
</html>