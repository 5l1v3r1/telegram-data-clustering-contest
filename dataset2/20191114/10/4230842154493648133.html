<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-onyshhenka-ekstraduyut-v-ukrayinu-do-kintsya-roku-nabu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T10:11:08+00:00"/>
    <meta property="og:title" content="Онищенка екстрадують в Україну до кінця року – НАБУ"/>
    <meta property="og:description" content="Колишнього народного депутата Олександра Онищенко, який втік з України та переховується від слідства, екстрадують з Іспанії, де він програв усі суди."/>
  </head>
  <body>
    <article>
      <h1>Онищенка екстрадують в Україну до кінця року – НАБУ</h1>
      <address>
        <time datetime="2019-11-14T10:11:08+00:00">14 Nov 2019, 10:11</time>
      </address>
      <p>Колишнього народного депутата Олександра Онищенко, який втік з України та переховується від слідства, екстрадують з Іспанії, де він програв усі суди.</p>
      <p>Голова Національного антикорупційного бюро України Артем Ситник зазначив, що Онищенко повертається в Україну, бо він програв усі суди на території Іспанії – і в частині екстрадиції, і в частині визнання його політичним біженцем.</p>
      <blockquote>– Є певна орієнтовна дата – це грудень 2019 року. Звичайно, щось ще може відбутися, але суди він програв. Тому є рішення про його екстрадицію, – пояснив Ситник.</blockquote>
      <p>Також Ситник не відкинув ймовірність, що Онищенко з Іспанії може втекти у Німеччину, де має підприємства. За його словами, у цій ситуації все буде залежати від оперативності закордонних колег.</p>
      <p>
        <b>Читайте: </b>
        <a href="https://fakty.com.ua/ua/ukraine/20190721-sud-znyav-onyshhenka-z-vyboriv-do-verhovnoyi-rady/">Суд зняв Онищенка з виборів до Верховної Ради</a>
      </p>
      <p>У свою чергу, екс-нардеп Олександр Онищенко на своїй сторінці у <a href="https://www.facebook.com/aleksandr.onyshenko/posts/1272219912961418">Facebook</a> заявив, що Ситник бреше про екстрадицію і заморожування його рахунків та пообіцяв повернутися в Україну добровільно, якщо захоче.</p>
      <blockquote>– Ситник заявляє, що я програв суди і екстрадують незабаром. І знову бреше. У рішенні мого суду написано, що мене можуть екстрадувати тільки за згодою Кабінету міністрів Іспанії.<br/>Суд щодо екстрадиції був в березні 2017-ого року. І три роки Кабмін так нічого і не підписав. У підсумку я сам повідомив усім, що я написав заяву, що хочу повернутися в Україну, – пояснює свою позицію Онищенко.</blockquote>
      <p>Нагадаємо, в Україні <a href="https://fakty.com.ua/ua/ukraine/polituka/20180306-onyshhenko-zdast-fbr-ukrayinskyh-koruptsioneriv-zmi/">Онищенка звинувачують в розкраданні</a> понад $1,5 млрд державних грошей. Онищенко останніми роками переховується за кордоном і нібито готує різні компромати на українську владу.</p>
      <p>Як пише видання Times Square Chronicles, таким чином він просто намагається уникнути покарання і виграти від політичного розкладу в Україні.</p>
    </article>
  </body>
</html>