<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/esteri/2019/11/14/news/ibrahimovic_addio_ai_los_angeles_galaxy-241077294/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T10:30:00+00:00"/>
    <meta property="og:title" content="Ibrahimovic saluta i Los Angeles Galaxy: ''Ora tornate a vedere il baseball''"/>
    <meta property="og:description" content="Il 38enne attaccante svedese saluta gli Stati Uniti e la MLS: ''Sono venuto, ho visto e ho fatto conquiste. Volevate Zlatan, io vi ho dato"/>
  </head>
  <body>
    <article>
      <h1>Ibrahimovic saluta i Los Angeles Galaxy: ''Ora tornate a vedere il baseball''</h1>
      <h2>Il 38enne attaccante svedese saluta gli Stati Uniti e la MLS: ''Sono venuto, ho visto e ho fatto conquiste. Volevate Zlatan, io vi ho dato Zlatan''</h2>
      <address>
        <time datetime="2019-11-14T10:30:00+00:00">14 Nov 2019, 10:30</time>
      </address>
      <p>Adesso non ci sono più dubbi: <a href="https://www.repubblica.it/sport/calcio/serie-a/milan/2019/11/13/news/mercato_attaccanti-241024473/">Zlatan Ibrahimovic</a> lascia i Los Angeles Galaxy e la Major League Soccer. Il 38enne attaccante svedese ha infatti dato il saluto ai tifosi del Galaxy a modo suo, con un post su Twitter in cui dice che "ora potete tornare a guardare il baseball". "Sono venuto, ho visto e ho fatto conquiste - scrive Ibrahimovic -. Grazie @lagalaxy per avermi fatto sentire di nuovo vivo. E ai sostenitori del Galaxy: volevate Zlatan, io vi ho dato Zlatan. Benvenuti, la storia continua....e ora tornate a guardare il baseball". Tutto ciò assieme a un'immagine di Ibra che, a braccia aperte, dall'alto saluta la città.<br/><br/>Poco dopo il team di LA ha risposto, sempre su Twitter, postando un'immagine del giocatore e il messaggio: "volevamo Zlatan, abbiamo avuto Zlatan. Grazie Ibra". In Mls l'ex di Juve, Milan e Inter ha segnato 53 gol in 58 partite. Ora ci si chiede quale sarà la prossima destinazione dello svedese che sembra intenzionato a tornare in Europa, e in Italia piace a Bologna, Milan e Roma.<br/> </p>
    </article>
  </body>
</html>