<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621459/%D8%A8%D8%A7%D8%B2%D8%AA%D8%A7%D8%A8-%D8%AA%D8%B5%D9%88%DB%8C%D8%B1%DB%8C-%D8%AC%D8%A7%D9%84%D8%A8-%D9%82%D8%A8%D9%84-%D8%A7%D8%B2-%D8%B1%D9%88%DB%8C%D8%A7%D8%B1%D9%88%DB%8C%DB%8C-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T10:51:00+00:00"/>
    <meta property="og:title" content="بازتاب تصویری جالب قبل از رویارویی ایران و عراق+عکس"/>
    <meta property="og:description" content="قبل از بازی حساس ایران و عراق تصویری زیبا و خاص از ستاره تیم ملی فوتبال ایران با بازیکن تاثیرگذار عراقی منتشر شد که بازتاب زیادی در رسانه‌های منطقه داشته است."/>
  </head>
  <body>
    <article>
      <h1>بازتاب تصویری جالب قبل از رویارویی ایران و عراق+عکس</h1>
      <address>
        <time datetime="2019-11-14T10:51:00+00:00">14 Nov 2019, 10:51</time>
      </address>
      <p>
        <i>قبل از بازی حساس ایران و عراق تصویری زیبا و خاص از ستاره تیم ملی فوتبال ایران با بازیکن تاثیرگذار عراقی منتشر شد که بازتاب زیادی در رسانه‌های منطقه داشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در یکی از حساس ترین دیدارهای انتخابی جام جهانی 2022 قطر تیم ملی فوتبال عراق در امان به مصاف ایران می‌رود. دیدارهای عراق و ایران همواره از حساسیت و جذابیت زیادی برخوردار بوده است و نگاه های زیادی به این بازی حساس است.</p>
      <p>سایت السومریه عراق قبل از این بازی یک تصویر زیبا و خاص را منتشر کرد. در این تصویر سردار آزمون ستاره ایران، صفاء الهادی بازیکن کلیدی عراقی ها را در آغوش گرفته و نشان می‌دهد که رابطه بسیار صمیمی و دوستانه ای با هم دارند.</p>
      <figure>
        <img src="https://aftabnews.ir/files/fa/news/1398/8/23/359127_326.png"/>
      </figure>
      <p>این سایت با تیتر"دوستی از شدت تنش بین دو تیم ایران و عراق کم می‌کند" نوشت: تصویری از ستاره تیم ملی ایران با عراق بعد از تمرینات دو تیم در روز گذشته منتشر شد. صفاء هادی رابطه بسیار خوبی با سردار آزمون دارد و همواره در اینستاگرام پست هایی را برای هم منتشر می‌کنند این درحالی است که اولی در تیم الشرطه عراق بازی می‌کند و دومی در زنیت روسیه توپ می‌زند.</p>
      <p>این تصویر در سایر رسانه‌های عربی منطقه نیز بازتاب داشته است.</p>
      <p>با وجود آنکه دو تیم تمرکز بالایی روی این دیدار دارند و بازی بسیار مهم است با این حال این دو بازیکن در تمرین همدیگر را دیدند و این‌گونه عکس گرفتند.</p>
      <p>این دیدار در حالی برگزار می‌شود که تیم ملی فوتبال ایران از 3 بازی خود دو پیروزی و یک باخت کسب کرده و در رده سوم جدول رده بندی جای دارد اما عراق با یک امتیاز بیشتر صدرنشین است.</p>
      <figure>
        <img src="https://aftabnews.ir/files/fa/news/1398/8/23/359128_657.jpg"/>
      </figure>
    </article>
  </body>
</html>