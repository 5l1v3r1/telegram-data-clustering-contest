<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/vijskovi-morski-zagrozy-dlya-ukrayiny-postijno-zrostayut-cherez-rosiyu-ministr-oborony/"/>
    <meta property="og:site_name" content="Рубрика"/>
    <meta property="article:published_time" content="2019-11-14T10:47:51+00:00"/>
    <meta property="og:title" content="Військові морські загрози для України постійно зростають через Росію,- міністр оборони"/>
    <meta property="og:description" content="Міністр оборони України Андрій Загороднюк заявляє, що Росія не обмежується прямою агресією, а продовжує також перешкоджати свободі судноплавства та розвитку морської індустрії України. “Військові морські загрози для України в Чорному й Азовському морях постійно зростають. Безперечно, винна в цьому Росія. При цьому вона не обмежується прямою агресією: всі знають про перешкоджання Москви свободі судноплавства та […]"/>
  </head>
  <body>
    <article>
      <h1>Військові морські загрози для України постійно зростають через Росію,- міністр оборони</h1>
      <address><time datetime="2019-11-14T10:47:51+00:00">14 Nov 2019, 10:47</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/09/4-17-860x580-c-1.jpg"/>
      </figure>
      <p>
        <b>
          <b>Міністр оборони України Андрій Загороднюк заявляє, що Росія не обмежується прямою агресією, а продовжує також перешкоджати свободі судноплавства та розвитку морської індустрії України.</b>
        </b>
      </p>
      <p>“Військові морські загрози для України в Чорному й Азовському морях постійно зростають. Безперечно, винна в цьому Росія. При цьому вона не обмежується прямою агресією: всі знають про перешкоджання Москви свободі судноплавства та розвитку морської індустрії”, – сказав Загороднюк під час 3-ї міжнародної конференції з морської безпеки в Одесі в четвер.</p>
      <p>Тези свого виступу він оприлюднив на сторінці у <a href="https://www.facebook.com/andrii.zahorodniuk/">Facebook.</a></p>
      <p>Він зазначив, що без потужних ВМС ці проблеми не вирішити.</p>
      <p>У свою чергу прес-служба Міноборони наводить слова Загороднюка про постійні провокаційні дії Росії в акваторії Чорного й Азовського моря.</p>
      <p>“Росія блокує значні ділянки акваторії, розпочинає навчання, які насправді не проводяться, для того, щоб блокувати цілий сектор і перешкоджати комерційному судноплавству”.</p>
    </article>
  </body>
</html>