<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42821_Dvo-zahinuli-pyatero-travmovanikh-Na-Zakarpatti-zhakhliva-DTP-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T10:59:00+00:00"/>
    <meta property="og:title" content="Двоє загинули, п`ятеро травмованих. На Закарпатті жахлива ДТП (ФОТО)"/>
    <meta property="og:description" content="Повідомлення про автопригоду на автодорозі Мукачево-Рогатин, поблизу села Мідяниця Іршавського району, надійшло на лінію &quot;102&quot; сьог"/>
  </head>
  <body>
    <article>
      <h1>Двоє загинули, п`ятеро травмованих. На Закарпатті жахлива ДТП (ФОТО)</h1>
      <address>
        <time datetime="2019-11-14T10:59:00+00:00">14 Nov 2019, 10:59</time>
      </address>
      <p>
        <b>Повідомлення про автопригоду на автодорозі Мукачево-Рогатин, поблизу села Мідяниця Іршавського району, надійшло на лінію "102" сьогодні, о 17:40 год.</b>
      </p>
      <figure>
        <img src="http://press-centr.com/images/image/2019/11/%D0%A3%D0%B6%D0%B3%D0%BE%D1%80%D0%BE%D0%B4/%D1%81%D0%BC%D0%B5%D1%80%D1%82%D0%B5%D0%BB%D1%8C%D0%BD%D0%B0%202.jpg"/>
      </figure>
      <p>Попередньо встановлено, що водій "Audi", рухаючись у напрямку м.Мукачева, не впорався з керуванням, виїхав на смугу зустрічного руху, де здійснив зіткнення із "Fiat Scudo".</p>
      <p>У результаті аварії двоє людей загинули та ще п‘ятеро травмовано. Загиблими виявились жителі с.Дерцен Мукачівського району: 41-річний водій авто "Audi" та його 32-річний пасажир. В салоні іномарки також перебував 25-річний односельчанин загиблих. Його доставлено до районної лікарні.</p>
      <p>37-річного водія, трьох пасажирів автомобіля "Fiat Scudo", серед яких малолітня дитина, також госпіталізовано до Іршавської лікарні. Усі вони мешканці Виноградівщини.</p>
      <p>Обставини та причини автопригоди з‘ясовуватимуть слідчі відділу з розслідування злочинів у сфері транспорту слідчого управління поліції Закарпаття. Зараз вирішується питання про відкриття кримінального провадження за ч.3 ст.286 Кримінального кодексу України (порушення правил безпеки дорожнього руху, якщо вони спричинили загибель кількох осіб).</p>
      <p>Про це повідомляє відділ комунікації поліції Закарпатської області</p>
      <p> </p>
    </article>
  </body>
</html>