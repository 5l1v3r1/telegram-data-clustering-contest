<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903707/-transfervrije-bailly-kan-zijn-comeback-maken-in-jupiler-pro-league-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T10:15:00+00:00"/>
    <meta property="og:title" content="'Transfervrije Bailly kan binnenkort terugkeren naar Jupiler Pro League'"/>
    <meta property="og:description" content="Logan Bailly zit al geruime tijd zonder club, maar daar kan verandering in komen. Volgens"/>
  </head>
  <body>
    <article>
      <h1>'Transfervrije Bailly kan binnenkort terugkeren naar Jupiler Pro League'</h1>
      <address>
        <time datetime="2019-11-14T10:15:00+00:00">14 Nov 2019, 10:15</time>
      </address>
      <p>
        <b>Logan Bailly zit al geruime tijd zonder club, maar daar kan verandering in komen. Volgens <i>Het Laatste Nieuws </i>zou KV Kortrijk hem een kans willen geven na de blessure van Sébastien Bruzzese.</b>
      </p>
      <p>KV Kortrijk heeft nog Adam Jakubech (22) en Maxim Deman (18) onder contract liggen, maar zoekt nog een ervaren doelman om Bruzzese te vervangen. Bailly zou in beeld zijn. Die heeft wel al meer dan een jaar kreeg club meer. In de zomer van 2018 zag hij zijn contract bij Moeskroen aflopen.</p>
      <p>Er is echter ook een andere piste mogelijk voor KV Kortrijk. Als het toestemming krijgt van de KBVB, mag het ook een doelman huren die nog ergens onder contract ligt. Doelmannen mogen in geval van nood namelijk nog getransfereerd worden buiten de transferperiodes.</p>
      <p>KV Kortrijk ging afgelopen weekend nog pijnlijk de boot in tegen Waasland-Beveren. De <i>Kerels </i>komen op die manier steeds dichter bij de degradatiezone.</p>
      <aside>Lees meer<br/><a href="https://www.voetbalprimeur.be/nieuws/894591/bailly-is-nog-op-zoek-naar-een-nieuwe-club-liefst-blijf-ik-in-belgi-.html?itm_source=www.voetbalprimeur.be&amp;itm_medium=highlighted-content">Bailly blijft zoeken naar een nieuwe club: “Liefst blijf ik in België”</a></aside>
    </article>
  </body>
</html>