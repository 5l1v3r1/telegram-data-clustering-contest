<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639908/%D8%B1%D9%88%D9%86%D8%A7%D9%84%D8%AF%D9%88-%D8%AF%D8%B1-%D8%A8%D8%A7%D8%B2%DB%8C%E2%80%8C%D9%87%D8%A7%DB%8C-%D9%BE%DB%8C%D8%B4-%D8%B1%D9%88%DB%8C-%D8%AA%DB%8C%D9%85-%D9%85%D9%84%DB%8C-%D9%BE%D8%B1%D8%AA%D8%BA%D8%A7%D9%84-%D8%A8%D9%87-%D9%85%DB%8C%D8%AF%D8%A7%D9%86-%D9%85%DB%8C%E2%80%8C%D8%B1%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T10:59:00+00:00"/>
    <meta property="og:title" content="رونالدو در بازی‌های پیش روی تیم ملی پرتغال به میدان می‌رود"/>
    <meta property="og:description" content="با وجود ابراز نگرانی سرمربی یوونتوس درباره مصدومیت زانوی ستاره پرتغالی‌اش، این بازیکن ۳۴ ساله تیم ملی کشورش را در دو بازی متوالی..."/>
  </head>
  <body>
    <article>
      <h1>
        <a href="https://www.bultannews.com/fa/news/639908/%D8%B1%D9%88%D9%86%D8%A7%D9%84%D8%AF%D9%88-%D8%AF%D8%B1-%D8%A8%D8%A7%D8%B2%DB%8C%E2%80%8C%D9%87%D8%A7%DB%8C-%D9%BE%DB%8C%D8%B4-%D8%B1%D9%88%DB%8C-%D8%AA%DB%8C%D9%85-%D9%85%D9%84%DB%8C-%D9%BE%D8%B1%D8%AA%D8%BA%D8%A7%D9%84-%D8%A8%D9%87-%D9%85%DB%8C%D8%AF%D8%A7%D9%86-%D9%85%DB%8C%E2%80%8C%D8%B1%D9%88%D8%AF">رونالدو در بازی‌های پیش روی تیم ملی پرتغال به میدان می‌رود</a>
      </h1>
      <h2>با وجود ابراز نگرانی سرمربی یوونتوس درباره مصدومیت زانوی ستاره پرتغالی‌اش، این بازیکن ۳۴ ساله تیم ملی کشورش را در دو بازی متوالی...</h2>
      <address><time datetime="2019-11-14T10:59:00+00:00">14 Nov 2019, 10:59</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فرناندو سانتوس سرمربی تیم ملی فوتبال پرتغال اعلام کرد که کاپیتان این تیم، کریستیانو رونالدو هیچ مشکلی برای حضور در دو بازی پیش روی ارغوانی‌پوشان شبه‌جزیره ایبریا ندارد.</p>
      <p>مائوریتزیو ساری سرمربی یوونتوس یکشنبه شب در دقیقه 50 بازی تیمش مقابل میلان رونالدو را تعویض کرد و در پایان بازی دلیل این تصمیم خود را نگرانی از بابت تشدید مصدومیت این بازیکن پرتغالی دانست.</p>
      <p>با این حال به نظر می‌رسد که رونالدو هیچ مشکلی ندارد و می‌تواند تیم ملی کشورش را در بازی مقابل تیم‌های ملی لوکزامبورگ و لیتوانی همراهی کند.</p>
      <p>سانتوس گفت: همه می‌خواهند درباره رونالدو حرف بزنند چون او بهترین بازیکن دنیاست. کریستیانو اینجاست و ما او را به اردو دعوت کرده‌ایم. او آماده است و بازی خواهد کرد.  </p>
      <p>تیم ملی پرتغال امشب در بازی مقابل پایانی‌اش در گروه B مرحله انتخابی یورو 2020، میزبان لیتوانی است و برای ماندن در رده دوم جدول - جایگاهی که صعود مستقیمش به مرحله بعد را تضمین می‌کند - به سه امتیاز این بازی نیاز دارد. آخرین بازی یکشنبه هفته آینده خارج از خانه مقابل لوکزامبورگ است.</p>
      <p>پرتغالی‌‌ها در حالی حاضر با 11 امتیاز در فاصله 8 امتیاز اوکراین صدرنشین هستند.</p>
    </article>
  </body>
</html>