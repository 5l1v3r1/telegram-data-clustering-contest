<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/rezhisor-iskal-da-vidi-grdite-na-dzhey-lo-406689.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T10:51:08+00:00"/>
    <meta property="og:title" content="Режисьор искал да види гърдите на Джей Ло"/>
    <meta property="og:description" content="Актрисата разказа случката на кръгла маса пред „Hollywood Reporter“"/>
  </head>
  <body>
    <article>
      <h1>Режисьор искал да види гърдите на Джей Ло</h1>
      <address><time datetime="2019-11-14T10:51:08+00:00">14 Nov 2019, 10:51</time> by <a rel="author">Агенция Стандарт</a></address>
      <p>Дженифър Лопес разкри, че режисьор поискал да види гърдите й по време на прослушване за роля. Актрисата отказала, но призна, че много нейни колежки се чувстват притиснати да се съгласяват с такива желания, за да си осигурят работа. Признанието дойде в разговор с няколко нейни звездни колежки, организиран от „Hollywood Reporter“. Рене Зелуегър, Лора Дърн, Скарлет Йохансон и Лупита Нионго се присъединиха към Лопес на импровизирана кръгла маса, за да обсъдят работата на жените в Холивуд след движението #MeToo. „Малкото от Бронкс, което нося в мен, излезе на повърхността и му казах, че няма да си сваля горнището. Защитих се, но на момента адски се паникьосах“, разказа Лопес. Скарлет Йохансон попита кой е режисьорът, но Дженифър не разкри името му. Тя каза, че ако в подобни моменти актрисите се поддадат на натиска и се съгласяст на всичко за ролята, режисьорът ще реши, че му е позволено каквото пожелае. „По-късно той отстъпи и се извини. Но в момента, в който излезе от стаята, дизайнерката на костюми, която видя какво стана, започна да се извинява от негово име“, допълни Лопес.</p>
    </article>
  </body>
</html>