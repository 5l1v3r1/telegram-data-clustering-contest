<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954728"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T10:31:12+00:00"/>
    <meta property="og:title" content="తమ్ముడ్ని చంపిన అన్న...తోడికోడళ్ల మధ్య ఎన్నికల పోరు"/>
    <meta property="og:description" content="ADVT"/>
  </head>
  <body>
    <article>
      <h1>తమ్ముడ్ని చంపిన అన్న...తోడికోడళ్ల మధ్య ఎన్నికల పోరు</h1>
      <address>
        <time datetime="2019-11-14T10:31:12+00:00">14 Nov 2019, 10:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>రాంచీ (ఝార్ఖండ్): ఝార్ఖండ్ అసెంబ్లీ ఎన్నికల్లో తోడికోడళ్ల మధ్య పోరు ఆసక్తికరంగా మారింది. రాజకీయ వైరంతో సాక్షాత్తూ  అన్న తమ్ముడినే హత్య చేయించడంతో తోడికోడళ్లు అసెంబ్లీ ఎన్నికల బరిలోకి దిగి రెండు ప్రధాన పార్టీల పక్షాన పోటీ పడుతున్న విచిత్ర ఘటన </b>ఝార్ఖండ్ రాష్ట్రంలోని ఝరియా అసెంబ్లీ నియోజకవర్గంలో వెలుగుచూసింది. ఝార్ఖండ్ రాష్ట్రంలోని ధన్‌బాద్ జిల్లా ఝరియా పట్టణానికి చెందిన సంజీవ్‌సింగ్, నీరజ్‌సింగ్‌లు వరసకు అన్నదమ్ములు...2014 అసెంబ్లీ ఎన్నికల్లో బీజేపీ అభ్యర్థిగా బరిలోకి దిగిన సంజీవ్‌సింగ్... కాంగ్రెస్ అభ్యర్థిగా పోటీ చేసిన తన తమ్ముడైన నీరజ్‌సింగ్‌‌ను 30వేల ఓట్ల తేడాతో ఓడించారు. ఎన్నికల అనంతరం ఓటమి చవిచూసిన నీరజ్‌సింగ్‌ ప్రజలతో కలిసి సమస్యలపై పోరాటం ఆరంభించారు. గతంలో డిప్యూటీ మేయరుగా పనిచేసిన నీరజ్‌సింగ్‌‌కు ప్రజాభిమానం పెరుగుతుందనే కోపంతో అన్న అయిన బీజేపీ ఎమ్మెల్యే సంజీవ్ సింగ్ రగలిపోయాడు. సంజీవ్ సింగ్ రాజకీయ వైరంతో 2017 మార్చి నెలలో తమ్ముడైన నీరజ్ సింగ్ ను హత్య చేయించాడు. దీంతో ప్రస్థుతం ఝర్ఖండ్ లో జరుగుతున్న అసెంబ్లీ ఎన్నికల్లో నీరజ్ సింగ్ భార్య పూర్ణిమా సింగ్ కాంగ్రెస్ అభ్యర్థినిగా ఎన్నికల బరిలోకి దిగారు.తమ్ముడు నీరజ్ సింగ్ హత్య కేసులో నిందితుడైన తాజా మాజీ ఎమ్మెల్యే సంజీవ్ సింగ్ జైలులో ఉండటంతో అతని భార్య రాగిణిసింగ్ కు బీజేపీ టికెట్టు ఇచ్చింది. దీంతో రాగిణి సింగ్ ఎన్నికల బరిలోకి దిగారు. </p>
      <p>  ఝరియా అసెంబ్లీ నియోజకవర్గంలో తోడికోడళ్ల మధ్య పోరు ఆసక్తికరంగా మారింది. ప్రజలు తనను గెలిపిస్తే ప్రజల కనీస అవసరాలైన మంచినీటి సరఫరా, రోడ్ల నిర్మాణం చేపడతామని కాంగ్రెస్ అభ్యర్థిని పూర్ణిమాసింగ్ ప్రచారం చేస్తున్నారు. మరోవైపు అభివృద్ధి చేస్తానని బీజేపీ అభ్యర్థి రాగిణి సింగ్ చెపుతున్నారు. కాగా ఓటర్లు మాత్రం మాఫియా సంస్కృతిని ప్రోత్సహించే పార్టీలకు వ్యతిరేకంగా ఓటు వేస్తామంటున్నారు.</p>
    </article>
  </body>
</html>