<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/oficialno-zlatan-ibrahimovich-priklyuchi-avantyurata-si-v-sasht-1406075.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T10:15:00+00:00"/>
    <meta property="og:title" content="Официално: Златан Ибрахимович приключи авантюрата си в САЩ"/>
    <meta property="og:description" content="Ръководството на Лос Анджелис Галакси потвърди, че контрактът с нападателя Златан Ибрахимович няма да бъде продължен по взаимно съгласие на двете страни Искаме да благодарим на Златан за неговия принос в развитието на клуба и лигата"/>
  </head>
  <body>
    <article>
      <h1>Официално: Златан Ибрахимович приключи авантюрата си в САЩ</h1>
      <address><time datetime="2019-11-14T10:15:00+00:00">14 Nov 2019, 10:15</time> by <a rel="author">Sportlive.bg</a></address>
      <p>Ръководството на Лос Анджелис Галакси потвърди, че контрактът с нападателя <b><a href="https://www.sportlive.bg/tags/6789">Златан Ибрахимович</a></b> няма да бъде продължен по взаимно съгласие на двете страни.</p>
      <p><i>"Искаме да благодарим на Златан за неговия принос в развитието на клуба и лигата. От момента на идването си през 2018 г. Златан повлия положително на футбола в Лос Анджелис. Благодарни сме му за неговото трудолюбие и страст. Благодарни сме му за неговия професионализъм и неизмеримо влияние върху жителите на Лос Анджелис и поклонниците на футбола в Северна Америка като цяло",</i> заяви президентът на Галакси Крис Клайн.</p>
      <p>Контрактът на Ибрахимович с клуба от Мейджър Лийг Сокър е до края на тази година. За година и половина той изигра 58 мача, в които реализира 53 гола и асистира за 15. Галакси предложи на шведа продължение на споразумението му с една година, но той отказа, тъй като иска да се върне в Европа. Най-близо до подписа на 38-годишния нападател изглежда бившият му клуб Милан. <b><i><a href="https://www.sportlive.bg/worldfootball/england/Kakva-e-veroqtnostta-Zlatan-Ibrahimovich-da-se-zavyrne-v-Manchestyr-Yunajted-1405178.html">А каква е вероятността звездата да се озове обратно в Манчестър Юнайтед вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ne-v-Milan-a-v-drug-italianski-tim-mozhe-da-premine-Ibrahimovich--1405603.html"/>
        <a href="https://www.sportlive.bg/worldfootball/worldfootballother/Shefyt-na-MLS-obqvi-s-koj-klub-pregovarq-Zlatan-Ibrahimovich-1404253.html"/>
        <a href="https://www.sportlive.bg/worldfootball/england/Solskqer-ne-otreche-vyzmozhnostta-Yunajted-da-si-vyrne-Ibrahimovich-1391046.html"/>
        <a href="https://www.sportlive.bg/worldfootball/worldfootballother/Avstralijski-klub-kani-Zlatan-Ibrahimovich-za-4-5-6-macha-1390878.html"/>
        <a href="https://www.sportlive.bg/worldfootball/worldfootballother/Ibrahimovich-Ako-napusna-MLS-nikoj-nqma-da-si-spomnq-tova-pyrvenstvo-1388420.html"/>
      </related>
    </article>
  </body>
</html>