<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158359_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-14T10:56:00+00:00"/>
    <meta property="og:title" content="Катунци затъна в областната група Струма-1"/>
    <meta property="og:description" content="Общо 31 гола, от които 24 за домакините и 7 за гостите, видяха зрителите на стадионите по време на 7-те мача от 10 кръг"/>
  </head>
  <body>
    <article>
      <h1>Катунци затъна в областната група Струма-1</h1>
      <address><time datetime="2019-11-14T10:56:00+00:00">14 Nov 2019, 10:56</time> by <a rel="author">Велизар Антов</a></address>
      <p>Общо 31 гола, от които 24 за домакините и 7 за гостите, видяха зрителите на стадионите по време на 7-те мача от 10 кръг за първенството на областната група Струма-1. <br/><br/>На стадиона в Катунци очакванията на зрителите на домакините бяха да спечелят двубоя срещу отбора на Спортист Падеш. За тяхна жалост футболистите на гостите надиграха колегите си от Бистрица и ги победиха с краен резултат 3:1. <br/><br/>При това положение отборът от Катунци затъна яко в дъното на таблицата, заемайки 14-то място със спечелени само 2 точки. С победата си отборът от Падеш е вече 6-ти с 12 точки. На стадиона в Лебница местния тим победи с 4:0 Спартак Склаве и продължава да е лидер в групата с 21 точки. Отборът на Спартак Склаве е 9-ти с 9 спечелени точки.<br/><br/>Отборът на Еделвайс Цветанов-Поленица домакинства на ФК Ветрен от с. Полена. Този мач бе спечелен от домакините с 3:1 и при това положение заемат вече 10-то място с 8 точки, а гостите се смъкнаха на 4-то с 16 точки. В Долно Есеново едноименния тим надигра тотално Локомотив Дамяница, побеждавайки го с 6:0. Със спечелените нови 3 точки домакините са вече 5-ти с 13, а гостите са предпоследни на 13-то място с 3 спечелени точки.<br/><br/>Както е известно, отборът от Дамяница през изминалите години винаги се е представял на ниво и е бил в първата половина на таблицата. Обяснението на президента на клуба е, че в това първенство отборът на изграден от млади и неопитни момчета, които в момента трупат игрови опит и се очаква първите плодове от труда им да бъдат на лице през пролетния дял от настоящото първенство. Отборът на Струмяни победи с класически резултат 3:0 Спортист от с. Струма с две попадения на Радослав Пецанов и едно на Венелин Георгиев. При изпълнени докрай трибуни на стадиона в Ново Делчево се игра мачът между местния Изтребител и Рилци 2006. <br/><br/>И двата тима до момента деляха второ място със спечелени 16 точки. Това беше много добре известно за възпитаниците на Атанас Балкански и макар на тежък наводнен терен футболистите на домакините показаха как трябва да се играе за победа. Първият гол в срещата във 2-ра минута отбеляза Илия Чакалов след перфектно центриране на Илия Атанасов. Пет минути по-късно увлечени напред домакините се оголиха и при бърза контраатака отборът на Рилци изравни за 1:1. <br/><br/>В 12-та минута Илия Атанасов след атака по левия фланг центрира удачно в наказателното поле на гостите, където Венци Стоянов от воле едва не скъса мрежата, изпращайки топката в нея за 2:1. 4 минути преди края на първата част на двубоя при поредна грешка в защитата на домакините резултата бе изравнен за 2:2. На почивката наставникът на Изтребител Атанас Балкански направи бърз разбор на мача от първото полувреме и даде указания как да се играе през втората част на срещата, за да се стигне до победа. През второто полувреме отборът на Изтребител излезе коренно променен, със стегната защита, точни пасове и заигравания по крилата и всичко това даде своя положителен резултат. <br/><br/>В 54-та минута Илия Атанасов от 17-18 метра не остави никакви надежди за стража на гостите за 3:2. 4 минути по-късно Симеон Кременлиев центрира отдясно и Илия Чакалов с красиво попадение покачи на 4:2. В 64-та минута след центриране от ъглов удар от Васил Захариев високо в наказателното поле на Рилци и там Венци Стоянов изпрати топката в мрежата на Рилци за 5:2. Три минути по-късно гостите след центриране отляво в наказателното поле на домакините при недоразумение между вратаря и защитата на Изтребител се стигна до намаляване на резултата на 5:3. <br/><br/>При скоростна атака по левия фланг на Венци Стоянов бързоногият нападател по диагонала насочи кълбото в далечния ъгъл за 6:3. Седмият гол в срещата за отбора на домакините отбеляза Атанас Ставрев, който бе изведен пред наказателното поле на гостите и се стигна до 7:3. При този резултат приключи този дерби мач и отборът на Изтребител е втори с 19 точки, а този на Рилци-трети с 16 точки.</p>
      <p> </p>
    </article>
  </body>
</html>