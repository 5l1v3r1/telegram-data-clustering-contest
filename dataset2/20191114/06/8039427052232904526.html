<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954656"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T06:47:26+00:00"/>
    <meta property="og:title" content="నేటి నుంచి జాతీయ గ్రంథాలయ వారోత్సవాలు"/>
    <meta property="og:description" content="ADVT"/>
  </head>
  <body>
    <article>
      <h1>నేటి నుంచి జాతీయ గ్రంథాలయ వారోత్సవాలు</h1>
      <address>
        <time datetime="2019-11-14T06:47:26+00:00">14 Nov 2019, 06:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చిక్కడపల్లి(ఆంధ్రజ్యోతి):</b> 52వ జాతీయ గ్రంథాలయ వారోత్సవాలు గురువారం నుంచి 20వ తేదీవరకు చిక్కడపల్లిలోని నగర కేంద్ర గ్రంథాలయంలో జరుగుతాయి. గురువారం ఉదయం నగర కేంద్ర గ్రంథాలయ సంస్థ చైర్మన్‌ కె.ప్రసన్నరామ్మూర్తి, కార్యదర్శి పద్మజ, స్థానిక కార్పొరేటర్‌ ముఠా పద్మనరే్‌ష ప్రారంభిస్తారు. వారోత్సవాలకు మంత్రి తలసాని శ్రీనివా్‌సయాదవ్‌, ఎమ్మెల్యే ముఠా గోపాల్‌ తదితర ప్రముఖులు హాజరవుతారు. ఈ సందర్భంగా పుస్తక ప్రదర్శన, పిల్లలకు వ్యాసరచన పోటీలు, గ్రంథాలయాల విశిష్టతను తెలిపేలా కార్యక్రమాలు జరుగుతాయని ప్రసన్నరామ్మూర్తి తెలిపారు. 14న ఉదయం 10 గంటలకు పతాకావిష్కరణ, పండిత్‌ జవహర్‌లాల్‌ నెహ్రూ జన్మదిన వేడుకలు, 15న ఉదయం 11 గంటలకు పుస్తక ప్రదర్శన, 16న ఉదయం 11 గంటలకు ప్రముఖులచే ప్రసంగం, 17న ఉదయం 11గంటలకు సెమినార్‌, 18న విద్యార్థులకు వ్యాసరచన, చిత్రలేఖనం పోటీలు ఉంటాయని ఆమె తెలిపారు. 19న మాజీ ప్రధాని ఇందిరాగాంధీ జయంతి సందర్భంగా మహిళా దినోత్సవం, మహిళలకు రంగోళి పోటీ, 20న సాయంత్రం 6 గంటలకు గ్రంథాలయ వారోత్సవాల ముగింపు కార్యక్రమం జరుగుతుందని ఆమె పేర్కొన్నారు.</p>
      <p>    విజేతలకు ముఖ్యఅతిథుల చేతులమీదుగా బహుమతుల ప్రదానం ఉంటుందన్నారు. కాగా ధరావత్తు సభ్యులు ఇంటికి తీసుకువెళ్లిన పుస్తకాలు చాలా కాలంగా తిరిగి ఇవ్వని పక్షంలో అట్టి పుస్తకాలను తిరిగి గ్రంథాలయ వారోత్సవాల సందర్భంగా ఇస్తే ఆలస్య రుసుం మాఫీ చేయబడుతుందని తెలిపారు. నగర కేంద్ర గ్రంథాలయంలో గంటకు ఐదు రూపాయలు మాత్రమే వసూలు చేస్తూ ఇంటర్‌నెట్‌ సదుపాయం కల్పిస్తున్నట్లు ఆమె తెలిపారు.</p>
    </article>
  </body>
</html>