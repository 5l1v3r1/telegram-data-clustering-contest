<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/lindsey-graham-abd-senatosundaki-ermeni-tasarisini-bloke-etti-2219208"/>
    <meta property="og:site_name" content="Posta"/>
    <meta property="article:published_time" content="2019-11-14T06:26:53+00:00"/>
    <meta property="og:title" content="Lindsey Graham ABD Senatosu'ndaki Ermeni tasarısını bloke etti"/>
    <meta property="og:description" content="ABDli Cumhuriyetçi Senatör Lindsey Graham, 1915 Ermeni olaylarının Senato tarafından soykırım olarak tanınmasını öngören bir karar tasarısının oylanmasını bloke etti."/>
  </head>
  <body>
    <article>
      <h1>Lindsey Graham ABD Senatosu'ndaki Ermeni tasarısını bloke etti</h1>
      <address>
        <time datetime="2019-11-14T06:26:53+00:00">14 Nov 2019, 06:26</time>
      </address>
      <h3>ABD'li Cumhuriyetçi Senatör Lindsey Graham, 1915 Ermeni olaylarının Senato tarafından "soykırım" olarak tanınmasını öngören bir karar tasarısının oylanmasını bloke etti.</h3>
      <p>ABD Senatosu'nda Demokrat <a href="https://www.posta.com.tr/haberler/senator">Senatör</a> Bob Menendez, sözde "Ermeni soykırımının resmen tanınmasını" öngören bir karar tasarısının Genel Kurul'da oylanmasını talep etti.</p>
      <p>Söz konusu talep karşısında Cumhuriyetçi Senatör Graham, tasarının oylanmasına karşı görüş bildirdi ve oylamayı bloke etti.</p>
      <p>Graham, burada yaptığı açıklamada, "Kısa süre önce Türkiye'nin askeri operasyonundan dolayı Suriye'de karşılaştığımız sorunlar hakkında Cumhurbaşkanı Erdoğan ve Başkan Trump ile görüştüm. Umarım Türkiye ve Ermenistan bir araya gelebilir ve bu sorunu (1915 olaylarını) ele alır. Senatörler tarihi yeniden yazmamalı ve onu olduğundan farklı göstermemeli." değerlendirmesinde bulundu.</p>
      <h3>Toplantıdan birkaç saat sonra gündeme gelmesi dikkat çekti</h3>
      <p>Graham ayrıca, kararını geçmişe bakarak değil, Türk-Amerikan ilişkilerinin geleceğine bakarak aldığını belirtti.</p>
      <p>Graham'in söz konusu kararının, Beyaz Saray'da Cumhurbaşkanı Erdoğan ile bazı Cumhuriyetçi senatörlerin katıldığı toplantıdan birkaç saat sonra gündeme gelmesi dikkati çekti.</p>
      <p>ABD Senatosunda yapılacak tasarı oylamalarında herhangi bir senatör, karşı görüş bildirerek oylamanın yapılmasını bloke edebiliyor.</p>
      <p>ABD Temsilciler Meclisi, 29 Ekim günü yaptığı oylamada, 1915 Ermeni olaylarını "<a href="https://www.posta.com.tr/haberler/soykirim">soykırım</a>" olarak tanıyan bir karar tasarısını kabul etmişti.</p>
      <h3>405 evet oyuyla Meclis'ten geçti</h3>
      <p>Temsilciler Meclisi Demokrat Vekili Adam Schiff tarafından nisan ayında sunulan söz konusu tasarı, 11 "hayır" oyuna karşılık 405 "evet" oyuyla meclisten geçmişti.</p>
      <p>Türkiye ise söz konusu kararın "yok hükmünde" olduğunu açıklamış ve söz konusu adımın kabul edilemez olduğunu vurgulamıştı.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/halit-ergenc-ile-berguzar-korel-ilk-kez-bir-reklam-filminde-oynadi-2219212">
          <img src="https://i.pstimaj.com/img/100/180x95/5dccf7fd66a97c9a31076316"/>
        </a>
      </figure>
      <p>
        <a href="https://www.posta.com.tr/halit-ergenc-ile-berguzar-korel-ilk-kez-bir-reklam-filminde-oynadi-2219212">1 Halit Ergenç ile Bergüzar Korel ilk kez bir reklam fil...</a>
      </p>
      <figure>
        <a href="https://www.posta.com.tr/eskiya-dunyaya-hukumdar-olmaz-147-bolum-ozeti-2219210">
          <img src="https://i.pstimaj.com/img/100/180x95/5dccf665ae298bfc3cb9b41d"/>
        </a>
      </figure>
      <p>
        <a href="https://www.posta.com.tr/eskiya-dunyaya-hukumdar-olmaz-147-bolum-ozeti-2219210">2 Eşkıya Dünyaya Hükümdar Olmaz 147. bölüm özeti</a>
      </p>
      <figure>
        <a href="https://www.posta.com.tr/cumhurbaskani-erdogandan-abdli-senatore-ders-gibi-cevap-2219209">
          <img src="https://i.pstimaj.com/img/100/180x95/5dccf551ae298bfc3cb9b41b"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-abdli-senatore-ders-gibi-cevap-2219209">3 Cumhurbaşkanı Erdoğan’dan ABD’li senatöre ders gibi ce...</a>
      </p>
      <figure>
        <a href="https://www.posta.com.tr/erdogan-trump-zirvesinin-ardindan-dikkat-ceken-ermeni-tasarisi-karari-2219207">
          <img src="https://i.pstimaj.com/img/100/180x95/5dccf2f266a97c99303e900b"/>
        </a>
      </figure>
      <p>
        <a href="https://www.posta.com.tr/erdogan-trump-zirvesinin-ardindan-dikkat-ceken-ermeni-tasarisi-karari-2219207">4 Erdoğan- Trump zirvesinin ardından dikkat çeken 'Ermen...</a>
      </p>
      <figure>
        <a href="https://www.posta.com.tr/muazzez-ersoy-fay-hatti-gibiyim-2219206">
          <img src="https://i.pstimaj.com/img/100/180x95/5dccf23fae298bfc3bea7887"/>
        </a>
      </figure>
      <p>
        <a href="https://www.posta.com.tr/muazzez-ersoy-fay-hatti-gibiyim-2219206">5 Muazzez Ersoy: Fay hattı gibiyim</a>
      </p>
      <figure>
        <a href="https://www.posta.com.tr/o-ses-turkiyede-ajda-pekkan-surprizi-2219204">
          <img src="https://i.pstimaj.com/img/100/180x95/5dcceff866a97c9a3107630f"/>
        </a>
      </figure>
      <p>
        <a href="https://www.posta.com.tr/o-ses-turkiyede-ajda-pekkan-surprizi-2219204">6 'O Ses Türkiye’de Ajda Pekkan sürprizi</a>
      </p>
      <figure>
        <a href="https://www.posta.com.tr/mert-ocal-arizali-scooter-secince-kaderine-isyan-etti-2219203">
          <img src="https://i.pstimaj.com/img/100/180x95/5dcce8c6ae298bfc3cb9b415"/>
        </a>
      </figure>
      <p>
        <a href="https://www.posta.com.tr/mert-ocal-arizali-scooter-secince-kaderine-isyan-etti-2219203">7 Mert Öcal arızalı Scooter seçince kaderine isyan etti</a>
      </p>
      <figure>
        <a href="https://www.posta.com.tr/serenay-sarikaya-ekranlara-donmek-istiyor-2219201">
          <img src="https://i.pstimaj.com/img/100/180x95/5dcce639ae298bfba30dce11"/>
        </a>
      </figure>
      <p>
        <a href="https://www.posta.com.tr/serenay-sarikaya-ekranlara-donmek-istiyor-2219201">8 Serenay Sarıkaya ekranlara dönmek istiyor!</a>
      </p>
      <figure>
        <a href="https://www.posta.com.tr/gonca-vuslateri-korkuttu-2219200">
          <img src="https://i.pstimaj.com/img/100/180x95/5dcce36cae298bf27bee3637"/>
        </a>
      </figure>
      <p>
        <a href="https://www.posta.com.tr/gonca-vuslateri-korkuttu-2219200">9 Gonca Vuslateri korkuttu!</a>
      </p>
      <figure>
        <a href="https://www.posta.com.tr/seckin-piriler-kavgali-oldugu-meral-kaplan-ile-1-yil-sonra-karsilasti-2219198">
          <img src="https://i.pstimaj.com/img/100/180x95/5dccdf6666a97c90e4438dbc"/>
        </a>
      </figure>
      <p>
        <a href="https://www.posta.com.tr/seckin-piriler-kavgali-oldugu-meral-kaplan-ile-1-yil-sonra-karsilasti-2219198">10 Seçkin Piriler kavgalı olduğu Meral Kaplan ile 1 yıl s...</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>