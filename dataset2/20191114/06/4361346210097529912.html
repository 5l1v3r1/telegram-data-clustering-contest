<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/87-evesen-elvalik-vitray-tamas-felesege-is-megszolalt-az-ugyben-frissitve/186563"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T06:40:00+00:00"/>
    <meta property="og:title" content="87 évesen elválik Vitray Tamás, felesége is megszólalt az ügyben – frissítve"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>87 évesen elválik Vitray Tamás, felesége is megszólalt az ügyben – frissítve</mark>
      </h1>
      <address><time datetime="2019-11-14T06:40:00+00:00">14 Nov 2019, 06:40</time> by <a rel="author">Bors</a></address>
      <p>A legendás tévés már el is költözött a feleségétől, Kállai Boritól, akivel 1987 óta volt együtt.</p>
      <figure>
        <img src="http://media.borsonline.hu/cikk/20/192149/big-lead/650x360/2023009_1673202-d-hb20120922009.jpg"/>
        <figcaption>© Hatlaczki Balázs</figcaption>
      </figure>
      <p>Vitray válásáról a <a href="https://www.facebook.com/storymagazin/"><b>Story</b></a> magazin értesült elsőként. Mint írják, 32 év házasság utána televíziós úgy döntött, hogy elválik, ami azért is megdöbbentő, mert öt évvel ezelőtt még újra feleségül vette Kállay Bori színésznőt.</p>
      <p>– Harminckét évnyi házasság után egyetértésben döntöttünk így. Általában nem szoktak 87 évesen válni, de a sors másként rendelte. Nincs bennem gyűlölet, nincs bennem harag. Alighanem egyedül fejezem be az utat, ami még hátravan – mondta Vitray, aki azt is elárulta a lapnak, hogy egyáltalán nem fél az egyedülléttől.</p>
      <p>A 71 éves Kállai Bori színésznő is megszólalt az ügyben.</p>
      <p>– A hír igaz,– – de nem szeretnék erről többet mondani, remélem, a másik félnek is lesz annyi esze, hogy ne mondjon semmit – mondta szűkszavúan.</p>
      <p>– Nem értem. A művésznő éppen olyan jól tudja, mint én, hogy az ilyesmi előbb-utóbb kiderül, legjobb, ha mi magunk adunk hírt róla. Az más kérdés, hogy a tényen kívül nincs mondanivalóm nekem sem. Ez annyira magánügy, hogy még az úgynevezett közszereplők sem kötelezhetők magyarázkodásra. Igen, a hír igaz. Harminckét évnyi házasság után egyetértésben döntöttünk így. Általában nem szoktam 87 évesen válni, de a sors másként rendelte. Nincs bennem gyűlölet, nincs bennem harag. Alighanem egyedül fejezem be az utat, ami még hátravan – reagált Vitray Tamás felesége nyilatkozatára.</p>
    </article>
  </body>
</html>