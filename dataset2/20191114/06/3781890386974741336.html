<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741582"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T06:05:00+00:00"/>
    <meta property="og:title" content="'ใหม่'ใส่ชุดไทยศิวาลัยสุดสง่า เข้าพิธีวิวาห์'ดีเจต้น'ชื่นมื่น"/>
    <meta property="og:description" content="ใหม่-สุคนธวา และแฟนหนุ่ม ดีเจต้น ควงแขนเข้าพิธีหมั้นและสวมแหวนเมื่อช่วงเช้าที่ผ่านมาแล้ว"/>
  </head>
  <body>
    <article>
      <h1>'ใหม่'ใส่ชุดไทยศิวาลัยสุดสง่า เข้าพิธีวิวาห์'ดีเจต้น'ชื่นมื่น</h1>
      <address>
        <time datetime="2019-11-14T06:05:00+00:00">14 Nov 2019, 06:05</time>
      </address>
      <p>
        <b>ใหม่-สุคนธวา และแฟนหนุ่ม ดีเจต้น ควงแขนเข้าพิธีหมั้นและสวมแหวนเมื่อช่วงเช้าที่ผ่านมาแล้ว</b>
      </p>
      <p>จัดเป็นอีกหนึ่งคู่รักที่แฟนๆรอคอยที่จะได้เห็นงานแต่งงานของทั้งสองคนมาตลอด สำหรับคู่ของนักแสดงสาวสุดเซ็กซี่ <b>ใหม่-สุคนธวา เกิดนิมิตร</b> กับหวานใจหนุ่ม <b>ดีเจต้น-สรพงษ์ จิตต์สุนทร </b>ซึ่งวันนี้(14 พ.ย.)ทั้งสองคนก็ได้ถือฤกษ์ดีเข้าพิธีแต่งงานกันไปแล้วที่อิมแพค เมืองทองธานี ท่ามกลางความยินดีของครอบครัว ญาติพี่น้อง เพื่อนพ้องและแฟนคลับ</p>
      <figure>
        <img src="https://www.dailynews.co.th/admin/upload/20191114/news_TBOqjiBvMJ123531_533.jpg?v=20191114156?v=4950"/>
      </figure>
      <p>สำหรับชุดของสาวใหม่ก็ได้รับความสนใจอย่างมาก โดยชุดแต่งงานที่สาวใหม่สวมใส่ถูกตัดเย็บด้วยความงดงามประณีต ซึ่งชุดเข้าพิธีหมั้นสวมใส่เริ่มตั้งแต่พิธีตักบาตร แห่ขันหมาก รวมถึงพิธีการหมั้นหมายและสวมแหวน หมั้นเป็นชุดไทยศิวาลัยสีทองงดงาม สุดสง่าด้วยคัตติ้งสุดเนี๊ยบ โดยผ้าไหมไทยยกใหญ่สีทองคำ ตัวสไบวาดลวดลายขึ้นมาใหม่ พร้อมบรรจงปักวัสดุชั้นดีเลิศ ด้วยคริสตัลเพชรสวาร๊อฟสกี้ ปล้องอ้อยญี่ปุ่นพร้อมลูกปัดขนาดเล็กแบบละเอียดยิบทั้งตัวเสื้อและตัวกระโปรงจรดปลายสไบ สง่างามดุจดั่งนางวรรณคดีไทย ด้านเจ้าบ่าวสวมใส่เสื้อคอพระราชทานผ้าไหมริคาโด้ สีแชมเปญ คู่กับโจงกระเบนสำเร็จสีทองทอลวดลายพุ่มข้าวบิณฑ์ เป็นลายโบราณสุดเท่ ซึ่งเมื่อทั้งคู่ถ่ายรูปคู่กันแล้วก็ยิ่งทำให้เห็นถึงความสวยหล่ออย่างมาก</p>
      <figure>
        <img src="https://www.dailynews.co.th/admin/upload/20191114/news_wpKEkCTIYF123531_533.jpg?v=20191114156?v=7637"/>
      </figure>
      <figure>
        <img src="https://www.dailynews.co.th/admin/upload/20191114/news_IajQjtSFEd123532_533.jpg?v=20191114156?v=8322"/>
      </figure>
      <figure>
        <img src="https://www.dailynews.co.th/admin/upload/20191114/news_GsykovAtal123532_533.jpg?v=20191114156?v=6455"/>
      </figure>
      <figure>
        <img src="https://www.dailynews.co.th/admin/upload/20191114/news_OKdrdKPXeS123532_533.jpg?v=20191114156?v=7657"/>
      </figure>
      <p>ทั้งนี้ ในช่วงบ่ายสาวใหม่และหนุ่มต้นเตรียมเปิดใจถึงความรู้สึกที่ได้เข้าพิธีแต่งงานในวันนี้กับสื่อมวลชน ซึ่งต้องรอดูว่าทั้งคู่จะออกมาในชุดสวยหล่อขนาดไหน</p>
      <figure>
        <img src="https://www.dailynews.co.th/admin/upload/20191114/news_xgAlIbEvBn123533_533.jpg?v=20191114156?v=1214"/>
      </figure>
      <p>ขอขอบคุณภาพประกอบจาก finale wedding studio</p>
    </article>
  </body>
</html>