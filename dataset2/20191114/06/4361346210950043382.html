<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/vasvari-vivien-elarulta-mi-volt-a-szakitasuk-valodi-oka/186561"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T06:10:00+00:00"/>
    <meta property="og:title" content="Vasvári Vivien elárulta, mi volt a szakításuk valódi oka"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vasvári Vivien elárulta, mi volt a szakításuk valódi oka</mark>
      </h1>
      <address><time datetime="2019-11-14T06:10:00+00:00">14 Nov 2019, 06:10</time> by <a rel="author">Bors</a></address>
      <p>Lovász Lászlónak a Lakástalkshow című műsorban Sírva mesélt Vasvári Vivien arról, hogy három év küzdelem után miért döntött úgy, nincs más út, mint a válás – írja a <a href="https://femina.hu/hazai_sztar/vasvari-vivien-valas-okai/">Femina.hu</a>.</p>
      <figure>
        <img src="http://media.borsonline.hu/cikk/20/192147/big-lead/650x360/2023000_2020393-vasvari-vivien-027-vi.jpg"/>
        <figcaption>© Végh István</figcaption>
      </figure>
      <p>– A legnagyobb probléma az volt, hogy Fecsó mindig huligánéletet élt: állandó bulizás, haverozások, mindig kijárt az éjszakába. Ez nekem sose tetszett. Ott voltam egy másfél éves gyerekkel, amikor őt megismertem, és mondtam neki, hogy nekem egy állandóan bulizó férfi nem kell, egy olyan nevelőapuka kell a lányom mellé, aki példát tud mutatni. Fél év után el is hagytam, de aztán annyira szenvedett, hogy azt mondta, megváltozik, mi vagyunk neki a mindene. Hittem neki. Veszekedtünk ugyan utána is, de nagyon szerettem - mesélte Vasvári a Sony Max műsorában, akinek a legnagyobb fájdalma az, hogy a kisfia apa nélkül nő majd fel.</p>
      <p>A gyönyörű modell azt is elárulta, hogy noha Fecsó nagyon szereti a kisfiát, de nem igazán tud a fiával mit kezdeni, mert még kicsi. Vasvári állítása szerint a másfél év alatt egyszer sem pelenkázta be Edwardot.</p>
      <p>— Belefáradtam, hogy küzdjek egy olyan emberért, aki azt sem értékeli, ki van mellette, mije van – tette hozzá a modell.</p>
      <p><a href="http://www.borsonline.hu/celeb/vasvari-vivien-konnyen-esem-szerelembe/186554?preview-token=fd104724fff200b4083c1ca8b37bb5e0">Vasvári Vivien ebben a cikkünkben arról beszélt, hogy könnyen esik szerelembe</a>.</p>
    </article>
  </body>
</html>