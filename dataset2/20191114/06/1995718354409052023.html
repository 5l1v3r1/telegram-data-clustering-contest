<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152206-inozemec-ihav-do-kyieva-cherez-volyn-i-znyk-tryvaie-rozshuk"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T06:47:00+00:00"/>
    <meta property="og:title" content="Іноземець їхав до Києва через Волинь і зник: триває розшук"/>
    <meta property="og:description" content="Правоохоронці встановлюють місце перебування 48-річного Монтвідаса Гедимінаса, який 23 жовтня вийшов з автобуса «Київ-Варшава»"/>
  </head>
  <body>
    <article>
      <h1>Іноземець їхав до Києва через Волинь і зник: триває розшук</h1>
      <address>
        <time datetime="2019-11-14T06:47:00+00:00">14 Nov 2019, 06:47</time>
      </address>
      <p>Правоохоронці встановлюють місце перебування 48-річного <b>Монтвідаса Гедимінаса</b>, який 23 жовтня вийшов з автобуса «Київ-Варшава» у місті Житомирі та зник. <br/><br/>Про це повідомляє поліція Житомирщини. <br/><br/>За наявною у поліцейських інформацією, чоловік 22 жовтня перетнув кордон України у Волинській області з метою відвідати м. Київ. Наступного дня він повертався додому автобусом міжнародного сполучення, однак через конфлікт з пасажирами близько 09.00 на центральному автовокзалі м. Житомира вийшов.<br/><br/>За словами родичів зниклого, з того дня зв’язок з ними перервався, відтак вони звернулись до поліції.<br/><br/>Прикмети чоловіка: зріст близько 185-190 см, на вигляд 47-48 років, волосся з сивиною, коротко стрижене, мав бороду, середньої тілобудови, особливі прикмети під бородою мав шрам довжиною 3-4 см.<br/><br/>Якщо ви володієте будь-якою інформацією щодо можливого місця знаходження Монтвідаса Гедимінаса, повідомте про це за телефонами: (0412) 40-74-75, 40-73-04 або «102» чи зверніться до найближчого відділу поліції.</p>
      <figure>
        <img src="http://www.volynpost.com/img/modules/news/0/d3/f136f8abce3b579282ef6b142ac9dd30/cb-montvidas.jpg"/>
      </figure>
    </article>
  </body>
</html>