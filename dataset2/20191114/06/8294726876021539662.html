<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/decizie-surpriza-dacia-logan-stepway-poate-fi-comandata-romania-174570.html"/>
    <meta property="og:site_name" content="Auto Bild"/>
    <meta property="article:published_time" content="2019-11-14T06:20:22+00:00"/>
    <meta property="og:title" content="Decizie surpriză: Dacia Logan Stepway poate fi comandată în România! Iată prețurile"/>
    <meta property="og:description" content="Dacia Logan Stepway poate fi comandată în România. Anuntat pentru Rusia producătorul de la Mioveni a decis să lanseze Dacia Logan Stepway și în România. "/>
  </head>
  <body>
    <article>
      <h6 class="kicker">Surpriza totală!</h6>
      <h1>Decizie surpriză: Dacia Logan Stepway poate fi comandată în România! Iată prețurile</h1>
      <address><time datetime="2019-11-14T06:20:22+00:00">14 Nov 2019, 06:20</time> by <a rel="author">Bogdan Barliga</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Dacia-S-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Dacia-S-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Dacia-Logan-Stepway.jpg"/>
        </figure>
      </slideshow>
      <p>
        <b>Deși a fost anunțat doar pentru piața din Rusia producătorul de la Mioveni a decis să lanseze Dacia Logan Stepway și în România.</b>
      </p>
      <p>Noile versiuni se remarcă prin elementele de stil inspirate din universul vehiculelor din familia Stepway. Aspectul robust este subliniat atât de protecțiile laterale specifice, de culoare neagră, de ornamentele cu aspect cromat, dispuse în partea inferioară a barelor de protecție față și spate, cât și de jantele de 16‘’ Flexwheels. Dacă pastrează caracteristicile modelului disponibil pentru piața rusească <a href="https://www.auto-bild.ro/stiri/logan-stepway-oficial-145516.html">Logan Stepway</a> va avea garda la sol mărită la 195 de milimetri.</p>
      <figure>
        <img src="https://www.auto-bild.ro/wp-content/uploads/2019/11/1.jpg"/>
      </figure>
      <p>Interiorul dispune de o tapițerie specifică, în două nuanțe de gri. Denumirea Stepway se regăsește atât pe spătarele scaunelor, cât și în partea de jos a volanului îmbrăcat în piele. Confortul oferit este subliniat de prezența unei game largi de echipamente, printre care sistemul de navigație MediaNav, cu ecran tactil de 7‘’, oglinzile reglabile electric, cu dejivrare, sistemul cruise control sau asistența la parcarea cu spatele.</p>
      <figure>
        <img src="https://www.auto-bild.ro/wp-content/uploads/2019/11/4.jpg"/>
      </figure>
      <p>Noul Logan Stepway asigură un spațiu generos pentru toți ocupanții săi și pentru bagajele acestora, volumul portbagajului situându-se printre cele mai bune din segment (510 litri, cu posibilitatea de a ajunge la 1.257 litri în cazul în care bancheta spate este rabatată).</p>
      <figure>
        <img src="https://www.auto-bild.ro/wp-content/uploads/2019/11/2.jpg"/>
      </figure>
      <p>Pentru modelul Logan, noile versiuni Stepway au in exclusivitate culoarea Bleu Azurite. Opțional, vehiculul poate fi echipat cu jante de aluminiu, aer condiționat cu reglare automată și cameră video pentru asistența la parcarea cu spatele.</p>
      <figure>
        <img src="https://www.auto-bild.ro/wp-content/uploads/2019/11/3-310x174.jpg"/>
      </figure>
      <p>Modelul este disponibil în 3 variante de motorizare: propulsorul pe benzină TCe 90 și două unități diesel : Blue dCi 75 și Blue dCi 95.</p>
      <p>Logan Stepway poate fi comandat începând din 14 noiembrie 2019, în exclusivitate prin intermediul<br/><a href="https://vanzari.dacia.ro/">platformei de vânzări online</a>. Din luna decembrie, modelul va fi disponibil și în rețeaua Dacia din întreaga țară.</p>
      <p>
        <b>
          <b>Dacia Logan Stepway poate fi comandată în România! Iată prețurile</b>
        </b>
      </p>
      <p>Prețurile sunt cuprinse între 10.250 Euro (TVA inclus) pentru varianta echipată cu motorul TCe 90, și 12.150 Euro, pentru varianta Blue dCi 95. Pentru lansare este disponibilă şi o ofertă specială de finanţare.</p>
      <p>Așa cum reiese din configurator dacă se plasează o comandă astăzi pentru un model Dacia Logan Stepway livrarea va avea loc pe 20 decembrie.</p>
      <figure>
        <img src="https://www.auto-bild.ro/wp-content/uploads/2019/11/Dacia-S-1.jpg"/>
      </figure>
      <figure>
        <img src="https://www.auto-bild.ro/wp-content/uploads/2019/11/Dacia-S-2.jpg"/>
      </figure>
      <p>Pentru piața din Rusia sunt disponibile și alte culori:</p>
      <figure>
        <img src="https://www.auto-bild.ro/wp-content/uploads/2018/08/Logan-Stepway.jpg"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/video/dacia-logan-stepway-poate-fi-comandata-romania-174613.html"/>
        <a href="https://www.auto-bild.ro/stiri/dacia-sandero-cu-motor-de-263-cp-172854.html"/>
        <a href="https://www.auto-bild.ro/stiri/dacia-campioana-europei-de-sud-est-care-fost-venitul-obtinut-2018-172476.html"/>
      </related>
    </article>
  </body>
</html>