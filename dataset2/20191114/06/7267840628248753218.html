<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008889-zakon-o-voennoj-policii-dolzhen-byt-peredan-v-radu-do-31-marta-2020-goda"/>
    <meta property="og:site_name" content="Главное™"/>
    <meta property="article:published_time" content="2019-11-14T06:55:00+00:00"/>
    <meta property="og:title" content="Закон о Военной полиции должен быть передан в Раду до 31 марта 2020 года"/>
    <meta property="og:description" content="Про це під час брифінгу в Інформаційному агентстві АрміяInform розповів начальник групи зв’язків з громадськістю Головного управління Військової служби правопорядку у Збройних Силах України підполковник Володимир Потапов. – Військова поліці..."/>
  </head>
  <body>
    <article>
      <h1>Закон о Военной полиции должен быть передан в Раду до 31 марта 2020 года</h1>
      <address>
        <time datetime="2019-11-14T06:55:00+00:00">14 Nov 2019, 06:55</time>
      </address>
      <p>Про це під час брифінгу в Інформаційному агентстві <a href="https://armyinform.com.ua/2019/11/zakon-pro-vijskovu-policziyu-na-rozglyad-verhovnoyi-rady-maye-buty-peredanyj-do-31-bereznya-nastupnogo-roku/">АрміяInform</a> розповів начальник групи зв’язків з громадськістю Головного управління Військової служби правопорядку у Збройних Силах України підполковник Володимир Потапов.</p>
      <p>– Військова поліція, за стандартами НАТО, повинна бути повноцінним правоохоронним органом, який матиме весь необхідний інструментарій для боротьби з військовими злочинами та забезпечення правопорядку у військовому відомстві, – зазначив підполковник Володимир Потапов.</p>
      <p>Сьогодні є однозначна підтримка в реалізації цього проєкту з боку Президента України Володимира Зеленського, про що свідчить його Указ від 8 листопада 2019 року. Він, зокрема, визначив – до 31 березня 2020 року розробити та внести на розгляд Верховної Ради України законопроєкт щодо утворення в системі Міністерства оборони України Військової поліції як правоохоронного органу. Є також підтримка з боку міністра оборони Андрія Загороднюка, який зазначав про необхідність такого органу у військовій структурі. Крім того, є стійка підтримка реалізації в ЗСУ стандартів НАТО з боку наших західних партнерів, на сприяння та допомогу яких можемо розраховувати.</p>
      <related>
        <h4>Читайте также:</h4>
        <a href="https://glavnoe.ua/news/n357008911-pochemu-armejcy-sovershajut-suicidy-i-kak-etomu-protivostojat-(video)"/>
      </related>
      <p>– Наразі всі наші сили та можливості направлені на підготовку цього законопроєкту. Зокрема узгоджуємо питання з усіма іншими силовими структурами, які працюють у правовому полі. Переконаний, це завдання, поставлене президентом, ми виконаємо, – повідомив підполковник Володимир Потапов.</p>
      <p>Ухвалення цього закону дасть право Військовій поліції на проведення досудового розслідування кримінальних правопорушень, які скоїли військовослужбовці ЗС України, віднесених законом до її підслідності, повноваження для здійснення оперативно-розшукових заходів, можливість контролю за станом пропускного режиму та дотримання вимог щодо утримання й зберігання озброєння, ракет, боєприпасів і вибухових речовин на арсеналах, базах, складах українського війська.</p>
      <related>
        <h4>Читайте также:</h4>
        <a href="https://glavnoe.ua/news/n357008759-v-harkove-predstaviteli-obse-pojasnili-armejcam-chto-takoe-grazhdanskij-kontrol-nad-armiej"/>
      </related>
    </article>
  </body>
</html>