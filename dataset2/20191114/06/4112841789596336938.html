<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76559-Ak-vychovavas-psy-tak-ze-ich-bijes-prestan-Viac-funguje-odmenovanie-su-tiez-menej-vystresovane"/>
    <meta property="og:site_name" content="REFRESHER"/>
    <meta property="article:published_time" content="2019-11-14T06:56:00+00:00"/>
    <meta property="og:title" content="Ak vychovávaš psy tak, že ich biješ, prestaň. Viac funguje odmeňovanie, sú tiež menej vystresované"/>
    <meta property="og:description" content="Štúdia ukázala, že psíky, ktoré miesto mlátenia odmeňujeme, sú šťastnejšie."/>
  </head>
  <body>
    <article>
      <h1>Ak vychovávaš psy tak, že ich biješ, prestaň. Viac funguje odmeňovanie, sú tiež menej vystresované</h1>
      <address><time datetime="2019-11-14T06:56:00+00:00">14 Nov 2019, 06:56</time> by <a rel="author">Vladimír Mičuda</a></address>
      <p>
        <b>Štúdia ukázala, že psíky, ktoré miesto mlátenia odmeňujeme, sú šťastnejšie.</b>
      </p>
      <p>V minulosti bolo na Slovensku, ale aj všade inde vo svete zvykom psa uviazať na reťaz. No a keď niečo vyviedol alebo nebodaj ušiel, bolo ho treba poriadne vytrieskať. Dnes už, našťastie, reťaze vidíme málokde<b>. Zviera totiž nie je vec</b> a ľudia si to začali uvedomovať. Stále sa však medzi nami nájdu takí, ktorí psovi uštedria pár „výchovných“. No veď predsa preto, aby sa naučil, čo má a nemá robiť</p>
      <related>
        <a href="https://refresher.sk/61934-Su-policajne-psy-hladajuce-drogy-zavisle-Trener-spolupracujuci-s-armadou-aj-Rytmusom-nam-prezradil-viac-Rozhovor"/>
      </related>
      <p>.</p>
      <p>Ak máš šteniatko a to sa ti občas vyciká na koberec, netrestaj ho. Existujú iné metódy, ako psovi ukázať, čo by mal a nemal robiť. <a href="https://www.biorxiv.org/content/10.1101/823427v1">Štúdia</a> ukázala, že ísť cestou odmeňovania je ďaleko účinnejšie. Keď psa totiž potrestáš fyzickým trestom, bojí sa ťa a má stres.</p>
      <figure>
        <img src="https://i.refresher.sk/public/vladimir-micuda/tasr/Tatransky_duric_008192869.jpg"/>
        <figcaption>
          <cite>TASR/Roman Hanc</cite>
        </figcaption>
      </figure>
      <p> Prvé, čo človek spraví, keď nie je spokojný so svojím psom, je to, že sa zaženie. Je to naša inštinktívna reakcia. Tiež na psa kričíme, keď začne štekať a to výchove tiež nepomáha. Má to negatívne dôsledky a nechcené vedľajšie účinky.</p>
      <p>Vedci si to odskúšali na 92 psoch. Jednu skupinu trénovali averzívnym spôsobom a druhú zas metódou odmeňovania. Tie, na ktoré sa kričalo a tréner ich trestal, boli značne nervóznejšie. Častejšie si olizovali pery, kňučali a nervózne dvíhali labky.<b> Nesprávali sa však tak len počas tréningu, ale aj po ňom,</b> čo naznačuje, že ostávajú vystresované a boja sa. Dôkazom toho je aj fakt, že počas trénovania mali tieto psy zvýšenú hladinu stresového hormónu.</p>
      <related>
        <a href="https://refresher.sk/76106-Muzi-su-vtipnejsi-ako-zeny-ukazala-studia"/>
      </related>
      <p>Keď už nič iné, tak štúdia jasne ukazuje, že by sme sa k našim štvornohým miláčikom mali správať s úctou. Nabudúce si teda rozmysli, či zvýšiš hlas, keď sa ti niečo nebude páčiť.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/42869-Zeny-si-vraj-uz-ako-6rocne-myslia-ze-su-menej-inteligentne-ako-muzi-V-matike-si-neveria-ani-s-dobrymi-vysledkami"/>
        <a href="https://refresher.sk/41328-Madarsky-pivovar-ti-venuje-specialnu-prepravku-piva-ak-si-adoptujes-jedneho-z-psikov-nedalekeho-utulku"/>
        <a href="https://refresher.sk/44299-Takto-vyzeraju-nove-policajne-psy-v-Taiwane-Roztomile-steniatka-budu-trenovane-na-hladanie-drog-no-vobec-neposobia-nebezpecne"/>
        <a href="https://refresher.sk/40072-Ako-vyzera-bezny-zivot-najroznejsich-zvierat-Macky-ti-sedenim-na-klavesnici-v-skutocnosti-pomahaju"/>
        <a href="https://refresher.sk/39271-Dopraj-si-davku-zvieracej-roztomilosti-Domaci-milacikovia-sa-po-pochvale-doslova-rozziarili"/>
        <a href="https://refresher.sk/49799-Podarilo-sa-zachranit-170-psov-ktore-by-inak-skoncili-v-polievke-Zvierata-z-juhokorejskej-farmy-dostanu-sancu-na-normalny-zivot"/>
        <a href="https://refresher.sk/56876-Ak-vobec-nepijes-alkohol-hrozi-ti-vyssie-riziko-vzniku-demencie-Nova-studia-analyzovala-situaciu-v-nasom-mozgu"/>
        <a href="https://refresher.sk/76399-Zubatej-rybe-odsekli-hlavu-no-aj-napriek-tomu-rozhryzla-plechovku-koly-Video-sa-stalo-hitom-internetu"/>
      </related>
    </article>
  </body>
</html>