<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152205-luckyj-basketbolist-potrapyv-u-top-5-svitovogo-rejtyngu"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T06:07:00+00:00"/>
    <meta property="og:title" content="Луцький баскетболіст потрапив у ТОП-5 світового рейтингу"/>
    <meta property="og:description" content="Центровий БК «Старий Луцьк» Володимир Шевчук посів високе четверте місце у рейтингу кращих гравців баскетболу 3х3."/>
  </head>
  <body>
    <article>
      <h1>Луцький баскетболіст потрапив у ТОП-5 світового рейтингу</h1>
      <address>
        <time datetime="2019-11-14T06:07:00+00:00">14 Nov 2019, 06:07</time>
      </address>
      <p>Центровий БК «Старий Луцьк» <b>Володимир Шевчук</b> посів високе четверте місце у рейтингу кращих гравців баскетболу 3х3 у своїй віковій категорії. <br/><br/>Про це пишуть <a href="https://www.volynnews.com/news/all/tsentrovyy-staroho-lutska-u-top-5-svitovoho-reytynhu/">Волинські новини</a>.<br/><br/>Зауважимо, що третім в категорії U-18 став партнер Володимира Шевчука по збірній <b>Ілля Заєць</b>. Цікаво, що Заєць став кращим з українців в усіх шести категоріях (по три в жінок та чоловіків)<br/><br/>Відразу за Зайцем, на четвертому місці у рейтингу виявився центровий нашої команди Володимир Шевчук. Зовсім трохи не дотягнув до Топ-10 Микита Константиновський, який опинився на 11 сходинці.<br/><br/>До слова, тренером збірної України U-18 з баскетболу 3х3 є головний тренер БК «Старий Луцьк» <b>Володимир Журжій</b>.<br/><br/>«Дізнався про цю інформацію з інтернету. Стежу за новинами Федерації баскетболу України. Побачив інформацію про мого друга Іллю Зайця, який зайняв третє місце в рейтингу і заодно помітив, що я посів четверте місце. Це завжди приємно і мотивує іти далі, грати ще більше турнірів. Четверте місце в світовому рейтингу – доволі високий результат. Цей рейтинг складається за турнірами, які були проведені протягом декількох років. Я поїздив по дуже багатьох турнірах з баскетболу 3х3, побував в різних країнах світу. Взяв участь у чемпіонаті Європи та чемпіонаті світу, грав в Суперлізі 3х3, за «Промбудсферу» грав. В більшості турнірів ми перемагали і за ці турніри дають певну кількість очок. Ці очки сумуються і виходить загальний рейтинг», - каже Володимир Шевчук.</p>
    </article>
  </body>
</html>