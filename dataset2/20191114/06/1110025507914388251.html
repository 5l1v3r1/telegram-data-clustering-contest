<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827199-19-zastagy-aru-tngi-klubta-bosanyp-kaldy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-14T06:54:00+00:00"/>
    <meta property="og:title" content="19 жастағы ару түнгі клубта босанып қалды"/>
    <meta property="og:description" content="Францияның Тулуз қаласының тұрғыны O’Club түнгі клубтағы би алаңында дүниеге сәби әкелді деп хабарлайды KAZ.NUR.KZ lenta.ru-ға сілтеме жасап."/>
  </head>
  <body>
    <article>
      <h1>19 жастағы ару түнгі клубта босанып қалды</h1>
      <address><time datetime="2019-11-14T06:54:00+00:00">14 Nov 2019, 06:54</time> by <a rel="author">Қаламқас Төре</a></address>
      <p>
        <b>Францияның Тулуз қаласының тұрғыны O’Club түнгі клубтағы би алаңында босанды деп хабарлайды <a href="https://kaz.nur.kz/">KAZ.NUR.KZ</a><a href="https://lenta.ru/?utm_medium=source&amp;utm_source=rnews"> lenta.ru</a>-ға сілтеме жасап.</b>
      </p>
      <p>Бұл жағдай 11 қараша күні жергілікті уақытпен 5:30-да орын алған. Клуб иесі оқиғаның мән-жайын баяндап берді.</p>
      <blockquote>"Клуб жабылып, адамдар аз қалған еді. Менің қызметкерлерімнің бірі маған жүгіріп келіп, көмек керек екенін айтты. Мен келуші қыздың босанғалы жатқанын көрдім", - дейді клуб иесі.</blockquote>
      <p>Клубтың қызметкері жедел жәрдемге хабарласып, кезекші оператор әйел адамды қалай босандыру керек екенін айтып берген.</p>
      <p>Соны арқасында клуб қызметкерлері жұмыла отырып, 19 жастағы аруды босандырып алған. Олардың сөзінше, осындай төтенше жағдай кезінде олар бірлесе отырып, жақсы жұмыс атқарыпты.</p>
      <blockquote>"Бұл клубтың ең ерекше жабылуы болды. Командамыз бірлесе жұмыс істеді. Ең соңында бәріміз көзімізге жас алдық. Қуанышқа орай, арамызда ешкім қобалжып, шошынған жоқ. Қолымыздан барлығы келді", - дейді клуб менеджері.</blockquote>
      <p>Оның сөзінше, 19 жастағы аяғы ауыр аруды клубқа оның құрбылары ертіп әкелген. Олар оның көңілін көтергісі келіпті.</p>
      <blockquote>"Ол алкогольді сусын ішпеген", - дейді меңгеруші.</blockquote>
      <p>O’Club өкілдері баланың болашақта фейс-бақылауды өтпей, мекемеге емін-еркін келе алатынын атап өтті.</p>
    </article>
  </body>
</html>