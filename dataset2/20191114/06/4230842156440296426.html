<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191114-smertelna-dtp-na-zakarpatti-dvi-zhertvy-ta-p-yat-postrazhdalyh/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T06:10:27+00:00"/>
    <meta property="og:title" content="Смертельна ДТП на Закарпатті: дві жертви та п’ять постраждалих"/>
    <meta property="og:description" content="Поблизу села Мідяниця Іршавського району Закарпатської області сталася трагічна аварія. В ній загинули дві людини, ще п’ятеро госпіталізовані до районної лікарні."/>
  </head>
  <body>
    <article>
      <h1>Смертельна ДТП на Закарпатті: дві жертви та п’ять постраждалих</h1>
      <address>
        <time datetime="2019-11-14T06:10:27+00:00">14 Nov 2019, 06:10</time>
      </address>
      <p>Поблизу села Мідяниця Іршавського району Закарпатської області сталася трагічна аварія. В ній загинули дві людини, ще п’ятеро госпіталізовані до районної лікарні.</p>
      <p>У Закарпатській області на автодорозі Мукачево-Рогатин Audi виїхав на зустрічну смугу унаслідок чого сталося лобове зіткнення з Fiat Scudo.</p>
      <p><b>Жертвами ДТП стали 41-річний водій</b> Audi та його <b>32-річний пасажир</b> – мешканці села Дерцен Мукачівського району.</p>
      <p>Їх 25-річний односелець, який також перебував у салоні автомобіля, з травмами потрапив до лікарні. 37-річного водія і трьох пасажирів автомобіля Fiat Scudo, серед яких малолітня дитина, також госпіталізовано до Іршавської  лікарні.</p>
      <p><b>Читайте:</b> <a href="https://fakty.com.ua/ua/proisshestvija/20191111-pid-kyyevom-u-dtp-zagynuly-chetvero-lyudej-dvoye-z-nyh-dity/">Під Києвом у ДТП загинули четверо людей, двоє з них – діти</a></p>
      <p>За попередньою інформацією, водій Audi не впорався з керуванням.</p>
      <p>Обставини і причини аварії встановлюють місцеві правоохоронці.</p>
      <p>Раніше Факти ICTV писали про те, що у Києві <a href="https://fakty.com.ua/ua/proisshestvija/20191111-u-kyyevi-lexus-protaranyv-taksi-i-zbyv-dvoh-pishohodiv-zagynula-zhinka/">Lexus протаранив таксі і збив двох пішоходів</a>.</p>
    </article>
  </body>
</html>