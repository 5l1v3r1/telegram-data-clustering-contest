<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188495/Premie-zorgverzekering-voor-Rotterdamse-lage-inkomens-gaat-omhoog"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T06:13:19+00:00"/>
    <meta property="og:title" content="Premie zorgverzekering voor Rotterdamse lage inkomens gaat omhoog"/>
    <meta property="og:description" content="De premie van het VGZ Rotterdampakket gaat omhoog. Dat komt grotendeels doordat de korting die verzekeraars mogen geven is verlaagd. Uiteindelijk zal door deze veranderingen de premie van het VGZ Rotterdampakket volgend jaar met vijf euro duurder worden."/>
  </head>
  <body>
    <article>
      <h1>Premie zorgverzekering voor Rotterdamse lage inkomens gaat omhoog</h1>
      <address>
        <time datetime="2019-11-14T06:13:19+00:00">14 Nov 2019, 06:13</time>
      </address>
      <h4>De premie van het VGZ Rotterdampakket gaat omhoog. Dat komt grotendeels doordat de korting die verzekeraars mogen geven is verlaagd. Uiteindelijk zal door deze veranderingen de premie van het VGZ Rotterdampakket volgend jaar met vijf euro duurder worden.</h4>
      <p>De verlaging van de korting die verzekeraars mogen geven is een landelijke afspraak. De collectiviteitskorting, die nu nog 10 procent is, wordt verlaagd naar 5 procent.</p>
      <p>Daarnaast heeft VGZ de premie voor de aanvullende zorgverzekering verhoogd. Ook is voor het volgende jaar een aantal wijzigingen in het pakket aangebracht. Er is gekeken waar op dit moment de grootste behoefte bij de verzekerden aan is.</p>
      <p>Zo komt er een uitbreiding van de vergoedingen voor tandzorg. Bijvoorbeeld het maken van foto's als foto's en chirurgische ingrepen worden volledig vergoed. Dat was eerst 80 procent. De vergoeding voor alternatieve geneeswijzen gaat omlaag, omdat er nu weinig gebruik van gemaakt wordt.</p>
      <p>Rotterdam vindt de impact van de verlaagde collectiviteitskorting groot en zal daarom met het ministerie van Volksgezondheid in gesprek gaan of dit voor Rotterdammers met een laag inkomen niet anders kan.</p>
      <p>Het VGZ Rotterdampakket is bedoeld voor Rotterdammers met een laag inkomen en hoge zorgkosten. De gemeente draagt tien euro bij aan de premie en het eigen risico is beperkt tot een minimum van 50 euro.</p>
    </article>
  </body>
</html>