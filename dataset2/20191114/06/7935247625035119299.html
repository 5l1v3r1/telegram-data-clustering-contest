<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-kayip-doktor-icin-seferberlik-214991h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T06:01:37+00:00"/>
    <meta property="og:title" content="Bursa'da kayıp doktor için seferberlik"/>
    <meta property="og:description" content="Bursa'nın İznik ilçesinde balık tutmak için kayık ile göle açılan Hasan Hüseyin Öngül (67), kayboldu. Dün yapılan arama çalışmalarından sonuç alınamadı."/>
  </head>
  <body>
    <article>
      <h1>Bursa'da kayıp doktor için seferberlik</h1>
      <h2>Bursa'nın İznik ilçesinde balık tutmak için kayık ile göle açılan Hasan Hüseyin Öngül (67), kayboldu. Dün yapılan arama çalışmalarından sonuç alınamadı.</h2>
      <address>
        <time datetime="2019-11-14T06:01:37+00:00">14 Nov 2019, 06:01</time>
      </address>
      <p>İznik ilçesinde kendisine ait kayıkla dün akşam saatlerinde balık tutmak için İznik Gölü'ne açılan doktor Hasan Hüseyin Öngül eve dönmeyince, ailesi jandarmaya haber verdi.</p>
      <p>İhbar üzerine bölgeye giden İznik Jandarma Komutanlığı'na bağlı bot timleri ve AFAD ekipleri, Öngül'ü bulmak için çalışması başlattı.</p>
      <p>AFAD ekipleri şişme botlarla göl yüzeyinde, balık adamlar ise dalış yaparak su altında Öngül'ü aradı.</p>
      <p>Çalışmalara, bölgede bulunan 5 kooperatife ait balıkçılar da destek verdi.</p>
      <p>Yaklaşık 3 saatlik çalışmada, Öngül'e ait herhangi bir ize ulaşılamadı. </p>
      <p>Ara verilen çalışmaların bu sabah yeniden başlayacağı belirtildi.</p>
      <figure>
        <img src="https://www.olay.com.tr/d/other/f95b5a216d93ceec0b99de3490bbbb83.jpg"/>
      </figure>
    </article>
  </body>
</html>