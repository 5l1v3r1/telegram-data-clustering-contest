<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/menzil-tarikati-saglik-bakanligini-ele-gecirdi-mi/926868"/>
    <meta property="og:site_name" content="medya faresi"/>
    <meta property="article:published_time" content="2019-11-14T06:04:00+00:00"/>
    <meta property="og:title" content="Menzil tarikatı Sağlık Bakanlığı'nı ele geçirdi mi?"/>
    <meta property="og:description" content="İYİ Partili Aytun Çıray, Saygı Öztürk'ün Menzil adlı kitabını Meclis gündemine taşıdı."/>
  </head>
  <body>
    <article>
      <h1>Menzil tarikatı Sağlık Bakanlığı'nı ele geçirdi mi?</h1>
      <h2>İYİ Partili Aytun Çıray, Saygı Öztürk'ün Menzil adlı kitabını Meclis gündemine taşıdı.</h2>
      <address>
        <time datetime="2019-11-14T06:04:00+00:00">14 Nov 2019, 06:04</time>
      </address>
      <p>TBMM Plan Bütçe Komisyonu'nda Sağlık Bakanlığı bütçesi ele alınırken İYİ Parti'nin Milli Güvenlikten Sorumlu Başkanı Aytun Çıray, Menzil tarikatının Sağlık Bakanlığı'nı ele geçirdiği iddiasını Sağlık Bakanı Fahrettin Koca'ya sorarak Sözcü yazarı Saygı Öztürk'ün Menzil adlı kitabını gündeme getirdi.</p>
      <p>Milletvekili Aytun Çıray, Koca'ya “Gazeteci- yazar Saygı Öztürk, ‘Menzil' isimli bir kitap yazdı biliyorsunuz ve o kitapta, şeyh, şıh, ismi her neyse, Menzil tarikatının Sağlık Bakanlığı'nı ele geçirdiğini söyledi.</p>
      <figure>
        <img src="http://i.medyafaresi.com/uploads/content/menzil-tarikati-saglik-bakanligini-ele-gecirdi-mi-14112019jpg.jpg?v=1573711624"/>
      </figure>
      <p>Aynı kişi ‘10 bakanın evimize geldiğini bilirim' diye anlattı o kitapta. Bu konuları yalanladınız mı? Bu konudaki düşüncelerinizi almak istiyorum. Türkiye, biliyorsunuz büyük bir tehlike atlattı, yeniden aynı tehlikelere gelmememiz lazım” diye sordu.</p>
      <p>Bakan Fahrettin Koca ise bu soruya cevap vermedi.</p>
    </article>
  </body>
</html>