<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188496/Ongelukken-zorgden-voor-files-richting-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T06:48:16+00:00"/>
    <meta property="og:title" content="Ongelukken zorgden voor files richting Rotterdam"/>
    <meta property="og:description" content="Door verschillende ongelukken stonden er flinke files op de snelwegen richting Rotterdam. Op de A15 en de A16 stond het vast."/>
  </head>
  <body>
    <article>
      <h1>Ongelukken zorgden voor files richting Rotterdam</h1>
      <address>
        <time datetime="2019-11-14T06:48:16+00:00">14 Nov 2019, 06:48</time>
      </address>
      <h4>Door verschillende ongelukken stonden er flinke files op de snelwegen richting Rotterdam. Op de A15 en de A16 stond het vast.</h4>
      <p>Van Nijmegen naar Rotterdam was een ongeluk gebeurd ter hoogte van afrit Hardinxveld-Giessendam. Er vonden opruimwerkzaamheden plaats. De linkerrijstrook was lange tijd dicht en er stond een file van bijna een uur.</p>
      <p>Op de A16 van Breda naar Rotterdam was het ook druk. Het verkeer stond vast nadat er eerder in de morgen een hoogtemelding was geweest bij de Drechttunnel. De vertraging bedroeg een halfuur. Bij Zonzeel, in Brabant, was een ongeluk gebeurd. Daar was de linkerrijstrook afgesloten.</p>
    </article>
  </body>
</html>