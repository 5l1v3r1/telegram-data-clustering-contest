<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/14/elkaptak-az-aurora-utcai-zaszloegetoket"/>
    <meta property="og:site_name" content="infostart"/>
    <meta property="article:published_time" content="2019-11-14T06:01:26+00:00"/>
    <meta property="og:title" content="Elkapták az Auróra utcai zászlóégetőket"/>
    <meta property="og:description" content="Nyoc férfit és egy nőt azonosítottak a nyomozók, akik az ország különböző pontjain fogták el a csoport tagjait."/>
  </head>
  <body>
    <article>
      <h1>Elkapták az Auróra utcai zászlóégetőket</h1>
      <address><time datetime="2019-11-14T06:01:26+00:00">14 Nov 2019, 06:01</time> by <a rel="author">Infostart</a></address>
      <h3>Nyoc férfit és egy nőt azonosítottak a nyomozók, akik az ország különböző pontjain fogták el a csoport tagjait.</h3>
      <p>A rendőrség kilenc embert fogott el a fővárosi Auróra utcai, október 23-án történt zászlóégetéssel kapcsolatban - közölte a Budapesti Rendőr-főkapitányság (BRFK) <a href="http://www.police.hu/hu/hirek-es-informaciok/legfrissebb-hireink/bunugyek/a-budapesti-rendor-fokapitanysag-nyomozoi-kilenc">a rendőrség honlapján</a>.</p>
      <p>A közlemény szerint a rendőrségi ügyeletre október 23-án 14 óra 8 perckor érkezett bejelentés arról, hogy a VIII. kerületi Auróra utcában az Auróra Kultúrközösségi Központra kihelyezett zászlót ismeretlenek leszakították, felgyújtották, valamint az épület falát is megrongálták. Senki nem sérült meg. <br/>A BRFK a helyszínen szemlét tartott és az esettel összefüggésben garázdaság gyanúja miatt rendelt el nyomozást ismeretlen tettesek ellen.</p>
      <p>A rendőrök azonosítottak nyolc férfit és egy nőt, akiket szerdán az ország különböző részein elfogtak és</p>
      <blockquote>társtettesként, csoportosan elkövetett garázdaság, illetve szintén társtettesként elkövetett rongálás gyanúja miatt hallgattak ki gyanúsítottként.</blockquote>
      <p>Az elfogott embereknél házkutatást tartottak. A gyanúsítottak a gyanúsítás ellen panasszal nem éltek, az eljárás további szakaszában szabadlábon védekeznek.</p>
    </article>
  </body>
</html>