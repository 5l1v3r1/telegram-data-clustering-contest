<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/orsos-krisztian-meghalok-ha-nem-kapok-kemot/186538"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T06:15:00+00:00"/>
    <meta property="og:title" content="Orsós Krisztián: &quot;Meghalok, ha nem kapok kemót&quot;"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Orsós Krisztián: "Meghalok, ha nem kapok kemót"</mark>
      </h1>
      <address><time datetime="2019-11-14T06:15:00+00:00">14 Nov 2019, 06:15</time> by <a rel="author">K. B.</a></address>
      <p>
        <b>Életveszély fenyegeti a 21 éves korábbi gólkirály Orsós Krisztiánt, akinek augusztusban amputálták daganatos lábát. Kemoterápiára<br/>kényszerül, amit anyagi problémák nehezítenek. </b>
        <b>Életveszély fenyegeti a 21 éves korábbi gólkirály Orsós Krisztiánt, akinek augusztusban amputálták daganatos lábát. Kemoterápiára<br/>kényszerül, amit anyagi problémák nehezítenek.</b>
      </p>
      <p>Letaglózó hírt közölt az orvosa a Békés megyei Lőkösháza focicsapatának korábbi gólkirályával: áttétveszélyes az a rosszindulatú daganat, ami miatt két hónapja amputálni kellett a lábát. A 2017/18-as fociszezonban elképesztő mennyiségű, 95 gólt szerzett korábbi játékosnál egy átlagosnak tűnő sportsérülés után diagnosztizáltak rá­kot.</p>
      <p>Azért vetette magát alá az amputálásnak, mert így nagyobbnak tűnt az esélye a gyógyulásra, és így arra, hogy fel tudja nevelni kislányát. Most azonban újra ve­szélybe került az élete.</p>
      <figure>
        <img src="http://media.borsonline.hu/cikk/20/192123/gallery-picture/645w/2022730_orsos-krisztian-dt-11.jpg"/>
        <figcaption>A nyáron vágták le a lábát © Dombóvári Tamás</figcaption>
      </figure>
      <p>– Az orvosom azt mondta, kemoterápiás kezelésre van szükségem, ha ezt nem kapom meg, biztosan áttétes leszek, és nem lesz hosszú életem – mondta a Borsnak a 21 éves fiatalember, aki októberben kapott műlábat.</p>
      <p>– Heteken belül megkapom az első kemót, de utána háromhetente Budapestre kell járnom a Békés megyei Elekről, ami 230 kilométer kocsival. Ez nagyon megterhelő anyagilag – tette hozzá kétségbeesetten Orsós.</p>
      <blockquote><b>Minden forint segít</b> <br/>Orsós Krisztián életmentő kezelése megterhelő költségekkel jár. A kisgyermekes család megsegítéséhez az alábbi számlaszámra történő utalással lehet hozzájárulni: <b>11773339-01340677</b></blockquote>
      <p>A tehetséges játékosnak a lába elvesztésekor gyűjtést szerveztek, ám az a pénz hamar elment a gyógyszerekre és az eddigi kezelésekre utazás költségeire.</p>
      <figure>
        <img src="http://media.borsonline.hu/cikk/20/192123/gallery-picture/645w/2022728_orsos-krisztian-uj-mulabbal-21.jpg"/>
        <figcaption>Októberben kapott műlábat, azonnal labdába rúgott vele</figcaption>
      </figure>
      <p>S nem csak ez az egyetlen anyagilag megterhelő probléma.</p>
      <p>– A csonk már összeforrt, a mű­láb­bal azonban probléma akadt, csak lábujjhegyen tudok járni a másik lábamon. Új tokot kell csináltatni, ami szintén pénzbe kerül – panaszkodott Krisztián.</p>
    </article>
  </body>
</html>