<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/podii/mitniky-iakogo-pidozruut-y-zlovjivanni-slyjbovim-stanovishem-oberyt-na-lvivshini-zapobijnii-zahid.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Митнику, якого підозрюють у зловживанні службовим становищем, оберуть на Львівщині запобіжний захід"/>
    <meta property="og:description" content="Прокуратура Львівської області повідомила про підозру та клопотатиме перед судом про обрання фігуран..."/>
  </head>
  <body>
    <article>
      <h1>Митнику, якого підозрюють у зловживанні службовим становищем, оберуть на Львівщині запобіжний захід</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Прокуратура Львівської області повідомила про підозру та клопотатиме перед судом про обрання фігуранту міри запобіжного заходу у вигляді тримання під вартою із альтернативою внесення 2,5 млн грн застави.</p>
      <p>Зловмисником виявився 41-річний уродженець Волинської області, працівник митного поста “Рава-Руська” Львівської митниці ДФС. Про це повідомили Голосу Сокальщини у <a href="https://lviv.gp.gov.ua/ua/news.html?_m=publications&amp;_c=view&amp;_t=rec&amp;id=261060">прокуратурі Львівської області</a>.</p>
      <p>Встановлено, що у січні цього року службовець безперешкодно пропустив через митний кордон України вантажівку із незадекларованим товаром, загальною вагою понад 4 тонни, вартістю майже 8,7 млн грн.</p>
      <p>Серед виявленого були зарядні пристрої, мультимедійні системи, відеореєстратори, акумулятори, наручні годинники, телевізійні приставки, фітнесбраслети, сумки, карти пам’яті, роутери, навушники та інша техніка.</p>
      <p>Такі неправомірні діяння призвели до ненадходження до бюджету податкових та митних платежів на загальну суму понад 2,5 млн грн.</p>
      <p>Правоохоронці кваліфікували правопорушення за ч.2 ст.364 КК України – зловживання владою або службовим становищем та повідомили особі про підозру.</p>
      <p>Сьогодні, 13.11.2019, о 13:00 год, у Личаківському районному суді м.Львова відбудеться обрання підозрюваному запобіжного заходу.</p>
      <p><b><i>Довідково: </i></b>санкція ст. 364 КК України передбачає від 3 до 6 років ув’язнення з трирічним позбавленням права обіймати посади в органах митної служби, а також штраф від п’ятисот до однієї тисячі неоподатковуваних мінімумів доходів громадян.</p>
      <slideshow>
        <figure>
          <img src="https://golossokal.com.ua/wp-content/uploads/2019/11/mytnytsia.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/mytnytsia2.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/mytnytsia3.jpg"/>
        </figure>
      </slideshow>
      <related>
        <h4>Публікації по темі</h4>
        <a href="https://golossokal.com.ua/podii/y-lvovi-pidozruvanogo-v-ybivstvi-trimatimyt-pid-vartou.html"/>
        <a href="https://golossokal.com.ua/podii/policeiski-viiavili-troh-nelegalnih-migrantiv-y-centri-lvova.html"/>
        <a href="https://golossokal.com.ua/podii/donka-pensionerki-kotra-zablykala-y-lisi-podiakyvala-policeiskim-za-poriatynok-svoiei-materi.html"/>
      </related>
    </article>
  </body>
</html>