<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773747,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="גלילות קפיטל ממנה את נופר עמיקם לשותפה"/>
    <meta property="og:description" content="עמיקם הצטרפה לקרן לפני כשנה וחצי כדי להקים מחלקת יצירת ערך, שמתמקדת בתמיכה ופיתוח עסקי עבור חברות הפורטפוליו; היא השותפה הראשונה שמצטרפת לקרן שהקימו קובי סמבורסקי ואריק קליינשטיין"/>
  </head>
  <body>
    <article>
      <h1>גלילות קפיטל ממנה את נופר עמיקם לשותפה</h1>
      <h2>עמיקם הצטרפה לקרן לפני כשנה וחצי כדי להקים מחלקת יצירת ערך, שמתמקדת בתמיכה ופיתוח עסקי עבור חברות הפורטפוליו; היא השותפה הראשונה שמצטרפת לקרן שהקימו קובי סמבורסקי ואריק קליינשטיין</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">מאיר אורבך</a></address>
      <p>קרן הון הסיכון גלילות קפיטל הודיעה על מינויה של נופר עמיקם לשותפה בקרן. עמיקם עומדת בראש מחלקת Value Creation של הקרן והינה השותפה הראשונה שמצטרפת כשותפה לשני המייסדים, קובי סמבורסקי ואריק קליינשטיין. היא תמשיך להוביל את הפעילות האמורה, שכעת תהפוך למרכזית יותר בקרן. עמיקם הצטרפה לגלילות לפני כשנה וחצי כדי להקים את המחלקה, שהאמונה על תמיכה ופיתוח עסקי לחברות הפורטפוליו. היא פועלת באופן לקישור בין היזמים ללקוחות, על ידי תחזוקת קשרים שוטפים עם מנהלים בכירים מחברות מובילות בעולם, מתן סיוע ביציאה עם המוצר לשוק, עידוד צמיחת החברות ועוד.</p>
      <figure>
        <img src="https://images1.calcalist.co.il/PicServer3/2019/11/14/947610/8_l.jpg"/>
        <figcaption>נופר עמיקם <br/>צילום: בן יצחקי</figcaption>
      </figure>
      <p>"הייתה לנו הזדמנות להוסיף שותפים בעבר, דמויות מפתח בתעשייה, וזה לא הרגיש לנו נכון", סיפר סמבורסקי. "נופר מביא איתה נסיון ועשתה עבודה מדהימה עם החברות עד כה. אנחנו נרגשים ממה שעתיד לבוא". עמיקם עמדה בראש מספר מהלכי מפתח בגלילות מאז שהצטרפה לחברה, כולל ניהול הקמת קהילת Cybersecurity Innovators, המחברת בין חברות סייבר ישראליות וחברות בינלאומיות מהגדולות בעולם".</p>
      <p>"אנחנו נרגשים שנופר מצטרפת אלינו כשותפה. כראש מחלקת Value Creation, נופר בנתה תשתית נרחבת ומשמעותית לתמיכה ביזמים", הוסיף קלינשטיין. "אנחנו בטוחים שעם הקידום שלה לשותפה מלאה, נופר תמשיך לפתח ולהעמיק את הקשר המיוחד שיש לגלילות עם היזמים".</p>
      <p>לפני שהצטרפה לגלילות, עבדה עמיקם במספר תפקידי מפתח בעולם ההייטק הישראלי, כולל עבודה עם סטארט-אפים מקומיים בתפקידים ניהוליים במיקרוסופט, JVP ודלויט. כמו שני מייסדי הקרן האחרים, נופר היא יוצאת יחידת 8200 ובנוסף, מחזיקה בתואר שני במנהל עסקים בתכנית למצטיינים מאוניברסיטת בן גוריון, בשיתוף עם אוניברסיטת קולומביה. גלילות הוקמה ב-2011 ומנהלת כיום יותר מ-240 מיליון דולר בשלוש קרנות.</p>
    </article>
  </body>
</html>