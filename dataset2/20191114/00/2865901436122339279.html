<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/e-sada-je-potvrdeno-kabel-i-smederevo-bez-10-bodova-zbog-namestanja/342452"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="E sada je potvrđeno: Kabel i Smederevo bez 10 bodova zbog nameštanja"/>
    <meta property="og:description" content="Pali zbog utakmice odigrane 14. oktobra"/>
  </head>
  <body>
    <article>
      <h1>E sada je potvrđeno: Kabel i Smederevo bez 10 bodova zbog nameštanja</h1>
      <h2>Pali zbog utakmice odigrane 14. oktobra</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Prvostepena odluka disciplinaca sada je potvrđena. Prvoligaši Kabel i Smederevo nastaviće takmičenje bez 10 bodova, koliko im je oduzeto zbog nameštanja utakmica.</p>
      <p>Komisija za žalbe je zasedala i odbila prigovore Kabela i Smedereva, čime je samo potvrdila prvobitnu odluku da se klubovima oduzmu bodovi. Disciplinci su prethodno odlučili na osnovu prijave Oficira za integritet Fudbalskog saveza Srbije, a na osnovu izveštaja koji je dobijen od UEFA.</p>
      <p>Sporna utakmica odigrana je 14. oktobra u Smederevu. Kabel je vodio sa 1:0 na poluvremenu, a domaći tim je u nastavku preokrenuo i pobedio sa 2:1. Uplate u kladionicama su alarmirale UEFA, koja je potom poslala svoja saznanja FSS-u.</p>
      <p>Prema odluci Disciplinske komisije, klubovi su kažnjeni i novčano: Kabel sa 3.000.000 dinara, a Smederevo sa milion manje.</p>
      <p>Sada kada se definitivno oduzmu bodovi, Kabel će na tabeli Prve lige Srbije biti na devetom mestu sa 24 boda, dok će Smederevo da sklizne na 15. mesto sa 15 bodova.</p>
      <figure>
        <img src="https://mozzartsport.com/upload/CKEditor/14.11.2019./tabelica.JPG"/>
      </figure>
      <figure>
        <img src="https://mozzartsport.com/upload/CKEditor/14.11.2019./Akcija-Milion-razloga-za-gol---Dejan-Stankovic%CC%81-za-fondaciju-Zajedno-za-z%CC%8Civot-1080x1080.jpg"/>
      </figure>
      <p> </p>
    </article>
  </body>
</html>