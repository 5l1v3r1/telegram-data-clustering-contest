<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16670-u-kropivnitskomu-zatrimali-p-yanogo-cholovika-z-avtomatom.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="У Кропивницькому затримали п’яного чоловіка з автоматом"/>
    <meta property="og:description" content="В обласному центрі по вулиці Пацаєва затримали 32-річного нетверезого чоловіка зі зброєю вчора, 13 листопада, близько 23:00, повідомляють у патрульній поліції.До поліції звернулися жителі багатоповерхівки, що невідомий стукає у двері сусідньої квартири.  На першому поверсі поліцейські виявили чоловіка у стані сп’яніння, який мав на руці сліди крові. Згодом з’ясували, що він сам себе поранив.Викликавши швидку медичну допомогу, патрульні намагалися допомогти чоловіку з пораненою рукою, але той поводив себе агресивно.Правоохоронці встановили, що чоловік із одного з сіл Кропивницького району, раніше судимий."/>
  </head>
  <body>
    <article>
      <h1>У Кропивницькому затримали п’яного чоловіка з автоматом</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталка Маринець</a></address>
      <p><i>В обласному центрі по вулиці Пацаєва затримали 32-річного нетверезого чоловіка зі зброєю вчора, 13 листопада, близько 23:00, повідомляють у патрульній поліції.</i><br/><br/>До поліції звернулися жителі багатоповерхівки, що невідомий стукає у двері сусідньої квартири.  На першому поверсі поліцейські виявили чоловіка у стані сп’яніння, який мав на руці сліди крові. Згодом з’ясували, що він сам себе поранив.<br/><br/>Викликавши швидку медичну допомогу, патрульні намагалися допомогти чоловіку з пораненою рукою, але той поводив себе агресивно.<br/><br/>Правоохоронці встановили, що чоловік із одного з сіл Кропивницького району, раніше судимий.</p>
      <p>У нього виявили ніж і автомат. На місце події викликали слідчо-оперативну групу.</p>
      <p>За незаконне поводження зі зброєю (частино 1 статті 263 Кримінального кодексу) чоловіку загрожує покарання позбавлення волі до 7 років.</p>
      <p> </p>
      <figure>
        <img src="https://pravda-kr.com.ua/images/photo2019/11_19/09951.jpg"/>
      </figure>
      <figure>
        <img src="https://pravda-kr.com.ua/images/photo2019/11_19/09952.jpg"/>
      </figure>
    </article>
  </body>
</html>