<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/disney-10-milioni-di-utenti-in-24-ore-esordio-eccezionale.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Disney+: 10 milioni di utenti in 24 ore, esordio eccezionale"/>
    <meta property="og:description" content="Un esordio eccezionale per Disney+: la nuova piattaforma di streaming è già a quota 10 milioni di utenti, in appena 10 giorni e senza rilascio su scala mondiale.. Disney+ è disponibile negli Stati..."/>
  </head>
  <body>
    <article>
      <h1>Disney+: 10 milioni di utenti in 24 ore, esordio eccezionale</h1>
      <h2>Un esordio eccezionale per Disney+: la nuova piattaforma di streaming è già a quota 10 milioni di utenti, in appena 10 giorni e senza rilascio su scala mondiale.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p><b>Disney+</b> è disponibile negli Stati Uniti dal 12 novembre 2019, e arrivano finalmente i primi dati utili per comprendere le dimensioni del fenomeno. La piattaforma di streaming video ha già raggiunto i <b>10 milioni di utenti</b>, e in appena <b>24 ore</b>. <br/>Siamo di fronte ad un <b>lancio eccezionale</b>, che probabilmente anticipa il successo della piattaforma in questione: ma il futuro sarà libero di smentirci. A confermare il traguardo è l'ufficio stampa di Disney, ai microfoni di CNBC. Ad ogni modo, e questa è una precisazione che va fatta, potrebbe non trattarsi di 10 milioni di abbonati: difatti <a href="https://multiplayer.it/notizie/disney-film-spider-man-non-saranno-aggiunti-piattaforma.html">Disney </a>offre sette giorni di <b>prova gratuita</b>. La maggior parte dei nuovi clienti avrà sicuramente approfittato dell'occasione, bisognerà vedere quanti di loro confermeranno poi la sottoscrizione a pagamento. <br/>Cerchiamo di rendere conto della dimensione di questo numero incredibile di nuovi arrivati su Disney+. Hulu possiede attualmente 28 milioni di abbonati, <b>Netflix</b> ne ha 158 milioni circa; per Apple TV+ attualmente non sono disponibili dati attendibili. Disney+ riuscirà a competere con tanta concorrenza? Il <b>lancio in Italia</b> è previsto per il prossimo 31 marzo 2020; attualmente la piattaforma è disponibile negli Stati Uniti, in Canada e nei Paesi Bassi.</p>
      <figure>
        <img src="https://multiplayer.net-cdn.it/thumbs/images/2019/11/08/61571-disney-trailer-con-la-data-di-uscita-in-italia_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.hdblog.it/applicazioni/articoli/n512536/disney-debutto-record-10-milioni-utenti/">Fonte</a>
        </li>
      </ul>
    </article>
  </body>
</html>