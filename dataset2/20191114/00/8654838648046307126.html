<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-x-avengers-endgame-gogeta-diventa-thor-fanart.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Dragon Ball Super x Avengers: Endgame: Gogeta diventa Thor in questa fanart"/>
    <meta property="og:description" content="La fusione definitiva tra Dragon Ball Super e l'Universo Marvel (Avengers: Endgame) è avvenuta: Gogeta diventa degno come Thor, in questo disegno.. I fan sono finalmente arrivati alla pace dei sen..."/>
  </head>
  <body>
    <article>
      <h1>Dragon Ball Super x Avengers: Endgame: Gogeta diventa Thor in questa fanart</h1>
      <h2>La fusione definitiva tra Dragon Ball Super e l'Universo Marvel (Avengers: Endgame) è avvenuta: Gogeta diventa degno come Thor, in questo disegno.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>I fan sono finalmente arrivati alla pace dei sensi, alla fusione definitiva tra due dei franchise che più hanno fatto parlare di sé negli ultimi anni, e in contesti diametralmente opposti. Parliamo di <b>Avengers: Endgame</b> e di <b>Dragon Ball Super</b>. <br/>Tutti i dubbi saranno chiariti, non appena darete un'occhiata all'<b>immagine</b> riportata qui in calce alla notizia: è <b>Gogeta</b>, che però diventa <b>Thor</b>, degno di brandire il suo martello Mjolnir. Dobbiamo tanta fantasia all'utente reddit AFatKidOnaSeesaw, e il suo nickname ne è una riconferma a ben pensarci. Il Gogeta in questione è trasformato in Super Saiyan: il personaggio è ormai canonico, dopo il recente film Dragon Ball Super: Broly. <br/>Chiaramente non vedremo mai <a href="https://multiplayer.it/notizie/dragon-ball-fighterz-gogeta-ssgss-disponibile-nuovo-trailer.html">Gogeta</a>, fusione di Goku e Vegeta, diventare un novello Thor: né in Dragon Ball Super, né nell'Universo Marvel. Ciò non toglie assolutamente nulla alla bellezza della <b>fanart</b> di questo artista. I prossimi appuntamenti con i franchise in questione sono previsti a breve: Dragon Ball Super vedrà l'arrivo di un nuovo capitolo del manga entro la fine di novembre 2019; il primo film della Fase Quattro dell'<b>Universo Marvel</b> è invece previsto per la primavera del 2020, e sarà dedicato a <a href="https://multiplayer.it/notizie/marvels-avengers-black-widow-svelata-mossa-speciale.html">Black Widow</a>.</p>
      <blockquote><a href="https://www.reddit.com/r/dbz/comments/dv79yx/gogeta_is_worthy_marvel_x_dragon_ball_z/">Gogeta is worthy. Marvel x Dragon Ball Z. @roganmoffitt.art on Instagram</a> from <a href="http://www.reddit.com/r/dbz">r/dbz</a></blockquote>
      <ul>
        <li>
          <a href="https://comicbook.com/anime/2019/11/13/dragon-ball-z-super-gogeta-marvel-thor-hammer-mjolnir-mashup-artwork/">Fonte</a>
        </li>
      </ul>
    </article>
  </body>
</html>