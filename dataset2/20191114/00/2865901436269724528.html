<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zvanicno-pazin-iz-partizana-u-fmp/342484"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Zvanično: Pažin iz Partizana u FMP!"/>
    <meta property="og:description" content="Ugovor na tri godine"/>
  </head>
  <body>
    <article>
      <h1>Zvanično: Pažin iz Partizana u FMP!</h1>
      <h2>Ugovor na tri godine</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p><b>Juče najavljeno, danas ozvaničeno - Đorđe Pažin novi je košarkaš FMP iz Železnika</b>.</p>
      <p>Jedan od najtalentovanijih igrača svoje generacije potpisao je s Panterima trogodišnji ugovor i posle <b>Marka Pecarskog</b> drugi je igrač koji je ove sezone iz Partizana stigao u Železnik. </p>
      <p><b>Đorđe Pažin </b>pokriva više pozicija u timu, pre svega na mestima beka i krila, a odlikuje ga dobra napadačka igra.<br/><br/><b>Pažin </b>je sa selekcijom Srbije do 16 godina osvojio bronzanu medalju na EP 2017. u Podgorici, prošao je sve mlađe selekcije naše zemlje, a kao veliki talenat čiji su kvaliteti primećeni i van granica Srbije, već sa 14 godina nastupao je za mlađe selekcije madridskog Reala i kasnije italijanske Stela Azzure. Učestvovao je na kampu „Košarka bez granica“ prošle godine, a iste sezone je bio i MVP juniorske ABA lige u kojoj je ubacivao preko 27 poena po utakmici.</p>
      <p><b>Foto</b>: <i>Star Sport</i></p>
    </article>
  </body>
</html>