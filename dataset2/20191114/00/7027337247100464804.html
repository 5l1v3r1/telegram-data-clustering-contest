<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698263/%D9%88%D8%B9%D8%AF%D9%87-100-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D8%B1%D8%A7%DB%8C-%D9%84%D8%BA%D9%88-%D8%AE%D8%B1%DB%8C%D8%AF-%D8%A7%D8%B3-400"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="وعده 100 میلیارد دلاری ترامپ به اردوغان برای لغو خرید اس 400"/>
    <meta property="og:description" content="روزنامه واشنگتن پست نوشت: دونالد ترامپ رئیس جمهوری امریکا به رجب طیب اردوغان همتای ترکیه ای خود وعده تجارت ۱۰۰ میلیارد دلاری داد و این وعده را منوط به توقف خرید موشک اس ۴۰۰ از روسیه اعلام کرده‌است."/>
  </head>
  <body>
    <article>
      <h1>وعده 100 میلیارد دلاری ترامپ به اردوغان برای لغو خرید اس 400</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/23/1036901_188.jpg"/>
      </figure>
      <p>روزنامه واشنگتن پست نوشت: دونالد ترامپ رئیس جمهوری امریکا به رجب طیب اردوغان همتای ترکیه ای خود وعده تجارت ۱۰۰ میلیارد دلاری داد و این وعده را منوط به توقف خرید موشک اس ۴۰۰ از روسیه اعلام کرده‌است.</p>
      <p>به گزارش ایرنا به نقل از روزنامه آمریکایی، ترامپ در هفته گذشته قبل از سفر اردوغان به کاخ سفید در نامه ای به همتای ترکیه ای خود پیشنهادات اقتصادی برای روابط بهتر ایالات متحده و ترکیه ارائه کرد.</p>
      <p>براساس این گزارش، ترامپ به رئیس جمهوری ترکیه اعلام می کند که آمریکا توافقنامه تجاری ۱۰۰ میلیارد دلاری را تضمین می کند و همچنین از اجرای تحریم های بیشتر علیه آنکارا لغو می کند اگر خرید سامانه موشکی اس ۴۰۰ متوقف شود.</p>
      <p>رجب طیب اردوغان رئیس جمهوری ترکیه که هم اکنون در آمریکا بسر می برد،چهارشنبه شب بوقت ایران با ترامپ در کاخ سفید دیدار کرده است. <br/>قرار است رئیس جمهوری ترکیه د دیدار با همتای آمریکایی خود در خصوص خرید جدیدترین هواپیماهای جنگنده، سامانه های دفاع هوایی اس۴۰۰ و پاتریوت و همچنین اوضاع سوریه گفت و گو کند.</p>
      <p>ترامپ در دیدار اولیه خود با اردوغان با اشاره به برگزاری جلسه استیضاح خویش گفت: من اینقدر سرم شلوغ است که نمی توانم این مراسم را مشاهده کنم.</p>
      <p>رئیس جمهوری آمریکا با اشاره به قربانیان غیرنظامی در خاورمیانه گفت: من و اردوغان از روزهای اولیه دارای روابط دوستانه خوبی بوده ایم و این روابط دوستانه یکطرفه نیست.</p>
      <p>ترامپ خاطرنشان کرد که وی و اردوغان در مورد سیستم دفاع موشکی اس-۴۰۰ که ترکیه از روسیه خریداری کرده است، به همراه برنامه جنگنده های اف ۳۵ صحبت خواهیم کرد.</p>
    </article>
  </body>
</html>