<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/the-witcher-3-xbox-game-pass-video-promozionale.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="The Witcher 3 su Xbox Game Pass, stando a un video promozionale"/>
    <meta property="og:description" content="In base a quanto emerso da alcune segnalazioni, c'è un video che sembra svelare il prossimo arrivo di The Witcher 3 nel catalogo di Xbox Game Pass.. Sembra che The Witcher 3 sia uno dei prossimi g..."/>
  </head>
  <body>
    <article>
      <h1>The Witcher 3 su Xbox Game Pass, stando a un video promozionale</h1>
      <h2>In base a quanto emerso da alcune segnalazioni, c'è un video che sembra svelare il prossimo arrivo di The Witcher 3 nel catalogo di Xbox Game Pass.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra che <b>The Witcher 3</b> sia uno dei prossimi giochi ad approdare nel catalogo di <b>Xbox Game Pass</b>, stando a quanto è possibile vedere in un nuovo <b>video</b> promozionale sul servizio su abbonamento di Microsoft, nel quale compare appunto il gioco CD Projekt RED.<br/><br/>Come visibile qui sotto, un utente ha trovato e riportato su Reddit un video che sembra proprio essere un prossimo spot pubblicitario per <a href="https://multiplayer.it/notizie/xbox-game-pass-includere-discord-nitro-nuova-proposta-microsoft.html">Xbox Game Pass</a>, che si apre con l'inconfondibile Geralt di Rivia impegnato in combattimento, a dimostrare come probabilmente <a href="https://multiplayer.it/giochi/the-witcher-3-wild-hunt-per-xone.html">The Witcher 3</a> sia in arrivo sul servizio Microsoft.<br/><br/>Diverse novità su Xbox Game Pass sono previste per stasera all'evento <b>X019</b>, dunque è assai probabile che nuovi giochi vengano aggiunti nelle prossime ore al catalogo e che già qualche indizio possa essere sfuggito al controllo di Microsoft, dunque la questione è verosimile, anche se attendiamo a questo punto la presentazione di questa sera per esserne certi.<br/><br/>Ricordiamo che seguiremo in diretta l'<a href="https://multiplayer.it/notizie/microsoft-x019-nuove-ip-rare-obsidian-annunciate-evento-inside-xbox.html">X019</a> questa sera a partire dalle ore 21:00.</p>
      <blockquote><a href="https://www.reddit.com/r/xboxone/comments/dw9f1j/the_witcher_3_revealed_as_coming_to_xbox_game/">The Witcher 3 revealed as coming to Xbox Game Pass via Twitch ad</a> from <a href="http://www.reddit.com/r/xboxone">r/xboxone</a></blockquote>
      <ul>
        <li>
          <a href="https://www.vg247.com/2019/11/14/witcher-3-coming-xbox-games-pass-according-twitch-rumor/">Fonte</a>
        </li>
      </ul>
    </article>
  </body>
</html>