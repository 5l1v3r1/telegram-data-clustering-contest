<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698340/%D8%A2%D8%BA%D8%A7%D8%B2-%D9%85%D8%B3%D8%A7%D8%A8%D9%82%D8%A7%D8%AA-%D8%B2%DB%8C%D8%A8%D8%A7%DB%8C%DB%8C-%D8%A7%D8%B3%D8%A8-%D8%A7%D8%B5%DB%8C%D9%84%E2%80%8C%D8%B9%D8%B1%D8%A8-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="آغاز مسابقات زیبایی اسب اصیل‌عرب در خوزستان"/>
    <meta property="og:description" content="رییس هیات سوارکاری خوزستان گفت: مسابقات زیبایی اسب اصیل عرب به مناسبت سالروز شکست حصر سوسنگرد(۲۶ آبان ۱۳۵۹) با حضور اسب‌هایی از چنذ استان کشور آغاز شد."/>
  </head>
  <body>
    <article>
      <h1>آغاز مسابقات زیبایی اسب اصیل‌عرب در خوزستان</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/23/1037105_658.jpg"/>
      </figure>
      <p>رییس هیات سوارکاری خوزستان گفت: مسابقات زیبایی اسب اصیل عرب به مناسبت سالروز شکست حصر سوسنگرد(۲۶ آبان ۱۳۵۹) با حضور اسب‌هایی از چنذ استان کشور آغاز شد.</p>
      <p>فتاح کنعانی روز پنجشنبه در گفت و گو با ایرنا بیان کرد: مسابقات زیبایی اسب اصیل عرب به مناسبت در سوسنگرد مرکز شهرستان دشت آزادگان در غرب خوزستان از ۲۳ تا ۲۴ آبان ادامه دارد.</p>
      <p>وی با بیان اینکه برخی از پرورش دهندگان اسب و فعالان سوارکاری که قصد فعالیت اقتصادی دارند در این مسابقات شرکت کردند افزود: در این رقابت‌ها ۶۳ اسب با یکدیگر به رقابت میپردازند.</p>
      <p>رییس هیات سوارکاری خوزستان گفت: با توجه به اینکه اسب های عرب خوزستان در جشنواره زیبایی اسب اصیل، جزو برترین های کشور به شمار می روند پیش‌بینی می‌کنیم عنوان برتر مسابقات به شرکت کنندگان خوزستانی برسد.</p>
      <p>وی با بیان اینکه به نفرات برتر مسابقات کاپ و لوح قهرمانی اهدا می شود ادامه داد:در این مسابقات شرکت کنندگانی از استان های اصفهان، بوشهر، لرستان، خوزستان و کرمانشاه حضور دارند.</p>
    </article>
  </body>
</html>