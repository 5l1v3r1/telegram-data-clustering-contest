<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698271/%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%AC%D8%AF%DB%8C%D8%AF%D9%86%D8%B8%D8%B1-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A8%D8%B1%D8%A7%DB%8C-%D9%84%D8%BA%D9%88-%D9%85%D8%AD%D8%B1%D9%88%D9%85%DB%8C%D8%AA-%DA%A9%D8%A7%D9%84%D8%AF%D8%B1%D9%88%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="درخواست تجدیدنظر پرسپولیس برای لغو محرومیت کالدرون"/>
    <meta property="og:description" content="در این ارتباط با توجه به مهلت تعیین شده از سوی فیفا، قبل از پایان زمان مقرر، لایحه دفاعیه باشگاه ارسال شد."/>
  </head>
  <body>
    <article>
      <h1>درخواست تجدیدنظر پرسپولیس برای لغو محرومیت کالدرون</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <p>
        <b>در این ارتباط با توجه به مهلت تعیین شده از سوی فیفا، قبل از پایان زمان مقرر، لایحه دفاعیه باشگاه ارسال شد.</b>
      </p>
      <figure>
        <img src="https://cdn.asriran.com/files/fa/news/1398/8/23/1036929_252.jpg"/>
      </figure>
      <p>مدیر امور حقوقی باشگاه پرسپولیس گفت: حکم صادره در ارتباط با آقای کالدرون با توجه به مندرجات پرونده برای ما قابل قبول نبود و نسبت به تجدید نظر خواهی ویژه اقدام کردیم.</p>
      <p>مهدی خواجوند در گفت‌وگو با سایت رسمی باشگاه پرسپولیس گفت: در خصوص محرومیت آقای کالدرون، سرمربی محترم تیم، با توجه به دادنامه صادره و توضیحات مندرج و از طرفی توجه به اظهارات وی و مصاحبه های که صورت گرفته است، حکم محرومیت باعث قانع شدن افکار عمومی و باشگاه پرسپولیس نشد.</p>
      <p>بر این اساس با توجه به اختیارات حاصل از آیین نامه کمیته انضباطی فدراسیون فوتبال، نسبت به تجدیدنظرخواهی ویژه از حکم کمیته انضباطی و ثبت آن به تاریخ 20 آبان اقدام شد.</p>
      <p>وی درباره اقدام باشگاه درباره پرونده ماریو بودیمیر ادامه داد: در این ارتباط با توجه به مهلت تعیین شده از سوی فیفا، قبل از پایان زمان مقرر، لایحه دفاعیه باشگاه ارسال شد.</p>
    </article>
  </body>
</html>