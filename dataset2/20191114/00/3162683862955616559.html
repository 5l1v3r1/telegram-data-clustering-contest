<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/NASA-predstavylo-elektrychnyy-litak-Maxwell-X-57/"/>
    <meta property="og:site_name" content="Eco Town"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="NASA представило електричний літак Maxwell X-57"/>
    <meta property="og:description" content="Літальний апарат з 14-ма електродвигунами підніметься в повітря до кінця 2020 року. Головне завдання конструкторів – забезпечити його акумуляторами, достатніми для далеких перельотів."/>
  </head>
  <body>
    <article>
      <h1>NASA представило електричний літак Maxwell X-57</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталія Федосенко</a></address>
      <p>Літальний апарат з 14-ма електродвигунами підніметься в повітря до кінця 2020 року. Головне завдання конструкторів – забезпечити його акумуляторами, достатніми для далеких перельотів.</p>
      <p>Транспорт вважається одним з головних джерел парникових газів. Розв’язанням цієї проблеми може стати відмова від двигунів на викопному паливі. Однак прогрес в цьому напрямку залишається нерівномірним: якщо електромобілі вже стали звичним явищем, то електрична авіація все ще сприймається екзотично, передає <a href="https://www.digitaltrends.com/cool-tech/nasa-maxwell-x57-plane/">Digital Trends</a>.</p>
      <figure>
        <img src="https://ecotown.com.ua/upload/main/f1b/2.jpg"/>
      </figure>
      <p>Свій внесок в розробку електролітаків зробило NASA, показавши експериментальний літальний апарат Maxwell X-57. Замість традиційних двигунів внутрішнього згоряння він забезпечений 14 електричними, які більш ефективні, не виробляють викидів вуглекислого газу і менше шумлять. Живлення літака здійснюється від літій-іонних акумуляторів.</p>
      <p>Нинішня версія Maxwell X-57 поки що не готова до комерційного використання, це ранній прототип. Кінцева мета проекту – розробити технології, які зроблять авіаційну галузь більш екологічно чистою і ефективною.</p>
    </article>
  </body>
</html>