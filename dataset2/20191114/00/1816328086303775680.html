<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/14183325/Power-towers-must-be-erected-Thangamani.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="தடையில்லா மின்சாரம்: மின் கோபுரங்கள் அமைத்துதான் ஆக வேண்டும் - அமைச்சர் தங்கமணி"/>
    <meta property="og:description" content="அரசு தடையில்லா மின்சாரம் வழங்க வேண்டுமென்றால் மின் கோபுரங்கள் அமைத்துதான் ஆக வேண்டும் என்று அமைச்சர் தங்கமணி தெரிவித்துள்ளார்."/>
  </head>
  <body>
    <article>
      <h1>தடையில்லா மின்சாரம்: மின் கோபுரங்கள் அமைத்துதான் ஆக வேண்டும் - அமைச்சர் தங்கமணி</h1>
      <h2>அரசு தடையில்லா மின்சாரம் வழங்க வேண்டுமென்றால் மின் கோபுரங்கள் அமைத்துதான் ஆக வேண்டும் என்று அமைச்சர் தங்கமணி தெரிவித்துள்ளார்.</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>திருவள்ளூர்,திருவள்ளூர் மாவட்டம் வாணியன்சத்திரத்தில் உள்ள துணை மின்நிலையத்தில் பராமரிப்பு பணிகளை அமைச்சர் தங்கமணி, அமைச்சர் மாஃபா பாண்டியராஜன் உள்ளிட்டோர் நேரில் பார்வையிட்டனர். பின்னர் செய்தியாளர்களிடம் பேசிய அமைச்சர் தங்கமணி, </p>
      <p>விவசாய நிலத்தை அழித்து மின்கோபுரம் அமைப்பதாக தவறான பிரசாரம் செய்து வருகிறார்கள்.  மின்கோபுரம் அமைப்பதற்கு மாற்றாக புதைவடம் அமைக்கும் தொழில்நுட்பம் அமெரிக்காவில் கூட இல்லை. அரசு தடையில்லா மின்சாரம் வழங்க வேண்டுமென்றால் மின் கோபுரங்கள் அமைத்துதான் ஆக வேண்டும். தமிழகத்தில் புதிய மின்திட்டங்கள் மூலம் வரும் 2024ஆம் ஆண்டிற்குள் கூடுதலாக 6 ஆயிரம் மெகாவாட் மின் உற்பத்தி செய்யப்படும்.  400கிலோவாட் மின்சாரம் பாயும் மின் பாதையில் இணைப்பை துண்டிக்காமல் நேரடியாக பழுது நீக்கும் பணிகளில் ஊழியர்கள் ஈடுபட பயிற்சி அளிக்கப்பட்டுள்ளதாக தெரிவித்தார். </p>
    </article>
  </body>
</html>