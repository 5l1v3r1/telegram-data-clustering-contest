<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Odesi-u-12-shkolakh-zaprovadyly-sortuvannya-smittya/"/>
    <meta property="og:site_name" content="Eco Town"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="В Одесі у 12 школах запровадили сортування сміття"/>
    <meta property="og:description" content="До участі в проекті на конкурсній основі відібрали 12 одеських закладів. Там будуть створені всі необхідні умови для запровадження роздільного збору відходів. Ті школи, що впораються із завданнями найкраще (зможуть зібрати найбільше сортованих відходів), отримають цінні призи, повідомляє Одеська міська рада."/>
  </head>
  <body>
    <article>
      <h1>В Одесі у 12 школах запровадили сортування сміття</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталія Федосенко</a></address>
      <p>До участі в проекті на конкурсній основі відібрали 12 одеських закладів. Там будуть створені всі необхідні умови для запровадження роздільного збору відходів. Ті школи, що впораються із завданнями найкраще (зможуть зібрати найбільше сортованих відходів), отримають цінні призи, повідомляє <a href="https://omr.gov.ua/ua/news/217809/">Одеська міська рада</a>.</p>
      <p>Нині для учасників проекту тривають навчальні семінари для школярів, які направлені на формування культури поводження зі сміттям, а також культури споживання.</p>
      <p>Шкільний екопросвітній проект «Час сортувати» реалізується ГО «ЦДРМ «Синергія» та виконується в рамках проекту «Зміцнення громадської довіри» (UCBI II), що фінансується Агентством Сполучених Штатів Америки з міжнародного розвитку (USAID).</p>
      <p>Проект реалізують з 1 вересня 2019 року по 31 січня 2020 року.</p>
    </article>
  </body>
</html>