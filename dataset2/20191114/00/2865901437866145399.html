<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/paunic-bio-nadomak-potpisa-za-fuenlabradu-ali/342469"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Paunić bio nadomak potpisa za Fuenlabradu, ali..."/>
    <meta property="og:description" content="Klub promenio finansijske uslove, što srpski reprezentativac nije želeo da prihvati"/>
  </head>
  <body>
    <article>
      <h1>Paunić bio nadomak potpisa za Fuenlabradu, ali...</h1>
      <h2>Klub promenio finansijske uslove, što srpski reprezentativac nije želeo da prihvati</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p><b>Potencijalni srpski reprezentativac Ivan Paunić od danas više nije košarkaš Fuenlabrade, potvrdio je agent iskusnog košarkaša Obrad Fimić specijalizovanom košarkaškom portalu <i>Sportando</i></b>.</p>
      <p>Kako je <b>Fimić</b> otkrio, Fuenlabrada je naprasno promenila finansijske uslove saradnje s <b>Paunićem</b>, što iskusni košarkaš i njegov agent nisu želeli da prihvate.</p>
      <p>Podsetimo, <b>Ivan Paunić</b> je bio pred potpisom za španskog prvoligaša, a zbog zdravstvenih problema koji su ga umalo koštali života odradio je sve potrebne fizičke i specijalističke preglede, što je bilo odrađeno u roku od deset dana. Rezultati istih pokazali su da je <b>Paunić</b> fit i spreman za izazove najbolje evropske košarakške lige, ali je Fuenlabrada onda promenila uslove zbog čega je posao propao.</p>
      <p><b>Paunić</b> se posle oporavka od teških i dugotrajnih terapija vratio košarci u iranskom Čemidoru iz Teherana, iz kojeg je tražio put za povratak u evropsku košarku. On je dres Fuenlabrade nosio već u dva navrata – u sezonama 2013/14 i od 2015. do 2017. godine.</p>
      <figure>
        <img src="https://mozzartsport.com/upload/CKEditor/09.11.2019/4.%20Ivanka%201080x1080px.jpg"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>