<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698300/%D8%A7%D9%84%DA%A9%D8%B3-%D9%86%D9%88%D8%B1%DB%8C-%D9%87%D8%AF%D8%A7%DB%8C%D8%AA-%D8%AA%D8%B1%D8%A7%DA%A9%D8%AA%D9%88%D8%B1-%DB%8C%D8%A7-%D9%BE%D8%B1%D8%B3%D9%BE%D9%88%D9%84%DB%8C%D8%B3-%DA%86%D8%B1%D8%A7-%DA%A9%D9%87-%D9%86%D9%87%7C%D8%B4%D8%A7%DB%8C%D8%AF-%D9%86%DB%8C%D9%85-%D9%81%D8%B5%D9%84-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%A7%D8%B4%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="الکس نوری: هدایت تراکتور یا پرسپولیس؟ چرا که نه!|شاید نیم فصل در ایران باشم"/>
    <meta property="og:description" content="در این تیم ناآرامی‌های زیادی وجود دارد که عملکرد تیم را تحت تاثیر قرار داده است. به نظرم در صورتی که آنها بتوانند از این مشکلات عبور کنند می‌توان گفت مانند سال گذشته قهرمان بوندس لیگا خواهند شد."/>
  </head>
  <body>
    <article>
      <h1>الکس نوری: هدایت تراکتور یا پرسپولیس؟ چرا که نه!|شاید نیم فصل در ایران باشم</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <p>
        <b>در این تیم ناآرامی‌های زیادی وجود دارد که عملکرد تیم را تحت تاثیر قرار داده است. به نظرم در صورتی که آنها بتوانند از این مشکلات عبور کنند می‌توان گفت مانند سال گذشته قهرمان بوندس لیگا خواهند شد.</b>
      </p>
      <figure>
        <img src="https://cdn.asriran.com/files/fa/news/1398/8/23/1037032_992.jpg"/>
      </figure>
      <p>الکس نوری، چهره قابل توجه فوتبالدوستان ایرانی در آستانه دیدار ایران مقابل عراق از شانس بالای شاگردان ویلموتس برای دستیابی به پیروزی می‌گوید.</p>
      <p>به گزارش "ورزش سه"، الکس نوری که با هدایت وردربرمن و انگولشتات آلمان به عنوان یک ایرانی جزو چهره‌های قابل توجه برای فوتبالدوستان ایرانی محسوب می‌شود، این روزها به عنوان مفسر در آلمان فعالیت دارد و در گفتگویی که با ایلنا داشته از شرایط خود در این روزها و همچنین تمایل خود برای حضور در فوتبال ایران و هدایت تراکتور یا پرسپولیس صحبت کرده و اینکه چرا در ابتدای فصل این همکاری صورت نگرفته است.</p>
      <p>
        <b>سفر می‌روم و فوتبال تماشا می‌کنم</b>
      </p>
      <p>در حال حاضـر من به سـفرھای متعددی می‌روم و بازی تیم‌ھای زیادی را تماشـا می‌کنم تا بتوانم یک شناخت کلی از لیگ‌ھای مختلف فوتبال در سراسر جھان بدست بیاورم. ھمچنین، من برای (DFL) لیگ فوتبال آلمان به عنوان مفســر بازار بین المللی مســابقات بوندس لیگا در آلمان فعالیت می‌کنم. تاکنون جلسـات و مذاکراتی با باشـگاه ھای آلمان و سـایر باشـگاه ھای اروپایی داشـته‌ام، اما تابحال ھیچکدام از پیشـنھادات مورد پسند من نبوده است.</p>
      <p>
        <b>هدایت تراکتور یا پرسپولیس؟ چرا که نه!</b>
      </p>
      <p>تراکتور و پرسپولیس دو باشگاه با سابقه در لیگ ایران ھستند و باعث افتخار من بود که بتوانم در این تیم‌ها مربی‌گری کنم. آنھا در تابستان با من تماس گرفتند، مکالماتم با آنھا تقریبا کوتاه بود و در خصوص جزئیات ھمکاری صحبت چندانی صورت نگرفت. البته که می‌توانم تحت یک سری شرایط خاص، مسئولیت یک تیم را در یک باشگاه های ایرانی به عهده بگیرم.</p>
      <p>اما در این مورد موضوع حائز اھمیت، اعتماد مدیران باشگاه‌ھای ایرانی به من خواهد بود. دوست دارم بھترین تلاش خودم را در بالاترین سـطح ممکن برای باشـگاهی که مسئولیت آن را به عهده می‌گیرم انجام دهم که این مهم فقط تحت شـرایط کاری و امکانات حرفه‌ای قابل ارائه خواھد بود.</p>
      <p>
        <b>شاید نیم فصل در ایران باشم</b>
      </p>
      <p>سرمربی اسبق تیم انگولشتات در پاسخ به این سوال که آیا ممکن است مربیگری یک تیم ایرانی را در نیم فصل و یا فصل آینده بپذیرد گفت: بله اساسا من مشکلی در این زمینه نمی‌بینم و قطعا کار کردن در ایران برایم باعث خوشحالی خواهد بود.</p>
      <p>
        <b>پیش بینی قهرمان لیگ ایران؟</b>
      </p>
      <p>وی در خصوص دنبال کردن کردن لیگ فوتبال ایران و اینکه کدام تیم را شانس اول قهرمانی می‌داند، گفت: بله البته که لیگ فوتبال ایران را دنبال می‌کنم. امســال به نظر می‌رســد بازی ھای ســه تیم بالای جدول بســیار متعادل است، بنابراین پیش بینی تا پایان فصــل بازی ھا خیلی نزدیک بھم خواهد بود. در این فصــل تیم‌ھای ســپاھان، پدیده، پرســـپولیس، اســـتقلال و تراکتور بســـیار قوی و با روند متعادل بازی می‌کنند. بنابراین پیش بینی ھا درخصوص اینکه چه تیمی موفق به کسب عنوان قھرمانی می‌شود، بسیار نزدیک به هم و کمی دشوار خواهد بود.</p>
      <p>
        <b>اطمینان دارم ایران پیروز بازی عراق خواهد بود</b>
      </p>
      <p>نوری در خصوص شرایط تیم ملی ایران در دیدار مقابل عراق و تفاوت سرمربی فعلی تیم ملی با کارلوس کی‌روش گفت: تقریبا میتوانم بگویم اطمینان دارم که تیم ملی ایران در این مسابقه پیروز خواھد شد. واقعا نمی‌توانم در مورد ویلموتس نظری بدھم زیرا من جلسات تمرینی او را تاکنون تماشا نکرده‌ام. اما در سال 2017 در ایران شخصا دو بار با کارلوس کی‌روش ملاقات داشتم. او سبک خوبی برای هدایت تیم ملی داشت و همچنین از شخصیت بسیار بالایی برخوردار بود.</p>
      <p>کارلوس درباره بالا بودن روحیه بازیکنان و تعھد ویژه آنھا به تیم تأکید بسیار زیادی داشت. بدون شک بازی در مقابل تیم عراق یک مسابقه بسیار مهم و سخت در جدول برای ما خواهد بود. تیم عراق مهاجمین جوان و خوبی مثل مهند علی و طارق همام را که در خط حمله و ضد حمله بسیار قوی هستند در اختیار دارد. اما اطمینان دارم که بازیکنان تیم ما به دلیل مهارت در برخی از حرکات و نمایش‌های خوب در بازی راه شکاف خط دفاعی تیم عراق را پیدا خواهند کرد. همچنین فکر می‌کنم ما می‌توانیم از نقطه ضعف آنها در دروازه نهایت استفاده را کنیم. بدون شک تیم ملی ایرانی در بازی مقابل عراق برنده خواهد شد.</p>
      <p>
        <b>هاشمیان مدرکش را در آلمان گرفته و می‌تواند کمک زیادی به ایران کند</b>
      </p>
      <p>الکساندر نوری در پاسخ به اینکه آیا حضور وحید هاشمیان با توجه به حضور چند ساله در فوتبال آلمان و پشت سر گذاشتن مراحل مربیگری در این کشور نقش پررنگی در موفقیت ایران خواهد داشت یا خیر گفت:بدون شک وحید از تجربه خود که سالها در تیم ملی و لیگ آلمان به دست آورده است بهره خواهد برد. همچنین او بدلیل اینکه مدت ها دوره حرفه‌ای مربیگری را در آلمان پشت سر گذاشته است می‌تواند کمک بسیار زیادی به تیم ملی ایران بکند.</p>
      <p>
        <b>نه تیم ملی نه تیم امید؛ پیشنهادی نداشتم</b>
      </p>
      <p>وی در واکنش به سوالی درباره شایعه حضورش روی نیمکت تیم ملی به عنوان دستیار ویلموتس و همچنین حضور روی نیمکت تیم امید بعد از جدایی فرهاد مجیدی نیز گفت: خیر، اینطور نیست. اولین بار است که بحث در این مورد را می‌شنوم و صحت ندارد.</p>
      <p>
        <b>بازیکنان ایرانی همه خوب و با پتانسیل هستند</b>
      </p>
      <p>مربی ایران شاغل در فوتبال اروپا درباره شناختش از بازیکنان ایرانی و اینکه عملکرد کدامیک از بازیکنان ایرانی را می‌پسندد گفت: بازیکن قابل توجه و با پتانسیل بالا خیلی در ایران وجود دارد.</p>
      <p>دوست ندارم اسم بازیکن خاصی را بیاورم. اما زمانی که در وردربرمن فعالیت می‌کردم با سردار آزمون برای مدت کوتاهی فرصت آشنایی داشتم. بنظرم او واقعا یک مهاجم کاملا آماده و تمام عیار در سطح بین المللی است.</p>
      <p>
        <b>بایرن با عبور از ناآرامی‌ها باز قهرمان خواهد شد</b>
      </p>
      <p>آخرین سوال از الکساندر نوری درباره وضعیت لیگ آلمان و شرایط بایرن بعد از جدایی کواچ بود که با این پاسخ همراه شد:در صورتی که به نظر می‌رسد بوندسلیگا امسال روند بسیار متعادل‌تری دارد اما بایرن مونیخ از سبک بازی خود خیلی رضایت ندارد.</p>
      <p>در این تیم ناآرامی‌های زیادی وجود دارد که عملکرد تیم را تحت تاثیر قرار داده است. به نظرم در صورتی که آنها بتوانند از این مشکلات عبور کنند می‌توان گفت مانند سال گذشته قهرمان بوندس لیگا خواهند شد.</p>
    </article>
  </body>
</html>