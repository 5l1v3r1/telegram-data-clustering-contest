<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/neslavan-kraj-sezone-dokovic-prepustio-masters-i-prvo-mesto-nadalu-video/342486"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Neslavan kraj sezone: Đoković prepustio Masters i prvo mesto Nadalu (VIDEO)"/>
    <meta property="og:description" content="Rodžer Federer lako savladao najboljeg srpskog tenisera – 2:0"/>
  </head>
  <body>
    <article>
      <h1>Neslavan kraj sezone: Đoković prepustio Masters i prvo mesto Nadalu (VIDEO)</h1>
      <h2>Rodžer Federer lako savladao najboljeg srpskog tenisera – 2:0</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Postoji dani kada vam ništa ne ide od ruke. Baš takav se desio najboljem srpskom teniseru <b>Novak Đoković </b>u trećem kolu Mastersa u Londonu. Nole olovnih ruku nije mogao da se suprotstavi Švajcarcu koji je prilično lako dobio teniski klasik – 2:0 (6:4 6:3).</p>
      <p>Može da bude ponosan na sve što je uradio ove takmičarske godine <b>Novak Đoković.</b> Sijaće pehar sa Vimbldona, pričaće se mnogo o tom epskom duelu sa večerašnjim rivalom kada se Nole vratio iz mrtvih. Ali večeras nije bilo njegovo veče. Jednostavno, <b>Rodžer Federer</b> je bio brži, pokretljiviji, igrao je sa mnogo više koncentracije i na kraju slavio. Prilično ubedljivo. Na taj način Đoković je ostao bez polufinala Mastersa, ali i definitivno bez prvog mesta na ATP listi na kraju takmičarske godine...</p>
      <p>Da je večeras mogao bolje – mogao je. Međutim, treba čestitati Rodžeru Federeru na svemu što je pokazao u 02 areni i zasluženo se plasirao u četvrtfinale. Od početka meč je krenuo na Rodžerovu vodenicu. Federer je iskoristio brejk loptu u trećem gemu prvog seta i dobio na samopouzdanju. Bio je to momentat koji je, ispostaviće, se odlučio protivnika. Govor Đokovićevog tela nije pokazivao da može da dođe do tako tipičnih preokreta kada su u pitanju Novakovi mečevi. Rodžeru je bilo potrebno samo 35 minuta da dobije prvi set.</p>
      <p>Loše je Đoković počeo i drugi. Ali je spasio brejk loptu. Držao se u životu. U četvrtom gemu drugog seta <b>Đoković </b>je prvi put stigao do brejk lopte, ali je Federer neverovatnim forhendom uspeo da se odbrani. Peti gem bio je ključan za Federera, pošto je još jednom napravio brejk na meču. I nakon što je drugi put oduzeo servis rivalu Rodžer je nastavio sa sigurnom igrom i mirno održavao prednost. Iskoristio je prvu meč loptu...</p>
      <p>(Foto: Reuters)</p>
    </article>
  </body>
</html>