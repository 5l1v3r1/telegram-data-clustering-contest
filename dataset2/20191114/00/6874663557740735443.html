<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773671,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="ירידות מתונות בניו יורק; ריבון צוללת ב-22% לאחר ההודעה על רכישת ECI"/>
    <meta property="og:description" content="דאו ג'ונס ו-S&amp;P 500 יורדים ב-0.3%, נאסד&quot;ק נחלש ב-0.4%; ריבון רוכשת את החברה הישראלית בעסקה המשלבת מניות ומזומן; לאחר הדוחות: סיסקו נופלת ב-7.5%, Wix נחתכת ב-6.7%, באידו צוללת ב-15%; קרל אייקן קורא לביצוע המיזוג בין זירוקס ל-HP - המניות מטפסות ב2.2% וב-1.5% בהתאמה"/>
  </head>
  <body>
    <article>
      <h1>ירידות מתונות בניו יורק; ריבון צוללת ב-22% לאחר ההודעה על רכישת ECI</h1>
      <h2>דאו ג'ונס ו-S&amp;P 500 יורדים ב-0.3%, נאסד"ק נחלש ב-0.4%; ריבון רוכשת את החברה הישראלית בעסקה המשלבת מניות ומזומן; לאחר הדוחות: סיסקו נופלת ב-7.5%, Wix נחתכת ב-6.7%, באידו צוללת ב-15%; קרל אייקן קורא לביצוע המיזוג בין זירוקס ל-HP - המניות מטפסות ב2.2% וב-1.5% בהתאמה</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">כתבי שוק ההון</a></address>
      <p><b>דיווח שוטף מהשווקים המובילים בעולם: העדכונים החשובים, המניות הבולטות, אגרות החוב, ועדכוני האנליסטים</b> <a href="https://www.calcalist.co.il/markets/articles/javascript:var%20x=txt_link(%22stock%22,%2211111032%22,%22%22,%22%22)">ניקיי</a> <a href="https://www.calcalist.co.il/stocks/home/0,7340,L-3961-11111200,00.html?quote=%D7%A9%D7%A0%D7%92%D7%97%D7%90%D7%99">שנגחאי</a> <a href="https://www.calcalist.co.il/stocks/home/0,7340,L-3961-11111033,00.html?quote=%D7%94%D7%90%D7%A0%D7%92%20%D7%A1%D7%A0%D7%92">האנג סנג</a> <a href="https://www.calcalist.co.il/stocks/home/0,7340,L-3961-11111030,00.html?quote=DAX%2030">דאקס</a> <a href="https://www.calcalist.co.il/stocks/home/0,7340,L-3961-11111036,00.html?quote=CAC%2040">קאק</a> <a href="https://www.calcalist.co.il/stocks/home/0,7340,L-3961-11111031,00.html?quote=FTSE%20100">פוטסי</a> <a href="https://www.calcalist.co.il/stocks/home/0,7340,L-3961-11111024,00.html?quote=%D7%93%D7%90%D7%95%20%D7%92'%D7%95%D7%A0%D7%A1">דאו ג'ונס</a> <a href="https://www.calcalist.co.il/stocks/home/0,7340,L-3961-11111028,00.html?quote=%D7%A0%D7%90%D7%A1%D7%93">נאסד"ק</a> <a href="https://www.calcalist.co.il/stocks/home/0,7340,L-3961-11111026,00.html?quote=S&amp;P%20500">S&amp;P 500</a></p>
      <p>
        <a href="https://t.me/calcalistcapitalmarkets">הצטרפו לעדכונים שוטפים בערוץ הטלגרם של מדור שוק ההון ב"כלכליסט"</a>
      </p>
      <p><b>20:00 -</b> מניית <a href="https://www.calcalist.co.il/stocks/home/0,7340,L-3959-50100282,00.html?quote=THE%20KRAFT%20HEINZ">קראפט היינץ</a>יורדת ב-6.2% לשווי של 30.87 דולר , לאחר שבגולדמן זאקס הורידו המלצה על המניה, מ'ניטראלי' ל'מכירה'. מחיר היעד נותר ללא שינוי, 29 דולר.</p>
      <figure>
        <img src="https://images1.calcalist.co.il/PicServer3/2017/02/18/704680/20_l.jpg"/>
      </figure>
      <p><b>19:50 - </b>תנועות בחמש הענקיות: <a href="https://www.calcalist.co.il/stocks/home/0,7340,L-3959-50100044,00.html?quote=APPLE">אפל</a>יורדת ב-0.5%, <a href="https://www.calcalist.co.il/stocks/home/0,7340,L-3959-50100010,00.html?quote=AMAZON">אמזון</a>יציבה, <a href="https://www.calcalist.co.il/stocks/home/0,7340,L-3959-50100001,00.html?quote=MICROSOFT">מיקרוסופט</a>עולה ב-0.2%, <a href="https://www.calcalist.co.il/stocks/home/0,7340,L-3959-50100176,00.html?quote=GOOGLE">אלפבית</a>עולה ב-0.8%, <a href="https://www.calcalist.co.il/stocks/home/0,7340,L-3959-50100247,00.html?quote=FACEBOOK">פייסבוק</a>יורדת ב-0.6%.</p>
      <p><b>19:10 - </b>נעילה באירופה: מדד דאקס ירד ב-0.4%, קאק ירד ב-0.1%, פוטסי נחלש ב-0.8%, המדד האירופי סטוקס 600 נחלש ב-0.4%.</p>
      <p><b>18:50 - </b> וויבו נופלת ב-15% (Weibo) לאחר הדוחות: הרשת החברתית מסין (המספקת שירותים דומים לטוויטר) רשמה ברבעון השלישי רווח מתואם של 77 סנט על הכנסות של 467.8 מיליון דולר. צפי האנליסטים עמד על רווח של 73 סנט למניה והכנסות של 468 מיליון דולר. מספר המנויים הפעילים עלה ב-11% ל-497 מיליון, מספר המשתמשים היומיים עלה ב-11% ל-216 מיליון.</p>
      <p><b>18:40 - </b>המדדים עברו לירידות: דאו ג'ונס ו-S&amp;P 500 יורדים ב-0.3%, נאסד"ק נחלש ב-0.4%.</p>
      <p><b>17:15 -</b> לאחר 45 דקות של מסחר, תמונת המדדים לא משתנה מהותית, שלושתם נעים סביב רמת הפתיחה; יום טוב למניית דיסני שעולה ב-1.1% במקום השני בדאו ג'ונס אחרי וול מארט, שמטפסת ב-1.7%. מניית דיסני טיפסה בכמעט 13% בשבוע האחרון בזכות הדחיפה שמעניק לה שירות הסטרימינג החדש. מתחילת השנה טיפסה דיסני ב-36.5%.</p>
      <figure>
        <img src="https://images1.calcalist.co.il/PicServer3/2019/11/12/946916/1NL.jpg"/>
        <figcaption>צילום: רויטרס</figcaption>
      </figure>
      <p><b>16:40 - </b>חברת ריבון האמריקאית (Ribbon Communications) <a href="https://www.calcalist.co.il/internet/articles/0,7340,L-3773767,00.html">רוכשת את קבוצת התקשורת הישראלית ECI Telecom</a> בעסקת מזומן ומניות: התמורה תכלול 32.5 מיליון מניות ריבון ו-324 מיליון דולר במזומן, ולכך ייתספו 31 מיליון דולר עבור נכסי נדלן של ECI. מניית ריבון נסחרת בנאסד"ק בשווי של 4.05 דולר, כך ששווי החלק של המניות בעסקה עומד על 131.6 מיליון דולר. בהתאם, שווי התמורה הכוללת בעסקה עומד על 486.6 מיליון דולר. מניית ריבון איבדה 16% מתחילת 2019 אך בחודש האחרון בלבד ירדה בשיעור חד של כמעט 28%. מניית ריבון יורדת בתגובה ב-2.2%.</p>
      <p> </p>
      <p><b>16:30 -</b> המסחר נפתח: מדד דאו ג'ונס שומר על יציבות, נאסד"ק נחלש ב-0.3%, S&amp;P 500 יורד ב-0.1%.</p>
      <p>היורו יציב, נסחר ב-1.100 דולר, הפאונד יציב, ב-1.284 דולר; תשואת אג"ח ארה"ב ל-10 שנים יורדת ב-4 נק' ל-1.83%; הנפט מסוג WTI עולה ב-0.7% ל-57.5 דולר החבית; הזהב עולה ב-0.4% ל-1,468.90 דולר האונקיה; באירופה - דאקס ופוטסי יורדים ב-0.4%, קאק יציב.</p>
      <p><b>16:20 -</b> מאקרו ארה"ב: מספר הבקשות הראשונות לדמי אבטלה עלה בשבוע שעבר ב-14,000 ל-225,000. התחזיות עמדו על 215,000 בקשות. ממוצע הבקשות השבועי הממוצע עלה בחודש האחרון ב-1,750 ל-217,000.</p>
      <p><b>15:40 -  </b>המשקיע האקטיביסט קרל אייקן חושף כי הוא מחזיק מניות ב-HP Inc וקורא להוציא לפועל את המיזוג המוצע עם זירוקס (שבה ידוע כי הוא בעל מניות מהותי). זירוקס היא זו שיזמה את העסקה ופנתה לפני כשבוע ליצרנית המדפסות והמחשבים המדשדשת. אייקן, המחזיק בנתח של 10.6% ממניות זירוקס, סיפר לוול סטריט ג'ורנל כי הוא מחזיק במקביל ב-4.24% ממניות HP, בשווי של 1.2 מיליארד דולר.</p>
      <figure>
        <img src="https://images1.calcalist.co.il/PicServer3/2018/03/04/800053/13_l.jpg"/>
        <figcaption>ילום: בלומברג</figcaption>
      </figure>
      <p><b>15:10 - </b>קרן העושר של נורבגיה מכניסה ל'רשימה השחורה' את ספקית שירותי הביטחון והשמירה הבריטית G4S - "חשש כי היא תורמת או אחראית להפרות משמעותיות ועקביות של זכויות אדם". ההחלטה התקבלה על ידי מועצת המנהלים של הקרן, הגדולה ביותר בעולם מסוגה בעולם - לפי המלצת ועדת האתיקה שלה. ברשימת החברות הפסולות להשקעה נמצאות כיום 156 חברות, בהן חברות טבק, יצרניות חומרים לנשק גרעיני, חברות מבוססות פחם וחברות שמייצרות זיהום סביבתי כבד.</p>
      <p>לפי ההודעה, G4S מספקת שירותי ביטחון במעל 90 מדינות בעולם, והבעיה מתמקדת בשירותים שהיא מספקת באיחוד האמירויות ובקטאר. מרבית עובדי החברה במדינות אלה הם מהגרים, שלקחו הלוואה על מנת לקבל את העבודה, ומקבלים בפועל שכר נמוך הרבה יותר מכפי שהובטח להם, בעוד שהם נדרשים לעבוד שעות נוספות ללא תשלום – כך, מרבית הסכום מועבר לתשלום ההלוואה ובפועל העובדים המהגרים, שדרכונם נלקח, אינם יכולים לשוב למדינת המוצא שלהם.</p>
      <p><b>15:00 -</b> שעה וחצי לפתיחת המסחר בניו יורק, החוזים על המדדים המובילים יורדים ב0.2%.</p>
      <p>היורו יורד ב-0.1% ל-1.099 דולר, הפאונד יציב, ב-1.284 דולר; תשואת אג"ח ארה"ב ל-10 שנים יורדת ב-3 נק' ל-1.84%; הנפט מסוג WTI עולה ב-0.8% ל-57.6 דולר החבית; הזהב עולה ב-0.4% ל-1,469.40 דולר האונקיה; באירופה - דאקס ופוטסי יורדים ב-0.3%, קאק יציב.</p>
      <p><b>14:30 -</b> ועוד דוחות:</p>
      <p><a href="https://www.calcalist.co.il/stocks/home/0,7340,L-3959-50200028,00.html?quote=WALMART">וואלמרט</a>מטפסת ב-3.2% בשלב הטרום, לאחר שורת רווח מפתיעה לטובה והעלאת תחזית להמשך הדרך: קמעונאית החנויות הפיזיות הגדולה בארה"ב רשמה ברבעון השלישי רווח נקי של 3.23 מיליארד דולר או 1.15 דולר למניה, לעומת 1.71 מיליארד דולר או 58 סנט למניה ברבעון המקביל בשנה שעברה. הרווח המתואם עמד על 1.16 דולר למניה, מעל צפי האנליסטים, שעמד על 1.02 דולר למניה. ההכנסות הסתכמו ב-127.99 מיליארד דולר, בהשוואה ל-124.9 מיליארד דולר ברבעון המקביל, ובמקרה זה מעט מתחת לצפי שעמד על 128.60 מיליארד דולר. המכירות בחנויות הזהות עלו ב-2.8%, הצפי בשוק עמד על פלוס 3%. מכירות האונליין זינקו ב-41%. לשנה כולה צופה עתה וול מארט עלייה של אחוזים בודדים ברווח המתואם, מול תחזית קודמת לעלייה של 0.8%.</p>
      <figure>
        <img src="https://images1.calcalist.co.il/PicServer3/2018/02/04/792116/16.jpg"/>
        <figcaption>צילום: בלומברג</figcaption>
      </figure>
      <p><a href="https://www.calcalist.co.il/stocks/home/0,7340,L-3959-50100249,00.html?quote=VIACOM">ויאקום</a>מתחזקת ב-3.7% בשלב הטרום: קבוצת המדיה רשמה ברבעון הפיסקאלי הרביעי רווח נקי של 307 מיליון דולר או 76 סנט למניה, לעומת 394 מיליון דולר או 98 סנט למניה ברבעון המקביל. הרווח המתואם עמד על 79 סנט למניה, הצפי עמד על 76 סנט למניה. ההכנסות ירדו ב-1.5% ל-3.43 מיליארד דולר, הצפי בשוק עמד על 3.42 מיליארד דולר. חטיבת המדיה רשמה הכנסות של 2.61 מיליארד דולר, הצפי עמד על 2.58 מיליארד דולר. חטיבת הסרטים רשמה הכנסות של 851 מיליון דולר, הצפי עמד על 865 מיליארד דולר.</p>
      <p>מניית קאנופי (Canopy) נופלת ב-6.5% בטרום מסחר: חברת הקנאביס דיווחה על הפסד של 374.6 מיליון דולר קנדי (282.4 מיליון דולר) או 1.08 דולר קנדי למניה, לעומת 330.6 מיליון דולר קנדי או 1.52 דולר קנדי למניה ברבעון המקביל. צפי האנליסטים עמד על הפסד של 41 סנט למניה. ההכנסות טיפסו ל-76.6 מיליון דולר קנדי (57.7 מיליון דולר), לעומת 23.3 מיליון דולר קנדי ברבעון המקביל, הצפי עמד על 90.6 מיליון דולר קנדי.</p>
      <p><b>14:00 -  </b>תוצאות <a href="https://www.calcalist.co.il/stocks/home/0,7340,L-3959-70011044,00.html?quote=%D7%A0%D7%99%D7%99%D7%A1%20(US)">נייס</a>: חברת התוכנה הישראלית רשמה הכנסות של 387 מיליון דולר - עלייה של 8% ביחס לתקופה המקבילה בשנה הקודמת ומעט מעל תחזיות האנליסטים שעמדו על 385.2 מיליון דולר. ההכנסות מענן צמחו ב-27% ל-152 מיליון דולר. מכירות המוצרים נחלשו ל-56.9 מיליון דולר ביחס ל-60 מיליון דולר ברבעון המקביל. הרווח הנקי המתואם (Non GAAP) עלה ל-84.3 מיליון דולר או 1.3 דולר למניה, לעומת 79.2 מיליון דולר או 1.2 דולר למניה ברבעון המקביל ב-2018. אנליסטים בשוק צפו לנייס רווח של 1.28 דולר למניה.</p>
      <p> </p>
      <p><b>13:15 -</b> חברת <a href="https://www.calcalist.co.il/stocks/home/0,7340,L-3959-11111778,00.html?quote=%D7%95%D7%95%D7%99%D7%A7%D7%A1">וויקס</a>(WIX) הישראלית הנסחרת בנאסד"ק דיווחה על תוצאותיה הכספיות לרבעון השלישי - עמדה בצפי ההכנסות והתעלתה על תחזיות הרווחים: שיעור ההכנסות עמד על 196.8 מיליון דולר, עליה של 26% בהשוואה לרבעון המקביל אשתקד, הצפי עמד על 196-198 מיליון דולר. שיעור הגביה עמד על 205.9 מיליון דולר, עלייה של 26% בהשוואה לשנה הקודמת, הצפי עמד על 204-206 מיליון דולר. הרווח הנקי על בסיס Non-GAAP ברבעון השלישי של שנת 2019 עמד על 20.8 מיליון דולר, או 0.41 דולר למניה, בהשוואה לרווח נקי על בסיס Non-GAAP של 18.8 מיליון דולר, או 0.39 דולר למניה, ברבעון המקביל אשתקד.</p>
      <p>"ההשקעה בשיווק לקהל המקצוענים שהכרזנו עליה מוקדם יותר השנה כבר מביאה לתוצאות חיוביות, והסוכנויות לבניית אתרים ממשיכות להגדיל את הפעילות שלהם עם Wix," אמר אבישי אברהמי, מנכ"ל ושותף מייסד של Wix. עוד הוסיף, "אנחנו ממשיכים לבנות את הפלטפורמה של Wix כדי לספק את היכולת ליצור כל אתר אינטרנט או אפליקציה אונליין, ואני מתרגש מהמומנטום החיובי לקראת 2020".</p>
      <p> </p>
      <p> </p>
      <figure>
        <img src="https://images1.calcalist.co.il/PicServer3/2017/08/14/749290/W1_l.jpg"/>
        <figcaption>וויקס בניית אתרים</figcaption>
      </figure>
      <p><b>12:00 -</b> <a href="https://www.calcalist.co.il/stocks/home/0,7340,L-3959-50100004,00.html?quote=CISCO%20SYSTEMS">סיסקו סיסטמס</a> פרסמה דוחות רבעוניים - המניה ירדה אמש במסחר המאוחר ב-5%: בחברה צופים כי ההכנסות ברבעון הנוכחי ירדו בין 3% ל-5%. החברה דיווחה כי ברבעון הפיסקאלי האחרון (שהסתיים ב-26 לאוקטובר) הרווח הנקי עמד על 2.93 מיליארד דולר או 0.68 דולר למניה, לעומת הרבעון המקביל אשתקד בו הרווח עמד על רווח נקי של 3.55 מיליארד דולר או 0.77 דולר למניה. הרווח המתואם למניה טיפס ל-0.84 דולר מ-0.75 דולר אשתקד. ההכנסות עלו ל-13.16 מיליארד דולר מ-13.07 מיליארד דולר, מעל צפי האנליסטים שחזו רווח למניה של 0.81 דולר והכנסות של 13.08 מיליארד דולר.</p>
      <p>מה דעתך על מניית וויקס:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-11111778,00.html?quote=%D7%95%D7%95%D7%99%D7%A7%D7%A1">לדף מניית וויקס</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>מנכ"ל סיסקו, צ'אק רובינס אמר כי "כבר אמרתי שראינו קודם לכן סימנים מוקדמים על השפעה מאקרו כלכלית עלינו, השפעה שנמשכה לאורך הרבעון האחרון והפכה את המצב לגרוע יותר ממה שציפינו שיהיה".</p>
      <p><b>11:45 -</b> נעילה שלילית במסחר בבורסות אסיה, על רקע נתוני צמיחה מאכזבים בסין ויפן: מדד ניקיי איבד 0.8%, שנגחאי עלה ב-0.2% ומדד האנג סנג מחק 0.9%.  </p>
      <p><b>10:20 -</b> תנועות קלות עם פתיחת המסחר בבורסות אירופה: מדד דאקס הגרמני יורד ב-0.2%, למרות הנתון החיובי כי התוצר הלאומי הגולמי בכלכלכה החזקה באירופה, בניגוד לתחזיות, טיפס ב-0.1%, וגרמניה למעשה נחלצה לעת עתה ממיתון. מדד פוטסי הבריטי נסוג ב-0.1% ומדד קאק הצרפתי עולה ב-0.1%. היורו יציב - נסחר ב-1.100 דולר, הפאונד יציב אף הוא - נסחר ב-1.283 דולר.</p>
      <p><b>9:20 -</b> גרמניה נחלצה ממיתון: התוצר הלאומי הגולמי עלה ב-0.1% ברבעון השלישי של 2019, בניגוד לתחזיות הבנק הגרמני המרכזי שצפה ירידה של 0.1%. ברבעון השני ירד התמ"ג ב-0.1%, וירידה שנייה ברציפות הייתה מכניסה את הכלכלה הגרמנית למיתון.</p>
      <figure>
        <img src="https://images1.calcalist.co.il/PicServer2/20122005/570146/19_l.jpg"/>
        <figcaption>קנצלרית גרמניה, אנגלה מרקל <br/>צילום: רויטרס</figcaption>
      </figure>
      <p><b>9:05 -</b> גרמניה צפויה לפרסם הבוקר את נתוני הצמיחה הרבעוניים שלה: ברבעון השני של 2019 ירד התמ"ג ב-0.1% ואם המגמה תימשך (ותחזיות הבנק הגרמני המרכזי הן אכן ירידה ב-0.1%) אז אפשר יהיה לומר שגרמניה נכנסה למיתון.</p>
      <p><b>8:45 -</b> נתוני צמיחה מתחת לתחזיות גם ביפן: הצפי היה לעליה של 0.8% מול הרבעון המקביל אשתקד, אך העליה בפועל הייתה של 0.2%.</p>
      <p><b>7:20 -</b> מגמה שלילית נרשמת הבוקר באסיה, על רקע פרסום נתוני הייצור התעשייתי בסין לחודש אוקטובר שהחמיצו את התחזיות - הצפי היה לצמיחה של 5.4% לעומת 4.7% צמיחה בפועל. עוד דווח ב-CNBC כי המו"מ בין ארה"ב לסין על הסכם סחר מוגבל נמצא כעת במבוי סתום. מדד ניקיי יורד ב-0.8%, מדד שנגחאי עולה ב-0.1% ומדד האנג סנג נחלש ב-0.9%. יאהו היפנית, הנשלטת בידי סופטבנק, מזנקת ב-16%, לאחר שדווח כי היא עשויה לרכוש אפליקציית צ'אט.</p>
      <p><a href="https://www.calcalist.co.il/markets/articles/0,7340,L-3773569,00.html">אמש ננעל המסחר בוול סטריט בעיקר בעליות</a> - דאו ג'ונס ו-S&amp;P 500 ננעלו בשיא: בתום יום תנודתי עלה דאו ג'ונס ב-0.3%, S&amp;P 500 התחזק ב-0.1%, ונאסד"ק ירד בפחות מ-0.1%. מניית דיסני זינקה ב-7.3% לאחר ששירות הסטרימינג דיסני+ הצליח להשיג מאז השקתו 10 מיליון מנויים. הפסד ענק של 1.2 מיליארד דולר ל-WeWork ברבעון השלישי - חברת חללי העבודה המשותפים יותר מהכפילה את ההפסד שלה ברבעון השלישי.</p>
      <p>בהמשך לסכסוך המתמשך בין נשיא ארה"ב טראמפ לבנק הפדרלי האמריקאי, אמר אמש יו"ר הפד בארה"ב ג'רום פאוול כי כל עוד הכלכלה מצביעה על המשך צמיחה לא נראה שינוי במדיניות הריבית.</p>
      <figure>
        <img src="https://images1.calcalist.co.il/PicServer3/2019/02/25/887579/1NL.jpg"/>
        <figcaption>בורסת שנגחאי <br/>צילום: בלומברג</figcaption>
      </figure>
    </article>
  </body>
</html>