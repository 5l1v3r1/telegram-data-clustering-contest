<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/14004907/Prince-Charles-meets-with-President-in-Delhi.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="டெல்லியில் ஜனாதிபதியுடன் இளவரசர் சார்லஸ் சந்திப்பு"/>
    <meta property="og:description" content="டெல்லியில் ஜனாதிபதி ராம்நாத் கோவிந்தை இளவரசர் சார்லஸ் சந்தித்தார்."/>
  </head>
  <body>
    <article>
      <h1>டெல்லியில் ஜனாதிபதியுடன் இளவரசர் சார்லஸ் சந்திப்பு</h1>
      <h2>டெல்லியில் ஜனாதிபதி ராம்நாத் கோவிந்தை இளவரசர் சார்லஸ் சந்தித்தார்.</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>புதுடெல்லி, <br/><br/>இங்கிலாந்து இளவரசர் சார்லஸ் 2 நாள் அரசுமுறை சுற்றுப்பயணமாக இந்தியா வந்துள்ளார்.<br/><br/>டெல்லியில் நேற்று அவர் ஜனாதிபதி மாளிகையில் ஜனாதிபதி ராம்நாத் கோவிந்தை சந்தித்து பேசினார்.<br/><br/>அப்போது அவரிடம் ஜனாதிபதி ராம்நாத் கோவிந்த், “இந்தியாவும் இங்கிலாந்தும் வரலாற்று உறவுகள், ஜனநாயகம், சட்டத்தின் ஆட்சி, பன்முக கலாசார சமூகம் ஆகியவற்றால் பிணைக்கப்பட்ட இயற்கையான கூட்டாளிகள்” என குறிப்பிட்டார்.</p>
      <p>“உலகின் தலைசிறந்த ஜனநாயக நாடுகளாக, நம் இரு நாடுகளும் இன்று உலகம் சந்திக்கிற சவால்களை திறம்பட எதிர்கொள்வதற்கு இணைந்து பங்கு அளிக்க நிறைய உள்ளது” என்றும் கூறினார்.<br/><br/>காமன்வெல்த் அமைப்பின் தலைவராக தேர்வு பெற்றதற்காக இளவரசர் சார்லசுக்கு ஜனாதிபதி ராம்நாத் கோவிந்த் வாழ்த்து தெரிவித்தார்.<br/><br/>ஜனாதிபதி மாளிகையில் உள்ள மூலிகை தோட்டத்தில் ஆயுர்வேத மருத்துவத்துக்கு உதவுகிற சம்பா மரக்கன்றை இளவரசர் சார்லஸ் நட்டார்.</p>
    </article>
  </body>
</html>