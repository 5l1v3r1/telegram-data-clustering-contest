<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/14012530/Smart-City-in-Thyagarayanagar-Chennai-Palanisamy-started.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="சென்னை தியாகராயநகரில் ‘ஸ்மார்ட் சிட்டி’ பணிகளை எடப்பாடி பழனிசாமி மணி அடித்து தொடங்கி வைத்தார்"/>
    <meta property="og:description" content="சென்னை தியாகராயநகரில் ‘ஸ்மார்ட் சிட்டி’ திட்டத்தில் முடிவுற்ற நடைபாதை வளாகம், சீர்மிகு சாலைகளை எடப்பாடி பழனிசாமி வித்தியாசமாக மணி அடித்து தொடங்கிவைத்தார்."/>
  </head>
  <body>
    <article>
      <h1>சென்னை தியாகராயநகரில் ‘ஸ்மார்ட் சிட்டி’ பணிகளை எடப்பாடி பழனிசாமி மணி அடித்து தொடங்கி வைத்தார்</h1>
      <h2>சென்னை தியாகராயநகரில் ‘ஸ்மார்ட் சிட்டி’ திட்டத்தில் முடிவுற்ற நடைபாதை வளாகம், சீர்மிகு சாலைகளை எடப்பாடி பழனிசாமி வித்தியாசமாக மணி அடித்து தொடங்கிவைத்தார்.</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>சென்னை, சென்னையின் மிக முக்கிய வர்த்தக தளமாக திகழும் தியாகராயநகரில் ‘பொலிவுறு நகரம்’ (ஸ்மார்ட் சிட்டி) திட்டத்தின் கீழ் ரூ.58.97 கோடி செலவில் அமைக்கப்பட்ட நடைபாதை வளாகம், 23 சீர்மிகு சாலைகளின் தொடக்க விழா நேற்று நடந்தது. பாண்டிபஜார் போலீஸ் நிலையம் அருகே நடந்த விழாவுக்கு, நகராட்சி நிர்வாகம், ஊரக வளர்ச்சி மற்றும் சிறப்பு திட்டங்கள் செயலாக்கத்துறை அமைச்சர் எஸ்.பி.வேலுமணி தலைமை தாங்கினார்.</p>
      <p>மீன்வளத்துறை அமைச்சர் டி.ஜெயக்குமார் முன்னிலை வகித்தார். முதல்-அமைச்சர் எடப்பாடி பழனிசாமி இந்த திட்டப்பணிகளை வித்தியாசமான முறையில் மணி அடித்து தொடங்கிவைத்தார்.விழாவில், பி.தங்கமணி, கே.பி.அன்பழகன், இரா.துரைக்கண்ணு உள்ளிட்ட அமைச்சர்கள், தலைமைச் செயலாளர் க.சண்முகம், நகராட்சி நிர்வாகத்துறை முதன்மை செயலாளர் ஹர்மந்தர் சிங், பெருநகர சென்னை மாநகராட்சி கமிஷனர் கோ.பிரகாஷ் உள்பட அதிகாரிகள் கலந்துகொண்டனர்.நிதி ஆதாரம் திரட்டி...பின்னர் முதல்-அமைச்சர் எடப்பாடி பழனிசாமி நிருபர்களிடம் கூறியதாவது:-‘ஸ்மார்ட் சிட்டி’ திட்டத்தின் கீழ் அற்புதமான, அழகான நடைபாதை ரூ.40 கோடியில் அமைக்கப்பட்டுள்ளது. சாலை வசதிகள் ரூ.20 கோடியிலும் சீரமைக்கப்பட்டுள்ளது.இதேபோல் 11 நகரங்களில் பணிகள் நடைபெற்று வருகிறது. மத்திய, மாநில அரசுகள் இணைந்து இந்த பணிகளை மேற்கொள்கின்றன. இந்த திட்டத்தின் கீழ் தற்போது தியாகராய சாலை அற்புதமாக உலகத்தரத்துக்கு ஏற்றவாறு அமைக்கப்பட்டுள்ளது.எல்லா சாலைகளும் படிப்படியாக சீரமைக்கப்படும். அதற்கான போதிய நிதி ஆதாரத்தை திரட்டி படிப்படியாக மக்களின் வசதிகளுக்கு ஏற்ப சென்னை மாநகரத்தில் சாலை வசதிகளை செய்து தர அரசு உரிய நடவடிக்கை மேற்கொள்ளும்.இவ்வாறு எடப்பாடி பழனிசாமி கூறினார்.இலவச ‘வை-பை’ வசதிபனகல் பூங்கா-தணிகாசலம் சாலை, தணிகாசலம் சாலை-போக் சாலை சந்திப்பு மற்றும் போக் சாலை சந்திப்பு-அண்ணா சாலை வரையிலான தியாகராய சாலையில் 1.45 கி.மீ. தூரத்துக்கு உலகத்தரத்திலான நடைபாதை வளாகம் அமைக்கப்பட்டுள்ளது. இதில் இரவை பகலாக்கும் அலங்கார மின் விளக்குகள், மூத்த குடிமக்களுக்காக பேட்டரியில் இயங்கும் கார், இலவச ‘வை-பை’ வசதி, இருக்கைகள், பகிர்ந்துகொள்ளும் சைக்கிள், பேட்டரியில் இயங்கும் மோட்டார் சைக்கிள், குழந்தைகள் விளையாடுவதற்கு வசதியான ஏற்பாடுகள் உள்ளிட்ட பல்வேறு அம்சங்கள் இடம்பெற்றுள்ளன.இதுதவிர கூட்ட நெரிசல் மிகுந்த இடங்களுக்கு ரோந்து சென்று சீர் செய்யும் வகையில் போலீசாருக்கு ‘பிரிகோ’ என்ற இருசக்கர வண்டி வழங்கப்பட்டுள்ளது. ஒருவர் மட்டுமே செல்லும் இந்த வண்டியில் போலீசார் சம்பவ இடத்தை விரைவாக அடைய முடியும்.இந்த திட்டத்தை தொடர்ந்து ரூ.1,500 கோடி செலவில் 100 கி.மீ. தூரத்துக்கும் அதிகமான சாலைகளை மாற்றி வடிவமைக்கும் திட்டம் தற்போது தயாராகி வருகிறது.</p>
    </article>
  </body>
</html>