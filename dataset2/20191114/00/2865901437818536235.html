<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342425/sport:/title:partizan-daje-ulaznice-i-navijacima-zvezde-poziv-za-utakmicu-rukovodstvu-crveno-belih"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Partizan daje ulaznice i navijačima Zvezde, poziv za utakmicu rukovodstvu crveno-belih"/>
    <meta property="og:description" content="Lep gest uprave kluba iz Humske..."/>
  </head>
  <body>
    <article>
      <h1>Partizan daje ulaznice i navijačima Zvezde, poziv za utakmicu rukovodstvu crveno-belih</h1>
      <h2>Lep gest uprave kluba iz Humske...</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>
        <b>Više godina na košarkaškim derbijama, ma ko bio domaćin, navijačima gostujućeg kluba nije bio omogućen ulazak u halu. Oni su se dovijali na razne načine i uglavno jedni drugima davali određni broj karata. Košarkaški klub Partizan rešen je da takvu praksu prekine, te je obavestio javnost da će uoči predstojećeg večitog derbija u Areni pustiti u slobodnu prodaju i ulaznice za navijače Crvene zvezde.</b>
      </p>
      <p>Tim povodom crno-beli su se oglasili zvaničnim saopštenjem:<br/><i>"KK Partizan NIS kao domaćin predstojeće derbi utakmice 7. Kola ABA lige (nedelja, 17.11. od 20 časova) apeluje na sve učesnike, na i oko parketa, da ne dozvole bilo kakve incidente. Po prvi put smo organizatori derbija u Areni, a kao avangarda i najveći brend srpske košarke, godinama najgledajni klub ABA lige, u prilici smo da prelaskom u najveću dvoranu u regionu, omogućimo većem broju naših navijača iz Srbije i okruženja, delom i navijača Crvene zvezde, da prisustvuju utakmici, što pre nije bio izvodljivo iz bezbednosnih razloga.</i></p>
      <p><i>Najvatrenije pristalice dva kluba, razmenjivali su dugo međusobno ulaznice, a uvažavajući i njihove stavove, za derbi sa obe navijačke strane, opredelili smo se da za navijače Crvene zvezde pustimo u prodaju kontigent od 1.000 ulaznica, za sektor na istočnoj strani nivoa 400, po ceni od 700 dinara. Prodaja ovih ulaznica odvijaće se preko KK Crvena Zvezda MTS.  Kao domaćin derbija, Partizan NIS neće nikoga uslovljavati neunošenjem obeležja kluba",</i> stoji između ostalog u saopštenju KK Partizan. </p>
      <p>Iz bezbednosnih razloga kapacitet dvorane biće umanjen, ali vlasnici sezonskih ulaznica, tvrde iz tabora crno-belih, ne treba da brinu - ostaće na svojim pozicijama.<br/><i>"U maniru pravih srpskih domaćina, ali i poslovno i marketinški orjentisanih, društveno odgovornih ljudi, u obavezi smo da nastavimo put velikana koji su vodili naš najtrofejniji klub, od Kićanovića, preko Divca i Danilovića, do Pekovića, Berića i mnogih drugih. KK Partizan NIS je ugostio mnoge klubove i njihove čelnike, pa tako upućuje i poziv rukovodstvu Crvene zvezde MTS i stavlja joj na raspolaganje jedan VIP boks kod sektora za njene pristalice, dajući na taj način primer kako jedini evropski šampion iz Srbije, klub sa najviše međunarodnih, regionalnih i nacionalnih trofeja, četiri F4 Evrolige, dočekuje svoje rivale"</i>, navodi se još u saopštenju.</p>
      <p>
        <b>Podsetimo se i cena pojedinačnih ulaznica za derbi:</b>
      </p>
      <p>Nivo 400 – 700 dinara<br/>Nivo 200 tribina – 900 dinara<br/>Parter – 1.400 dinara<br/>Standard 2 – 1.100 dinara<br/>Standard 1 – 1.400 dinara<br/>Superior – 2.000 dinara<br/>Pojedinčana mesta u ložama (Sky Box) – 5.000 dinara</p>
      <p>
        <i><b>Foto</b>: MN Press</i>
      </p>
      <figure>
        <img src="https://mozzartsport.com/upload/CKEditor/14.11.2019./7.%20Sas%CC%8Ca%20Kovac%CC%8Cevic%CC%81%201080x1080px.jpg"/>
      </figure>
      <p> </p>
    </article>
  </body>
</html>