<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/upravo-smo-dobili-najatraktivniji-klub-mls-lige-tijeri-anri-vodi-krkica-i-sanju/342449"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Upravo smo dobili najatraktivniji klub MLS lige: Tijeri Anri vodi Krkića i Sanju!"/>
    <meta property="og:description" content="Čuveni Francuz pronašao novi trenerski angažman"/>
  </head>
  <body>
    <article>
      <h1>Upravo smo dobili najatraktivniji klub MLS lige: Tijeri Anri vodi Krkića i Sanju!</h1>
      <h2>Čuveni Francuz pronašao novi trenerski angažman</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Bio je asistent <b>Robertu Martinezu</b> u reprezentaciji Belgiji, ali je trenersku karijeru u Evropi završio maltene istog onog trenutka kad ju je i počeo u Monaku. Klub mu se raspao i <b>Tijeri Anri</b> je ostao upamćen kao teoretičar koji sjajno priča na TV-u, ali nije (još) u stanju da to pretoči na terenu. I teško da bi ga bilo ko ozbiljan na Starom kontinentu uposlio, ali je zato za MLS ligu – idealan materijal. Legendarni francuski napadač će u narednoj sezoni voditi Montreal Impakt, koji je maltene preko noći postao najatraktivniji klub prvenstva SAD.</p>
      <p>Svaka čast <b>Frenku de Buru</b> i njegovoj Atalanti,  bravo i za<b> Brajana Šmecera </b>koji je posle 17 godina Sijetlu doneo i drugi MLS kup, ali <b>Anri</b> je ipak ikona ovog sporta, jedan od omiljenih igrača u istoriji fudbala. Pride i dovoljno harizmatičan da u Americi iznese sav taj “holivudski“ šmek.</p>
      <p>Takođe, u Montrealu će sarađivati sa <b>Bojanom Krkićem</b> i <b>Bakarijem Sanjom</b>, a ko zna koga će još povući iz Evrope. Realno, iznenadili bismo se ako toga ne bi bilo.</p>
      <p>Pa nek je sa srećom <b>Tijeri</b>. A ako se tamo pokažeš, možda se i Evropa ponovo otvori.</p>
      <p>(FOTO: <b><a href="https://twitter.com/impactmontreal/status/1194963232320053248">ImpactMontreal/Twitter</a></b>)</p>
      <figure>
        <img src="https://mozzartsport.com/upload/CKEditor/14.11.2019./3.%20Danilovic%CC%81%201080x1080.jpg"/>
      </figure>
      <p> </p>
    </article>
  </body>
</html>