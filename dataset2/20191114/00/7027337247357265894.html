<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698320/%D8%B1%D8%A6%DB%8C%D8%B3-%D8%A7%D8%AF%D8%A7%D8%B1%D9%87-%D9%88%D8%B1%D8%B2%D8%B4-%D9%88-%D8%AC%D9%88%D8%A7%D9%86%D8%A7%D9%86-%D8%A7%D9%87%D9%88%D8%A7%D8%B2-%D8%B3%D9%87-%DA%AF%D8%A7%D9%85-%D9%87%D8%AF%D9%81-%DA%AF%D8%B0%D8%A7%D8%B1%DB%8C-%D8%A8%D8%B1%D8%A7%DB%8C-%D8%A7%D8%B3%D8%AA%D8%B9%D8%AF%D8%A7%D8%AF%DB%8C%D8%A7%D8%A8%DB%8C-%D8%AF%D8%B1-%D9%85%D8%AF%D8%A7%D8%B1%D8%B3-%D8%B3%D8%B1%D8%A7%D9%86%D9%87-%D9%81%D8%B6%D8%A7%DB%8C-%D9%88%D8%B1%D8%B2%D8%B4%DB%8C-%D8%AF%D8%B1-%D8%B3%D8%A7%D9%84%D9%87%D8%A7%DB%8C-%D8%A7%D8%AE%DB%8C%D8%B1-2-%D8%A8%D8%B1%D8%A7%D8%A8%D8%B1-%D8%B4%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="رئیس اداره ورزش و جوانان اهواز: سه گام هدف گذاری برای استعدادیابی در مدارس/ سرانه فضای ورزشی در سالهای اخیر 2 برابر شده"/>
    <meta property="og:description" content="جشنواره استعدادیابی فوتبال با حضور رئیس اداره ورزش اهواز و کارشناس تربیت بدنی در مدرسه ابتدایی گام نخست نو اهواز برگزار شد."/>
  </head>
  <body>
    <article>
      <h1>رئیس اداره ورزش و جوانان اهواز: سه گام هدف گذاری برای استعدادیابی در مدارس/ سرانه فضای ورزشی در سالهای اخیر 2 برابر شده</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <p>جشنواره استعدادیابی فوتبال با حضور رئیس اداره ورزش اهواز و کارشناس تربیت بدنی در مدرسه ابتدایی گام نخست نو اهواز برگزار شد.</p>
      <figure>
        <img src="https://cdn.asriran.com/files/fa/news/1398/8/23/1037102_939.jpg"/>
      </figure>
      <p>کارشناس تربیت بدنی و مربی فوتبال در گفتگو با عصرایران با بیان اینکه برگزاری طرح استعدادیابی در مدارس، شور و نشاط را در بین دانش آموزان بیشتر می کند، گفت: یکی از مزایای استعدادیابی این است که افراد به دلیل بی اطلاعی از ویژگی های خاص خود فرصت افزایش توانایی خود را از دست می دهند و در ورزشی که می توانند شکوفا شوند، هدایت نمی شود.</p>
      <p>
        <b>زندگی آپارتمان نشینی شور و اشتیاق را گرفته</b>
      </p>
      <p>«پوریا گودرزی» بیان کرد: امروزه افزایش زندگی آپارتمان نشینی باعث کم تحرکی بچه ها شده و همچنین شور و اشتیاق آنها به بازی های خیابانی کمتر شده و بخاطر همین است که دیگر بازی های قدیمی خیابانی در نسل جدید کم رنگ تر شده است.</p>
      <p>گودرزی در ادامه گفت: بخاطر زندگی آپارتمان نشینی برخی از دانش آموزان دچار اضافه وزن شده اند و باید روی ساختار بدنی آنها بیشتر کار کرد.</p>
      <p>وی اظهار کرد: سعی می کنیم طی سال تحصیلی نحوه دویدن و چگونه ورزش کردن را به آنها آموزش دهیم تا به شرایط ایده آلی برسند.</p>
      <p>
        <b>سه گام مهم</b>
      </p>
      <p>رئیس اداره ورزش و جوانان اهواز اظهار کرد: امروز فوتبال و رشته های دیگر ما در مدارس بسیار فعال هستند بخاطر اینکه تعاملی خوبی با آموزش و پرورش ایجاد شده و به نحوی این موضوع باعث شده تا مرتبا شاهد جشنوارهای رشته های ورزشی مختلف در مدارس اهواز و استان باشیم.</p>
      <p>سید علی حسینی ادامه داد: پایه و اساس المپیادهای ورزشی، جشنواره هایی هستند که در مدارس برگزار می شوند و منتخبی برای المپیادهای ورزشی هستند.</p>
      <p>رئیس اداره ورزش و جوانان اهواز با بیان اینکه از هر رشته ورزشی افرادی در جهت کشف استعدادیاب به مدارس معرفی شده اند، گفت: طبق تفاهمنامه با اداره آموزش پرورش استان، بنا داریم افرادی که در مدارس کشف می شوند، پرورش یابند تا پس از آن ادامه فعالیت خود را در هیات های ورزشی در قالب ورزش قهرمانی دنبال کنند.</p>
      <p>حسینی اضافه کرد: در رشته های مختلف با همکاری اداره کل آموزش و پرورش در حال کشف استعدادها هستیم.</p>
      <p>وی بیان کرد: هدف گذاری ما بر روی سه گام ترتیب داده شده که در گام نخست استعدادها کشف و به هیات های ورزشی معرفی شوند. گام دوم، برگزاری المپیاد های ورزشی دررشته های مختلف در سطح استان و سراسر کشور است که هر ساله در رده های سنی پایه برگزار می شود که در نهایت از بین آنها تیم های استانی و کشوری ما تشکیل می شوند.</p>
      <p>وی اضافه کرد: در گام سوم آموزش مربیان و ارتقاء سطح دانش آنها در قالب کلاسهای آموزشی و کارگاههای تخصصی از دیگر کارهایی است که در جهت استعداد یابی بهتر در رشته های مختلف در حال انجام است.</p>
      <p>رئیس اداره ورزش و جوانان اهواز اظهار کرد: سرانه فضای ورزشی ما به نسبت استاندارد های جهانی کمتر است اما <br/>با تلاش های مدیر کل محترم و همکارانم در اداره کل ورزش و جوانان در سال 97 و 98 فضای سرانه ورزشی در استان دو برابر شده است.</p>
    </article>
  </body>
</html>