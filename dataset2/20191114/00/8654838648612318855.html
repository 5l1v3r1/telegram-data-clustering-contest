<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fastweb-mobile-rimodulazioni-dall11-dicembre-2019-primi-dettagli.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Fastweb Mobile, rimodulazioni dall'11 dicembre 2019: primi dettagli"/>
    <meta property="og:description" content="Nuove rimodulazioni in arrivo per Fastweb Mobile, vediamo i primi dettagli direttamente dall'operatore: aumentano i costi di determinate offerte e alcuni bundle.. La notizia arriva giusto in quest..."/>
  </head>
  <body>
    <article>
      <h1>Fastweb Mobile, rimodulazioni dall'11 dicembre 2019: primi dettagli</h1>
      <h2>Nuove rimodulazioni in arrivo per Fastweb Mobile, vediamo i primi dettagli direttamente dall'operatore: aumentano i costi di determinate offerte e alcuni bundle.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>La notizia arriva giusto in queste ore: a partire dall'<b>11 dicembre 2019</b> Fastweb darà ufficialmente il via a <b>nuove rimodulazioni</b> pensate per <b>Fastweb Mobile</b>. Vediamo i primi dettagli attualmente disponibili. <br/>Le nuove rimodulazioni di Fastweb previste per dicembre 2019 seguono a breve distanza i <a href="https://multiplayer.it/notizie/fastweb-mobile-rimodulazioni-21-ottobre-2019-dettagli.html">rincari del 21 ottobre 2019</a>, recentemente entrati in vigore; dall'11 dicembre 2019 aumenteranno i <b>costi di alcuni bundle</b>, e il <b>prezzo di abbonamento mensile</b> di determinate offerte. Questi nuovi aumenti non dovrebbero comunque riguardare i clienti Fastweb che hanno già ricevuto rincari lo scorso ottobre 2019. <br/>Qui di seguito la <b>comunicazione ufficiale</b> da parte da Fastweb Mobile; in futuro chiaramente arriveranno nuovi dettagli più specifici circa aumenti e offerte coinvolte. "Per accelerare e supportare questo costante miglioramento dei nostri servizi, l'innovazione e l'arricchimento dell'offerta, alcune offerte mobile, a partire dall'11 Dicembre 2019, saranno aggiornate in termini di contenuti e di canone. Tutti i clienti interessati riceveranno con almeno 30 giorni di preavviso una comunicazione personale via SMS e nella propria area personale, con le modalità per recedere dal contratto o passare ad altro operatore. Per maggiori informazioni vai in un punto vendita Fastweb o visita la tua area clienti MyFastweb".</p>
      <figure>
        <img src="https://multiplayer.net-cdn.it/thumbs/images/2018/08/27/fastweb-1_png_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163323-rimodulazioni-fastweb-mobile-11-dicembre-2019-aumentano-costi-bundle/">Fonte</a>
        </li>
      </ul>
    </article>
  </body>
</html>