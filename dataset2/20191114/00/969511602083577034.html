<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/revolutie-la-anaf-fiscul-a-dat-drumul-la-licitatia-pentru-saf-t-18581787"/>
    <meta property="og:site_name" content="BusinessMagazin"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Revoluţie la ANAF: Fiscul a dat drumul la licitaţia pentru SAF-T"/>
    <meta property="og:description" content="Agenţia Naţională de Administrare Fiscală (ANAF) a dat drumul la licitaţia pentru SAF-T (Implementarea Fişierului Standard de Audit) prin care intenţionează să introducă noul sistem pentru toţi operatorii economici. "/>
  </head>
  <body>
    <article>
      <h1>Revoluţie la ANAF: Fiscul a dat drumul la licitaţia pentru SAF-T</h1>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <h3>Revoluţie la ANAF: Fiscul a dat drumul la licitaţia pentru SAF-T</h3>
      <p>Agenţia Naţională de Administrare Fiscală (ANAF) a dat drumul la licitaţia pentru SAF-T (Implementarea Fişierului Standard de Audit) prin care intenţionează să introducă noul sistem pentru toţi operatorii economici. </p>
      <p>Prin implementarea acestui proiect, ANAF se aşteaptă ca Fişierul Standard de Audit (SAF-T) implementat, reprezentând o structură standardizată a informaţiilor relevante pentru controalele fiscal, să reducă costulul conformării societăţilor.</p>
      <p>Valoarea totală estimată a proiectului este de 3.020.000RON.</p>
      <p>ANAF va achiziţionaservicii de dezvoltare software, integrare şi instruire privind sistemul informatic „Fişierul Standard de Control (Standard Audit File – SAF-T)”, respectiv:</p>
      <p>a) Servicii de consultanţă privind sistemele informatice pentru:</p>
      <p>• Analiza sistemului informatic actual şi a necesarului tehnologic,</p>
      <p>• Analiza cerinţelor SAF-T,</p>
      <p>• Managementul proiectului.</p>
      <p>b) Servicii de consultanţă privind analiza cadrului legislativ în domeniul inspecţiei fiscale şi ale obligaţiilor de declarare ale contribuabililor, precum şi elaborarea de propuneri de amendare a legislaţiei primare şi secundare privind obligaţia contribuabilului de a depune SAF-T.</p>
      <p>c) Servicii de formare (instruire în utilizarea soluţiei informatice):</p>
      <p>• Destinate utilizatorilor interni (40 de anagajaţi ANAF in domeniul inspecţiei fiscale);</p>
      <p>• Destinate administratorilor şi dezvoltatorilor MFP-CNIF, în funcţie de necesităţi.</p>
      <p>d) Servicii de dezvoltare software, respectiv proiectare, dezvoltare, testare şi implementare în producţie. e) Servicii de întreţinere corectivă, adaptivă şi evolutivă a sistemului SAF-T.</p>
      <p>Ofertele pot fi depuse până pe <b>17 decembrie 2019</b>, la ora 15:00.</p>
    </article>
  </body>
</html>