<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/health/story-world-diabetes-day-2019-remove-only-200-minutes-in-a-week-to-avoid-diabetes-2848259.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T00:27:23+00:00"/>
    <meta property="og:title" content="World Diabetes Day 2019: डायबिटीज से बचने के लिए निकालिए सप्ताह में सिर्फ 200 मिनट"/>
    <meta property="og:description" content="अगर, थोड़ा सा प्रयास करें तो डायबिटीज से पूरी तरह बचा जा सकता है। ब्लड शुगर ऐसी बीमारी है, जिसकी सबसे बड़ी वजह लाइफ स्टाइल का बिगड़ना है। सिर्फ 40 मिनट की एक्साइसाइज कर डाइट कंट्रोल से इस बीमारी से बच..."/>
  </head>
  <body>
    <article>
      <h1>World Diabetes Day 2019: डायबिटीज से बचने के लिए निकालिए सप्ताह में सिर्फ 200 मिनट</h1>
      <address><time datetime="2019-11-14T00:27:23+00:00">14 Nov 2019, 00:27</time> by <a rel="author">वरिष्ठ संवाददाता,कानपुर</a></address>
      <p>अगर, थोड़ा सा प्रयास करें तो डायबिटीज से पूरी तरह बचा जा सकता है। ब्लड शुगर ऐसी बीमारी है, जिसकी सबसे बड़ी वजह लाइफ स्टाइल का बिगड़ना है। सिर्फ 40 मिनट की एक्साइसाइज कर डाइट कंट्रोल से इस बीमारी से बच सकते हैं। मतलब आपको सप्ताह में सिर्फ 200 मिनट की एक्सरसाइज करनी है। अगर एक दो वर्षों के अंदर डायबिटीज हुई है तो भी इसे कंट्रोल कर सकते हैं। </p>
      <p>डायबिटीज रोग विशेषज्ञ डॉ. बृज मोहन के मुताबिक डायबिटीज एक दिन में नहीं आती है। यह धीरे-धीरे पकड़ती है। अगर लाइफ स्टाइल बिगड़ी है और रिस्क फैक्टर है तो बीमारी जल्दी पकड़ लेगी। अगर कोई रिस्क फैक्टर नहीं है तो बीमारी को पूरी तरह रोक सकते हैं। इसके लिए डाइट मैनेजमेंट भी करना होगा। डायबिटीज से बचना है तो थोड़ा वक्त अपने लिए निकालिए। डॉक्टरों का सुझाव है कि खानपान, थोड़ा व्यायाम और दिनचर्या सही कर इससे बचा जा सकता है। मेडिकल कॉलेज के विशेषज्ञ डॉ. एसके गौतम के मुताबिक 40 मिनट ब्रिस्क वॉक (थोड़ा तेज चाल) सप्ताह भर में पांच दिन करें। एक दिन 20 मिनट एयरोबिक एक्सरसाइज करें।</p>
      <p><a href="https://www.livehindustan.com/health/story-world-diabetes-day-2019-guava-benefits-and-how-to-make-tea-from-guava-leaves-2847625.html"><b>World Diabetes Day 2019: ब्लड शुगर को कंट्रोल करने के लिए असरदार है अमरुद के पत्तों की चाय, जानें इसकी विधि</b></a><br/><b>विश्व मधुमेह दिवस की थीम</b><br/>डायबिटीज पर अभी जो रिपोर्ट है कि यह बीमारी औसतन 10% लोगों को चपेट में ले चुकी है। करीब 12 फीसदी लोग इसके मुहाने पर हैं। थोड़ी सतर्कता और सावधानी से इस बीमारी से बचा जा सकता है। इस बार की थीम ‘डायबिटीज और परिवार’ है। यानी इसे काबू करने में परिवार की भूमिका भी हम है। </p>
      <p>
        <b>कम कार्बोहाइड्रेट वाली डाइट लें</b>
      </p>
      <p>कई बार डायबिटीज के मरीज सोच में पड़ जाते हैं कि आखिर ऐसा क्या खाएं, जिससे वो बीमारी संतुलित रख सकें। डॉ.एसके गौतम के मुताबिक प्रतिदिन भोजन के साथ दो तरह के सीजन वाले फल जरूर खाने चाहिए। फल अधिक मीठे न हों। सही अनुपात में कार्बोहाइड्रेट, वसा और प्रोटीन वाले खान-पान को लें। प्रतिदिन 1200-1600 कैलोरी से अधिक नहीं लें। नियमित एक्सरसाइज करें।<br/>डायबिटीज से साइलेंट हार्टअटैक और ब्रेन स्ट्रोक पड़ रहा है। आम मरीजों से डायबिटीज रोगियों के ब्रेन स्ट्रोक और हार्ट अटैक के लक्षण अलग होते हैं। डॉक्टरों का कहना है कि हाई अटैक के मामले में कोई लक्षण नहीं दिखाई पड़ता है। मतलब न पसीना आता है और न चेस्ट पेन की शिकायत होती है। कार्डियोलॉजिस्ट डॉ. रमेश कुमार के मुताबिक उन डायबिटीज रोगियों को जिन्हें पांच साल या उससे अधिक डायबिटीज हो गई है उन्हें दिल की जांच जरूर करानी चाहिए।</p>
      <p>
        <a href="https://www.livehindustan.com/health/story-world-diabetes-day-diabetes-risk-increasing-64-percent-cases-increase-in-last-25-years-2846835.html">
          <b>World Diabetes Day: बढ़ रहा है डायबिटीज का खतरा, पिछले 25 सालों में बढ़ें 64 फीसदी मामले</b>
        </a>
      </p>
      <p>10 मिनट खाना खाने के पहले ही सलाद खाना चाहिए ताकि आप जरूरत से ज्यादा खाना एक बार में न खाएं</p>
      <p><b> डॉक्टरों ने दी सलाह : </b>बीमारी की स्क्र्रींनग को 40 की उम्र के बाद हर साल कराएं जांच, दो वर्षों के अंदर हुई डायबिटीज को किया जा सकता है कंट्रोल</p>
    </article>
  </body>
</html>