<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/articles/a12739-medsestra-o-sluzhbe-v-nacgvardii-uslovija-kruche-idealnyh"/>
    <meta property="og:site_name" content="Главное™"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Медсестра о службе в Нацгвардии: условия круче идеальных"/>
    <meta property="og:description" content="Олеся Зорик 16 років пропрацювала медичною сестрою. З дня на день ставила крапельниці, робила уколи, перев’язки та морально підтримувала пацієнтів. Олеся медичний працівник з величезним досвідом роботи, яка, здавалось, вивчила вже усе. Але Нацгварді..."/>
  </head>
  <body>
    <article>
      <h1>Медсестра о службе в Нацгвардии: условия круче идеальных</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://glavnoe.ua/authors/a1539/p1/" target="_blank">АТОграф</a></address>
      <p>Олеся Зорик 16 років пропрацювала медичною сестрою. З дня на день ставила крапельниці, робила уколи, перев’язки та морально підтримувала пацієнтів. Олеся медичний працівник з величезним досвідом роботи, яка, здавалось, вивчила вже усе. Але Нацгвардія змогла здивувати жінку.</p>
      <p>Наразі Олеся проходить курс підготовки у 2 Галицькій бригаді Нацгвардії України, в подальшому буде призначена на посаду санітарного інструктора. І саме тут, у Нацгвардії, жінка відкрила для себе, що медицина може бути іншою. Саме на заняттях з тактичної медицини солдат відкрила для себе абсолютно нові знання.</p>
      <p>«Вже кілька днів з нами проводять заняття з тактичної медицина, - розповідає нацгвардійка, - спочатку інструктор дав нам багато теоретичного матеріалу тепер відпрацьовуємо сценарії. Переміщуємось, імітуємо поранення, надаємо першу допомогу та евакуюємо пораненого. І, чесно кажучи, я відчула, що працювати у стресовій ситуації на багато важче. Кричить інструктор, кричить «поранений». Я трохи гублюсь, іноді, здається, взагалі не розумію, що мені робити в першу чергу».</p>
      <p>Як зазначає сама Олеся, умови в яких вона працювала раніше можна назвати ідеальними. Спокійні палати, стерильність. Військових медиків навчають надавати допомогу в будь-яких ситуаціях.</p>
      <p>«Я вперше навчалась надавати допомогу просто на землі. Звісно, наразі це просто навчання, але ж може бути ситуація, коли людина поранена, рана відкрита, і я маю зупинити кровотечу просто на вулиці. Мені це, на перший погляд, здавалось неможливим. Зараз розумію, що у таких випадках вже не потрібно звертати увагу на стерильність, головне – врятувати життя людини, спинити кровотечу».</p>
      <p>Але у тактичній медицині, як і у військовій, звертається увага на безпеку медика. Олеся розповідає, що і тут в польових умовах, і у лікарні в палаті, усі працюють в рукавичках.</p>
      <p>«Дуже важливо захистити себе від можливих захворювань, - розповідає гвардійка. – Але, що цікаво, коли навчались пересуватись, то бійці в групі захищають і командира, і медика, адже медик може врятувати не одного пораненого».</p>
      <p>Коли Олеся складе Присягу на вірність українському народові, то буде служити у 2 роті бригади, яка займається судовим конвоюванням. Там вже вона буде навчати солдат самостійно собі надавати медичну допомогу, товаришу чи комусь з підсудних та засуджених. Військова говорить, що у своїх силах повністю впевнена, адже роки праці в медичній сфері не минули даром.</p>
      <figure>
        <img src="https://img.glavnoe.ua/Image2018/2019/11/14/77175248_994791497538606_985803120233676800_n.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/74205702_2509058815795941_6552915505693327360_n.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/73293675_585449075596146_6444934495954010112_n.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/72656689_1010626192624204_3995946948388454400_n.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/74474278_738129286686383_6868409741534560256_n.jpg"/>
      </figure>
      <p>лейтенант Аліна Новікова</p>
    </article>
  </body>
</html>