<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/facebook-vidaliv-bilshe-p-yati-milyardiv-falshivih-akauntiv-329582_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T00:34:00+00:00"/>
    <meta property="og:title" content="Facebook видалив більше п'яти мільярдів фальшивих акаунтів"/>
    <meta property="og:description" content="Соцмережі навчилися ефективніше виявляти підробні облікові записи."/>
  </head>
  <body>
    <article>
      <h1>Facebook видалив більше п'яти мільярдів фальшивих акаунтів</h1>
      <h2>Соцмережі навчилися ефективніше виявляти підробні облікові записи.</h2>
      <address>
        <time datetime="2019-11-14T00:34:00+00:00">14 Nov 2019, 00:34</time>
      </address>
      <p><b><a href="https://dt.ua/TECHNOLOGIES/mark-cukerberg-rozpoviv-u-kongresi-ssha-pro-perevagi-kriptovalyuti-facebook-327238_.html">Facebook</a></b> заблокував з початку року 5,4 мільярда фальшивих акаунтів, що є ознакою постійної боротьби в соціальних мережах з маніпуляціями і дезінформацією.</p>
      <p>"Ми поліпшили нашу здатність виявляти і блокувати спроби створення підроблених, образливих облікових записів", - йдеться у звіті соцмережі.</p>
      <p>Facebook вважає, що фальшиві акаунти, де хтось прикидається фізичною або юридичною особою, якої не існує, представляли близько п'яти відсотків його активних користувачів по всьому світу протягом другого і третього кварталів цього року.</p>
      <p>Соціальна мережа вклала значні кошти у пошук і знищення облікових записів, створених для обману людей про те, звідки походить інформація, особливо коли вона поширюється в рамках скоординованих кампаній з політичними чи соціальними завданнями.</p>
      <p>США лідирують за кількістю запитів на відкриття даних користувачів. За ними слідують Індія, Великобританія, Німеччина і Франція.</p>
      <p>Згідно зі звітом, Facebook отримав 50 741 запит від США про надання інформації про 82 461 акаунт, причому приблизно дві третини з них були зроблені таким чином, щоб соціальна мережа не дозволяла користувачам дізнаватися про запити.</p>
      <p>"Ми завжди ретельно перевіряємо кожен запит уряду на отримання даних облікового запису, щоб переконатися, що він має юридичну силу", - заявив заступник генерального радника Facebook Кріс Сондербі в онлайн-повідомленні про останні дані.</p>
      <p>Ера підключення в Україні 4G-зв'язку не проходить даром. За останніми даними, проникнення смартфонів в Україні склало 57%. А більше половини пошукових запитів йдуть вже з мобільних пристроїв.</p>
      <p>Детальніше про тотальну залежність користувачів і доступність їх особистих даних читайте у статті Германа Богапова <b><a href="https://dt.ua/business/soft-i-hard-301437_.html"> "Хард і Софт"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>