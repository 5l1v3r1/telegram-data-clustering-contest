<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698372/1%DA%A9%D8%B4%D8%AA%D9%87-%D9%88-3-%D8%B2%D8%AE%D9%85%DB%8C-%D8%A8%D8%B1%D8%A7%D8%AB%D8%B1-%D8%A7%D9%86%D9%81%D8%AC%D8%A7%D8%B1-%D8%B3%D8%A7%D8%AE%D8%AA%D9%85%D8%A7%D9%86-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="1کشته و 3 زخمی براثر انفجار ساختمان در تهران"/>
    <meta property="og:description" content="رئیس سازمان آتش نشانی و خدمات ایمنی شهرداری قدس از کشته شدن ۱ نفر و زخمی شدن ۳ نفر بر اثر انفجار یک ساختمان در شهرقدس در اثر نشت گاز شهری خبر داد."/>
  </head>
  <body>
    <article>
      <h1>1کشته و 3 زخمی براثر انفجار ساختمان در تهران</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/23/1037157_448.jpg"/>
      </figure>
      <p>رئیس سازمان آتش نشانی و خدمات ایمنی شهرداری قدس از کشته شدن ۱ نفر و زخمی شدن ۳ نفر بر اثر انفجار یک ساختمان در شهرقدس در اثر نشت گاز شهری خبر داد.</p>
      <p>محسن همیانی رئیس سازمان آتش نشانی و خدمات ایمنی شهرداری قدس امروز در گفت‌وگو با خبرنگار فارس در شهرقدس اظهار داشت: امروز انفجار یک ساختمان ۳ طبقه در اثر نشت گاز شهری در شهرقدس گزارش شده و عوامل آتش نشانی سریعا به محل حادثه اعزام شدند.</p>
      <p>وی افزود: این انفجار در طبقه زیرزمین روی داد و با تخریب سقف زیرزمین، طبقه همکف و ساکنان به زیرزمین فروآمدند.</p>
      <p>رئیس سازمان آتش نشانی شهرقدس بیان داشت: در این حادثه ۳ نفر از ساکنان زخمی و ۱ کودک بر اثر جراحات وارده فوت کرد و صدمه دیدگان به مراکز درمانی منتقل شدند و خوشبختانه وضعیت آن‌‌ها خیلی وخیم نیست.</p>
      <p>همیانی تصریح کرد: بر اثر این حادثه استحکام این ساختمان از بین رفته و اعلام کردیم که دیگر قابل سکونت برای تمامی طبقات نیست.</p>
    </article>
  </body>
</html>