<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/el-klasiko-i-odbegli-sin-blankosa/342442"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="El klasiko i odbegli sin Blankosa"/>
    <meta property="og:description" content="Oslabljeni Real ovog četvrtka dočekuje Barselonu koju predvodi nekadašnji as tima iz Madrida, Nikola Mirotić"/>
  </head>
  <body>
    <article>
      <h1>El klasiko i odbegli sin Blankosa</h1>
      <h2>Oslabljeni Real ovog četvrtka dočekuje Barselonu koju predvodi nekadašnji as tima iz Madrida, Nikola Mirotić</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Osmo kolo Evrolige donosi nam dva košarkaška klasika i derbija od kojih se očekuje košarka prve klase! Za večeras od <b>21.00</b> je zakazan prvi evroligaški El Klasiko u kojem će Real dočekati Barselonu!</p>
      <p>Osim toga što je utakmica sama po sebi specifična u jeku snažnih političkih protesta u Kataloniji, iz sportskog ugla imaće i dodatni ugao zbog <b>Nikole Mirotića </b>koji se posle godina provedenih u NBA vraća na mesto gde se košarkaški obrazovao i postao idol Madrida, sada kao njegov najveći košarkaški neprijatelj. <b>Mirotić </b>je u dresu Reala podigao dva pehara za najbolju mladu zvezdu Evrolige, a uz to dva puta je bio izabran u idealnu petorku elitnog takmičenja i uzeo je isto toliko šampionskih titula. Crnogorac je ove sezone prvo ime Barselone, igra brutalnu košarku, treći je igrač Evrolige u proseku ubačenih poena (19,14) i četvrti po indeksu korisnosti (19,86) i biće zanimljivo videti kako će se snaći u svojoj nekadašnjoj kući.</p>
      <p>Real i Barselona ovaj sudar svetova dočekuju osokoljeni pobedama u Evroligi i domaćem šampionatu, maksimalno raspoloženi da taj niz produže... Domaćin verovatno i dalje neće moći da računa ni na jednog igrača iz trilinga <b>Rejes </b>– <b>Mežri </b>– <b>Tompkins</b>, mada je za <b>Pabla Lasa </b>dobra vest da je <b>Serhio</b> <b>Ljulj </b>u Beogradu prošle sedmice pronašao svoj ritam i razigrao se u prepoznatljivom stilu. Barselona je posle velikog brejka u Kaunasu i pravog festivala trojki protiv Sevilje podigla samopouzdanje i s punim pravom se nada dobrom rezultatu u Madridu gde je ove godine već jednom slavila.</p>
      <p>Kolo će otvoriti susret Himkija i Olimpije, koji će za goste iz Milana biti jubilarni 250. u Evroligi. Himki se podigao posle onog poraza od Zvezde u Beogradu i rutinski dobio Zenit kao gost, dok su Manekeni nastavili seriju pobeda i posle Barselone sasekli Baskoniju kao domaćin.</p>
      <figure>
        <img src="https://mozzartsport.com/upload/CKEditor/14.11.2019./shutterstock_1543719437.jpg"/>
      </figure>
      <p>Gostovanje Himkiju ekipa <b>Etorea Mesine </b>dočekuje svestan da u Podmoskovlju ne zna za poraz u prethodne dve sezone. Oba susreta bila su efikasna s minimumom od 163 poena, mada su konačne razlike bile jednocifrene. Ipak, Himki ove sezone ne zna za poraz na svom terenu, pa je možda bolje probati s dvojkom u hendikepu, zavisno od granice.</p>
      <p>Efes će pokušati da izbegne scenario koji je Zenit servirao Olimpijakosu i Žalgirisu na poslednja dva evropska gostovanja. Tim iz Sankt Peterburga je u oba navrata slavio posle produžetka. Što se domaćina tiče, <b>Vasilije Micić </b>se posle slabije partije protiv Panatinaikosa vratio u Atinu i razbio Olimpijakos, a s istom željom dočekuje jednu od najslabijih odbrana Evrolige.</p>
      <p>Panatinaikos je podigao radnu temperaturu uz pobede nad Efesom i Valensijom na domaćem terenu i u trećoj uzastopnoj utakmici kod kuće želi da potvrdi dobru formu. U obe pomenute partije PAO je bio vrlo efikasan s prosekom od 88,5 poena dok je Alba posle startne pobede u Evroligi ušla u seriju poraza koja se proširila i na domaće prvenstvo. Kec ne bi trebalo da bude upitan, iako će Alba pokušati da iznenadi i povrati napadačku oštrinu.</p>
      <p>Baskonija ove sezone standardno igra po sistemu “toplo-hladno“, dok Makabi niže recke i zaista deluje fantastično, iako je po početku sezone delovalo da nije tako opasan. Možda je sada pravo vreme da Ponos Izraela prekine seriju poraza u Vitoriji, gde nije slavio već šest godina.</p>
      <p>
        <b>EVROLIGA - 8. KOLO</b>
      </p>
      <p>
        <b>Četvrtak<br/><a href="https://www.mozzartbet.com/sr#/match/4515715">18.00: (1,60) Himki (14,5) Armani (2,55)</a><br/><a href="https://www.mozzartbet.com/sr#/match/4515714">18.30: (1,10) Efes (23,0) Zenit (7,50)</a><br/><a href="https://www.mozzartbet.com/sr#/match/4515716">20.00: (1,15) Panatinaikos (20,0) Alba (6,00)</a><br/><a href="https://www.mozzartbet.com/sr#/match/4515713">21.00: (1,60) Baskonija (14,5) Makabi (2,55)</a><br/><a href="https://www.mozzartbet.com/sr#/match/4515711">21.00: (1,60) Real Madrid (14,5) Barselona (2,55)</a></b>
      </p>
      <p>
        <b>Petak<br/><a href="https://www.mozzartbet.com/sr#/match/4515710">18.00: (1,60) CSKA (14,5) Fenerbahče (2,55)</a><br/><a href="https://www.mozzartbet.com/sr#/match/4515721">19.00: (1,30) Crvena zvezda (16,0) Asvel (3,90)</a><br/><a href="https://www.mozzartbet.com/sr#/match/4515720">20.30: (1,80) Olimpijakos (14,5) Žalgiris (2,15)</a><br/><a href="https://www.mozzartbet.com/sr#/match/4515719">21.00: (1,60) Valensija (14,5) Bajern (2,55)</a></b>
      </p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/14.11.2019./ELtablicacacaca.JPG"/>
      </figure>
      <p><b>Foto</b>: <i>Shutterstock / Star sport / MN Press</i></p>
      <hr/>
      <figure>
        <img src="https://mozzartsport.com/upload/CKEditor/14.11.2019./6.Donacija%20mini%20kos%CC%8Carkas%CC%8Ckog%20terena%20vrtic%CC%81u%20Draguljc%CC%8Ce%20na%20Zvezdari%201080x1080.jpg"/>
      </figure>
    </article>
  </body>
</html>