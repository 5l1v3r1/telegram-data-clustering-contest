<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773742,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="חברת טכנולוגיות הספורט Trak160 גייסה 5 מיליון דולר"/>
    <meta property="og:description" content="החברה פיתחה פלטפורמה לניתוח ביצועי כדורגלנים מקצועיים על בסיס מעקב אופטי. את סבב הגיוס הובילה Advantage Sports Tech Fund"/>
  </head>
  <body>
    <article>
      <h1>חברת טכנולוגיות הספורט Trak160 גייסה 5 מיליון דולר</h1>
      <h2>החברה פיתחה פלטפורמה לניתוח ביצועי כדורגלנים מקצועיים על בסיס מעקב אופטי. את סבב הגיוס הובילה Advantage Sports Tech Fund</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">מאיר אורבך</a></address>
      <p>חברת הסטארט-אפ Trak160, שמפתחת מערכות אנליטיקת ספורט מבוססת מעקב אופטי, גייסה 5 מיליון דולר בסבב גיוס ראשון אותו הובילה Advantage Sports Tech Fund. מהחברה נמסר שהגיוס ישמש אותה לפיתוח בתחום העקיבה והאנליטיקה בספורט וליציאה לשווקים חדשים.</p>
      <p>Advantage מצטרפת לקבוצה של בעלי מניות הכוללים את הבונדסליג (הליגה הגרמנית הבכירה) REDDS Capital, אהרון סטון, מרק רואן ומספר משקיעים פרטיים. החברה עובדת עם מספר מועדוני כדורגל באירופה, אסיה ואמריקה הלטינית.</p>
      <figure>
        <img src="https://images1.calcalist.co.il/PicServer3/2019/03/07/890560/1NL.jpg"/>
        <figcaption>ניטור משחקים בתוך האצטדיון. אילוסטרציה <br/>צילום: pixabay</figcaption>
      </figure>
      <p>קרן Advantage מגובה על ידי leAD Sports, אקסלרטור חדשנות בספורט בהובלה משפחת דסלר (מייסדי אדידס) וכן ע"י OurCrowd. טראק160 נוסדה ב-2017 ע"י ד"ר מיקי תמיר ומיכאל בירנבוים. מועסקים בה 25 עובדים במשרדים ברמת החייל. היא פיתחה מערכת עקיבה אופטית אוטומטית לקבוצות כדורגל מקצועניות וחובבניות, שמשתמשת במצלמות ניידות המורכבות בנקודה יחידה באיצטדיון על מנת לנתח אסטרטגיות משחק תוך כדי מעקב אחר השחקנים והכדור בתלת ממד. הדיוק הייחודי מאפשר לספק תובנות על הכושר הפיזי של השחקן וכן על הביצועים הטקטיים של הקבוצה. מנכ"ל טראק160, דורון הומינר, מסר: "מועדונים וספורטאים מקצועיים, משתמשים במידע במהלך אימונים ומשחקים. המידע הוא הגורם המרכזי במיקסום יכולות אישיות של ספורטאי בפרט והקבוצה בכלל. בעזרת הטכנולוגיה המתקדמת שלנו בתחום ראיה ממוחשבת ולמידה עמוקה, הצלחנו להביא תובנות חדשות למשחק ולספק פתרון הוליסטי הכולל מדדים ייחודיים, ורמת אנליזה חסרת תקדים לספורטאים ולצוות המאמנים בעולם". כמו כן, אמר שבכוונת החברה להיכנס לוורטיקלים כשידורים והימורים.</p>
    </article>
  </body>
</html>