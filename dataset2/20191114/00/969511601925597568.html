<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cu-tesla-in-coasta-producatorul-german-daimler-da-afara-1-100-de-manageri-la-nivel-global-pentru-a-si-reduce-costurile-cu-1-4-mld-euro-in-cursa-pentru-piata-masinilor-electrice-18585069"/>
    <meta property="og:site_name" content="BusinessMagazin"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Cu Tesla în coastă, producătorul german Daimler dă afară 1.100 de manageri la nivel global pentru a-şi reduce costurile cu 1,4 mld. euro, în cursa pentru piaţa maşinilor electrice"/>
    <meta property="og:description" content="Nemţii de la Damiler, producătorul Mercedes-Benz, anunţă un plan de reducere de costuri de 1,4 miliard de euro prin care dă afară 1.100 de mangeri din companie, adică 10% din totalul managerilor angajaţi la nivel global, potrivit FT."/>
  </head>
  <body>
    <article>
      <h1>Cu Tesla în coastă, producătorul german Daimler dă afară 1.100 de manageri la nivel global pentru a-şi reduce costurile cu 1,4 mld. euro, în cursa pentru piaţa maşinilor electrice</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://www.businessmagazin.ro/autor/alex-ciutacu" target="_blank">Alex Ciutacu</a></address>
      <h3>Cu Tesla în coastă, producătorul german Daimler dă afară 1.100 de manageri la nivel global pentru a-şi reduce costurile cu 1,4 mld. euro, în cursa pentru piaţa maşinilor electrice</h3>
      <p>Nemţii de la Damiler, producătorul Mercedes-Benz, anunţă un plan de reducere de costuri de 1,4 miliard de euro prin care dă afară 1.100 de mangeri din companie, adică 10% din totalul managerilor angajaţi la nivel global, potrivit FT.</p>
      <p>Astfel, Daimler vrea să reducă din costuri pentru a putea investi mai mult în ambiţiile pentru maşinile electrice, în contextul în care trecerea pieţei înspre acest trend ar putea să afecteze semnificativ profiturile companiei în următorii doi ani.</p>
      <p>„Cheltuielile necesare pentru a ne conforma la ţintele de emisie ale Uniunii Europene ne cer să luăm măsuri drastice pentru a ne spori eficienţa în toate zonele businessului”, spune Ola Kallenius, executivul care a preluat conducerea Daimler în luna mai.</p>
      <p>Grupul cu sediul în Stuttgart încearcă să reducă emisiile la nivelul întregii flote în anticiparea noilor standarde UE, care vor intra în vigoare din 2020. Dacă nu reuşeşte să îşi reducă emisiile, producătorul ar putea primi amenzi de miliarde de euro de la Bruxelles.</p>
      <p>Compania pierde deja cash foarte repede. A cheltuit peste 500 milioane de euro doar anul acesta încât încearcă să ţină pasul cu investiţiile în trecerea spre piaţa maşinilor electrice. Mai mult, Daimler a convenit să plătească o amendă de 870 milioane de euro în urma acuzaţiilor că aproape 700.000 de vehicule diesel produse de ei nu erau în conformitate cu reglmentările.</p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>