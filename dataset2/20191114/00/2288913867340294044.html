<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04715211"/>
    <meta property="og:site_name" content="De Standaard"/>
    <meta property="article:published_time" content="2019-11-14T00:19:00+00:00"/>
    <meta property="og:title" content="Roger Kluge en Theo Reinhardt op kop na tweede avond van Gentse Zesdaagse, Cavendish wint dernyrace"/>
    <meta property="og:description" content="De wereldkampioenen ploegkoers Roger Kluge en Theo Reinhardt staan na de tweede dag (woensdag) aan de leiding van de Gentse Zesdaagse met 59 punten en een ..."/>
  </head>
  <body>
    <article>
      <h1>Roger Kluge en Theo Reinhardt op kop na tweede avond van Gentse Zesdaagse, Cavendish wint dernyrace</h1>
      <address>
        <time datetime="2019-11-14T00:19:00+00:00">14 Nov 2019, 00:19</time>
      </address>
      <p>
        <b>De wereldkampioenen ploegkoers Roger Kluge en Theo Reinhardt staan na de tweede dag (woensdag) aan de leiding van de Gentse Zesdaagse met 59 punten en een ronde voorsprong.</b>
      </p>
      <p>Nadat het nieuws kwam dat Mark Cavendish na zijn val gisteren weer in competitie zou treden en dat de toestand van Gerben Thijssen gunstig evolueerde, werd de tweede dag van de Gentse Zesdaagse weer op gang geschoten. Moreno De Pauw werd door het noodgedwongen forfait van Thijssen aan Jonas Rickaert (wiens Nederlandse ploegmaat Roy Pieters nog steeds ziek is) gekoppeld.</p>
      <p>
        <b>LEES OOK. </b>
        <a href="https://www.nieuwsblad.be/cnt/dmf20191113_04715055">Renners gaan weer voluit in Gentse Zesdaagse: “Gerben zou boos zijn moesten we ons inhouden”</a>
      </p>
      <p>De eerste puntenkoers werd gewonnen door Oliver Wulff Frederiksen. De Deen was gisteren nog betrokken in de val van Thijssen en was onzeker, maar toonde meteen dat hij paraat was. In de tweede puntenkoers streed Mark Cavendish voluit mee, maar de zege was voor Jules Hesters. Frederiksen won ook de baanronde.</p>
      <p>In de ploegafvalling werd het een duel tussen Kenny De Ketele-Robbe Ghys en de Duitse wereldkampioenen Roger Kluge-Theo Reinhardt. De Ketele kon met dank aan het schreeuwende publiek in de slotspurt nipt Reinhardt remonteren. Ook de baanronde was voor Frederikens. Cavendish liet voor alle zekerheid Keisse de snelle ronde doen. De val van gisteren lag nog te fris in het geheugen.</p>
      <p>De eerste ploegkoers werd gewonnen door de Duitse wereldkampioenen Roger Kluge en Theo Reinhardt, die de slotspurt wonnen en samen met Havik-Van Schip en Van Den Bossche-Hester een bonusronde pakten. Mark Cavendish hield goed stand.</p>
      <p>Cavendish en Keisse winnen allebei nummer</p>
      <p>Nadat de eerste dernyrace nog gewonnen werd door Marc Hester, kon Cavendish tonen dat zijn eerdere val hem niet meer hinderde: hij won de tweede dernyrace. Ook zijn fietspartner Iljo Keisse kon een overwinning op zijn naam schrijven in de supersprint.</p>
      <p>Voor de tweede ploegenkoers kon Jasper De Buyst nog de scratch winnen en Moreno De Pauw de 500 meter.</p>
      <p>De afsluitende ploegenkoers leek opnieuw een overwinning voor Frederiksen te worden, maar die werd op de meet voorbijgestoken door Stroetinga. De Vylder/Stroetinga, Frederiksen/Kneisky, Hester/Van Den Bossche en Rickaert/De Pauw pakten allen een ronde.</p>
      <p>Zo eindigde de tweede dag van de Zesdaagse met Kluge en Reinhardt op kop met 59 punten, maar met een voorsprong van één of meerdere ronden op de rest van het deelnemersveld. Op één ronde volgen vijf koppels: Kenny De Ketele en Robbe Ghys tellen 91 punten, Otto Vergaerde en Jules Hesters hebben 84 punten weten te sprokkelen. Als vierde volgen de Nederlanders Yoeri Havik en Jan-Willem van Schip (81). Jasper De Buyst en Tosh Van der Sande tellen 75 punten, Iljo Keisse en Mark Cavendish totaliseerden 58 punten en staan als zesde geklasseerd.</p>
      <p>De dag werd opnieuw ontsierd door een zware valpartij, dit keer bij de G-sporters. <a href="https://www.nieuwsblad.be/cnt/dmf20191113_04715208">Twee Belgische renners kwamen in de tribune terecht.</a></p>
      <p>
        <b>Stand</b>
      </p>
      <p>1. Roger Kluge/Theo Reinhardt (Dui) 59</p>
      <p>Op 1 ronde</p>
      <p>2. Kenny De Ketele/Robbe Ghys (Bel) 91</p>
      <p>3. Otto Vergaerde/Jules Hesters (Bel) 84</p>
      <p>4. Yoeri Havik/Jan-Willem van Schip (Ned) 81</p>
      <p>5. Jasper De Buyst/Tosh Van der Sande (Bel) 75</p>
      <p>6. Iljo Keisse/Mark Cavendish (Bel/GBr) 58</p>
      <p>7. Jonas Rickaert (Bel) 51</p>
      <p>Op 2 ronden</p>
      <p>8. Fabio Van Den Bossche/Marc Hester (Bel/Den) 41</p>
      <p>Op 3 ronden 9. Morgan Kneisky/Oliver Frederiksen (Fra/Den) 51</p>
      <p>10. Lindsay De Vylder/Wim Stroetinga (Bel/Ned) 48</p>
      <p>Op 4 ronden 11. Moreno De Pauw (Bel) 58</p>
      <p>Op 6 ronden</p>
      <p>12. Michele Scartezinni/Francesco Lamon (Ita) 23.</p>
    </article>
  </body>
</html>