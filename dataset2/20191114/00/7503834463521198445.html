<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/zo-zit-het-met-de-sisters-in-star-wars-jedi-fallen-order/"/>
    <meta property="og:site_name" content="Power Unlimited"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Zo zit het met de Sisters in Star Wars Jedi: Fallen Order "/>
    <meta property="og:description" content="In Star Wars Jedi: Fallen Order vecht je tegen oude bekenden uit de Star Wars-franchise, maar voor iedereen die alleen de films heeft gezien zal een groot deel van de vijanden onbekend zijn. Jammer, want de Sisters vormen een interessant gezelschap. Of wat er nog van over is. LauraJenny vertelt je alles wat je moet weten over de Sisters in de nieuwe Respawn-game over dat heelal hier ver vandaan."/>
  </head>
  <body>
    <article>
      <h1>Zo zit het met de Sisters in Star Wars Jedi: Fallen Order </h1>
      <address><time datetime="2019-11-14T00:00:00+00:00">14 Nov 2019</time> by <a rel="author">LauraJenny</a></address>
      <p>
        <b>In Star Wars Jedi: Fallen Order vecht je tegen oude bekenden uit de Star Wars-franchise, maar voor iedereen die alleen de films heeft gezien zal een groot deel van de vijanden onbekend zijn. Jammer, want de Sisters vormen een interessant gezelschap. Of wat er nog van over is. LauraJenny vertelt je alles wat je moet weten over de Sisters in de nieuwe Respawn-game over dat heelal hier ver vandaan.</b>
      </p>
      <figure>
        <video src="https://cdn2.pu.nl/media/laura/starwsiewarsieo13.gif" autoplay="" loop=""/>
      </figure>
      <p>   </p>
      <p>In het bijna uitkomende Star Wars Jedi: Fallen Order ben je Cal Kestis, die een van de laatste overlevende Jedi is na Episode III: Revenge of the Sith. In Fallen Order moet Kestis dan ook strijden tegen een heleboel Stormtroopers en andere Imperial naarlingen, waarvan de Sisters waarschijnlijk de grootste uitdaging zijn. Mensen die Star Wars-comics kennen de sisters uit de Darth Vader: Dark Lord of the Sith-comics. Daarin was de grootste schurk uit de game, Second Sister, al niet de meest vredelievende persoon in de ruimte.</p>
      <figure>
        <img src="https://cdn2.pu.nl/media/laura/secondstistersstarwar.jpg"/>
      </figure>
      <p>   </p>
      <h3>Inquisitors</h3>
      <p>Voor ik je meer over haar vertel, is het handig om eerst te weten waar die groep gezusters vandaan komt. Ze maken deel uit van de Inquisitors, dat zijn afgezanten van de Sith die de Force gebruiken om slechte dingen te doen. Hun doel in het leven is alle Jedi omleggen, want dat is ze door Darth Vader opgelegd. Vader wil namelijk niets meer te maken hebben met ook maar iets van de Jedi, dus elke herinnering aan deze goedzakken moet worden vernietigd. Daarvoor schakelt hij de Inquisitors in van Palpatine, herkenbaar aan hun zwarte Imperial uniforms. Er zijn er tenminste negen en ze hebben allemaal ‘brother’ of ‘sister’ na een getal komen. Dus naast de Second Sister is er ook een Ninth Sister, die je ook tegenkomt in Jedi; Fallen Order. Er zijn ook een Fifth Brother en een Sixth Brother, maar of die in het spel zitten is vooralsnog onbekend.</p>
      <p>Eigenlijk kun je stellen dat de Inquisitors een soort supersoldaten zijn. Ze zijn niet alleen getraind door Vader himself, ze kunnen de Force gebruiken om gigahoog te springen, telekinese te gebruiken én keihard te rennen. Ze zwaaien vol souplesse met hun double-sided lightsabers (je weet wel, die met een laserstraal uit beide kanten die Maul ook graag gebruikte, maar dan uitgebreid met een soort ijzeren rand), die ze ook kunnen gebruiken als een soort helikopter. Interessante plottwist incoming: alle Inquisitors waren ooit Jedi, dus ze weten heel goed tegen wie ze vechten. En ze hebben waarschijnlijk wat trauma’s en oud zeer op dat gebied, maar ja, wie heeft dat niet in Star Wars?</p>
      <figure>
        <img src="https://cdn2.pu.nl/media/laura/ninthssisterstarws.jpg"/>
      </figure>
      <p>   </p>
      <h3>Second Sister</h3>
      <p>En ja, dan komen we aan bij de Sister die waarschijnlijk de grootste uitdaging vormt van het spel: Second Sister. We weten niets over haar ware identiteit, maar je kunt haar in ieder geval herkennen aan haar Kylo Ren-achtige masker. En het feit dat ze die Force veel te goed kan bedwingen voor haar eigen gewin. De Ninth Sister mist een oog door Vader, ze heeft niet zo’n goed humeur en ze is niet van plan om je te laten winnen. De twee dames zijn trouwens niet de sterkste Inquisitors, want dat is hun leider, de Grand Inquisitor. Van hem heb je onder andere meer kunnen zien in de animatieserie Star Wars Rebels.</p>
      <p>Ik hoop dat we in deze game meer te weten komen over de Second Sister, want met een hele groep Inquisitors die allemaal Jedi waren en naar de Dark Side zijn overgestapt, moeten er toch wat mooie oorsprongsverhalen te vertellen zijn. Aan de andere kant wordt er veel geroddeld over de game. De campaign zou te kort zijn. Het feit dat hij geen deel uitmaakt van het Early Access-programma van EA, gooit olie op het vuur. Gamers denken dat EA van mening is dat de early access negatieve invloed kan hebben op de verkopen van het spel. Er is weinig vertrouwen, wat mede wordt gevoed door de hobbelige geschiedenis van EA’s Battlefront-games. Dit is echter een heel ander spel door een andere ontwikkelaar in een heel ander genre. Een beetje nieuwe hoop is wel op zijn plaats, tot we de game zelf in handen hebben natuurlijk.</p>
      <figure>
        <video src="https://cdn2.pu.nl/media/laura/starsiwearsie1.gif" autoplay="" loop=""/>
      </figure>
      <p>   </p>
      <figure>
        <video src="https://cdn2.pu.nl/media/laura/starsiewarsie2.gif" autoplay="" loop=""/>
      </figure>
      <p>   </p>
      <p>
        <i>Morgen weten we meer, want dan verschijnt Star Wars Jedi: Fallen Order op Xbox One, PlayStation 4 en PC.</i>
      </p>
      <figure>
        <iframe src="https://www.youtube.com/embed/WXpxWy8DJSE" width="425" height="350" data-service="Youtube" scrolling="no"/>
      </figure>
      <p>
        <i>   </i>
      </p>
    </article>
  </body>
</html>