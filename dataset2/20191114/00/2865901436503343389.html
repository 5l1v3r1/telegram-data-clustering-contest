<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/henesa-sutra-ispraca-10-000-ljudi/342455"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Henesa sutra ispraća 10.000 ljudi"/>
    <meta property="og:description" content="Legendarni funkcioner povlači se sa mesta predsednika Bajerna na generalnoj skupštini kluba..."/>
  </head>
  <body>
    <article>
      <h1>Henesa sutra ispraća 10.000 ljudi</h1>
      <h2>Legendarni funkcioner povlači se sa mesta predsednika Bajerna na generalnoj skupštini kluba...</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Na generalnoj skupštini Bajerna koja je na programu sutra (petak, 15. novembar), jedan od najvećih rukovodilaca u istoriji fudbala povlači se sa mesta predsednika Bajerna. <b>Uli Henes</b>, nakon tačno 40 godina rada u menadžmentu slavnog kluba, povlači se nakon što je imenovao svog naslednika - <b>Herberta Hajnera</b>, bivšeg izvršnog direktora komapnije Adidas. <b>Henes </b>se neće u potpunosti povući, on će ostati u Nadzornom odboru sve dok 2022. godine <b>Oliver Kan</b> ne preuzme rukovođenje klubom u potpunosti.</p>
      <p><b>Uli Henes </b>održaće oproštajni govor pred 10.000 članova Bajerna...<br/><b>"Da, čuo sam da će hala biti dupke puna. Šta da kažem, uživao sam radeći svoj posao, uvek sam davao sve od sebe i čini mi se da rezultati nisu bili tako loši"</b>, našalio se Uli.</p>
      <p>Kao čovek koji je ceo svoj život posvetio Bajernu <i>(od 1970. je u klubu kao igrač)</i> <b>Henes </b>je danas bez dileme jedna od najznačajnijih ličnosti u istoriji slavnog kluba, kog kako reče <b>Franc Bekenbauer</b>, bez Ulija, u ovakvom obliku sigurno ne bi bilo.<br/><b>"Bajern je bez tebe nezamisliv, ovakav Bajern, kakav je danas, sigurno ne bi postojao da nisi bio u njemu"</b>, napisao je kajzer Franc.</p>
      <p>U momentu kada je <b>Uli Henes</b> ušao u upravu, Bajern nije bio najtrofejniji klub Nemačke, čak ni najpopularniji. Od tog momenta pa do danas osvojio je 24 titule i 14 kupova, postavši jedan od najvećih klubova na svetu...</p>
      <figure>
        <img src="https://mozzartsport.com/upload/CKEditor/14.11.2019./3.%20Isidora%20Minic%CC%81%20za%20Udruz%CC%8Cenja%20dramskih%20umetnika%20Srbije%201080x1080.jpg"/>
      </figure>
      <p> </p>
    </article>
  </body>
</html>