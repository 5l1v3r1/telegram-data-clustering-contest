<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16663-na-kirovogradshchini-ogolosili-vidbir-kandidativ-na-posadi-goliv-rajderzhadministratsij.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="На Кіровоградщині оголосили відбір кандидатів на посади голів райдержадміністрацій"/>
    <meta property="og:description" content="У Кіровоградській області оголосили відбір кандидатів на посади голів райдержадміністрацій через проект LIFT, повідомляють в облдержадміністрації.LIFT – це сучасна інформаційна платформа, що дає можливість здійснити відкритий пошук чесних, порядних і відповідальних людей для керівництва місцевими адміністраціями."/>
  </head>
  <body>
    <article>
      <h1>На Кіровоградщині оголосили відбір кандидатів на посади голів райдержадміністрацій</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталка Маринець</a></address>
      <p><i>У Кіровоградській області оголосили відбір кандидатів на посади голів райдержадміністрацій через проект LIFT, повідомляють в облдержадміністрації.</i><br/><br/>LIFT – це сучасна інформаційна платформа, що дає можливість здійснити відкритий пошук чесних, порядних і відповідальних людей для керівництва місцевими адміністраціями.</p>
      <p>Кожен бажаючий може подати заявку, заповнивши анкету і надіслати разом із резюме <a href="https://lift.net.ua/vacancy/kirovohrad_region_rda/cv">за посиланням.</a></p>
      <p>Після цього учасник може у будь-який момент переглянути свій статус у межах програми. Кандидати комунікують з рекрутерами, проходять інтерв’ю з HR-менеджерами і перевірку служби безпеки.</p>
      <p>Якщо кандидати всі випробування LIFT пройде успішно, їх запросять на співбесіду до голови облдержадміністрації і з представниками Офісу Президента.<br/><br/>«Ми шукаємо людину, яка готова очолити районну державну адміністрацію та взяти на себе відповідальність за реалізацію наданих Законом України «Про місцеві державні адміністрації» повноважень. Основне завдання – консолідація зусиль усіх структурних підрозділів райдержадміністрації задля соціально-економічного та культурного розвитку району», – пишуть на сайті проекту.</p>
    </article>
  </body>
</html>