<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Negy_kamera%2C_jack_es_microSD%2C_ezt_tudja_az_uj_olcso_Samsung_2019-11-14"/>
    <meta property="og:site_name" content="Telefonguru"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Négy kamera, jack és microSD, ezt tudja az új olcsó Samsung"/>
    <meta property="og:description" content="A Samsung Galaxy A51 olcsón ad szinte mindent, amire egy átlagos mobilozónak szüksége lehet."/>
  </head>
  <body>
    <article>
      <h1>Négy kamera, jack és microSD, ezt tudja az új olcsó Samsung</h1>
      <h2>A Samsung Galaxy A51 olcsón ad szinte mindent, amire egy átlagos mobilozónak szüksége lehet.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">Android Police</a></address>
      <p>Bár legtöbbször a csúcsmobilokról esik szó, az eladások nagyobb részét valójában a belépő- és középkategóriás mobilok jelentik minden gyártónál, nincs ez máshogy a Samsung esetében sem. Ezúttal a Galaxy A51-ről pletykálhatunk, amely értelemszerűen az idei év Galaxy A50 és A50s modelljeinek utódja. Az idén megújított A termékcsalád kiváló ár-érték arányáról lett híres ebben az évben, bármennyire is meglepő ez a Samsung név mellett egy mondatban.</p>
      <figure>
        <img src="https://www.telefonguru.hu/hir/../uimages/Samsung_Galaxy_A51_5K_1.jpg"/>
      </figure>
      <p>A Galaxy A51-ről az indiai blogon, a Pricebaba Dailyn Steve Hemmerstoffer írt. A három, vertikálisan elhelyezett hátlapi kamera mellett egy negyedik is megbújik, azt egyelőre nem tudni, pontosan mit tud, de az összeállítás nagy eséllyel a fő szenzor mellett dedikált teleobjektívet, ultraszéles- és mélységérzékelő kamerát jelent.</p>
      <figure>
        <img src="https://www.telefonguru.hu/hir/../uimages/Samsung_Galaxy_A51_5K_3.jpg"/>
      </figure>
      <p>A Galaxy A51 6.5 col képátlót kap, ez minimális növekedés az előd 6.4 col méretéhez képest, ezzel együtt 0.2 mm-rel karcsúbb lett, a burkolat így 7.9 mm-es, kivéve a kamera körüli részt, amely a kiálló betét miatt 8.5 mm. Az A51 további tudása már csak spekuláció az A50 alapjain, így Exynos 9611 chipset, 4/6 gigabájt RAM, 64/128 gigabájt tároló, 48 megapixeles hátlapi, 32 megapixeles előlapi kamera, USB C port, microSD bővítés, jack dugó bővítheti a funkciók listáját.</p>
      <figure>
        <iframe src="https://www.youtube.com/embed/Tu6b8310C6o" width="640" height="360" data-service="Youtube" scrolling="no"/>
      </figure>
      <p>A legjobb azonban, hogy Android 10 rendszerrel és One UI 2.0-val érkezik gyárilag a Galaxy A51. Arról egyelőre nincs hír, hogy mikor prezentálja a Samsung az újdonságot.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.androidpolice.com/2019/11/12/samsung-galaxy-a51-render-leaks-specs/">Android Police</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/iPad_Pro_lyukkal,_ez_a_MatePad_Pro_2019-11-04"/>
        <a href="https://www.telefonguru.hu/hir/Okosora_erkezik_a_OnePlustol_2019-11-04"/>
        <a href="https://www.telefonguru.hu/hir/YouTube_Premium_el%C5%91fizetes_ajandekba_2019-11-05"/>
        <a href="https://www.telefonguru.hu/hir/Ezek_a_Samsung_One_UI_2_uj_funkcioi_2019-11-06"/>
        <a href="https://www.telefonguru.hu/hir/Samsung_Galaxy_Tab_S6_megugrotta_igy_is,_ugy_is_2019-11-06"/>
        <a href="https://www.telefonguru.hu/hir/Szinesednek_a_Galaxyk_2019-11-11"/>
        <a href="https://www.telefonguru.hu/hir/A_P30_Pro_lett_a_legjobb_kameras_okostelefon_2019-11-11"/>
        <a href="https://www.telefonguru.hu/hir/G%C5%91zer%C5%91vel_fejleszti_sajat_rendszeret_a_Huawei_2019-11-12"/>
      </related>
    </article>
  </body>
</html>