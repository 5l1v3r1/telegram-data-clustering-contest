<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Z-pochatku-roku-popyt-na-lehkovi-elektromobili-v-Ukrayini-zris-na-37/"/>
    <meta property="og:site_name" content="Eco Town"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="З початку року попит на легкові електромобілі в Україні зріс на 37%"/>
    <meta property="og:description" content="В січні-жовтні 2019 року українці придбали і поставили на облік 6247 автотранспортних засобів на електротязі."/>
  </head>
  <body>
    <article>
      <h1>З початку року попит на легкові електромобілі в Україні зріс на 37%</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталя Яковлєва</a></address>
      <p>В січні-жовтні 2019 року українці придбали і поставили на облік 6247 автотранспортних засобів на електротязі.</p>
      <p>Попит на легкові електромобілі в Україні зріс на 37%, а на комерційні - майже в два рази у порівнянні з аналогічним періодом минулого року, повідомляє <a href="http://ukrautoprom.com.ua/ru/popit-na-elektromobili-prodovzhuye-rosti-lideri-ne-zminyuyutsya">"Укравтопром"</a>.</p>
      <blockquote>"На ринку легкових електрокарів домінували старі машини, - йдеться у повідомленні. - З 5789 зареєстрованих з початку року машин тільки 498 були новими».</blockquote>
      <p>Найпопулярнішим електрокаром в українців залишається NISSAN Leaf. За 10 місяців автопарк країни поповнили 2763 ліфів. На другому місці TESLA Model S, автомобілі цієї моделі з початку року обрали 489 автомобілістів.</p>
      <p>Також до п'ятірки найбільш затребуваних автомобілів з нульовим рівнем викидів увійшли: BMW i3 – 297 шт.; VOLKSWAGEN e-Golf – 279 in.; FIAT 500е – 253 шт.</p>
      <p>Ринок комерційних автомобілів на електротязі продовжує формуватися в основному за рахунок імпортного секонд-хенду, частка якого склала 96%, зазначають в асоціації. «В січні-жовтні 2019 року українці придбали 458 комерційних електромобілів, - йдеться у повідомленні. - А більша частина реєстрацій припала на дві моделі: Renault Kangoo ZE - 420 шт. (403 б/у і 17 нових) , Nissan e-NV200 - 21 шт. (20 б/у і 1 нова)".</p>
    </article>
  </body>
</html>