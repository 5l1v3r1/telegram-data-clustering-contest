<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773744,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="חברת Mesh חתמה על שת&quot;פ עם ויזה העולמית"/>
    <meta property="og:description" content="החברה הישראלית מספקת שירותי תשלומים בינלאומיים מתקדמים לעסקים, שמאפשרים לארגונים לייעל את הקשר עם הלקוח; ויזה תשתמש בפלטפורמה שלה כדי לאפשר תשלום דרך כרטיסים חד פעמיים"/>
  </head>
  <body>
    <article>
      <h1>חברת Mesh חתמה על שת"פ עם ויזה העולמית</h1>
      <h2>החברה הישראלית מספקת שירותי תשלומים בינלאומיים מתקדמים לעסקים, שמאפשרים לארגונים לייעל את הקשר עם הלקוח; ויזה תשתמש בפלטפורמה שלה כדי לאפשר תשלום דרך כרטיסים חד פעמיים</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">שירות כלכליסט</a></address>
      <p>חברת Mesh הודיעה על שיתוף פעולה עם ויזה העולמית שייתן לספקים ונותני שירות לקבל תשלומים באמצעות כרטיסי ויזה וירטואליים (חד-פעמיים) דרך הפלטפורמה של של החברה הישראלית.</p>
      <p>תשלומים על ידי ובין אנשים נעשו בשנים האחרונות קלים ומהירים, אך תשלומים בינלאומיים בין עסקים הם עדיין איטיים ומורכבים, אינם שקופים ולא מציגים מידע כהגעת תשלום וצפי עמלות, וכן ישנה מורכבות בהתאמות חשבונאיות שונות. מסיבה זו, מחפשים עסקים פתרונות תשלום יעיים יותר.</p>
      <figure>
        <img src="https://images1.calcalist.co.il/PicServer3/2019/11/13/947412/1NL.jpg"/>
        <figcaption>עודד זהבי, מנכ"ל החברה <br/>צילום: Vimeo</figcaption>
      </figure>
      <p>"עסקים קטנים מתרחבים לפעילות בינלאומית במהירות, על כן יש הרבה חדשנות סביב מתן פתרונות תשלום מתקדמים שעונה על הצרכים של עסקים אלו", מסר עודד זהבי, מנכ"ל ומייסד משותף ב-Mesh. "שיתוף הפעולה עם ויזה כשותף מועדף, מאפשר לנו לפשט את התשלומים העסקיים הבינלאומיים תוך מינוף הפריסה העולמית הרחבה של ויזה והטכנולוגיה החדשנית של Mesh. הפתרון מאפשר לסולקים ופלטפורמות תשלומים לאזן ולתת מענה לעסקאות בינלאומיות באופן אמין".</p>
      <p>Mesh הינה פלטפורמה לתשלומים בין עסקים (B2B), שנבנתה תוך מתן מענה לעסקים קטנים, ונתמכת על ידי ספקי שירותי תשלום לעסקים וסולקים ברחבי העולם. הפתרון של Mesh, מאפשר לספקים ונותני שירות במדינות מתפתחות לקבל תשלומים מלקוחותיהם במדינות מפותחות, בצורה פשוטה (העברה מקומית ללא עמלות), זולה וחלקה, תוך מינוף השימוש בכרטיסי ויזה וירטואליים חד פעמיים. היא מאפשרת הוזלה בסליקת עסקאות, העברת תשלומים אוטומטית ומספקת לעסקים ערוץ להרחבת שירותיהם והעמקת הקשר עם הלקוחות.</p>
      <p>"ענף תשלומי ה-B2B הבינלאומיים עובר בימים אלו טרנספורמציה. Mesh מספקת פתרון ייחודי שמפשט את חווית התשלומים הבינלאומיים לעסקים, שצריכים לשלם לספקים שלהם ברחבי בעולם." אמרה טאירה הול, ראש שיתופי הפעולה בויזה העולמית.</p>
    </article>
  </body>
</html>