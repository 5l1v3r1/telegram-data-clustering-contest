<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/motorola-razr-ammiratelo-tutta-la-sua-nostalgica-compattezza-foto-681517/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T00:07:54+00:00"/>
    <meta property="og:title" content="Motorola Razr: ammiratelo in tutta la sua nostalgica compattezza (foto)"/>
    <meta property="og:description" content="A poche ore da uno degli eventi più attesi della storia recente di Motorola, escono le prime immagini ufficiali del..."/>
  </head>
  <body>
    <article>
      <h1>Motorola Razr: ammiratelo in tutta la sua nostalgica compattezza (foto)</h1>
      <h2>16 foto ufficiali, tutte per voi!</h2>
      <address><time datetime="2019-11-14T00:07:54+00:00">14 Nov 2019, 00:07</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p>A <a href="https://www.androidworld.it/2019/10/18/pieghevole-motorola-vicino-evento-programma-13-novembre-foto-673391/">poche ore</a> da uno degli <b>eventi più attesi</b> della storia recente di Motorola, escono le prime immagini ufficiali del nuovo <a href="https://www.androidworld.it/tag/motorola-razr/"><b>Motorola Razr</b></a>, uno smartphone dove il <b>futuro</b> (gli schermi pieghevoli) incontra il <b>passato</b> (il concept di un telefono a conchiglia).</p>
      <p>Si tratta infatti di <b>foto reali</b> ottenute dalla <b>certificazione FCC</b> del prodotto, che presenta un <b>sensore</b> delle <b>impronte</b> nella parte anteriore (dove è anche alloggiata la porta <b>USB-C</b>) ed un display che pare non avere il <b>difetto</b> della “gobba” centrale di Galaxy Fold.</p>
      <p>Le immagini però non mostrano solo l’esterno ma anche <b>l’interno dello smartphone,</b> confermando il chipset <b>Qualcomm</b> e le varie componenti interne. Curiosità: dalle foto emerge una sola <b>batteria</b> da <b>1165 mAh;</b> speriamo che Motorola abbia in serbo una gemella da qualche parte.</p>
      <p>Per chiudere, l’<a href="https://twitter.com/Moto">account ufficiale di Twitter</a> della società ha cambiato l’immagine di <b>copertina.</b> Lo riconoscete? É proprio il <b>profilo</b> di Motorola Razr! Siete pronti? Noi non vediamo l’ora di averlo tra le mani.</p>
      <p>Aggiornamento</p>
      <p>Motorola razr 2019 è stato annunciato ufficialmente poco dopo la pubblicazione delle immagini qui sotto. Trovate tutti i dettagli <b>per l’Italia</b> in <a href="https://www.androidworld.it/2019/11/14/motorola-razr-2019-uscita-681607/">questo articolo</a>.</p>
      <p>Via: <a href="https://ww.9to5google.com/2019/11/13/motorola-razr-fcc-images-teaser/">9to5google</a></p>
      <p>Fonte: <a href="https://fccid.io/IHDT56XM1">FCC</a></p>
    </article>
  </body>
</html>