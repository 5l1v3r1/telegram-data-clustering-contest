<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/politica/la-piscina-rivetti-non-riapre40-persone-senza-lavoro-o-con-orario-decurtato"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-14T08:49:10+00:00"/>
    <meta property="og:title" content="La Piscina Rivetti non riapre: 40 persone senza lavoro o con orario decurtato"/>
    <meta property="og:description" content="Proposte iniziative di sostegno ai lavoratori coinvolti"/>
  </head>
  <body>
    <article>
      <h1>La Piscina Rivetti non riapre: 40 persone senza lavoro o con orario decurtato</h1>
      <h2>Proposte iniziative di sostegno ai lavoratori coinvolti</h2>
      <address>
        <time datetime="2019-11-14T08:49:10+00:00">14 Nov 2019, 08:49</time>
      </address>
      <p><anchor name="docs-internal-guid-d755847f-7fff-adab-6143-c86d81ddfc9c"/> I Gruppi Consiliari Lista Civica Biellese, Buongiorno Biella e Le Persone al Centro hanno presentato una mozione per chiedere chiarimenti in merito alla situazione della Piscina Rivetti.</p>
      <p>I lavori di ristrutturazione, <a href="https://laprovinciadibiella.it/attualita/piscina-rivetti-iniziati-oggi-i-lavori-di-ristrutturazione">iniziati nell’estate 2019</a>, infatti si sono protratti <a href="https://laprovinciadibiella.it/attualita/la-piscina-rivetti-riaprira-solo-a-dicembre">più a lungo del previsto</a> a causa di errori progettuali, come sottolinea la Minoranza, questo ha impedito la regolare riapertura al pubblico per l’inizio dell’anno sportivo.</p>
      <p>Questo ritardo, come sottolineano i gruppi Consiliari, ha fatto sì che almeno una quarantina di persone di tutte le società ed associazioni coinvolte, tra personale amministrativo, istruttori sia part-time che tempo pieno, siano rimaste senza lavoro o abbiano subito pesanti decurtazioni dell’orario. </p>
      <p>Chiedono pertanto al Sindaco una data certa della riapertura dell’impianto e di valutare iniziative di tutela e di sostegno da intraprendere in favore degli enti (società ed associazioni) e dei lavoratori che sono rimasti danneggiati dal ritardo nell’ultimazione dei lavori previsti. </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/politica/vittorio-barazzotto-verso-laddio-al-pd-andra-con-matteo-renzi"/>
        <a href="https://laprovinciadibiella.it/attualita/la-piscina-rivetti-riaprira-solo-a-dicembre"/>
        <a href="https://laprovinciadibiella.it/attualita/un-milione-di-euro-per-il-teatro-sociale-restituiremo-ai-biellesi-un-luogo-finito-e-completo"/>
      </related>
    </article>
  </body>
</html>