<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741620"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="ผู้ตรวจฯรับคำร้อง&quot;ไพบูลย์&quot; ปมพ.ร.บ.คำสั่งเรียกขัดรธน.60"/>
    <meta property="og:description" content="“ผู้ตรวจการแผ่นดิน”รับพิจารณาคำร้อง “ไพบูลย์ “ปมพ.ร.บ. คำสั่งเรียกของกมธ.สภา ขัดรธน. 60 หรือไม่ พร้อมชงให้ที่ประชุมวินิจฉัยพรุ่งนี้"/>
  </head>
  <body>
    <article>
      <h1>ผู้ตรวจฯรับคำร้อง"ไพบูลย์" ปมพ.ร.บ.คำสั่งเรียกขัดรธน.60</h1>
      <address>
        <time datetime="2019-11-14T08:00:00+00:00">14 Nov 2019, 08:00</time>
      </address>
      <p>
        <b>“ผู้ตรวจการแผ่นดิน”รับพิจารณาคำร้อง “ไพบูลย์ “ปมพ.ร.บ. คำสั่งเรียกของกมธ.สภา ขัดรธน. 60 หรือไม่ พร้อมชงให้ที่ประชุมวินิจฉัยพรุ่งนี้</b>
      </p>
      <p>เมื่อวันที่ 14 พ.ย. นายรักษเกชา แฉ่ฉาย เลขาธิการสำนักงานผู้​ตรวจการแผ่นดิน กล่าวว่า ที่ประชุมผู้ตรวจการแผ่นดินเมื่​อวันที่ 12 พ.ย.ที่ผ่านมา มีมติรับคำร้องที่นายไพบูลย์ นิติตะวัน สมาชิกพรรคพลังประชารัฐขอให้ผู้​ตรวจการแผ่นดินพิ​จารณาและเสนอเรื่องให้ศาลรั​ฐธรรมนูญวินิจฉัยว่า พ.ร.บ.คำสั่งเรียกของคณะกรรมาธิ​การ(กมธ.)สภาผู้แทนราษฎรและวุฒิ​สภา พ.ศ. 2554 มาตรา 5 มาตรา 8 และมาตรา 13 ที่ให้อำนาจ กมธ.สภาและวุฒิสภามี​อำนาจออกคำสั่งเรียกเอกสารจากบุ​คคล  หรือเรียกบุคคลใดมาชี้​แจงข้อเท็จจริงต่อ กมธ.ขัดหรือแย้งต่อรัฐธรรมนูญ 2560 มาตรา 129 ไว้พิจารณาและมีคำสั่งให้ฝ่​ายกฎหมายของสำนักงานทำการศึ​กษาประเด็นข้อกฎหมายต่างๆ โดยเร็ว และให้มีการเสนอเรื่องต่อที่​ประชุมผู้ตรวจการแผ่นดินพิ​จารณาในวันพรุ่งนี้ เวลา 13.00 น.<br/><br/>เมื่อถามว่าผู้ตรวจการแผ่นดินรั​บคำร้องไว้พิจารณาแล้ว กมธ.ป.ป.ช.สภาฯที่มีมติเรี​ยกนายกรัฐมนตรีมาชี้แจงประเด็​นถวายสัตย์ไม่ครบถ้วนในวันที่ 20 พ.ย.ต้องระงับไว้ก่อนหรือไม่ นายรักษเกชา กล่าวว่า มติของผู้ตรวจการแผ่นดินไม่ได้​มีผลผูกพันทุกองค์กร ซึ่งองค์กรที่มีหน้าที่จะชี้ว่า พ.ร.บ.ฉบับนี้ขัดรัฐธรรมนูญหรื​อไม่คือศาลรัฐธรรมนูญ ดังนั้นจึงเป็นดุลยพินิจของ กมธ.ว่าจะเห็นอย่างไร  อย่​างไรก็ตามการที่ผู้ตรวจการแผ่​นดินมีมติรับคำร้องดังกล่าวไว้​พิจารณาและให้สำนักงานเร่งศึ​กษาข้อกฎหมายต่างๆ และเสนอต่อที่ประชุมผู้​ตรวจการแผ่นดินในวันพรุ่งนี้ ก็เพราะเห็นว่าเรื่องดังกล่​าวกำลังเป็นประเด็นที่มีการโต้​แย้งกันอยู่รวมทั้งสังคมให้​ความสนใจ ดังนั้นในการประชุมวันพรุ่งนี้​ก็น่าจะทราบว่าผู้ตรวจการแผ่นดิ​นจะมีมติอย่างไร.<br/> </p>
    </article>
  </body>
</html>