<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/14/protesti-i-futbolen-mach-blokirat-sofiia-dnes.429573"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T08:10:00+00:00"/>
    <meta property="og:title" content="Протести и футболен мач блокират София днес"/>
    <meta property="og:description" content="Движението ще бъде затруднено | Dnes.bg"/>
  </head>
  <body>
    <article>
      <h1>Протести и футболен мач блокират София днес</h1>
      <h2>Движението ще бъде затруднено</h2>
      <address><time datetime="2019-11-14T08:10:00+00:00">14 Nov 2019, 08:10</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Засилени мерки за сигурност се очакват днес заради гласуването във ВВС на кандидатурата на Иван Гешев.</p>
      <p>От 7 сутринта се забранява престоят и паркирането по улиците "Екзарх Йосиф" и "Княз Борис I". Променя се и движението на трамвайни линии с номера 20 и 22 в столицата.<br/><br/>От Центъра за градска мобилност съобщават, че пътниците ще могат да използват алтернативна автобусна линия № 22-ТМ, която ще спира на всички спирки по маршрута</p>
      <p>Днес ще се състои и футболната среща между България и Парагвай.</p>
      <p>От 8 до 22 часа се забранява престоят и паркирането на моторни превозни средства на моста пред националния стадион "Васил Левски".</p>
      <p>От 18:00 часа до края на двубоя, в карето около стадиона ще се движат само автобусите на градския транспорт. За останалите участници в движението, трафикът ще бъде забранен в двете посоки.<br/> </p>
    </article>
  </body>
</html>