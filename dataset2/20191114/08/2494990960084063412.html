<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/14/news/ylenia-carrisi-ultime-notizie-2019-fratelli-maurizio-costanzo-show-albano-figlia-dolore-cristel-yari-1239971/"/>
    <meta property="og:site_name" content="Il Tempo"/>
    <meta property="article:published_time" content="2019-11-14T08:44:00+00:00"/>
    <meta property="og:title" content="Al Bano porta Yari e Cristel in tv. E ricordano così Ylenia Carrisi"/>
    <meta property="og:description" content="&quot;Nessuna come lei&quot;"/>
  </head>
  <body>
    <article>
      <h6 class="kicker">COSTANZO SHOW</h6>
      <h1>Al Bano porta Yari e Cristel in tv. E ricordano così Ylenia Carrisi</h1>
      <h2>"Nessuna come lei"</h2>
      <address><time datetime="2019-11-14T08:44:00+00:00">14 Nov 2019, 08:44</time> by <a rel="author">Giada Oricchio</a></address>
      <p>Al Bano e i figli Yari e Cristel sono stati ospiti del "Maurizio Costanzo Show" e il ricordo di Ylenia, scomparsa a New Orleans nel novembre del 1994 li unisce: "Nessuna come lei".</p>
      <p>Dopo aver chiesto a Cristel com’è Al Bano nel ruolo di padre ("<i>Siamo in ottimi rapporti anche se viviamo lontani, è un padre che dà tanti consigli e rompe ancora molto. Gli mando i video del piccolo e rispondi questo sì, questo no</i>”, Maurizio Costanzo sussurra: "Mi fa molta tenerezza il modo in cui Romina ricorda Ylenia tutti gli anni”. Al Bano abbassa gli occhi malinconico, mentre a sorpresa Yari le fa una grande dichiarazione d’amore: “È giusto così. In realtà non abbiamo mai avuto prova contraria, la prova schiacciante quindi perché devo seppellirla così velocemente? Sono convinto che è viva e tornerà, Ylenia era speciale, aveva una luce particolare che alzava il livello umano ed è per questo che per me è stato difficile trovare una persona che mi ispirasse tanto quanto lei". Costanzo gli domanda anche del flirt con Naike rivelli, la figlia di Ornella Muti, ma il musicista si limita a sorridere: "Sì è vero, ma è stato un secolo fa".<br/> </p>
    </article>
  </body>
</html>