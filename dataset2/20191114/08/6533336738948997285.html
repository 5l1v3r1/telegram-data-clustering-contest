<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/giustizia-39-fatta-nbsp-alessandro-proto-patteggia-quattro-anni-218987.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T08:35:48+00:00"/>
    <meta property="og:title" content="Alessandro proto patteggia quattro anni di reclusione (e resta in carcere)"/>
    <meta property="og:description" content="GIUSTIZIA E' FATTA: ALESSANDRO PROTO PATTEGGIA QUATTRO ANNI DI RECLUSIONE (E RESTA IN CARCERE) - IL BROKER PATACCARO, ARRESTATO NEL GIUGNO SCORSO PER TRUFFA E AUTORICICLAGGIO, ERA ACCUSATO DI AVERE TRUFFATO UNA DONNA MALATA DI CANCRO, ALLA QUALE AVEVA FATTO CREDERE DI AVERE PERSO UNA FIGLIA DI DIECI ANNI, FACENDOSI CONSEGNARE OLTRE 130 MILA EURO - IL GIP HA DISPOSTO LA CONFISCA DEI SOLDI..."/>
  </head>
  <body>
    <article>
      <h1>Alessandro proto patteggia quattro anni di reclusione (e resta in carcere)</h1>
      <address>
        <time datetime="2019-11-14T08:35:48+00:00">14 Nov 2019, 08:35</time>
      </address>
      <p>
        <b>
          <b>GIUSTIZIA E' FATTA: ALESSANDRO PROTO PATTEGGIA QUATTRO ANNI DI RECLUSIONE (E RESTA IN CARCERE) - IL BROKER PATACCARO, ARRESTATO NEL GIUGNO SCORSO PER TRUFFA E AUTORICICLAGGIO, ERA ACCUSATO DI AVERE TRUFFATO UNA DONNA MALATA DI CANCRO, ALLA QUALE AVEVA FATTO CREDERE DI AVERE PERSO UNA FIGLIA DI DIECI ANNI, FACENDOSI CONSEGNARE OLTRE 130 MILA EURO - IL GIP HA DISPOSTO LA CONFISCA DEI SOLDI...</b>
        </b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255412/1171334.htm">
          <img src="https://cdn-static.dagospia.com/img/foto/06-2019/alessandro-proto-1171334.jpg"/>
        </a>
        <figcaption>ALESSANDRO PROTO</figcaption>
      </figure>
      <p><b>(ANSA) -</b> Ha patteggiato una pena di quattro anni di reclusione il finanziere Alessandro Proto, 44 anni, milanese, sedicente broker dell'alta finanza con residenza in Svizzera e casa a Como, arrestato nel giugno scorso per truffa e autoriciclaggio. Proto, come riferiscono i quotidiani comaschi, era accusato di avere truffato una donna milanese malata di cancro, alla quale aveva fatto credere di avere perduto una figlia di dieci anni per un tumore e di dover sostenere ingenti spese per rimpatriare la salma dalla Svizzera e per pagare il ricovero dell'altro figlio, finito in cura dopo la morte della sorella.</p>
      <figure>
        <a href="https://www.dagospia.com/mediagallery/Dago_fotogallery-255412/1171332.htm">
          <img src="https://cdn-static.dagospia.com/img/foto/06-2019/arresto-di-alessandro-proto-1171332.jpg"/>
        </a>
        <figcaption>ARRESTO DI ALESSANDRO PROTO</figcaption>
      </figure>
      <p>Secondo le accuse, inoltre, l'indagato è arrivato anche a promettere un interessamento, alla donna e a suo marito, per una cura inesistente innovativa contro il tumore, mai arrivata in Italia. Nel giro di pochi mesi, Proto era riuscito a farsi consegnare circa 130 mila euro attraverso cariche su carte di credito postali. I soldi venivano poi prelevati in contanti dallo stesso Proto, accusato anche di auto riciclaggio per avere poi girato i proventi della truffa su conti di gioco on line. Era stata la stessa donna, qualche mese più tardi, a denunciare la truffa. In assenza di un risarcimento, il gip ha disposto la confisca dei 130 mila euro all'indagato, che ha precedenti specifici e che per ora rimane in carcere.</p>
      <figure>
        <a href="https://www.dagospia.com/mediagallery/Dago_fotogallery-255412/1171330.htm">
          <img src="https://cdn-static.dagospia.com/img/foto/06-2019/alessandro-proto-1171330.jpg"/>
        </a>
        <figcaption>ALESSANDRO PROTO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255412/1171333.htm">
          <img src="https://cdn-static.dagospia.com/img/foto/06-2019/le-balle-inventate-da-alessandro-proto-1171333.png"/>
        </a>
        <figcaption>LE BALLE INVENTATE DA ALESSANDRO PROTO</figcaption>
      </figure>
    </article>
  </body>
</html>