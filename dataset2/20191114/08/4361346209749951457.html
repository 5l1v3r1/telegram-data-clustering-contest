<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/iden-momoa-is-csatlakozott-torocsik-mari-klubjahoz/186541"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T08:30:00+00:00"/>
    <meta property="og:title" content="Idén Momoa is csatlakozott Törőcsik Mari klubjához"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Idén Momoa is csatlakozott Törőcsik Mari klubjához</mark>
      </h1>
      <address><time datetime="2019-11-14T08:30:00+00:00">14 Nov 2019, 08:30</time> by <a rel="author">K. K.</a></address>
      <p>
        <b>Aquaman, Thanos és a Magas Szőke Férfi is az adományozókhoz csatlakozott Törőcsik Mari és Kárász Róbert alapítványában. </b>
        <b>Aquaman, Thanos és a Magas Szőke Férfi is az adományozókhoz csatlakozott Törőcsik Mari és Kárász Róbert alapítványában.</b>
      </p>
      <p>Rekordösszegű, mint­egy 44 millió forintos árbevétellel zárult a Fogadj Örökbe Egy Macit Alapítvány tavalyi aukciója, amelynek egészen idén januárig hű és bőkezű támogatója volt a néhai filmügyi kormánybiztos, Andy Vajna.</p>
      <figure>
        <img src="http://media.borsonline.hu/cikk/20/192127/gallery-picture/645w/2022816_andy-vajna-karasz-robert-0693-mo-11.jpg"/>
        <figcaption>Andy Vajna haláláig bőkezű adományozója volt a Fogadj Örökbe Egy Macit Alapítványnak © Móricz István</figcaption>
      </figure>
      <p>A 74 éves korában váratlanul elhunyt producer az évek során több mint harmincmillió forintot adományozott az alapítványnak, s az ő jóvoltából számos világsztár ajánlotta fel a plüssállatát.</p>
      <p>
        <b>
          <mark>Az idei évben öt újabb nagyágyú, Josh Brolin, Rebecca Ferguson, Oscar Isaac, Pierre Richard, valamint Ja­son Momoa is csatlakozott.</mark>
        </b>
      </p>
      <figure>
        <img src="http://media.borsonline.hu/cikk/20/192127/gallery-picture/645w/2022818_screen-shot-2019-11-13-at-173524.jpg"/>
      </figure>
      <p>
        <b>
          <mark>Idén Pierre Richard és Rebecca Ferguson is adományoz egy macit</mark>
        </b>
      </p>
      <p>A Fogadj Örökbe Egy Macit Alapítvány elnöke, Kárász Róbert izgatottan nyilatkozott lapunknak a november 26-ai aukcióról.</p>
      <p>– Ezúttal is a Premier Kultcaféban vesszük kalapács alá a hazai és külföldi hírességek macijait. Némi bánattal vágunk bele a 9. aukcióba, amin sajnos idén Andy Vajna már nem lehet jelen. Évekig tevékenyen vett részt az alapítvány életében, legutóbb közel húszmillió forinttal járult hozzá a maciaukcióhoz, valószínűleg most szűkösebb lesz a bevétel.</p>
      <figure>
        <img src="http://media.borsonline.hu/cikk/20/192127/gallery-picture/645w/2022814_jason-momoa9.jpg"/>
        <figcaption>Jason Momoa is lelkes támogatója a maciklubnak</figcaption>
      </figure>
      <p>A lelkes támogatókra azonban továbbra is számítunk, ahogy az idei aukció egyik nagynevű felajánlója, <b>Jason Momoa</b> is.</p>
      <figure>
        <img src="http://media.borsonline.hu/cikk/20/192127/gallery-picture/645w/2022812_torocsik-mari-07-bs1.jpg"/>
        <figcaption>Kárász Róbert reméli, hogy a rendezvényen tudják majd kapcsolni telefonon Törőcsik Marit © Bánkúti Sándor</figcaption>
      </figure>
      <p>Az ilyen nagy világsztárokat hónapokig üldözzük, mire sikerül a menedzsmentjükkel felvenni a kapcsolatot, de persze minden igyekezet megéri – mondta Kárász, majd hozzátette: Törőcsik Mari, a program alapítója a rossz egészségügyi állapota miatt idén sem lesz jelen az árverésen, reményei szerint azonban telefonon majd kapcsolni fogják őt.</p>
    </article>
  </body>
</html>