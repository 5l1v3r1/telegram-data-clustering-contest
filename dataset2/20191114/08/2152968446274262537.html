<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/14/19-godishen-v-rusiia-strelia-sreshtu-syuchenicite-si-i-se-samoubi.429571"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="19-годишен в Русия стреля срещу съучениците си и се самоуби"/>
    <meta property="og:description" content="Един е загинал, а трима са ранени | Dnes.bg"/>
  </head>
  <body>
    <article>
      <h1>19-годишен в Русия стреля срещу съучениците си и се самоуби</h1>
      <h2>Един е загинал, а трима са ранени</h2>
      <address><time datetime="2019-11-14T08:00:00+00:00">14 Nov 2019, 08:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>19-годишен ученик уби един и рани трима, след като откри масова стрелба срещу съуцениците си в Русия. След това той се е самоубил.</p>
      <p>Кървавата сцена се разиграва в колеж в град Благовешченск. Нападателят влязъл в класната стая въоръжен с пушка. Когато полицията пристигнала, младежът отказал да се предаде и насочил оръжието към себе си.</p>
      <p>Властите заявиха, че оръжието е получено законно и е регистрирано на името на стрелеца. <br/><br/>Според законодателството в Русия се позволява частни лица над 18 години да получат лицензи за оръжие за самозащита, спорт и лов. <br/><br/>Разследват се мотивите за кървавото нападение. Смята се, че стрелбата може да е предизвикана от спор и лична неприязън между съученици. <br/><br/>По непотвърдена информация пък нападателят е бил изхвърлен от час заради закъснение, но по-късно се върнал с оръжие.<br/> </p>
    </article>
  </body>
</html>