<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103022/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T08:09:03+00:00"/>
    <meta property="og:title" content="Варгеї: ЄС захищатиме Україну, ми маємо особливу відповідальність перед нею"/>
    <meta property="og:description" content="Кандидат Угорщини на посаду єврокомісара з політики сусідства та розширення ЄС Олівера Варгеї пообіцяв захищати і надалі підтримувати Україну від російської агресії."/>
  </head>
  <body>
    <article>
      <h1>Варгеї: ЄС захищатиме Україну, ми маємо особливу відповідальність перед нею</h1>
      <address>
        <time datetime="2019-11-14T08:09:03+00:00">14 Nov 2019, 08:09</time>
      </address>
      <p>Кандидат Угорщини на посаду єврокомісара з політики сусідства та розширення ЄС Олівер Варгеї пообіцяв захищати і надалі підтримувати Україну від російської агресії.</p>
      <p>Як повідомляє "Європейська правда", про це Варгеї сказав на слуханнях у Комітеті Європарламенту із закордонних справ.</p>
      <p>"Що стосується України, ми маємо особливу відповідальність перед цією країною. Ми маємо допомогти їм відновити їхній суверенітет над усією територією і ми підтримуватимемо їх", - сказав Варгеї.</p>
      <p>"Ми захищатимемо різними способами, включаючи продовження санкцій проти РФ, поки не побачимо прогрес у Мінському процесі. Я докладатиму для цього усіх зусиль, які передбачені моїм портфоліо", - додав він.</p>
      <p>Варгеї у разі затвердження Європарламентом повинен обійняти пост єврокомісара з питань політики сусідства і розширення, і відповідатиме в тому числі за стосунки з Україною.</p>
      <p>Наступний президент Єврокомісії Урсула Фон дер Ляєн доручила Варгеї у межах його повноважень, серед іншого, <b><a href="https://www.eurointegration.com.ua/news/2019/11/8/7102808/">підтримувати українські реформи.</a></b></p>
    </article>
  </body>
</html>