<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/gozaltina-alinmislardi-saban-vatan-ile-gazeteciler-mahkemeye-sevk-edildi-889506"/>
    <meta property="og:site_name" content="Onedio"/>
    <meta property="article:published_time" content="2019-11-14T08:15:25+00:00"/>
    <meta property="og:title" content="Adliyeye Sevk Edilen Şaban Vatan ve Gazeteciler Adli Kontrolle Serbest"/>
    <meta property="og:description" content="12 Nisan 2018'de Giresun'un Eynesil ilçesinde evinin önünde yaralı olarak bulunan ve hastanede hayatını kaybeden Rabia Naz Vatan'ın babası Şaban Vatan..."/>
  </head>
  <body>
    <article>
      <h1>Adliyeye Sevk Edilen Şaban Vatan ve Gazeteciler Adli Kontrolle Serbest</h1>
      <address><time datetime="2019-11-14T08:15:25+00:00">14 Nov 2019, 08:15</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>12 Nisan 2018'de <a href="https://onedio.com/etiket/giresun/5c0d16b492fd0a322b7ac914">Giresun</a>'un Eynesil ilçesinde evinin önünde yaralı olarak bulunan ve hastanede hayatını kaybeden Rabia Naz Vatan'ın babası Şaban Vatan, bu sabah saatlerinde ifadesi alınmak üzere <a href="https://onedio.com/etiket/polis/578bf06ee4ad23697ca1a0b3">polis</a> tarafından götürüldüğünü duyurdu. Giresun Valiliği gözaltına alınan baba Şaban Vatan ve diğer 3 kişi için açıklamada bulundu. </h4>
      <h4>Öte yandan Emniyet'teki ifadelerinin ardında Şaban Vatan ve gazeteci Canan Coşkun, Tuba Demir ve belgeselci Kazım Kızıl ile mahkemeye sevk edildi. Dört kişi çıkarıldıkları mahkemece adli kontrol şartı ile serbest bırakıldı...</h4>
      <figure>
        <img src="https://img-s1.onedio.com/id-5dcd0c86d02719745477f2b4/rev-0/w-500/s-59d877832e9d82012837ebb5165090b3ce39d78b.jpg"/>
      </figure>
      <p><a href="https://onedio.com/etiket/giresun/5c0d16b492fd0a322b7ac914">Giresun</a> Eynesil'e bağlı Gümüşçay Mahallesi'ndeki evlerinin önünde 13 Nisan 2018 tarihinde yaralı bulunan ve kaldırıldığı hastanede hayatını kaybeden 11 yaşındaki Rabia Naz Vatan'ın ölümü üzerindeki şüpheler henüz giderilmezken, konunun takipçisi olan ve ölümün aydınlatılması için çalışmalar yürüten baba Şaban Vatan bugün gözaltına alındı.</p>
      <h3>Şaban Vatan polisin kendisini almaya geldiğini Twitter'dan duyurdu</h3>
      <figure>
        <iframe data-src="https://twitter.com/VatanSaban/status/1194845026368606216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Gazeteci Metin Cihan, bu sabah saatlerinde anne Atika Vatan'ın kendisine gönderdiği videoyu paylaştı</h3>
      <figure>
        <iframe data-src="https://twitter.com/metcihan/status/1194902275447279616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Cihan, daha sonra yaptığı paylaşımda ise Atika Vatan'ın kendisine mesaj attığını ve bu videodan sonra evine polis baskını düzenlendiğini söylediğini aktardı.</h3>
      <figure>
        <iframe data-src="https://twitter.com/metcihan/status/1194932296077447169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>CHP Giresun Milletvekili Necati Tığlı: 'Şaban Vatan şu anda gözaltında değil, ifadesi alınıyor'</h3>
      <figure>
        <img src="https://img-s2.onedio.com/id-5dcd1fa77d588b0053badf9b/rev-0/w-500/s-70bdf0ac35f5843da8e74341025884088c841ea8.jpg"/>
        <figcaption>BBC Türkçe'ye konuşan <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> <a href="https://onedio.com/etiket/giresun/5c0d16b492fd0a322b7ac914">Giresun</a> Milletvekili Necati Tığlı, Şaban Vatan'ın gözaltına alınmadığını, ifadesinin alındığını söyledi. <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Rabia Naz Vatan Başta Olmak Üzere Şüpheli Çocuk Ölümlerinin Araştırılması Komisyonu üyesi de olan Tığlı, olayın takibinde olduğunu belirterek, “Şaban Vatan şu anda gözaltında değil, ifadesi alınıyor. Bir gözaltı kararı çıkmadı” dedi. Tığlı, gazeteciler Canan Coşkun ve Kazım Kızıl'ın da “şikayet” üzerine gözaltına alındığı yönünde bilgi verildiğini belirterek, “İfade değiştiren Mürsel diye birisi var onun şikayeti üzerine olduğu söyleniyor, biz de takip ediyoruz” dedi.</figcaption>
      </figure>
      <h3>Giresun Valiliği'nden açıklama</h3>
      <figure>
        <img src="https://img-s1.onedio.com/id-5dcd493f6615d6c866d6b37e/rev-0/w-500/s-1b83c5d589d8c1307a13c08f20e5200c41f29a91.jpg"/>
        <figcaption><a href="https://onedio.com/etiket/giresun/5c0d16b492fd0a322b7ac914">Giresun</a> Valiliği, Şaban Vatan ve 3 şüphelinin gözaltına alınmasıyla ilgili yazılı açıklama yaptı. Valilik açıklamasında, baba Şaban Vatan ve beraberindeki şüpheliler K.K., T.D. ve C.C.'nin, kendilerine Meclis Araştırma Komisyonu süsü verip, soruşturmanın tanığı Mürsel Küçükal'e baskı ve tehditte bulunup, darp ve tanık ifadesini değiştirmeye zorladığı suçlamasıyla gözaltına alındıkları kaydedildi.</figcaption>
      </figure>
      <h3>"Mürsel Küçükal, Şaban Vatan ve yanındaki 3 şüpheli tarafından atölyeye kapatılmış"</h3>
      <figure>
        <img src="https://img-s1.onedio.com/id-5dcd49e5b36d623a67e5dc9a/rev-0/w-500/s-3077ec62ccde2bbce2003bcc06d3472e7579457f.jpg"/>
        <figcaption>Rabia Naz Vatan'ın ölümüyle ilgili süren soruşturmada tanık olan Mürsel Küçükal'in, baba Şaban Vatan ve yanındaki 3 şüpheli tarafından atölyeye kapatıldığı belirtilen <a href="http://www.giresun.gov.tr/basin-aciklamasi-saban-vatan-ve-kk-td-ve-ccnin-gozaltina-alinmasi">açıklamada şöyle denildi</a>:<br/>"Komisyonun faaliyetlerini tamamlayıp ilimizden ayrılmasından sonra baba Şaban Vatan tarafından tanık Mürsel Küçükal'a yönelik gerek <a href="https://onedio.com/etiket/sosyal-medya/507fd604b815ea3842258789">sosyal medya</a> üzerinden, gerekse aleni olarak tehdit ve hakaretlerde bulunduğu tespit edilmiştir. 13.11.2019 günü Eynesil İlçe Emniyet Müdürlüğü 155 <a href="https://onedio.com/etiket/polis/578bf06ee4ad23697ca1a0b3">Polis</a> İmdat hattını arayan E.K. 'Ören yolu Dedeli Küme Evleri üst kısmında bir inilti ve bağırma seslerini' ihbar etmesi üzerine polis ekipleri <a href="https://onedio.com/etiket/olay/57ceb76ded62790c040afa50">olay</a> yerine intikal etmiş, yapılan inceleme ve araştırmalar sonucunda Şaban Vatan'ın Rabia Naz olayı ile ilgili ifade veren Mürsel Küçükal isimli şahsı atölyeye kapattığını, atölyeden bağırma sesleri geldiğini bildirilmesi üzerine görevli ekip Küçükal'ın ikametine gitti. Şahısla yapılan görüşmede; 'tanımadığı ince uzun boylu bayan bir şahsın yanına gelerek Şaban Vatan'ın ikametinin orada Meclis Komisyonunun kendisini beklediğini söyleyerek, Rabia Naz hadisesinin vuku bulduğu yere eşi ile beraber getirdiğini, burada tanımadığı 3 şahsın evin yanında yol üzerinde beklediğini gördüğünü, burada şahısların kendisine Rabia Naz'ın nasıl süründüğünü zorla göstermesini istediklerini, kendisinin korkudan yere yatarak defalarca süründürüldüğünü, akabinde Şaban Vatan ve yanında bulananların (kendisini meclis araştırma komisyonu üyesi milletvekilinin yardımcısı olarak tanıtan C.C., yanında bulunan K.K. ve T.D.) kendisini pimapen atölyesine soktuklarını tehdit ve gözdağında bulunduklarını beyan etmiştir. Konu ile ilgili Nöbetçi Cumhuriyet Savcısına bilgi verilmiş ve adli tahkikat başlamıştır"</figcaption>
      </figure>
      <h3>Adliyeye sevk edildiler</h3>
      <figure>
        <img src="https://img-s1.onedio.com/id-5dcd85c28551e823711b70e2/rev-0/w-500/s-23c5fea7b566eda257d9fa0f4cb11bd5026ab6ad.jpg"/>
        <figcaption>Şaban Vatan ile kendilerini Meclis Araştırma Komisyonu üyesi gibi tanıtıp, soruşturmanın tanığı Mürsel Küçükal'ı ifadesini değiştirmeye zorladığı suçlamasıyla gözaltına alınan gazeteci Canan Coşkun, Kazım Kızıl ve Tuba Demir emniyetteki sorgularının ardından adliyeye sevk edildi.</figcaption>
      </figure>
      <h3>Adli kontrol şartı ile serbest kaldılar</h3>
      <figure>
        <img src="https://img-s1.onedio.com/id-5dcdcb492785eaec3920f94c/rev-0/w-500/s-cc18c22156e9495cf407bf4121f989253ee986e4.jpg"/>
        <figcaption>Emniyetteki sorgularının ardından adliyeye sevk edildi. Şaban Vatan ve 3 gazeteci adli kontrol şartıyla serbest bırakıldı.Şaban Vatan hakkında soruşturmanın tanığı Mürsel Küçükal'ın evine yaklaşmama kararı verilirken, 3 kişi hakkında ise yurt dışı çıkış yasağı konuldu. <br/>Adliye çıkışı açıklamalarda bulunan Şaban Vatan, "Mürsel Küçükal'ın cumartesi akşamı ifade değiştirdiğini öğrendim. Bunun üzerine <a href="https://onedio.com/etiket/giresun/5c0d16b492fd0a322b7ac914">Giresun</a> Emniyet Müdürlüğüne giderek bilgi almaya gayret gösterdim. Mürsel Küçükal ile asla muhatap olmak istemedim. Onu birileri evimin oraya getirmişti. O esnada bende kızımın mezarlığından gelmiştim. Ben sadece ricada bulundum, 'O ifade durumunu anlatır mısın?' dedim. Bu anın kamera kayıtları da var. Ben hiçbir zaman yargıya zarar getirecek durumların içerisine bulunmadan kızımın adaletinin hakkaniyetinin sağlanması için mücadele ettim ve edeceğim" dedi.</figcaption>
      </figure>
      <h4>Bu Haber ile İlgili Linkler</h4>
      <p>
        <a href="https://eksisozluk.com/saban-vatanin-gozaltina-alinmasi--5977122?a=popular">| Şaban Vatan'ın Gözaltına Alınması - <b>eksisozluk.com</b></a>
      </p>
    </article>
  </body>
</html>