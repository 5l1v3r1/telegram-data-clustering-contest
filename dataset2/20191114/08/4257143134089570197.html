<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/14/minimalisan-erosodott-igy-meguszta-a-recessziot-a-nemet-gazdasag"/>
    <meta property="og:site_name" content="infostart"/>
    <meta property="article:published_time" content="2019-11-14T08:08:00+00:00"/>
    <meta property="og:title" content="Minimálisan erősödött, így megúszta a recessziót a német gazdaság"/>
    <meta property="og:description" content="A német statisztikai hivatal legfrisebb jelentése szerint a szeptember végéig tartó három hónapban a német gazdaság 0,1 százalékkal erősödött az előző három hónaphoz képest, nem végleges számítások alapján."/>
  </head>
  <body>
    <article>
      <h1>Minimálisan erősödött, így megúszta a recessziót a német gazdaság</h1>
      <address><time datetime="2019-11-14T08:08:00+00:00">14 Nov 2019, 08:08</time> by <a rel="author">Infostart / MTI</a></address>
      <h3>A német statisztikai hivatal legfrisebb jelentése szerint a szeptember végéig tartó három hónapban a német gazdaság 0,1 százalékkal erősödött az előző három hónaphoz képest, nem végleges számítások alapján.</h3>
      <p>A Destatis a második negyedévi GDP-csökkenést a Destatis 0,1 százalékról 0,2 százalékra változtatta csütörtökön.</p>
      <p>Október közepén a német jegybank úgy vélte, hogy a harmadik negyedévben minimálisan zsugorodott a gazdaság és erre számított számos elemző is.</p>
      <p>Amennyiben az ő előrejelzésüknek megfelelően alakult volna a harmadik negyedév, akkor már a második egymást követő negyedévben zsugorodott volna a gazdaság, ami technikai recessziót jelent. Az első negyedévben a német GDP 0,4 százalékkal nőtt.</p>
      <p>Az idei harmadik negyedévben a német gazdaság 1 százalékkal erősödött éves összevetésben. A német gazdaság utoljára a 2012 vége és 2013 eleje közötti időszakban volt recesszióban.</p>
      <p>
        <i>Nyitókép: pixabay</i>
      </p>
    </article>
  </body>
</html>