<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/tramp-poobicyav-opublikuvati-stenogramu-pershoyi-rozmovi-iz-zelenskim-329600_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="Трамп пообіцяв опублікувати стенограму першої розмови із Зеленським"/>
    <meta property="og:description" content="Першу розмову президент США назвав найбважливішою."/>
  </head>
  <body>
    <article>
      <h1>Трамп пообіцяв опублікувати стенограму першої розмови із Зеленським</h1>
      <h2>Першу розмову президент США назвав найбважливішою.</h2>
      <address>
        <time datetime="2019-11-14T08:00:00+00:00">14 Nov 2019, 08:00</time>
      </address>
      <p>Президент США Дональд Трамп заявив, що в четвер він опублікує стенограму своєї першої телефонної розмови з президентом України Володимиром Зеленським.</p>
      <p>"Щоб залишатися самим прозорим президентом в історії, я опублікую на цьому тижні стенограму першої, і тому найбільш важливої моєї телефонної розмови з президентом України. Впевнений, ви знайдете її привабливою", — напередодні пообіцяв він у Twitter.</p>
      <figure>
        <iframe data-src="https://twitter.com/realDonaldTrump/status/1194035922066714625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ймовірно, мова йде про телефонну розмову від 21 квітня, яка відбулася після оголошення даних екзит-полів президентських виборів в Україні.</p>
      <p>26 вересня у США оприлюднили скаргу співробітника розвідки на дії Дональда Трампа під час розмови з Володимиром Зеленським. Інформатор підозрював <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президент США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>10 жовтня близькі до адвоката президента США Дональда Трампа Руді Джуліані бізнесмени, які допомагали йому в справах, пов'язаних з Україною – Ігор Фруман і Лев Парнас, були заарештовані в США<b><a href="https://dt.ua/POLITICS/stalo-vidomo-za-scho-zaareshtovani-v-ssha-blizki-do-dzhuliani-lev-parnas-i-igor-fruman-325980_.html"> за кримінальними звинуваченнями в порушенні правил фінансування виборчих кампаній</a>.</b> Крім того, повідомлялося, що бізнесмени робили спроби вплинути на рішення про заміну посла США в Україні Марі Йованович і шукали компромат на конкурента Трампа на майбутніх виборах Джо Байдена. За даними журналістів CNN, <a href="https://dt.ua/WORLD/tramp-zustrichavsya-z-parnasom-i-frumanom-yak-minimum-desyat-raziv-329464_.html"><b>Трамп зустрічався з Парнасом і Фруманом як мінімум десять разів</b></a>, хоча раніше заявляв, що навіть не знайомий з ними.</p>
      <p>У зв'язку зі скандалом після декількох місяців розслідування і попередніх засідань </p>
      <p><b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо. Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5nb2xvcy1hbWVyaWtpLnJ1">Голос Америки (русская служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>