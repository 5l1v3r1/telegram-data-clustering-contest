<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/huawei-v-rekordnem-casu-odposlal-200-milijonov-telefonov.html?RSScdd1f68ee46c61f0dee59272985a8f40"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="Huawei v rekordnem času odposlal 200 milijonov telefonov"/>
    <meta property="og:description" content="Iz enote za potrošniške naprave (Huawei Consumer Business Group) so sporočili, da so v roke uporabnikov odposlali 200 milijonov pametnih telefonov. Kar 64 dni prej, kot je bil enak"/>
  </head>
  <body>
    <article>
      <h1>Huawei v rekordnem času odposlal 200 milijonov telefonov</h1>
      <address>
        <time datetime="2019-11-14T08:00:00+00:00">14 Nov 2019, 08:00</time>
      </address>
      <p>
        <i>Iz enote za potrošniške naprave (Huawei Consumer Business Group) so sporočili, da so v roke uporabnikov odposlali 200 milijonov pametnih telefonov. Kar 64 dni prej, kot je bil enak mejnik dosežen lani. Dosežek je rezultat osredotočenosti na vrhunsko tehnologijo in inovativno oblikovanje ter popolna zavezanost uporabnikom.</i>
      </p>
      <p>Huawei je letos predstavil številne izstopajoče naprave, vključeno z večkrat nagrajeno družino pametnih telefonov Huawei P30. Ti še danes veljajo za najboljše »fotoaparate« med pametnimi telefoni, dobili pa so tudi priznanja zaradi svoje vsestranskosti. Združenje Expert Imaging and Sound Association (EISA), ki ga sestavlja 55 najbolj priznanih revij na svetu s področja potrošniške elektronike, pa ga je označilo kot najboljši telefon za obdobje 2019-2020 (EISA Best Smartphone of the Year 2019–2020) zaradi kakovosti fotografij v slabih svetlobnih razmerah, ki jih je združenje EISA ocenila kot, »daleč najbolje, česar so trenutno sposobni pametni telefoni«. Pohvalili pa so tudi ultra širok objektiv, portretni način in teleobjektiv s 5-kratno povečavo, za katerega so dejali, da »presega vse, kar nudijo tekmeci«.</p>
      <p>Pod drobnogledom strokovnjakov in uporabnikov z vsega sveta pa je pred dobrim mesecem minila tudi predstavitev najnovejše družine pametnih naprav Huawei Mate 30. Pametni telefoni te družine so plod 32-letnega razvoja komunikacijskih tehnologij in inovacij v oblikovanju. Navdihnjeni z načelom minimalizma predstavljajo popolno zlivanje estetske oblike in najnovejših tehnologij. Edinstveni zaslon OLED ponuja popolno vizualno doživetje, procesor Kirin 990 (5G) pa neprimerljive ravni zmogljivosti in učinkovitosti. Revolucionarni sistem štirih izredno občutljivih zadnjih kamer kinematografske kakovosti vključuje dve glavni kameri za neverjetne fotografske in video rezultate. Hitro polnjenje ter vmesnik EMUI 10 pa zagotovita dolgo trajanje baterije in izboljšano uporabniško izkušnjo. Model Mate 30 Pro je tudi že prestal celovit preizkus organizacije DxOMark ter se ponovno zavihtel na vrh njihove lestvice fotografskih zmogljivosti.</p>
      <p>Ob praznovanju mejnika 200 milijonov poslanih pametnih telefonov, je Huawei napovedal posebno različico modela Mate 30 Pro 5G. Imela bo 8 GB delovnega pomnilnika (RAM), 512 GB pomnilnika in bo na voljo v gozdnato zeleni ali oranžni barvi. Na voljo bo na kitajskem trgu od 1. novembra naprej.</p>
      <p>Na slovenskem trgu pa je Huawei predstavil dve novosti. Pametno uro Huawei Watch GT 2 46 mm, ki poleg čudovitega oblikovanja prinaša tudi možnost beleženja več športov, poskrbela pa bo tudi za vaše zdravje. Druga novost pa je pametni telefon srednjega cenovnega razreda Huawei Nova5T. Odlikuje ga sistem na čipu Kirin 980, velik in brezrobi zaslon ter kar pet kamer; štiri zadaj in ena spredaj.</p>
    </article>
  </body>
</html>