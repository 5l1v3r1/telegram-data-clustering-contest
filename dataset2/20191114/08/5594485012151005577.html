<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/prekrasni-imena-cherpyat-dnes-spazva-se-vekovna-traditsiya_news709185.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="Прекрасни имена черпят днес, спазва се вековна традиция"/>
    <meta property="og:description" content="Коледните заговезни или заговелки се нарича деня преди Коледните пости - 14 ноември."/>
  </head>
  <body>
    <article>
      <h1>Прекрасни имена черпят днес, спазва се вековна традиция</h1>
      <h2>Коледните заговезни или заговелки се нарича деня преди Коледните пости - 14 ноември.</h2>
      <address>
        <time datetime="2019-11-14T08:00:00+00:00">14 Nov 2019, 08:00</time>
      </address>
      <p>https://blitz.bg/obshtestvo/prekrasni-imena-cherpyat-dnes-spazva-se-vekovna-traditsiya_news709185.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573707793-1.jpg"/>
      </figure>
      <p><b>На 14 ноември почитаме Св. Филип - един от дванадесетте апостоли, които са следвали Спасителят.</b><br/><br/>Той е бил родом от Витсаида - градът, от който са апостолите Петър и Андрей. Те били рибари и с този поминък се препитавали, докато ги призовал Христос. Но Филип от юношеските си години бил даден да се обучава в книжната мъдрост.<br/><br/>Той усърдно четял и изучавал Свещеното Писание и пророчествата за въжделения Месия и в сърцето му пламнала гореща любов към Него и силно желание да види Господа лице в лице, макар още да не знаел, че Този, Когото очакват и желаят да видят толкова много хора, вече е дошъл на земята.<br/><br/>Спасителят го намери и му заповядал, да върви след Него. След разпъването на Христос, Св. апостол Филип е проповядвал в Галилея, Гърция, Аравия, Етиопия. Вършел чудеса - възкресил мъртвец от Иерапол. Придружавали го сестра му Мариамна и апостол Вартоломей.<br/><br/>Според библията, след Христово разпване заедно със сестра Мириамна и апостол Вартоломей, Филип тръгнал да проповядва христовото учение. Езичниците от град Йерапол ги хванали и влачели из целия град. Били обвинени в магьосничество, за което трябвало да умрат разпнати на кръст. <br/><br/>Докато събличали дрехите им - изведнъж Мириамна се превърнала в огнен камък. Разпнали на кръст апостол Филип с глава виснала надолу, Свети Вартоломей разпнали до стените на храм - а земята се разтресла в тътен, отворила се и погълнала езичниците.<br/><br/>Тези, които останали живи помолили Бог да се смили над тях, свалили Вартоломей, земята върнала погълнатите. Апостол Вартоломей свалил Филип, но той вече бил преминал от земята на небето.<br/><br/>След това Вартоломей покръстил всички, а три дни след това на мястото където капела кръвта от Апостол Филип, пораснала лоза като знамение за това, че заради пролятата в името на Христа кръв светият се наслаждава на вечно блаженство.<br/><br/>Произходът на името е гръцки. Името става много популярно по времето на Филип Македонски - оттогава днешен Пловдив се наричал Филипополис, в чест именно Филип Македонски.<br/><br/><br/><br/><b>Коледни Заговезни и Свети Апостол Филип</b><br/><br/>Коледните заговезни или заговелки се нарича деня преди Коледните пости - 14 ноември. Той се смята и за последният ден, в който може да се блажи - т.е яде месо, яйца, млечни продукти.<br/><br/>По българска традиция в нощта на Коледни заговезни на трапезата се слага пиле с кисело зеле, тиквеник с повечко орехи и пълнени чушки с боб.Лъжицата, с която стопанката е сипвала от блажното ядене, скрива и не пипа чак до Коледа, когато пак се хапва блажно.<br/><br/>Венчавките са забранени от днес до Въведение Богородично и от Игнажден до Богоявление. <br/><br/>Възможно е датата да съвпадне с дните от седмицата, в който се спазва строг пост (сряда и петък) и заговезните се случват на друга /предходната) дата.<br/><br/> <u><b>На този ден празнуват всички с името (имената)</b></u><b> Филип, Фильо, Филка, Филипина, Филипа</b><br/> </p>
    </article>
  </body>
</html>