<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/almanyada-etek-alti-goruntu-cekmek-ve-yaymak-suc-kapsamina-aliniyor"/>
    <meta property="og:site_name" content="euronews"/>
    <meta property="article:published_time" content="2019-11-14T08:19:00+00:00"/>
    <meta property="og:title" content="Almanya etek altı görüntü çekme ve yaymayı suç kapsamına alıyor"/>
    <meta property="og:description" content="İngiltere ve Fransa'nın ardından Almanya da hükümet etek altı görüntülerin çekimi ve dağıtımını suç kapsamına alan yasa tasarısını onayladı"/>
  </head>
  <body>
    <article>
      <h1>Almanya etek altı görüntü çekme ve yaymayı suç kapsamına alıyor</h1>
      <address><time datetime="2019-11-14T08:19:00+00:00">14 Nov 2019, 08:19</time> by <a rel="author">Euronews </a></address>
      <p>İngiltere ve Fransa'nın ardından Almanya'da da hükümet etek altı görüntülerin çekimi ve dağıtımını suç kapsamına alan yasa tasarısını onayladı.</p>
      <p>Adalet Bakanı Christine Lambrecht gizli bir şekilde kadınların etek altı fotoğraflarının çekilmesinin "utanç verici ve özel alanlarının fütursuzca ihlali" olduğunu belirtti.</p>
      <p>Aynı tasarıda ayrıca trafik kazası gibi durumlarda hayatını kaybetmiş kişilerin onur kırıcı sayılabilecek fotoğraflarının çekilmesinin ve internet üzerinden yayılması da yasaklanıyor.</p>
      <p>Tasarının kanunlaşması için parlamentodan da geçmesi gerekiyor.</p>
      <p>Almanya'da halihazırdaki kanunlara göre etek altı görüntü ve fotoğrafların çekilmesi bir fiziksel temas olduğunda ya da beraberinde küçük düşürücü sözler sarfedildiğinde suç olarak değerlendirilebiliyor.</p>
      <p>Yeni kanuna göre ise gizlice fotoğraf ve görüntü alanlar iki yıla kadar hapisle cezalandırılabilecek.</p>
      <p>İngiltere'de benzer bir kanun ocak ayında yasalaşmıştı. Fransa'da ağustos ayında kabul edilen cinsel şiddet yasası etek altı görüntü almayı da suç kapsamına sokarken kadınlara sözlü olarak sarkıntılık etmeye de çeşitli cezalar getirildi.</p>
    </article>
  </body>
</html>