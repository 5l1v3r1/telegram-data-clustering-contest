<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/bergamo-sviluppo-lancia-lincubatore-dimpresa/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T08:38:00+00:00"/>
    <meta property="og:title" content="Bergamo Sviluppo lancia l’incubatore d’impresa"/>
    <meta property="og:description" content="C'è tempo fino al 6 dicembre per inviare il proprio progetto di impresa ed entrare a far parte dell'incubatore del Polo per l'Innovazione Tecnologica di Dalmine"/>
  </head>
  <body>
    <article>
      <h1>Bergamo Sviluppo lancia l’incubatore d’impresa</h1>
      <address><time datetime="2019-11-14T08:38:00+00:00">14 Nov 2019, 08:38</time> by <a rel="author">Antonino Caffo</a></address>
      <p>Incentivare la realizzazione di progetti innovativi sul territorio. <b>Per questo nasce l’incubatore d’impresa di Bergamo Sviluppo</b>. Destinatari del bando sono aspiranti imprenditori e imprenditrici, start up innovative e imprese (attive non oltre i 12 o i 36 mesi, a seconda della categoria) che desiderano operare, o che operano, prevalentemente in attività a carattere innovativo.</p>
      <p>Sono privilegiate quelle iniziative mirate alla <b>creazione di servizi o processi originali a carattere innovativo</b>, come ad esempio la possibilità di conseguimento di brevetti, la sostenibilità economica e finanziaria, la capacità di creare sviluppo e occupazione.</p>
      <p>Le domande di adesione <b>devono pervenire entro e non oltre le ore 13.30 di venerdì 6 dicembre 2019</b> secondo le modalità <a href="https://www.incubatore/">pubblicate sul sito</a> e complete di curriculum vitae, business plan dell’iniziativa (redatto secondo lo schema) e altre dichiarazioni.</p>
      <figure>
        <img src="https://www.tomshw.it/images/images/2019/11/incubatore-bergamo-impresa-62684.jpg"/>
      </figure>
      <p>Fattivamente, <b>l’incubatore d’impresa di Bergamo Sviluppo si trova nel Point</b> – Polo per l’Innovazione Tecnologica di Dalmine. Il progetto prevede due sezioni, la prima destinata a supportare la creazione e lo sviluppo di iniziative imprenditoriali nel settore del terziario, la seconda destinata ad accompagnare progetti ad elevato contenuto tecnologico nel settore manifatturiero.</p>
      <p><b>Tanti i partner che hanno reso possibile la nascita del band</b>: la Camera di Commercio Industria Artigianato e Agricoltura di Bergamo, lo stesso Polo per l’Innovazione Tecnologica della provincia di Bergamo, <b>la Provincia e il Comune di Bergamo</b>.</p>
      <p><b>Bergamo Sviluppo è stata inclusa tra i 30 parchi scientifici e tecnologici nazionali associati ad APSTI</b> (Associazione Parchi Scientifici e Tecnologici Italiani). Opera nelle seguenti aree: formazione continua e abilitante; orientamento, studi e ricerche; creazione d’impresa; sviluppo d’impresa, innovazione, trasferimento tecnologico; internazionalizzazione.</p>
      <p><b>Fa parte, da anni, dell’Associazione Cluster Fabbrica Intelligente</b> (CFI), del Cluster Tecnologico Regionale Tecnologie per le Smart Cities&amp;Communities (TSC), dell’Associazione Fabbrica Intelligente Lombardia–AFIL.</p>
    </article>
  </body>
</html>