<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903695/-arnesen-zal-spoedig-benoemd-worden-bij-nieuwe-club-na-operatie-op-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="'Presentatie Arnesen bij nieuwe club na herstel van operatie op Anderlecht'"/>
    <meta property="og:description" content="De presentatie van Frank Arnesen bij Feyenoord is aanstaande, meldt het Algemeen Dagblad donderdagochtend. Zodra de 63-jarige Deen hersteld is van een knieoperatie zal Feyenoord zijn aanstelling wereldkundig maken."/>
  </head>
  <body>
    <article>
      <h1>'Presentatie Arnesen bij nieuwe club na herstel van operatie op Anderlecht'</h1>
      <address>
        <time datetime="2019-11-14T08:00:00+00:00">14 Nov 2019, 08:00</time>
      </address>
      <p>
        <b>De presentatie van Frank Arnesen bij Feyenoord is aanstaande, meldt het Algemeen Dagblad donderdagochtend. Zodra de 63-jarige Deen hersteld is van een knieoperatie zal Feyenoord zijn aanstelling wereldkundig maken. <a href="https://www.voetbalprimeur.be/nieuws/901083/-arnesen-nog-welkom-op-neerpede-anderlecht-dokters-helpen-hem-bij-revalidatie-.html?itm_source=www.voetbalprimeur.be&amp;itm_medium=highlighted-content">RSC Anderlecht ontvangt Arnesen nog met open armen voor zijn herstel.</a></b>
      </p>
      <p>Arnesen zal de komende jaren het technisch beleid in De Kuip uit moeten stippelen. De ervaren Deen – in het verleden werkzaam bij onder meer Anderlecht, PSV en Hamburger SV – heeft nauwelijks geld te besteden bij Feyenoord en zal in eerste instantie gaan kijken naar de scouting en de jeugdopleiding.</p>
      <p>'Arnesen moet de lijnen op lange termijn uitzetten, het doorselecteren inzetten waar Feyenoord eerder iedereen maar aan boord hield. En de topsportcultuur ontwikkelen', schrijft het <i>AD</i>. De ochtendkrant sluit niet uit dat Feyenoord aanklopt bij Manchester City, waar zoon Sebastian al jarenlang werkzaam is als scout.</p>
      <p>Waar de aanstelling van Arnesen een kwestie van tijd is, is het nog maar de vraag wie de Deen zal vergezellen als algemeen directeur. Mark Koevermans bekleedt die functie momenteel op interimbasis, maar binnen De Kuip lijkt er weinig draagvlak te zijn voor een vaste aanstelling van de voormalig tennisprof. De gesprekken tussen beide partijen lopen echter nog steeds: Koevermans blijft voorlopig <a href="https://www.ad.nl/nederlands-voetbal/koevermans-blijft-bovenaan-lijstje-van-feyenoord~a0a00d5a/">de eerste keuze</a> voor Feyenoord, ondanks de interne weerstand.</p>
      <aside>Lees meer<br/><a href="https://www.voetbalprimeur.be/nieuws/901083/-arnesen-nog-welkom-op-neerpede-anderlecht-dokters-helpen-hem-bij-revalidatie-.html?itm_source=www.voetbalprimeur.be&amp;itm_medium=highlighted-content">'Arnesen nog welkom bij Anderlecht: dokters helpen hem bij revalidatie'</a></aside>
    </article>
  </body>
</html>