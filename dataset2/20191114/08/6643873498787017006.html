<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/OpX5v3/bjoernebye-ferdig-i-rosenborg"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T08:40:08+00:00"/>
    <meta property="og:title" content="Bjørnebye ferdig i Rosenborg"/>
    <meta property="og:description" content="Stig Inge Bjørnebye gir seg som sportslig leder i Rosenborg."/>
  </head>
  <body>
    <article>
      <h1>Bjørnebye ferdig i Rosenborg</h1>
      <h2>Stig Inge Bjørnebye gir seg som sportslig leder i Rosenborg.</h2>
      <address><time datetime="2019-11-14T08:40:08+00:00">14 Nov 2019, 08:40</time> by <a rel="author">Ole K. Sagbakken</a></address>
      <ul>
        <li>
          <b>
            <i>Se pressekonferansen i opptak i videovinduet over.</i>
          </b>
        </li>
      </ul>
      <p>Det melder klubben i en pressemelding.</p>
      <p><i>«Stig Inge Bjørnebye har meddelt styret i Rosenborg at han ikke ønsker en ny periode som sportslig leder i klubben» </i>heter det i pressemeldingen.</p>
      <p><i>«Kontrakten hans løper til mars 2021, men klubben og Stig Inge er enige om at det er lite hensiktsmessig å jobbe «på oppsigelse» i en slik funksjon»</i> står det videre.</p>
      <p>
        <a href="https://www.bt.no/sport/i/aweQR5/oern-blir-trolig-rbk-allerede-neste-aar">Les også<br/>Ørn blir trolig RBK allerede neste år</a>
      </p>
      <h3>– Helt udramatisk</h3>
      <p>– Prosessen har vært konfliktfri, det har vært helt udramatisk. Fem år i en så intens jobb som dette er nok. Det kan være greit med litt utluftning. Jeg er ikke på noen måte tuppet ut av Brakka. Jeg er tilbake på mandag, jeg er tilbake på neste kamp, sa Bjørnebye på en pressekonferanse torsdag.</p>
      <p>RBK opplyser at klubben har bedt om at Bjørnebye fortsetter som representant for Rosenborg i den europeiske klubbforeningen ECA. Det har han stilt seg positiv til.</p>
      <p>
        <a href="https://www.bt.no/sport/i/mRxyb1/bendtner-hevder-horneland-la-en-felle-slik-svarer-rbk-sjefen-paa-kriti">Les også<br/>Bendtner hevder Horneland la en felle: Slik svarer RBK-sjefen på kritikken</a>
      </p>
      <figure>
        <img src="https://images.sacdn.no/v2/images/9d8c19dc-178d-4191-9b40-2f0389827fac?fit=crop&amp;h=1267&amp;w=1900&amp;s=7929fb34cd020ca403df61e96aaf956a6462e3e7"/>
        <figcaption>Bjørnebye fikk en god klem av Moe Dyrhaug under pressekonferansen.<cite>Richard Sagen</cite></figcaption>
      </figure>
      <h3>Jobber parallelt</h3>
      <p>Bjørnebyes oppgaver vil bli ivaretatt av interne ressurser inntil Rosenborg har fått på plass en permanent sportslig leder.</p>
      <p>– Nå får vi sette oss ned og se hvordan vi løser oppgavene internt. Men så starter vi jobben med å finne en etterfølger parallelt, sa daglig leder i RBK, Tove Moe Dyrhaug.</p>
      <p>Rosenborg har vunnet fire seriegull og tre cuptitler i Bjørnebyes periode som sportslig leder. Klubben har også kvalifisert seg for fire gruppespill i Europa League.</p>
      <related>
        <h4>Les også</h4>
        <a href="https://www.bt.no/sport/i/P9Xl7b/bjoernebye-gir-seg-i-rbk-jeg-er-ikke-blitt-tuppet-ut-av-brakka"/>
        <a href="https://www.bt.no/sport/i/e8Rv6Q/rbk-veteranene-med-naadeloes-dom-motstanderen-har-knapt-nok-respekt-f"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/i/rAOaAR/sbanken-kutter-i-antall-ansatte"/>
        <a href="https://www.bt.no/innenriks/i/BReLp7/noen-maa-gaa-varsellampene-har-vaert-ekstremt-mange"/>
        <a href="https://www.bt.no/bolig/i/6jeGmW/laget-plantevegg-den-er-et-smykke-i-stua-et-levende-kunstverk-som"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
      </related>
      <ol>
        <li>
          <a href="https://www.bt.no/tag/Rosenborg_BK">Rosenborg BK</a>
        </li>
        <li>
          <a href="https://www.bt.no/tag/Stig_Inge_Bj%C3%B8rnebye">Stig Inge Bjørnebye</a>
        </li>
        <li>
          <a href="https://www.bt.no/tag/Webview">Webview</a>
        </li>
      </ol>
    </article>
  </body>
</html>