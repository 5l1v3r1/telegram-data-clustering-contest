<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/obrazovanie/shef-v-parlamenta-obyavi-kakva-zaplata-shche-vzimat-mladite-uchiteli-ot-dogodina_news709203.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T08:45:00+00:00"/>
    <meta property="og:title" content="Шеф в парламента обяви каква заплата ще взимат младите учители от догодина"/>
    <meta property="og:description" content="&quot;Бюджетът и финансовите средства са е изключителна сериозна мярка в търсенето на по-доброто качество&quot;, заяви Галя Захариева"/>
  </head>
  <body>
    <article>
      <h1>Шеф в парламента обяви каква заплата ще взимат младите учители от догодина</h1>
      <h2>"Бюджетът и финансовите средства са е изключителна сериозна мярка в търсенето на по-доброто качество", заяви Галя Захариева</h2>
      <address>
        <time datetime="2019-11-14T08:45:00+00:00">14 Nov 2019, 08:45</time>
      </address>
      <p>https://blitz.bg/obshtestvo/obrazovanie/shef-v-parlamenta-obyavi-kakva-zaplata-shche-vzimat-mladite-uchiteli-ot-dogodina_news709203.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573712849-grrr.jpg"/>
      </figure>
      <p>
        <b>Зам.-председателят на Комисията по образованието в парламента Галя Захариева потвърди, че ще има ново увеличение на учителските заплати. То е заложено в Бюджет 2020.</b>
      </p>
      <p>"Винаги когато говорим за образование, трябва да говорим за качеството на образованието, за това какво могат да научат нашите деца и какво се случва с тях след като придобият тези знания и умения. Бюджетът и финансовите средства са е изключителна сериозна мярка в търсенето на по-доброто качество", заяви тя пред телевизия България он еър.<br/><br/>Тя допълни, че една работна заплата за млад учител, която от догодина ще бъде 1085 лева, е добър старт. Захариева каза също, че има интерес към учителската професия, но все още липсват кадри в определени специалности.</p>
      <p>"Системата на образованието е тромава и изисква време, за да се види ефектът от мерките, които са приложени", каза Галя Захариева. </p>
      <p>Тя смята, че не е достатъчно един учител да получава добро възнаграждение, а трябва и да е мотивиран да обучава децата. </p>
      <p>Депутатът цитира и някои данни - 360 млн. отиват за педагогически специалисти, 54 млн. за увеличение на заплатите на непедагогически специалисти и близо 500 млн. средства, които ще влязат в системата на образованието.</p>
    </article>
  </body>
</html>