<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-sogodni-rozglyane-kilka-zakonoproektiv-pro-rinok-zemli-podatki-i-byudzhet-2020-329602_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T08:56:00+00:00"/>
    <meta property="og:title" content="Рада сьогодні розгляне кілька законопроектів про ринок землі, податки і бюджет-2020"/>
    <meta property="og:description" content="Депутати будуть працювати до обіду. А вечірнє засідання засідання розпочнеться о 16:00."/>
  </head>
  <body>
    <article>
      <h1>Рада сьогодні розгляне кілька законопроектів про ринок землі, податки і бюджет-2020</h1>
      <h2>Депутати будуть працювати до обіду. А вечірнє засідання засідання розпочнеться о 16:00.</h2>
      <address>
        <time datetime="2019-11-14T08:56:00+00:00">14 Nov 2019, 08:56</time>
      </address>
      <p><a href="https://dt.ua/POLITICS/rada-sogodni-rozglyane-odinadcyat-zakonoproyekiv-pro-rinok-zemli-329455_.html"><b>Верховна Рада</b></a> у четвер, 14 листопада, розгляне кілька законопроектів, в тому числі і про ринок землі. На порядку денному українського парламенту першим на розгляді стоїть проект Закону про внесення зміни до статті 4 Закону України "Про використання земель оборони" щодо підвищення ефективності використання виділених земельних ділянок. Його представить голова Комітету з питань аграрної та земельної політики Микола Сольський.</p>
      <p>Потім депутати розглянуть <a href="http://static.rada.gov.ua/host/pls/zweb_n/webproc4_2?id=&amp;pf3516=2194&amp;skl=10">проект</a> Закону про внесення змін у Земельний кодекс України та інші законодавчі акти щодо вдосконалення системи управління та дерегуляції у сфері земельних відносин, а також <a href="http://static.rada.gov.ua/host/pls/zweb_n/webproc4_2?id=&amp;pf3516=2195&amp;skl=10">проект</a> Закону про внесення змін до деяких законодавчих актів щодо продажу земельних ділянок державної та комунальної власності або прав на них (оренди, суперфіцію, емфітевзису) через електронні аукціони.</p>
      <p>У порядку денному на сьогодні в першому читанні депутати розглянуть два податкових законопроекти, один з яких про внесення змін до деяких законодавчих актів України щодо вдосконалення адміністрування податків, усунення технічних та логічних неузгодженостей у податковому законодавстві.</p>
      <p>Верховна Рада на пленарному засіданні в четвер розгляне в другому читанні <a href="http://static.rada.gov.ua/host/pls/zweb_n/webproc4_2?id=&amp;pf3516=2000&amp;skl=10">законопроект</a> №2000 "Про Державний бюджет України на 2020 рік".</p>
      <figure>
        <iframe src="https://www.youtube.com/embed/2yNJpjDqVXg" width="640" height="360" data-service="Youtube" scrolling="no"/>
      </figure>
      <p>Верховна Рада України прийняла в першому читанні законопроект №2178-10 "Про внесення змін до деяких законодавчих актів України щодо обігу земель сільськогосподарського призначення", яким передбачається відкриття ринку землі в жовтні 2020 року та можливість її продажу іноземцям у 2023 році. За документ проголосували представники "Слуги народу" та кілька позафракційних депутатів. 240 голосів "за". Проти " проголосували 52, а ще 57 утрималися.</p>
      <p>Напередодні президент Володимир Зеленський обіцяв, що<a href="https://dt.ua/ECONOMICS/zemlyu-zmozhut-kupvati-lishe-gromadyani-ukrayini-zelenskiy-329208_.html"><b> землю в Україні зможуть купувати лише українські громадяни</b></a>. Іноземці зможуть купувати земельні ділянки лише у випадку, якщо про це українці проголосують на всеукраїнському референдумі.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">69% проти надання дозволу іноземцям купувати землю коли-небудь.</a> </b>Однак згідно з планами Кабміну, у першу чергу право на купівлю землі отримають українці, а <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</p>
      <p>Детальніше про реформу ринку землі читайте в статті <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа чи вибоїстий шлях в далеке минуле"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>