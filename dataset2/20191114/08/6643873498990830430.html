<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T08:55:24+00:00"/>
    <meta property="og:title" content="Seks nordmenn overfalt og ranet på seiltur i Panama"/>
    <meta property="og:description" content="Seks nordmenn om bord i en seilbåt ble i helgen overfalt og ranet av opptil åtte menn mens de befant seg utenfor kysten av Panama."/>
  </head>
  <body>
    <article>
      <h1>Seks nordmenn overfalt og ranet på seiltur i Panama</h1>
      <h2>Seks nordmenn om bord i en seilbåt ble i helgen overfalt og ranet av opptil åtte menn mens de befant seg utenfor kysten av Panama.</h2>
      <address><time datetime="2019-11-14T08:55:24+00:00">14 Nov 2019, 08:55</time> by <a rel="author">NTB</a></address>
      <p>De seks befant seg på en reise rundt Sør-Amerika og hadde vært på reise i mer enn ett år da de ble overfalt utenfor kysten av Panama.</p>
      <p>Båten befant seg ved det vesle tettstedet Nombre de Dios, noen mil nordøst for byen Colón da de i helgen skal ha blitt angrepet av opptil åtte maskerte mann, bevæpnet med kniver og skytevåpen som kom til seilbåten i en egen båt.</p>
      <p>– Utenriksdepartementet er kjent med hendelsen. Av hensyn til de berørte, har vi ingen ytterligere kommentar, skriver de i en uttalelse til NTB.</p>
      <p>Kripos er også informert om saken, opplyser kommunikasjonsrådgiver Axel Due i Kripos til <a href="https://www.nrk.no/urix/norsk-vennegjeng-pa-jordomseiling-angrepet-av-pirater-1.14779472">NRK.</a></p>
      <h3>Åtte siktet</h3>
      <p>Tirsdag ble seks mistenkte pågrepet i Nombre de Dios. De er siktet for å ha vært delaktig i overfallet. Personene ble pågrepet etter at det dagen før var blitt funnet en satelitittelefon og datautstyr som stammet fra den norske båten.</p>
      <p>Politisjef Elmer Castillo i Colón, sier til lokale medier at pågripelsen av de siktede skjedde tirsdag.</p>
      <p>I en pressemelding fra lokalt politi samme dag heter det at de seks som ble pågrepet er siktet for to overtredelser i straffeloven som kan medføre fengsel fra 10 til 18 år.</p>
      <figure>
        <img src="https://images.sacdn.no/v2/images/339abf24-5df4-4a5e-b206-f2a54b388760?fit=crop&amp;h=853&amp;w=1280&amp;s=366337b970898f100f0fff32b61a7a1b1b5a62bf"/>
        <figcaption>PRESSEKONFERANSE: Politisjef Elmer Castillo under en pressekonferanse i Colón 11 november. Seks nordmenn om bord i en seilbåt ble i helgen 9-10 november overfalt og ranet mens de befant seg utenfor kysten av Panama nær byen Nombre de Dios, nord øst for Colón.<cite>Ministerio de Seguridad Pública de Panamá / NTB scanpix</cite></figcaption>
      </figure>
      <h3>Skal hjelpes ut av landet</h3>
      <p>Politiet i Panama bekrefter overfor <a href="https://www.nrk.no/urix/norsk-vennegjeng-pa-jordomseiling-angrepet-av-pirater-1.14779472">NRK</a> at nordmennene nå ivaretas av politiet, og at det er lagt en plan for å få de ut av landet.</p>
      <p>– De norske ungdommene er innlosjert og passes godt på. Panamas president har gitt ordre om at de skal passes på av politiet døgnet rundt, også når de går ut for å handle, sier oberst Salvas de la Rosa ved det nasjonale turistpolitiet til NRK.</p>
      <p>Han legger til at nordmennene skal ha fått tilgang til en dansk psykolog.</p>
      <p>Overfallet på nordmennene har vakt kraftige reaksjoner hos myndighetene i Panama, og turistministeren i landet har uttrykt fordømmelse og tatt kraftig avstand fra hendelsen. Saken kan sverte landets omdømme.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/Xg3mEr/soenn-36-tiltalt-for-drap-og-drapsforsoek-i-nattlandsveien"/>
        <a href="https://www.bt.no/kultur/i/MRXrw5/ka2-startet-som-et-toeyseprosjekt-men-saa-begynte-det-aa-ta-av"/>
        <a href="https://www.bt.no/btmeninger/debatt/i/8mVaR1/skaper-vi-menneskeverd-redder-vi-miljoeet"/>
        <a href="https://www.bt.no/nyheter/lokalt/i/OpX52O/badstue-blant-ni-nominerte-til-byformingspris"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
        <a href="https://www.bt.no/nyheter/okonomi/i/rAOaAR/sbanken-kutter-i-antall-ansatte"/>
      </related>
      <ol>
        <li>
          <a href="https://www.bt.no/tag/Panama">Panama</a>
        </li>
        <li>
          <a href="https://www.bt.no/tag/B%C3%A5t">Båt</a>
        </li>
        <li>
          <a href="https://www.bt.no/tag/Ran">Ran</a>
        </li>
        <li>
          <a href="https://www.bt.no/tag/Politi">Politi</a>
        </li>
      </ol>
    </article>
  </body>
</html>