<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/bolig/her-oker-leieprisene-mest/71817793"/>
    <meta property="og:site_name" content="Dinside"/>
    <meta property="article:published_time" content="2019-11-14T08:05:56+00:00"/>
    <meta property="og:title" content="Her øker leieprisene mest"/>
    <meta property="og:description" content="I landets største byer holdt leieprisene seg stort sett stabile i oktober, med noen unntak, ifølge tall fra Utleiemegleren."/>
  </head>
  <body>
    <article>
      <h6 class="kicker">Leie bolig</h6>
      <h1>Her øker leieprisene mest</h1>
      <h2>I landets største byer holdt leieprisene seg stort sett stabile i oktober, med noen unntak, ifølge tall fra Utleiemegleren.</h2>
      <address><time datetime="2019-11-14T08:05:56+00:00">14 Nov 2019, 08:05</time> by <a rel="author">Eilin Lindvoll , NTB NTB</a></address>
      <p>Torsdag la Uteleiemegleren fram ny statistikk over leieprisene i norske byer.</p>
      <p>Tallene viser både oppgang, nedgang og stabile leiepriser i norske byer - og i en av byene har det vært oppgang i prisene på over 10 prosent.</p>
      <p>Daglig leder ved Utleiemegleren Majorstuen, Siri Anne Bernum Halck, sier at det er best respons på ett- og toromsleiligheter i hovedstaden. Det er også interesse for leiligheter som egner seg for kollektiv, noe som er uvanlig for årstiden.</p>
      <related>
        <a href="https://www.dinside.no/bolig/pa-fa-minutter-kan-du-unnga-en-av-de-vanligste-leiefellene/70165505"/>
      </related>
      <p>- Vi opplever at flere som ikke får solgt vurderer utleie og vi har hatt mange slike henvendelser i det siste, sier hun i en <a href="https://kommunikasjon.ntb.no/pressemelding/leieprisene-holder-seg-stabile-i-oktober-sier-administrerende-direktor-vibecke-lyse-augdal?publisherId=89986&amp;releaseId=17874669">pressemelding</a>.</p>
      <h3>Opp og ned i Oslo</h3>
      <p>Det kostet nå i snitt 10.385 kroner per måned å leie en ettroms leilighet i Oslo, noe som er en oppgang på 3,5 prosent fra forrige måned og en oppgang på 8,6 prosent fra i fjor.</p>
      <p>For en toroms kostet det i snitt 13.000 kroner måneden å leie. Dette er en nedgang på 2,3 prosent sammenlignet med forrige måned, men en oppgang på 4,5 prosent fra i fjor.</p>
      <p>En treroms leilighet i Oslo koster nå i snitt 16.136 kroner å leie i måneden, en nedgang på 4,3 prosent fra forrige måned, og opp 0,3 prosent fra i fjor.</p>
      <related>
        <a href="https://www.dinside.no/bolig/overtok-aldri-leiebolig---ble-erstatningsskyldig/71563269"/>
      </related>
      <h3>Stiger i vest</h3>
      <p>I Bergen og Trondheim var det liten endring i leieprisene i oktober.</p>
      <p>For en toroms i Bergen kostet det i snitt 10.749 kroner i månedsleie, som er en nedgang på 1,4 prosent fra forrige måned. I Trondheim kostet en toroms i gjennomsnitt 11.340 kroner måneden, en nedgang på ett prosent fra måneden tidligere.</p>
      <p>Stavanger, derimot, hadde en oppgang på hele 10,2 prosent for å leie en toromsleilighet, som i oktober hadde en leiepris på 9.824 kroner måneden i gjennomsnitt.</p>
      <p>- Sett i lys av at det er relativt få ledige boliger i markedet, antar vi at leieprisene vil holde seg godt de siste månedene av året, hvor vi normalt ser en nedgang i leieprisene, sier Eirik Hauge, daglig leder ved Utleiemegleren Stavanger.</p>
      <related>
        <h4>stor oversikt:</h4>
        <a href="https://www.dinside.no/bolig/her-er-det-dyrest-og-billigst-a-kjope-bolig/71730176"/>
      </related>
    </article>
  </body>
</html>