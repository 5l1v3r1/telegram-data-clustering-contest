<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158345_1024.html"/>
    <meta property="og:site_name" content="Novsport"/>
    <meta property="article:published_time" content="2019-11-14T08:59:00+00:00"/>
    <meta property="og:title" content="Албентоса се фука с шпагатите си, в Англия го хвалят"/>
    <meta property="og:description" content="Агитката на ЦСКА събира пари за мача с Лудогорец"/>
  </head>
  <body>
    <article>
      <h1>Албентоса се фука с шпагатите си, в Англия го хвалят</h1>
      <address><time datetime="2019-11-14T08:59:00+00:00">14 Nov 2019, 08:59</time> by <a rel="author">Велизар Антов</a></address>
      <p>Раул Албентоса затвърди имиджа си, че е най-активният футболист на ЦСКА в социалните мрежи. <br/><br/>Испанския защитник пусна клип с изявите си в профила си в Туитър от последните мачове със Славия и Етър. <br/><br/>В тях се виждат няколко чисти шпагата на защитника, както и хубави негови намеси спрямо нападателите на противника. <br/><br/>Албентоса е кръстил видеото леко претенциозно „Не и у дома“, наблягайки на това, че очевидно е невъзможно да се премине през него, пише "Меридиан мач".<br/><br/>В същото време в Англия също се сетиха за Раул Албентоса и периода му в Дерби Каунти. За английския клуб обаче той има едва 8 мача, като и контузия му е попречила да се задържи на Острова. <br/><br/>В Англия обаче отбелязват, че испанецът играе в момента за ЦСКА и се справя по-скоро добре.<br/><br/>Агитката на „червените“ пък стяга много сериозна организация за домакинството срещу Лудогорец, което трябва да се играе на първи декември. За целта във Фейсбук групата „Трибуна Сектор Г призоваха“ армейските фенове за дарения, като им трябват още 2500 лева, за да изпълнят плана си. Ултрасите се похвалиха, че само на последното домакинство със Славия са събрали 880 лева. <br/><br/>„Както знаете, на 1.12. посрещаме Луцогорец на „Армията“. Тук класиране, голова разлика или отборната форма на двата тима нямат никакво значение - длъжни сме да превърнем нашия дом в Ад за гостите! За целта повярвайте ни, ние ще сме подготвени и вече сме започнали, но имаме нужда и от вашата помощ! Вярваме, че заедно с вас ще превърнем и тези 90 минути в поредния червен шедьовър по трибуните!“, написаха феновете.</p>
    </article>
  </body>
</html>