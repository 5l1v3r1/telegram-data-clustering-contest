<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/kent-kampaniyu-z-ochornennya-eksposla-jovanovych-vely-dzhuliani-ta-korumpovani-ukrayintsi/"/>
    <meta property="og:site_name" content="Рубрика"/>
    <meta property="article:published_time" content="2019-11-14T08:39:34+00:00"/>
    <meta property="og:title" content="Кент: Кампанію з очорнення експосла Йованович вели Джуліані та корумповані українці"/>
    <meta property="og:description" content="Кампанію з очорнення експосла США в Україні Марі Йованович вели особистий адвокат Дональда Трампа Руді Джуліані та корумповані українці. Про це заявив заступник помічника держсекретаря США у справах Європи і Євразії Джордж Кент під час відкритих свідчень у Конгресі у справі імпічменту президента США Дональда Трампа. Пише “Європейська правда” з посиланням на телеканал NBC News. […]"/>
  </head>
  <body>
    <article>
      <h1>Кент: Кампанію з очорнення експосла Йованович вели Джуліані та корумповані українці</h1>
      <address><time datetime="2019-11-14T08:39:34+00:00">14 Nov 2019, 08:39</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/Jovanovych-860x580-c-1.jpg"/>
      </figure>
      <p>
        <b>
          <b>Кампанію з очорнення експосла США в Україні Марі Йованович вели особистий адвокат Дональда Трампа Руді Джуліані та корумповані українці.</b>
        </b>
      </p>
      <p>Про це заявив заступник помічника держсекретаря США у справах Європи і Євразії Джордж Кент <a href="https://rubryka.com/2019/11/13/u-kongresi-sogodni-rozpochnutsya-vidkryti-sluhannya-u-spravi-impichmentu-trampa/">під час відкритих свідчень</a> у Конгресі у справі імпічменту президента США Дональда Трампа.</p>
      <p>Пише <a href="https://www.eurointegration.com.ua/news/2019/11/14/7103016/">“Європейська правда”</a> з посиланням на телеканал NBC News.</p>
      <p>Кент прямо не сказав, що кампанія проти Йованович була безпосередньо пов’язана з рішенням Трампа усунути її.</p>
      <p>“Ви не можете просувати принципові антикорупційні дії так, щоб не злити корумпованих людей, – сказав Кент. – Кампанія з очорнення з боку Руді Джуліані була всюдисущою навесні 2019 року в Fox News та в інтернеті і твітерсфері”.</p>
      <p>Кент також згадав директора із питань Європи Ради національної безпеки США Александра Віндмана та колишню старшу директорку з питань Європи та Євразії Ради національної безпеки США Фіону Гілл як об’єктів нападок.</p>
      <p>“Дуже прикро було бачити, як певні американці, зокрема ті, хто об’єднався з корумпованими українцями, щоб досягти власних інтересів, атакували відданих держслужбовців, які просували інтереси США в Україні”, – сказав Кент.</p>
      <p>
        <b>У такий спосіб вони завдали шкоди вкрай важливим двостороннім відносинам, вважає дипломат.</b>
      </p>
    </article>
  </body>
</html>