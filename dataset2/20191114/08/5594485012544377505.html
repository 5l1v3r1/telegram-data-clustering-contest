<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/prvo-v-blits-uzhasyavashcha-smrt-na-izvesten-fermer-kray-khisar_news709201.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T08:44:00+00:00"/>
    <meta property="og:title" content="Първо в БЛИЦ! Ужасяваща смърт на известен фермер край Хисар"/>
    <meta property="og:description" content="Инцидентът е вдигнал на крак цялата хисарска полиция, цяла нощ е работено по случая"/>
  </head>
  <body>
    <article>
      <h1>Първо в БЛИЦ! Ужасяваща смърт на известен фермер край Хисар</h1>
      <h2>Инцидентът е вдигнал на крак цялата хисарска полиция, цяла нощ е работено по случая</h2>
      <address>
        <time datetime="2019-11-14T08:44:00+00:00">14 Nov 2019, 08:44</time>
      </address>
      <p>https://blitz.bg/intsidenti/prvo-v-blits-uzhasyavashcha-smrt-na-izvesten-fermer-kray-khisar_news709201.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573712821-lii.jpg"/>
      </figure>
      <p><b>Известният в хисарско фермер Стоян Кочанков, е бил намерен мъртъв снощи в двора на имота си в близкото до курорта село Мътеница. Трупът е бил открит от сина на Кочанков до джипа му „Сузуки“.<br/> </b><br/>Разследването е установило, че няма външна намеса, въпреки че е имало такива съмнения и че животновъдът сам се е самопрострелял с незаконната си пушка.<br/> <br/>Слизайки от возилото, Кочанков се е навел да вземе пушката, неволно е натиснал спусъка и се е самоубил с един изстрел в главата, коментираха пред БЛИЦ разследващи.<br/> <br/>Инцидентът е вдигнал на крак цялата хисарска полиция, цяла нощ е работено по случая.<br/> <br/>От много години Кочанков гледа крави в Мътеница. Снощи се е прибрал за малко да вечеря и е имал намерение да се върне обратно, както всяка нощ, защото пази животните от нападения на вълци.<br/> <br/>Всички в Мътеница и съседното село Паничери, откъдето е родом животновъдът, са в потрес.<br/> <br/><b>Кристина ИВАНОВА, БЛИЦ</b><br/> </p>
    </article>
  </body>
</html>