<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/boyoviki-za-minulu-dobu-17-raziv-porushuvali-rezhim-tishi-oos-329601_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T08:40:00+00:00"/>
    <meta property="og:title" content="Бойовики за минулу добу 17 разів порушували режим &quot;тиші&quot; — ООС"/>
    <meta property="og:description" content="Стріляли, в тому числі, із забороненого мінськими домовленостями озброєння."/>
  </head>
  <body>
    <article>
      <h1>Бойовики за минулу добу 17 разів порушували режим "тиші" — ООС</h1>
      <h2>Стріляли, в тому числі, із забороненого мінськими домовленостями озброєння.</h2>
      <address>
        <time datetime="2019-11-14T08:40:00+00:00">14 Nov 2019, 08:40</time>
      </address>
      <p>Незаконні збройні формування протягом минулої доби, 13 листопада, 17 разів порушили режим припинення в Донбасі, втрат серед українських військовослужбовців немає, повідомляє прес-центр штабу операції Об'єднаних сил на сторінці в Facebook.</p>
      <p>Бойовики обстрілювали українські позиції із заборонених мінськими домовленостями мінометів калібру 120 і 82-мм гранатометів різних систем, великокаліберних кулеметів та іншої стрілецької зброї.</p>
      <p>Зокрема В районі відповідальності оперативно-тактичного угруповання "СХІД" російські окупаційні війська здійснили 6 обстрілів: біля Невельського – з автоматичних гранатометів; неподалік Славного – зі станкових протитанкових гранатометів та великокаліберних кулеметів; поблизу Лебединського і Новоселівки – з автоматичних гранатометів та стрілецької зброї; біля Новотроїцького – зі станкових протитанкових гранатометів; неподалік Пищевика – із великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "ПІВНІЧ" зафіксовано 11 ворожих обстрілів: поблизу Хутора Вільного – з мінометів калібру 82 мм, автоматичних гранатометів і великокаліберних кулеметів; біля Луганського та двічі неподалік Новолуганського – з гранатометів різних систем, великокаліберних кулеметів та іншої стрілецької зброї; тричі у районі Зайцевого – з мінометів калібру 120 мм, СПГ, автоматичних гранатометів і великокаліберних кулеметів; біля Оріхового – зі стрілецької зброї та підствольних гранатометів; неподалік Новотошківського - з ручних протитанкових і автоматичних гранатометів та стрілецької зброї; біля Світлодарська – з ручних протитанкових гранатометів та великокаліберних кулеметів; поблизу Шумів – з гранатометів різних систем та стрілецької зброї.</p>
      <p>"З початку поточної доби російські окупаційні війська один раз обстрілювали наші позиції. Неподалік Новотошковского ворог вів вогонь із гранатометів різних систем і великокаліберних кулеметів. Втрат немає", – наголосили у штабі.</p>
      <p>З 29 по 31 жовтня тривало <b><a href="https://dt.ua/UKRAINE/shtab-oos-nazvav-chas-i-datu-rozvedennya-v-zolotomu-327719_.html">розведення в районі Золотого на Луганщині</a></b>, яке почалося незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків. 9-11 листопада відбулося <b><a href="https://dt.ua/UKRAINE/u-shtabi-oos-rozpovili-podrobici-rozvedennya-sil-bilya-petrivskogo-329076_.html">розведення військ у районі Богданівки і Петрівського на Донеччині</a></b>. Відвід українських військ від лінії розмежування є однією з умов Кремля для проведення <b><a href="https://dt.ua/POLITICS/kreml-nazvav-rozvedennya-sil-v-donbasi-peredumovoyu-dlya-zustrichi-lideriv-normandskoyi-chetvirki-327586_.html">саміту в "Нормандському форматі"</a></b>. При цьому гарантувати дзеркальний відведення окупаційних військ у Кремлі відмовилися.</p>
      <p>У червні, ще до узгодження чергового "хлібного перемир'я", <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>.</p>
      <p>Детальніше про відведення підрозділів Об'єднаних сил із займаних позицій і прогнозовані наслідки цього кроку читайте в матеріалі Юрія Бутусова <b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">"Війна Зеленського: чи можна зупинити Путіна розведенням?"</a></b> у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>