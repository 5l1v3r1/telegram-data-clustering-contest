<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tisicajednanoc.markiza.sk/aktualne/1982266_vojna-seherezady-so-sestrou-nabera-na-obratkach-padli-trestne-oznamenia"/>
    <meta property="og:site_name" content="markíza"/>
    <meta property="article:published_time" content="2019-11-14T08:00:00+00:00"/>
    <meta property="og:title" content="Vojna Šeherezády so sestrou naberá na obrátkach: Padli trestné oznámenia"/>
    <meta property="og:description" content="Zdá sa, že druhé tehotenstvo známej herečky sa ponesie v znamení vojny so staršou sestrou."/>
  </head>
  <body>
    <article>
      <h1>Vojna Šeherezády so sestrou naberá na obrátkach: Padli trestné oznámenia</h1>
      <h2>Zdá sa, že druhé tehotenstvo známej herečky sa ponesie v znamení vojny so staršou sestrou.</h2>
      <address><time datetime="2019-11-14T08:00:00+00:00">14 Nov 2019, 08:00</time> by <a rel="author">jt</a></address>
      <p>Turecká herečka<b> Bergüzar Korel</b>, alias nezabudnuteľná Šeherezáda z romantického seriálu <b><i>Tisíc a jedna noc</i></b>, sa v tomto období teší na druhého potomka. V súkromí však musí riešiť problémy so staršou sestrou.</p>
      <p>Bergüzar patrí v Turecku k najúspešnejším a najlepšie plateným herečkám súčasnosti. Preto verejnosť nedávno poriadne šokovalo vyhlásenie jej staršej sestry <b>Zeynep</b>, že sa živí ako upratovačka. A hoci seriálová Šeherezáda tvrdila, že ona a ich spoločná matka, herečka <b>Hülya Darcan</b> (Melike z Dily), ponúkli mladej žene finančnú pomoc, ona to kategoricky odmietla a rozhodla sa spoliehať iba na vlastné sily.</p>
      <p>Zášť Zeynep však naďalej pokračuje. Slávnu sestru a ich spoločnú matku totiž zažalovala - podala na ne trestné oznámenie za ohováranie a podsúvanie rôznych nepravdivých informácií.</p>
      <p>Pred pár dňami sa okrem toho Zeynepin právnik v jednom z televíznych programov vyjadril, že jeho klientka nedostala svoj podiel na dedičstve po ich zosnulom otcovi Tanjuovi Korelovi, a preto sa takisto rozhodla obrátiť na súd.</p>
      <p>Podala tiež trestné oznámenie voči svojej matke Hülyi, ktorá sa údajne vyhrážala Zeynep a jej dcére, keď chceli po smrti otca bývať v ich spoločnom dome. Toto právnik považoval za priame ohrozenie života svojej klientky. Zdá sa, že druhé tehotenstvo známej herečky Bergüzar Korel sa ponesie v znamení rodinnej vojny.</p>
      <h3>Takejto rodinnej idylke je, zdá sa, koniec...</h3>
      <figure>
        <embed-post data-src="https://www.instagram.com/p/B4RreshHVVJ" data-service="Instagram"/>
      </figure>
      <p>Zdroj: Instagram/gazetemagazin</p>
    </article>
  </body>
</html>