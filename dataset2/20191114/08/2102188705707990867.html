<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/rus/publications/2019/11/14/653664/"/>
    <meta property="og:site_name" content="Экономическая правда"/>
    <meta property="article:published_time" content="2019-11-14T08:30:00+00:00"/>
    <meta property="og:title" content="Три года без &quot;Вконтакте&quot;: где в интернете общаются украинцы, и что будет с запретом российских соцсетей"/>
    <meta property="og:description" content="Посещаемость соцсетей “Вконтакте” и “Одноклассники” в Украине упала в три-пять раз, а Facebook и Instagram набирают обороты. ЭП изучила, как изменились сетевые приоритеты украинцев."/>
  </head>
  <body>
    <article>
      <h1>Три года без "Вконтакте": где в интернете общаются украинцы, и что будет с запретом российских соцсетей</h1>
      <h2>Посещаемость соцсетей "Вконтакте" и "Одноклассники" в Украине упала в три-пять раз, а Facebook и Instagram набирают обороты. ЭП изучила, как изменились сетевые приоритеты украинцев.</h2>
      <address><time datetime="2019-11-14T08:30:00+00:00">14 Nov 2019, 08:30</time> by <a rel="author" href="https://www.epravda.com.ua/rus/authors/57f62a126626d/" target="_blank">Всеволод Некрасов</a></address>
      <p>За останні три роки відвідуваність соцмережі "Вконтакті" в Україні впала більш ніж у п'ять разів, а соцмережі "Однокласники" — більш ніж утричі.</p>
      <p>Ці дві соцмережі, колись найпопулярніші в країні, зараз відвідують 10% українських інтернет-користувачів. Разом з тим, за цей час виросла відвідуваність Facebook та особливо Instagram.</p>
      <p>Відвідуваність російських соцмереж в Україні обрушилася після <a href="https://ukurier.gov.ua/media/documents/2017/05/16/2017_05_17_133upu.pdf">указу</a> експрезидента Петра Порошенка про санкції проти російських юридичних осіб.</p>
      <p>Указ був <a href="https://www.epravda.com.ua/rus/publications/2017/05/17/624908/">мотивований</a> тим, що, за даними СБУ, російські спецслужби ведуть гібридну війну проти населення України, використовуючи у своїх спеціальних операціях інтернет-ресурси "Вконтакті", "Однокласники", Mail.ru.</p>
      <p>Згідно з указом, українські інтернет-провайдери зобов'язані блокувати доступ до російських інтернет-ресурсів, що потрапили до списку санкцій.</p>
      <p>ЕП вивчила, як помінялися уподобання українців стосовно соцмереж, і що думають представники нової влади з приводу заборони.</p>
      <h3>Чому в Україні заборонили російські соцмережі</h3>
      <p>Про те, що інтернет, соціальні мережі та мобільні телефони перетворилися на ефективний інструмент внутрішньої і міжнародної політики, президент РФ Володимир Путін писав у <a href="http://www.mn.ru/politics/78738">статті</a> "Росія і мінливий світ" за два роки до розв'язання агресивної війни проти України — у лютому 2012 року.</p>
      <p>"Дедалі частіше звучить поняття "м'яка сила" — комплекс інструментів і методів досягнення зовнішньополітичних цілей без застосування зброї, за допомогою інформаційних та інших важелів впливу", — писав Путін.</p>
      <p>За його словами, ці методи використовуються для підживлення і провокування екстремізму, сепаратизму, націоналізму, маніпулювання суспільною свідомістю, втручання у внутрішню політику суверенних держав.</p>
      <p>Loading...</p>
      <p>Показовим прикладом втручання Росії у внутрішню політику суверенної держави за допомогою соцмережі "Вконтакті" став <a href="https://www.vedomosti.ru/technology/articles/2014/04/16/durov-prodal-svoyu-dolyu-vo-v-kontakte-iz-za-konflikta-s-fsb">запит ФСБ</a> гендиректору соцмережі Павлу Дурову з проханням надати реєстраційні дані авторів та адміністраторів проукраїнських груп.</p>
      <p>Тоді Дуров відмовив спецслужбі, але через місяць він був змушений продати свою частку в соціальній мережі "через конфлікт з ФСБ". Згодом мережа "Вконтакті" була повністю викуплена другом Путіна Алішером Усмановим, співвласником "Однокласників" та Mail.ru Group.</p>
      <p>Російський <a href="https://www.epravda.com.ua/rus/publications/2017/05/17/624908/">закон</a> про інформаційні технології зобов'язує місцеві соціальні мережі зберігати весь згенерований користувачами контент від шести місяців до року. Соцмережі зобов'язані надавати цей контент на вимогу федеральних органів виконавчої влади.</p>
      <h3>Як за чотири роки змінилася відвідуваність соцмереж</h3>
      <p>За даними Інтернет-асоціації України, з вересня 2016 року по вересень 2019 року частка українських інтернет-користувачів, які щодня відвідують "Вконтакті", упала з 54% до 10%. Якщо судити за щорічною динамікою, у 2020 році падіння триватиме.</p>
      <p>За той же період щоденна частка українських відвідувачів "Однокласників" знизилася з 35% до 10%. Водночас зростала відвідуваність Facebook та Instagram.</p>
      <figure>
        <img src="https://eimg.pravda.com/images/doc/5/f/5fc3ef2-table1.jpg"/>
      </figure>
      <p>Охоплення (кількість інтернет-користувачів, які відвідали ресурс хоча б раз на місяць) російськими соціальними мережами інтернет-користувачів України за три роки впало утричі. При цьому охоплення Facebook та Instagram росло меншими темпами.</p>
      <figure>
        <img src="https://eimg.pravda.com/images/doc/7/b/7b453a5-table2.jpg"/>
      </figure>
      <p>У підсумку позиції соцмереж РФ у рейтингу 25 найбільш відвідуваних інтернет-ресурсів в Україні знизилися, а позиції ресурсів інших країн — зросли.</p>
      <figure>
        <img src="https://eimg.pravda.com/images/doc/9/8/985e20d-table3.jpg"/>
      </figure>
      <p>Українських користувачів Android-пристроїв соціальна мережа "Вконтакті" з кожним роком цікавить все менше, тоді як Facebook та Instagram показують незначну позитивну динаміку.</p>
      <h3>Facebook в Україні</h3>
      <p>У дослідженні української аудиторії Facebook комунікаційне агентство PlusOne стверджує, що американська соцмережа в Україні динамічно зростає.</p>
      <p>На початку 2019 року мережу використовували 13 млн українців. У 2018 році їх кількість зросла на 3 млн або на 30%, а за п'ять років — на 9,8 млн або на 306,2%. "Facebook став одним з найважливіших каналів комунікацій в Україні. Це стосується як бізнесу, так і політичного сегменту", — стверджують у PlusOne.</p>
      <figure>
        <img src="https://eimg.pravda.com/images/doc/5/a/5aaa8b6-facebook-ukraine-1.jpg"/>
        <figcaption>В Україні 42,2 млн жителів, з них 21,4 млн користуються інтернетом і 13 млн — Facebook. Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <figure>
        <img src="https://eimg.pravda.com/images/doc/c/8/c82964b-facebook-ukraine-2.jpg"/>
        <figcaption>Україна помітно відстає від країн Західної Європи за рівнем проникнення Facebook і значно випереджає РФ та Білорусь. Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <p>8,8 млн українців заходять у соцмережу тільки з мобільного, 1,2 млн — лише з комп'ютера і 3 млн — з комп'ютера і мобільного. У віковій групі 18-24 роки мережею користуються 2,1 млн осіб, 25-35 років — 4,6 млн, 36-45 років — 3 млн. Ще Україна лідер у світі за часткою жінок-користувачів Facebook — 59%.</p>
      <p>Найпопулярніші бренди смартфонів серед українських Facebook-користувачів — Samsung (3,9 млн), Xiaomi (2,7 млн) та iPhone (2,5 млн).</p>
      <h3>Instagram в Україні</h3>
      <p>Instagram в Україні динамічно зростає, відзначають експерти PlusOne. Якщо у 2017 році мережею користувалися 3,8 млн осіб, то у 2018 році — уже 7,3 млн.</p>
      <p>У 2018 році кількість користувачів зросла на 50,7% — із 7,3 млн до 11 млн, а мобільний додаток Instagram посів перше місце в країні за кількістю завантажень серед додатків соціальних мереж.</p>
      <p>У березні 2019 року мережею користувалися ті ж 11 млн жителів.</p>
      <figure>
        <img src="https://eimg.pravda.com/images/doc/a/0/a0e0416-instagram-ukraine-1.jpg"/>
        <figcaption>Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <p>Instagram зростає значно швидше, ніж Facebook. Якщо темпи зростання української аудиторії Instagram збережуться, то до кінця 2019 року ця соцмережа в Україні впритул наблизиться за обсягами аудиторії до Facebook.</p>
      <p>За рівнем проникнення Instagram Україна досягла показників Франції та Німеччини. Якщо тренд збережеться, то до кінця 2019 року Україна їх випередить.</p>
      <figure>
        <img src="https://eimg.pravda.com/images/doc/4/b/4be7942-instagram-ukraine-2.jpg"/>
        <figcaption>Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <p>Цікаво, що за рівнем проникнення Instagram Чернівці випереджають Київ. Зате з точки зору використання мобільного додатку трійка передовиків виглядає логічно: Київська, Одеська та Харківська області.</p>
      <figure>
        <img src="https://eimg.pravda.com/images/doc/c/9/c90b9bd-instagram-ukraine-3.jpg"/>
        <figcaption>Instagram в Україні може заслужено вважатися молодіжною соцмережею. Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <figure>
        <img src="https://eimg.pravda.com/images/doc/5/5/557c283-instagram-ukraine-4.jpg"/>
        <figcaption>Натисніть для збільшення<br/>джерело: <a href="https://plusone.com.ua/">PlusOne</a></figcaption>
      </figure>
      <p>2,6 млн користувачів заходять в Instagram з мобільних пристроїв на операційній системі iOS, 8,5 млн — на Android, 100 тис — з двох систем. Популярність брендів мобільних пристроїв розподілена так: 3 млн — Samsung, 2,5 млн — iPhone, 2,5 млн — Xiaomi, 1,6 млн — Huawei.</p>
      <h3>Месенджери наступають на п'яти</h3>
      <p>Соцмережі перестали бути місцем для спілкування і перетворилися на місце для самоствердження і реклами.</p>
      <p>Зараз можна спостерігати тенденцію, коли люди поступово "переходять" із соцмереж у більш затишні месенджери, де ніхто не зможе до них достукатися, не знаючи номера телефону або нікнейму.</p>
      <p>Серед месенджерів найбільше зростання середньоденної часткою показав <b>Telegram</b>. На платформі Android за один рік мессенджер потрапив до ТОП-10 найбільш використовуваних додатків з часткою 40%.</p>
      <p>Іншими словами, у вересні 2019 року 40% користувачів Android-пристроїв в Україні щодня використовували Telegram.</p>
      <p>На першому місці як і рік тому знаходиться <b>Viber</b> з середньоденний часткою 87%.</p>
      <p><b>Facebook Messenger</b> другий рік поспіль займає друге місце серед месенджерів з часткою 48%.</p>
      <p><b>WhatsApp</b> у вересні 2019 потрапив до ТОП-10 з часткою 31%. Skype поступово втрачає позиції і на вересень мав частку в 21%.</p>
      <figure>
        <img src="https://eimg.pravda.com/images/doc/f/a/fa29266-android.jpg"/>
        <figcaption>джерело: factum group</figcaption>
      </figure>
      <blockquote>Серед покоління Z набирають також популярність такі додатки як <b>Snapchat</b>, <b>TikTok</b> і подібні, проте даних про те, як з ними взаємодіють українці у вільному доступі немає.</blockquote>
      <h3>Майбутнє російських соцмереж в Україні</h3>
      <p>Через три роки після підписання указу про блокування російських соцмереж можна стверджувати, що він досяг своєї мети. Відвідуваність підконтрольних Кремлю ресурсів упала в три-п'ять разів і продовжує знижуватися.</p>
      <p>Президент Володимир Зеленський поки чітко не артикулював свою позицію з приводу блокування російських ресурсів.</p>
      <p>До вступу на посаду він не дав чіткої відповіді на питання, чи буде він знімати заборону із соцмереж РФ. За його <a href="https://www.pravda.com.ua/rus/news/2019/04/18/7212577/">словами</a>, блокування привело до того, що люди почали обходити заборону.</p>
      <p>Зеленський додав, що українцям потрібно дати платформу для спілкування.</p>
      <p>"У чому наша проблема? Ми нічого не доносимо суспільству. Поясни людям: "Люди, ось ви вважаєте, що це повинно працювати після того, що там надруковано?". Уся громада скаже: "Дякую, що ти мене запитав".</p>
      <p>І погодиться із закриттям. Але спочатку потрібно в будь-якому рішенні згуртувати суспільство, пояснити why (чому. — <i>ЕП</i>), запропонувати модель, а потім закривати", — сказав Зеленський.</p>
      <p>Тимчасом останні три роки показали, що кількість людей, які обходять заборону на доступ до соціальних мереж РФ, впала в три-п'ять разів, а як платформу для спілкування українці вибрали Facebook та Instagram.</p>
    </article>
  </body>
</html>