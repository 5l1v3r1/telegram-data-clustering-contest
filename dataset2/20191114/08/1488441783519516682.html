<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/huawei-p30-pro-emui-10-stabile-europa-681601/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T08:48:44+00:00"/>
    <meta property="og:title" content="Tocca a Huawei P30 e P30 Pro: EMUI 10 stabile con Android 10 atterra finalmente in Europa"/>
    <meta property="og:description" content="Era notizia soltanto di pochi giorni fa l’inizio della distribuzione della EMUI 10 stabile in Cina, lasciando sperare che gli..."/>
  </head>
  <body>
    <article>
      <h1>Tocca a Huawei P30 e P30 Pro: EMUI 10 stabile con Android 10 atterra finalmente in Europa</h1>
      <address><time datetime="2019-11-14T08:48:44+00:00">14 Nov 2019, 08:48</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Era notizia soltanto di <a href="https://www.androidworld.it/2019/11/10/android-10-stabile-alle-porte-huawei-p30-p30-pro-emui-10-stabile-arrivo-cina-680141/">pochi giorni fa</a> l’inizio della distribuzione della <b>EMUI 10 stabile</b> in Cina, lasciando sperare che gli utenti europei avrebbero dovuto attendere ancora per poco. E infatti, ecco finalmente affacciarsi <b>anche nel Vecchio Continente</b> l’atteso aggiornamento software per <a href="https://www.androidworld.it/tag/huawei-p30/">Huawei P30 e P30 Pro</a>, che porta in dote tante novità, anche grazie ad <a href="https://www.androidworld.it/tag/android-10/">Android 10</a>.</p>
      <p>Il nuovo firmware è contrassegnato dal numero di versione<b> 10.0.0.168</b> ed è già in fase di rilascio su tutti i P30 e P30 Pro che attualmente possiedono la EMUI 9.1 stabile, per mezzo di un corposo <b>OTA da ben 4,47 GB</b>.</p>
      <p>Come per ogni aggiornamento, anche in questo caso la distribuzione potrebbe procedere per gradi e raggiungere tutti i possessori di P30 e P30 Pro nell’arco di <b>qualche giorno</b>. Voi avete già ricevuto la notifica di aggiornamento? Fatecelo sapere qui sotto nei <b>commenti</b>.</p>
      <p>Via: <a href="https://www.huaweicentral.com/breaking-stable-emui-10-for-huawei-p30-and-p30-pro-rolling-out-in-europe/">Huawei Central</a></p>
    </article>
  </body>
</html>