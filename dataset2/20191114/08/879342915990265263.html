<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/bezpeka/zvedennya-oos-bojovyky-17-raz-porushyly-rezhym-prypynennya-vohnyu"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T08:46:37+00:00"/>
    <meta property="og:title" content="Зведення ООС: бойовики 17 раз порушили режим припинення вогню"/>
    <meta property="og:description" content="13 листопада збройні формування Російської Федерації 17 разів порушили режим припинення вогню."/>
  </head>
  <body>
    <article>
      <h1>Зведення ООС: бойовики 17 раз порушили режим припинення вогню</h1>
      <address>
        <time datetime="2019-11-14T08:46:37+00:00">14 Nov 2019, 08:46</time>
      </address>
      <p>
        <b>13 листопада збройні формування Російської Федерації 17 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, гранатометів різних систем, великокаліберних кулеметів та іншої стрілецької зброї, інформує штаб ООС.</p>
      <p>У районі відповідальності оперативно-тактичного угруповання «Схід» російські окупаційні війська здійснили 6 обстрілів:</p>
      <ul>
        <li>біля Невельського – з автоматичних гранатометів;</li>
        <li>неподалік Славного – зі станкових протитанкових гранатометів та великокаліберних кулеметів;</li>
        <li>поблизу Лебединського і Новоселівки – з автоматичних гранатометів та стрілецької зброї;</li>
        <li>біля Новотроїцького – зі станкових протитанкових гранатометів;</li>
        <li>неподалік Пищевика – із великокаліберних кулеметів та іншої стрілецької зброї.</li>
      </ul>
      <p>У районі відповідальності оперативно-тактичного угруповання «Північ» зафіксовано 11 ворожих обстрілів:</p>
      <ul>
        <li>поблизу Хутора Вільного – з мінометів калібру 82 мм, автоматичних гранатометів і великокаліберних кулеметів;</li>
        <li>біля Луганського та двічі неподалік Новолуганського – з гранатометів різних систем, великокаліберних кулеметів та іншої стрілецької зброї;</li>
        <li>тричі у районі Зайцевого – з мінометів калібру 120 мм, СПГ, автоматичних гранатометів і великокаліберних кулеметів;</li>
        <li>біля Оріхового – зі стрілецької зброї та підствольних гранатометів;</li>
        <li>неподалік Новотошківського - з ручних протитанкових і автоматичних гранатометів та стрілецької зброї;</li>
        <li>біля Світлодарська – з ручних протитанкових гранатометів та великокаліберних кулеметів;</li>
        <li>поблизу Шумів – з гранатометів різних систем та стрілецької зброї.</li>
      </ul>
      <p>Вчора, 13 листопада, втрат внаслідок обстрілів серед особового складу Об'єднаних сил не зафіксовано.</p>
      <p>З початку цієї доби російські окупаційні війська один раз обстрілювали наші позиції. Неподалік Новотошківського ворог вів вогонь з гранатометів різних систем та великокаліберних кулеметів. Втрат немає.</p>
      <p>Раніше<a href="https://www.slovoidilo.ua/2019/11/14/novyna/bezpeka/obsye-pidtverdyly-zavershennya-rozvedennya-syl-petrivskomu"> в ОБСЄ підтвердили завершення розведення сил</a> в Петрівському.</p>
      <p>Нагадаємо, 9 листопада опівдні в районі Богданівки і Петрівського <a href="https://www.slovoidilo.ua/2019/11/09/novyna/svit/pochalosya-rozvedennya-vijsk-petrivskoho-donbasi">почалося розведення сил і засобів</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/bezpeka/obsye-pidtverdyly-zavershennya-rozvedennya-syl-petrivskomu"/>
        <a href="https://www.slovoidilo.ua/2019/11/11/novyna/polityka/putin-obhovoryv-merkel-donbas-tranzyt-hazu"/>
        <a href="https://www.slovoidilo.ua/2019/11/11/novyna/polityka/syvoxo-nazvav-pershyj-krok-po-povernennyu-donbasu"/>
        <a href="https://www.slovoidilo.ua/2019/11/12/novyna/bezpeka/donbasi-otrymaly-poranennya-dvoye-vijskovosluzhbovcziv-shtab-oos"/>
      </related>
    </article>
  </body>
</html>