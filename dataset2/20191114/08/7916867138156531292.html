<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134620-beverley-gynyba-pasiepes-westbrookas-jis-jus-visus-kvailina.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T08:40:00+00:00"/>
    <meta property="og:title" content="Beverley gynybą pašiepęs Westbrookas: „Jis jus visus kvailina“"/>
    <meta property="og:description" content="Los Andželo „Clippers“ gynėjas Patrickas Beverley garsėja kietu žaidimu bei kibia gynyba, tačiau kaip sako Russellas Westbrookas – tai klaidinantis vaizdas. „Beverley jus visus kvailina, – po pergalės prieš „Clippers“ sakė Westbrookas. – Žmogau, jis nieko negina. Jis tiesiog bėgioja aplinkui nieko nedarydamas. Visas tai, jog praleistum 47 taškus.“ Westbrookas omenyje turėjo savo komandos draugo Jameso Hardeno pasirodymą, kuris į ..."/>
  </head>
  <body>
    <article>
      <h1>Beverley gynybą pašiepęs Westbrookas: „Jis jus visus kvailina“</h1>
      <address>
        <time datetime="2019-11-14T08:40:00+00:00">14 Nov 2019, 08:40</time>
      </address>
      <p>Nuotr.: USA Today Sports – Scanpix</p>
      <figure>
        <a href="https://www.basketnews.lt/paveikslelis-205346-any1000x1000.jpg">
          <img src="https://www.basketnews.lt/paveikslelis-205346-any630x500.jpg"/>
        </a>
      </figure>
      <p>Nuotr. USA Today Sports – Scanpix</p>
      <p>Los Andželo „Clippers“ gynėjas Patrickas Beverley garsėja kietu žaidimu bei kibia gynyba, tačiau kaip sako Russellas Westbrookas – tai klaidinantis vaizdas.</p>
      <p>„Beverley jus visus kvailina, – po pergalės prieš „Clippers“ sakė Westbrookas. – Žmogau, jis nieko negina. Jis tiesiog bėgioja aplinkui nieko nedarydamas. Visas tai, jog praleistum 47 taškus.“</p>
      <p>Westbrookas omenyje turėjo savo komandos draugo Jameso Hardeno pasirodymą, kuris į „Clippers“ krepšį atseikėjo 47 taškus bei atliko 7 rezultatyvius perdavimus. „Rockets“ lyderis šiąnakt taip pat pelnė 15 iš paskutinių „Rockets“ 17 taškų.</p>
      <p>Tiesa, kiek vėliau Westbrookas įvertino Beverley pastangas rungtynių metu.</p>
      <p>„Žaisti kietai yra gerai. Kietas žaidimas yra dalis krepšinio. Žmonės, kaip aš, kietai žaidžia kiekvienas rungtynes. Tą daro ir jis (Beverley), bet tai yra viskas. Daugiau nėra nieko, ką pridėti.</p>
      <p>Jis žaidžia kietai ir tai yra gerai, bet jis nepriima teisingų sprendimų. Kartais jis atlieka gerą darbą gynyboje, tačiau šiąnakt Jamesas jį išnaudojo ir gavo, tai ką norėjo“, – pratęsė Westbrookas.</p>
      <p>Tuo metu pats Beverley į kalbas nesileido: „Nepradėkite viso to, nepradėkite. Man visa tai nerūpi.“</p>
      <p>Vis dėlto po kurio laiko Beverley savo gynybą prieš Hardeną įvardijo palankiai.</p>
      <p>„Visą laiką buvau ant jo užpakalio. Visada būnu atsidavęs gynyboje ir darau viską, kad padėčiau komandai laimėti“, – sakė gynėjas, kuris dėl 6 asmeninių pražangų nebaigė rungtynių.</p>
      <p>Apie išnaudotą Beverley pražangų limitą kalbėjo ir „Rockets“ strategas Mike‘as D‘Antoni.</p>
      <p>„Tai buvo labai svarbu. Beverley visas rungtynes kamavo Jamesą, kuris smarkiai prakaitavo, jog nuo jo atitrūktų. Patrickas yra vienas mėgstamiausių mano žaidėjų. Jis yra tas žmogus, kurį nori turėti savo komandoje. Jeigu nori laimėti, tu pasikvieti tokius vyrukus kaip jis“, – apie buvusį auklėtinį sakė D‘Antoni.</p>
      <p>„Jis užsidirbo kiekvieną centą, kurį jam davė „Clippers“ ir aš jį myliu“, – baigė D‘Antoni, kuris savotiškai priminė, jog Los Andželo ekipa gynėjui šią vasarą įteikė 40 mln. JAV dolerių trejų metų kontraktą.</p>
      <p> Tuo metu vakaro herojumi tapęs Hardenas taip pat negailėjo gražių žodžių buvusiam komandos draugui.</p>
      <p>„Visi žinome, ką daro Patrickas, – sakė Hardenas. – Jis yra puikus, kuomet stengiasi įlisti į galvą bei būti agresyviu, taigi todėl stengiausi to pernelyg nesureikšminti. Stengiausi išpildyti užduotis, atsirasti vietose, iš kurių atlikčiau metimus. Bet visi žinome, koks geras (žaidėjas) yra Beverley. Jeigu leisi jam įlisti į galvą, tuomet jis gali tapti tikru parazitu.“</p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204017-crop100x150.jpg"/>
      </figure>
      <p><a href="https://www.basketnews.lt/zaidejai/6722-james-harden.html">James Harden</a> Taškai: 47 Naudingumas: 42 Baudų metimai: 94% 16/17 Rezultatyvūs perdavimai: 7</p>
      <h3>
        <a href="https://www.basketnews.lt/zaidejai/6640-patrick-beverley.html">Patrick Beverley</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204270-crop100x150.jpg"/>
      </figure>
      <ul>
        <li>MIN: 29.8</li>
        <li>PTS: 7 (39.22%)</li>
        <li>REB: 6.36</li>
        <li>AS: 2.91</li>
        <li>ST: 1.45</li>
        <li>BS: 0.45</li>
        <li>TO: 1.64</li>
        <li>GM: 11</li>
      </ul>
    </article>
  </body>
</html>