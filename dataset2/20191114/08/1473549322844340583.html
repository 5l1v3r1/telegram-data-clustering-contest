<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/rosja-uczen-strzelal-w-szkole-na-dalekim-wschodzie-zabici-i-ranni,985264.html"/>
    <meta property="og:site_name" content="TVN24"/>
    <meta property="article:published_time" content="2019-11-14T08:02:00+00:00"/>
    <meta property="og:title" content="Uczeń otworzył ogień w szkole. Zabici i ranni"/>
    <meta property="og:description" content="Jeden z uczniów otworzył ogień w miejscowej szkole gospodarki komunalnej w Błagowieszczeńsku, głównym mieście obwodu amurskiego na Dalekim Wschodzie Rosji - podały w czwartek agencje informacyjne. ..."/>
  </head>
  <body>
    <article>
      <h1>Uczeń otworzył ogień w szkole. Zabici i ranni</h1>
      <address><time datetime="2019-11-14T08:02:00+00:00">14 Nov 2019, 08:02</time> by <a rel="author">ft//now</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/730a4144-1ca0-43fe-8192-4ea25e931b3e-480p.mp4" autoplay="" loop=""/>
        <figcaption>Uczeń otworzył ogień w szkole w Błagowieszczeńsku<cite>Foto: Shutteerstock | Video: Google Earth</cite></figcaption>
      </figure>
      <h3>Jeden z uczniów otworzył ogień w miejscowej szkole gospodarki komunalnej w Błagowieszczeńsku, głównym mieście obwodu amurskiego na Dalekim Wschodzie Rosji - podały w czwartek agencje informacyjne. Jak poinformowało rosyjskie ministerstwo spraw wewnętrznych, zginęły dwie osoby, w tym napastnik.</h3>
      <related>
        <a href="https://www.tvn24.pl/wiadomosci-ze-swiata,2/dzialal-jak-zawodowy-komandos-pytania-i-tropy-po-ataku-na-szkole,877037.html"/>
      </related>
      <p>Do tragedii doszło w godzinach porannych, gdy w uczelni kształcącej specjalistów z zakresu budownictwa i gospodarki komunalnej zaczęły się już zajęcia.</p>
      <h3>Strzelał z broni myśliwskiej</h3>
      <p>Według relacji agencji Reutera 19-letni uczeń strzelał z broni myśliwskiej. Gdy przybyła policja, wywiązała się wymiana ognia i sprawca został ranny. Jak podają niektóre portale informacyjne, popełnił samobójstwo.</p>
      <p>Poza napastnikiem zginęła jedna osoba. Trzy osoby są ranne, jedna z nich jest w stanie ciężkim.</p>
      <p>W szkole w Błagowieszczeńsku kształci się łącznie 1,5 tysiąca osób. Administracja miasta poinformowała, że władze zwołały nadzwyczajną naradę w sprawie bezpieczeństwa w placówkach edukacyjnych Błagowieszczeńska.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/bcf6d8c1-6327-44bc-9d64-67411299571b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Uczeń otworzył ogień w szkole w Błagowieszczeńsku<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/zabojstwo-kochanki-media-donosily-o-pobiciu-innej-pytania-o-przeszlosc-znanego-historyka,984970.html"/>
        <a href="https://www.tvn24.pl/ciekawostki-michalki,5/niedzwiedz-prosza-uciekl-z-rosji-i-sial-panike-w-estonii-zlapany-i-odeslany-z-powrotem,985072.html"/>
        <a href="https://www.tvn24.pl/wiadomosci-ze-swiata,2/rosyjskie-mysliwce-zwieksza-potencjal-bojowy-bialorusi,985037.html"/>
        <a href="https://www.tvn24.pl/wiadomosci-ze-swiata,2/krymscy-aktywisci-skazani-na-kolonie-karna-za-dazenie-do-przejecia-wladzy-w-rosji,984723.html"/>
        <a href="https://www.tvn24.pl/wiadomosci-ze-swiata,2/w-cztery-oczy-o-donbasie-zelenski-juz-sie-zgodzil-na-kazachska-oferte-moskwa-czeka,984688.html"/>
      </related>
    </article>
  </body>
</html>