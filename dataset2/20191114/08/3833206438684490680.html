<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Otlozhiha-deloto-za-ubiistvoto-na-Milena-zaradi-vnezapnata-smurt-na-advokatka-913737"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T08:41:00+00:00"/>
    <meta property="og:title" content="Отложиха делото за убийството на Милена заради внезапната смърт на адвокатка"/>
    <meta property="og:description" content="Внезапната смърт на пловдивската адвокатка Розалина Апостолова стана причина да се отложи делото сре..."/>
  </head>
  <body>
    <article>
      <h1>Отложиха делото за убийството на Милена заради внезапната смърт на адвокатка</h1>
      <address>
        <time datetime="2019-11-14T08:41:00+00:00">14 Nov 2019, 08:41</time>
      </address>
      <p><b><a href="https://www.plovdiv24.bg/novini/plovdiv/novini/plovdiv/Vnezapno-pochina-izvestna-plovdivska-advokatka-913719">Внезапната смърт на пловдивската адвокатка</a></b> Розалина Апостолова стана причина да се отложи делото срещу Илиян, който е обвинен, че е убил приятелката си Милена с нож в гърдите преди три години, предаде репортер на <b>Plovdiv24.bg</b>.</p>
      <p>Адвокат Апостолова, която бе защитник на Илиян, получила инфаркт преди няколко дни. На днешното заседание обвиняемият помоли да се отложи делото заради внезапната смърт на защитата му. Служебно на мъжа  бе назначена адвокат Калпакчиева. Тя също пожела отлагане, тъй като не е имала време да се запознае с материалите по делото. </p>
      <p>На 28 декември 2016 в село Куртово Конаре Илиян и приятелката му Милена се скарвали. Според обвинението той се ядосал и забил голям кухненски нож в гърдите на младата жена. Два дни по-рано обвиняемият дал на девойката годежен пръстен. Магистратите насрочиха нова дата на делото - 28 и 29 ноември.</p>
      <figure>
        <video src="https://i.id24.bg/vi/vids/43960.mp4"/>
      </figure>
    </article>
  </body>
</html>