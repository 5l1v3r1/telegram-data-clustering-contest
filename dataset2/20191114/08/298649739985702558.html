<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/14/cosa-succede-oggi-a-gaza-in-breve-top10_20191114_091451/"/>
    <meta property="og:site_name" content="Askanews"/>
    <meta property="article:published_time" content="2019-11-14T08:14:51+00:00"/>
    <meta property="og:title" content="Cosa succede oggi a Gaza (in breve)"/>
    <meta property="og:description" content="Roma, 14 nov. (askanews) – Un accordo di cessate-il-fuoco è entrato in vigore stamani nella striscia di Gaza. Lo scrive l’agenzia di stampa France Presse da una fonte egiziana, che ha contribuito alla mediazione, e un alto responsabile della Jihad islamica. L’accordo giunge all’indomani di una giornata infuocata costata qualcosa come 32 vite tra i […]"/>
  </head>
  <body>
    <article>
      <h1>Cosa succede oggi a Gaza (in breve)</h1>
      <h2>Il bilancio delle vittime dell'attacco salito a 32</h2>
      <address>
        <time datetime="2019-11-14T08:14:51+00:00">14 Nov 2019, 08:14</time>
      </address>
      <figure>
        <img src="http://www.askanews.it/wp-content/uploads/2019/11/20191114_091441_B1D4C028.jpg"/>
      </figure>
      <p>Roma, 14 nov. (askanews) – Un accordo di cessate-il-fuoco è entrato in vigore stamani nella striscia di Gaza. Lo scrive l’agenzia di stampa France Presse da una fonte egiziana, che ha contribuito alla mediazione, e un alto responsabile della Jihad islamica. L’accordo giunge all’indomani di una giornata infuocata costata qualcosa come 32 vite tra i palestinesi.</p>
      <p>L’accordo viene “inseguito agli sforzi dell’Egitto” e ha ricevuto il via libera “delle fazioni palestinesi che includono la Jihad islamica”, ha indicato l’alto responsabile egiziano.</p>
      <p>L’accordo prevede che le fazioni palestinesi assicurino un ritorno alla calma a Gaza e il mantenimento della pace durante le manifestazioni. Israele, da parte sua, deve fermare le ostilità e “assicurare un cessate-il-fuoco” durante le manifestazioni dei palestinesi.</p>
      <p>Intanto il bilancio delle vittime dell’attacco israeliano a Gaza contro elementi della Jihad islamica è salito a 32, dopo la morte di sei membri di una stessa famiglia palestinese.</p>
      <p>Mos/Int9</p>
    </article>
  </body>
</html>