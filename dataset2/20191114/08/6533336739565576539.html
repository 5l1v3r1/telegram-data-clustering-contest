<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/smantellata-banda-papponi-arrestati-11-nigeriani-che-avrebbero-218985.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T08:28:57+00:00"/>
    <meta property="og:title" content="Arrestati 11 nigeriani che avrebbero reclutato giovani donne, anche minorenni, nel loro paese, per.."/>
    <meta property="og:description" content="SMANTELLATA LA BANDA DEI PAPPONI - ARRESTATI 11 NIGERIANI CHE AVREBBERO &quot;RECLUTATO&quot; GIOVANI DONNE, ANCHE MINORENNI, NEL LORO PAESE, PER AVVIARLE ALLA PROSTITUZIONE A ROMA - LE RAGAZZE VENIVANO TRASPORTATE IN LIBIA CON CAMION O BUS E DA LÌ, ATTRAVERSO DEI BARCONI, RAGGIUNGEVANO LE COSTE ITALIANE. UNA VOLTA SBARCATE LE RAGAZZE SI ALLONTANAVANO DAI CENTRI D'ACCOGLIENZA PER RAGGIUNGERE LE VARIE &quot;GHOST MOMMY&quot; CHE LE AVVIAVANO AL MARCIAPIEDE…"/>
  </head>
  <body>
    <article>
      <h1>Arrestati 11 nigeriani che avrebbero reclutato giovani donne, anche minorenni, nel loro paese, per..</h1>
      <address>
        <time datetime="2019-11-14T08:28:57+00:00">14 Nov 2019, 08:28</time>
      </address>
      <p>
        <b>SMANTELLATA LA BANDA DEI PAPPONI - ARRESTATI 11 NIGERIANI CHE AVREBBERO "RECLUTATO" GIOVANI DONNE, ANCHE MINORENNI, NEL LORO PAESE, PER AVVIARLE ALLA PROSTITUZIONE A ROMA - LE RAGAZZE VENIVANO TRASPORTATE IN LIBIA CON CAMION O BUS E DA LÌ, ATTRAVERSO DEI BARCONI, RAGGIUNGEVANO LE COSTE ITALIANE. UNA VOLTA SBARCATE LE RAGAZZE SI ALLONTANAVANO DAI CENTRI D'ACCOGLIENZA PER RAGGIUNGERE LE VARIE "GHOST MOMMY" CHE LE AVVIAVANO AL MARCIAPIEDE…</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255410/996223.htm">
          <img src="https://cdn-static.dagospia.com/img/foto/03-2018/prostitute-nigeriane-996223.png"/>
        </a>
        <figcaption>PROSTITUTE NIGERIANE</figcaption>
      </figure>
      <p>(ANSA) - Avrebbero "reclutato" giovani donne, anche minorenni, in Nigeria, che venivano trasportate in Libia con camion o bus e da lì, attraverso "barconi", raggiungevano le coste italiane. Una volta sbarcate le ragazze si allontanavano dai centri d'accoglienza per raggiungere le varie "ghost mommy" che le avviavano poi alla prostituzione nella Capitale. Sono 11 le misure cautelari che stanno eseguendo i poliziotti della Squadra Mobile a carico di altrettanti nigeriani. Tra le accuse sfruttamento della prostituzione e riduzione in schiavitù.</p>
      <figure>
        <a href="https://www.dagospia.com/mediagallery/Dago_fotogallery-255410/869880.htm">
          <img src="https://cdn-static.dagospia.com/img/foto/02-2017/prostituta-nigeriana-869880.jpg"/>
        </a>
        <figcaption>prostituta nigeriana</figcaption>
      </figure>
      <p>L'attività investigativa ha permesso di accertare la "rotta" seguita dagli organizzatori. Dalle prime ore di questa mattina, i poliziotti della Squadra Mobile di Roma stanno eseguendo 11 misure cautelari emesse dal gip di Roma su richiesta della Direzione Distrettuale Antimafia, a carico di altrettanti soggetti di nazionalità nigeriana, responsabili a vario titolo ed in concorso dei reati di tratta di esseri umani, favoreggiamento dell'immigrazione clandestina, sfruttamento della prostituzione e riduzione in schiavitù.</p>
    </article>
  </body>
</html>