<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e5573bcc1bf239ba/dosarul-autobuzelor-isuzu-procurorii-au-aplicat-sechestru-de-peste-3-milioane-de-lei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T08:44:29+00:00"/>
    <meta property="og:title" content="Dosarul autobuzelor „ISUZU”: Procurorii au aplicat sechestru de peste 3 milioane de lei"/>
    <meta property="og:description" content="Procuratura a decis admiterea demersurilor procurorilor de aplicare a sechestrului în sumă de peste 3.000.000 lei, în cazul licitației și achizițiilor efectuate în dosarul autobuzelor ISUZU."/>
  </head>
  <body>
    <article>
      <h1>Dosarul autobuzelor „ISUZU”: Procurorii au aplicat sechestru de peste 3 milioane de lei</h1>
      <address><time datetime="2019-11-14T08:44:29+00:00">14 Nov 2019, 08:44</time> by <a rel="author">Jurnal.md</a></address>
      <p>
        <b>Procuratura a decis admiterea demersurilor procurorilor de aplicare a sechestrului în sumă de peste 3.000.000 lei, în cazul licitației și achizițiilor efectuate în dosarul autobuzelor ISUZU.</b>
      </p>
      <p>Potrivit PCCOCS, sechestrul a fost aplicat asupra bunurilor mobile și imobile, automobile de lux, apartamente, care aparțin bănuiților în dosarul achiziționării unui număr de 31 de autobuze de model „Isuzu”.</p>
      <p>În prezent sunt patru bănuiți implicați în administrarea afacerii.</p>
      <p>Dacă vor fi găsiți vinovați, aceștia riscă o amendă de până la 117.500 lei sau pedeapsă cu închisoare de până la cinci ani, în ambele cazuri cu sau fără privarea dreptului de a ocupa anumite funcţii sau de a exercita o anumită activitate pe un termen de la doi la cinci ani, cu amendă, aplicată persoanei juridice, de până la 550.000 lei.</p>
      <p>Amintim că la data de <a href="http://www.jurnal.md/ro/news/5b07ddfc1e362898/perchezitii-pe-mai-multe-adrese-din-chisinau-in-legatura-cu-achizitioarea-celor-31-de-autobuze-isuzu.html">5 noiembrie curent forțele de ordine au desfășurat percheziții în cinci locații din Chișinău,</a> în acest caz, iar trei persoane au fost escortate la Direcția Generală Urmărire Penală a IGP pentru audieri.</p>
    </article>
  </body>
</html>