<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103021/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T08:03:29+00:00"/>
    <meta property="og:title" content="Україна має ключову геополітичну важливість для Європи - Варгеї"/>
    <meta property="og:description" content="Кандидат Угорщини на посаду єврокомісара з політики сусідства та розширення ЄС заявив, що Україна завжди отримуватиме його “особливу увагу” в разі затвердження на посаді."/>
  </head>
  <body>
    <article>
      <h1>Україна має ключову геополітичну важливість для Європи - Варгеї</h1>
      <address>
        <time datetime="2019-11-14T08:03:29+00:00">14 Nov 2019, 08:03</time>
      </address>
      <p>Кандидат Угорщини на посаду єврокомісара з політики сусідства та розширення ЄС заявив, що Україна завжди отримуватиме його "особливу увагу" в разі затвердження на посаді.</p>
      <p>Про це повідомляє "Європейська правда".</p>
      <p>"Україна завжди отримуватиме мою особливу увагу. Вона має ключову геополітичну важливість для Європи. Ми продовжуватимемо підтримувати її незалежність, суверенітет, територіальну цілісність та спроби закінчити конфлікт на Донбасі, а також будемо підтримувати реформи у верховенстві права та економіці", - заявив Олівер Варгеї на слуханнях у комітеті із закордонних справ Європарламенту. </p>
      <p>"Я хочу бачити посилене "Східне партнерство". На тлі обговорень щодо його майбутнього, я працюватиму над тим, щоб довгострокові пропозиції для "Східного партнерства" були представлені в правильний час перед самітом у Брюсселі у червні 2020 року", - зазначив Варгеї. </p>
      <p>"Ми повинні використовувати всі наші засоби, зокрема групу Єврокомісії з підтримки України", - додав він.</p>
      <p>Варгеї також <b><a href="https://www.eurointegration.com.ua/news/2019/11/14/7103019/">відзначив </a></b>рішучість України у здійсненні реформ.</p>
      <related>
        <a href="https://www.eurointegration.com.ua/news/2019/10/3/7101518/"/>
      </related>
    </article>
  </body>
</html>