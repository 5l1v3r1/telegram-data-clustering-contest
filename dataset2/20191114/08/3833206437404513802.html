<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Krai-na-lyubovnata-prikazka-mezhdu-milionerskiya-naslednik-i-aktrisata-913746"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T08:53:00+00:00"/>
    <meta property="og:title" content="Край на любовната приказка между милионерския наследник и актрисата"/>
    <meta property="og:description" content="Край на любовната приказка между милионерския наследник Иван Динев и актрисата от спрения сериал &quot;Со..."/>
  </head>
  <body>
    <article>
      <h1>Край на любовната приказка между милионерския наследник и актрисата</h1>
      <address>
        <time datetime="2019-11-14T08:53:00+00:00">14 Nov 2019, 08:53</time>
      </address>
      <p>Край на любовната приказка между милионерския наследник Иван Динев и актрисата от спрения сериал "София ден и нощ" Петя Стоянова, добила популярност в светските среди като Пенелопе.</p>
      <p>По-малко от година издържа техният годеж. Сексапилната брюнетка каза "да" на вече бившия си годеник през ноември 2018 година, а година по късно всичко между тях остава в историята. По думите на чернокосата моделка окончателният разрив в отношенията между двамата настъпил през октомври. Конкретна причина за края на любовната авантюра нямало, а такава била несходство в характерите.</p>
      <p>Откакто Пенелопе е сама, тя не спира да публикува голи фотоси и да провокира мъжкото внимание. Снимките й стават все по-предизвикателни и показващи изваяните й форми, отбелязват последователите й. На една от последните например мацето е съвсем голо и с готварски ръкавици, с които леко се е прикрила. Към фотоса красавицата е написала "Мама е сготвила нещо специално за теб". Кой е щастливецът и дали има нов мъж на хоризонта остава загадка.</p>
      <p>На друга снимка Петя без особено свян показва сочни задни части, а на трета - пищно деколте. С провокативните и секси снимки явно моделката постига успех, тъй като рекламира различни продукти, а през останалото време ходи на уроци по испански език и тренировки по бокс.</p>
      <p>Динев-младши пък вече може да се похвали с ново гадже, с което е засичан неведнъж по заведенията в страната. Така Петя вече не управлява и рекламира скъпарския семеен ресторант в Свети Влас, каквото правеше заедно с бившия си годеник. Тя е категорична, че инфлуенсърството й носи доходи и е финансово табилна, благодарение на което може да бъде с всеки, когото пожелае, пише <a href="https://www.bgdnes.bg/Article/7867548">"България Днес"</a>.</p>
    </article>
  </body>
</html>