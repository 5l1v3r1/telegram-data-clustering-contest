<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/894c89e01b94d9cf/scandal-urias-la-real-madrid-un-super-star-condamnat-de-zidane-si-de-vestiar.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T08:52:29+00:00"/>
    <meta property="og:title" content="Scandal URIAŞ la Real Madrid! Un super star CONDAMNAT de Zidane şi de vestiar"/>
    <meta property="og:description" content="Gareth Bale are zilele numărate la Real Madrid. Atât Zinedine Zidane, cât şi liderii vestiarului blanco s-au unit împotriva galezului."/>
  </head>
  <body>
    <article>
      <h1>Scandal URIAŞ la Real Madrid! Un super star CONDAMNAT de Zidane şi de vestiar</h1>
      <address><time datetime="2019-11-14T08:52:29+00:00">14 Nov 2019, 08:52</time> by <a rel="author">Jurnal.md</a></address>
      <p>
        <b>Gareth Bale are zilele numărate la Real Madrid. Atât Zinedine Zidane, cât şi liderii vestiarului blanco s-au unit împotriva galezului.</b>
      </p>
      <p>Presa spaniolă scrie că totul a plecat de la faptul că Gareth Bale nu s-a pregătit normal alături de coechipierii săi în ultimele două săptămâni, invocând motive medicale. La chiar prima sesiune de antrenament a Ţării Galilor, acolo unde Bale a fost convocat de selecţionerul Ryan Giggs, starul de la Real Madrid s-a pregătit la capacitate maximă, ba chiar a impresionat prin parametrii săi fizici.</p>
      <p>Acest detaliu l-a afectat atât pe Zinedine Zidane, cât şi pe greii vestiarului madrilen. Toţi consideră că Bale a neglijat sesiunile de antrenament de la Real Madrid, dar se pregăteşte la intensitate maximă alături de reprezentativa sa naţională. ”Să plece!” ar fi tunat unul dintre greii vestiarului, conform presei iberice. Cadena SER notează că cei mai importanţi fotbalişti din lotul lui Zidane sunt ”foc şi pară” pe super starul galez.</p>
      <p>Deşi a avut un start de sezon bun pe Santiago Bernabeu, Bale nu a intrat niciun moment în graţiile antrenorului Zinedine Zidane. Francezul şi galezul au o relaţie foarte rece chiar din primul mandat al tehnicianului la Real Madrid. Bale a făcut atunci acuzaţii grave la adresa lui Zidane, imediat după ce tehnicianul şi-a anunţat plecarea de pe Santiago Bernabeu.</p>
      <p>Problema lui Bale nu este doar Zidane acum. El şi-a pus în cap şi liderii vestiarului madrilen în frunte cu căpitanul Sergio Ramos. Doar Florentino Perez mai este în tabăra sa, anunţă cei de la SER. Preşedintele s-ar putea vedea obligat să renunţe la serviciile galezului. Gareth Bale nu s-a integrat niciodată 100% la Real Madrid. Galezul încă nu stăpâneşte bine limba spaniolă, deşi se află în Capitala Spaniei de mai bine de 7 ani. În plus, el nu petrece timp în compania colegilor săi în afara orelor de antrenament, iar în vestiar este mai mereu retras.</p>
      <p>De serviciile lui Gareth Bale s-au arătat interesante echipe din China şi Anglia. Nu este exclusă nici varianta ca galezul să ajungă în Serie A, acolo unde Antonio Conte l-ar dori la Internazionale Milano.</p>
      <p>În actuala stagiune, Gareth Bale a marcat două goluri şi a oferit două pase de gol coechipierilor săi. Cotat la 60 de milioane de euro, Bale a marcat 104 goluri pentru Real Madrid şi a oferit 67 de pase decisive.</p>
    </article>
  </body>
</html>