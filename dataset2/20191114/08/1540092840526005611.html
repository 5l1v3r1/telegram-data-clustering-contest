<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197313/xrysi-viza-o-timokatalogos-gia-tin-apoktisi-tis"/>
    <meta property="og:site_name" content="CNN.gr"/>
    <meta property="article:published_time" content="2019-11-14T08:31:47+00:00"/>
    <meta property="og:title" content="Χρυσή Βίζα: Ο «τιμοκατάλογος» για την απόκτησή της"/>
    <meta property="og:description" content="Σε μια περίοδο που ο διεθνής Τύπος έχει εστιάσει στα κακώς κείμενα με το πρόγραμμα της Χρυσής Βίζας (Golden Visa) στην Κύπρο, στην Ελλάδα η κυβέρνηση εξέδωσε..."/>
  </head>
  <body>
    <article>
      <h1>Χρυσή Βίζα: Ο «τιμοκατάλογος» για την απόκτησή της</h1>
      <h2>Σε μια περίοδο που ο διεθνής Τύπος έχει εστιάσει στα κακώς κείμενα με το πρόγραμμα της Χρυσής Βίζας (Golden Visa) στην Κύπρο, στην Ελλάδα η κυβέρνηση εξέδωσε Κοινή Υπουργική Απόφαση που επιτρέπει σε πολίτες κρατών εκτός της ΕΕ την χορήγηση άδειας εισόδου και διαμονής στην Ελλάδα εφόσον επενδύσουν σε μετοχές, ομόλογα του Ελληνικού Δημοσίου, σε ΑΕΕΑΠ, ή μεταφέρουν καταθέσεις στη χώρα μας.  </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 10:31 , 14 November 2019 - 10:51</p>
      <p>Η Κοινή Υπουργική Απόφαση προσδιορίζει τα <b>δικαιολογητικά</b> και τις <b>διαδικασίες</b> που αφορούν στη χορήγηση πενταετούς άδειας διαμονής στην Ελλάδα σε όποιον πραγματοποιεί άυλη επένδυση. Συγκεκριμένα, για να αποκτηθεί Golden Visa ο πολίτης τρίτης χώρας θα πρέπει να επενδύσει τα εξής:</p>
      <p>- Προθεσμιακή κατάθεση ύψους τουλάχιστον <b>400.000</b> ευρώ σε ημεδαπό πιστωτικό ίδρυμα, ετήσιας τουλάχιστον διάρκειας, με πάγια εντολή ανανέωσης.</p>
      <p>- Αγορά μετοχών, εταιρικών ομολόγων ή και ομολόγων του <b>Ελληνικού</b> <b>Δημοσίου</b> αξίας κτήσης κατ’ ελάχιστο 800.000 ευρώ τα οποία εισάγονται για διαπραγμάτευση ή διαπραγματεύονται σε ρυθμιζόμενες αγορές ή πολυμερείς μηχανισμούς διαπραγμάτευσης, που λειτουργούν στην Ελλάδα.</p>
      <p>- Αγορά μεριδίων αξίας κτήσης τουλάχιστον 400.000 ευρώ σε αμοιβαίο κεφάλαιο, και έχει ως σκοπό να επενδύει αποκλειστικά σε μετοχές, εταιρικά ομόλογα ή και ομόλογα του Ελληνικού Δημοσίου που εισάγονται για διαπραγμάτευση ή διαπραγματεύονται σε ρυθμιζόμενες αγορές ή πολυμερείς μηχανισμούς διαπραγμάτευσης, που λειτουργούν στην Ελλάδα.</p>
      <p>- Αγορά μεριδίων ή μετοχών αξίας κτήσης τουλάχιστον 400.000 ευρώ σε <b>Οργανισμό</b> <b>Εναλλακτικών</b> <b>Επενδύσεων</b> (ΟΕΕ), ο οποίος έχει συσταθεί στην Ελλάδα ή σε άλλο κράτος – μέλος της Ευρωπαϊκής Ένωσης και έχει ως σκοπό να επενδύει αποκλειστικά σε ακίνητη περιουσία στην Ελλάδα.</p>
      <p>- <b>Εισφορά</b> <b>κεφαλαίου</b>, τουλάχιστον 400.000 ευρώ, σε εταιρεία η οποία έχει έδρα ή εγκατάσταση στην Ελλάδα (εξαιρουμένων των εταιρειών επενδύσεων χαρτοφυλακίου και των εταιρειών επενδύσεων ακίνητης περιουσίας) για την απόκτηση μετοχών σε αύξηση μετοχικού κεφαλαίου ή ομολόγων κατά την έκδοση ομολογιακού δανείου.</p>
      <p>- Εισφορά κεφαλαίου, τουλάχιστον 400.000 ευρώ σε <b>Ανώνυμη</b> <b>Εταιρεία</b> <b>Επενδύσεων</b> σε Ακίνητη Περιουσία (ΑΕΕΑΠ) που έχει ως σκοπό να επενδύει αποκλειστικά στην Ελλάδα, για την απόκτηση μετοχών σε αύξηση του μετοχικού της κεφαλαίου.</p>
      <p>- Εισφορά κεφαλαίου, τουλάχιστον 400.000 ευρώ, σε Εταιρεία Κεφαλαίου Επιχειρηματικών Συμμετοχών (ΕΚΕΣ) για απόκτηση μετοχών ή σε Αμοιβαίο Κεφάλαιο Επιχειρηματικών Συμμετοχών (ΑΚΕΣ) για απόκτηση μεριδίων, εφόσον οι παραπάνω Οργανισμοί Εναλλακτικών Επενδύσεων (ΟΕΕ) έχουν ως σκοπό να επενδύουν αποκλειστικά σε επιχειρήσεις με έδρα ή εγκατάσταση στην Ελλάδα.</p>
      <p>- Αγορά ομολόγων του <b>Ελληνικού</b> <b>Δημοσίου</b> με αξία κτήσης τουλάχιστον 400.000 ευρώ και υπολειπόμενη διάρκεια, κατά το χρόνο αγοράς, τουλάχιστον τρία έτη, μέσω πιστωτικού ιδρύματος εγκατεστημένου στην Ελλάδα, το οποίο αποτελεί και το θεματοφύλακά τους.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197129/prostasia-a-katoikias-aytes-einai-oi-allages-poy-erxontai-poioys-aforoyn">Προστασία α' κατοικίας: Αυτές είναι οι αλλαγές που έρχονται - Ποιους αφορούν</a>
        </li>
        <li>
          <a href="https://www.cnn.gr/oikonomia/story/196991/prostasia-a-katoikias-aytes-einai-oi-allages-poy-erxontai">Προστασία α' κατοικίας: Αυτές είναι οι αλλαγές που έρχονται</a>
        </li>
        <li>
          <a href="https://www.cnn.gr/news/politiki/story/197001/voyli-erotisi-gennimata-se-mitsotaki-gia-to-prosfygiko">Βουλή: Ερώτηση Γεννηματά σε Μητσοτάκη για το προσφυγικό</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/32263/xrysh-viza">ΧΡΥΣΗ ΒΙΖΑ</a>
        </li>
        <li>
          <a href="https://www.cnn.gr/eidhseis/tag/24659/koinh-ypoyrgikh-apofash">ΚΟΙΝΗ ΥΠΟΥΡΓΙΚΗ ΑΠΟΦΑΣΗ</a>
        </li>
        <li>
          <a href="https://www.cnn.gr/eidhseis/tag/435/kyvernisi">ΚΥΒΕΡΝΗΣΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/14/197325/snapshot/VST_3963.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197324/snapshot/2755742.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197332/snapshot/1AB305814.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197359/snapshot/2795881.jpg"/>
      </figure>
    </article>
  </body>
</html>