<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741576"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T08:30:00+00:00"/>
    <meta property="og:title" content="'อัทธ์'เฉลยเหตุเลิก'มะปราง' ยังไม่พร้อมแต่งงาน-คิดต่าง"/>
    <meta property="og:description" content="“อัทธ์ Yes'sir days” เปิดใจครั้งแรก หลังเลิก “มะปราง วิรากานต์” พร้อมยอมรับอีกหนึ่งสาเหตุที่เลิกรากันก็เพราะมีเรื่องการแต่งงานที่รู้สึกว่ายังไม่พร้อม และมีอีกหลายๆ เรื่องที่ต่างคิดว่าความคิดเห็นทั้งคู่ไม่ตรงกันแล้ว"/>
  </head>
  <body>
    <article>
      <h1>'อัทธ์'เฉลยเหตุเลิก'มะปราง' ยังไม่พร้อมแต่งงาน-คิดต่าง</h1>
      <address>
        <time datetime="2019-11-14T08:30:00+00:00">14 Nov 2019, 08:30</time>
      </address>
      <p>
        <b>“อัทธ์ Yes'sir days” เปิดใจครั้งแรก หลังเลิก “มะปราง วิรากานต์” พร้อมยอมรับอีกหนึ่งสาเหตุที่เลิกรากันก็เพราะมีเรื่องการแต่งงานที่รู้สึกว่ายังไม่พร้อม และมีอีกหลายๆ เรื่องที่ต่างคิดว่าความคิดเห็นทั้งคู่ไม่ตรงกันแล้ว</b>
      </p>
      <p>กลายเป็นประเด็นให้ขาเม้าท์จับกลุ่มรอเม้าท์กันมานานมาก สำหรับเรื่องราวการเลิกราระหว่างสาว <b>มะปราง-วิรากานต์ เสณีตันติกุล</b> กับอดีตแฟนหนุ่ม <b>อัทธ์ อังค์กูณฑ์ </b>หรือ <b>อัทธ์ Yes'sir days</b> หลังต้องยุติความสัมพันธ์ที่คบหาดูใจกันมานานถึง 5 ปี ท่ามกลางกระแสข่าวการสะบั้นรักในครั้งนี้ว่าเป็นเพราะทางครอบครัวของฝ่ายหญิงนั้นไม่ปลื้มฝ่ายชาย แม้ก่อนหน้านี้สาวมะปรางจะออกมาเคลียร์ใจแล้วว่าไม่ได้เกี่ยวกันเลย ทุกอย่างเราจบกันด้วยดี ไม่มีปัญหาอย่างที่เป็นกระแสเม้าท์ออกมาแน่นอน ยอมรับว่าเสียใจกันทั้งคู่</p>
      <figure>
        <img src="https://www.dailynews.co.th/admin/upload/20191114/news_QoesbTjmlP115023_533.jpg?v=20191114174?v=8779"/>
      </figure>
      <p>ความคืบหน้าล่าสุดหนุ่มอัทธ์ ได้มีโอกาสออกมาเปิดใจครั้งแรกเกี่ยวกับเรื่องราวในครั้งนี้ โดยอัทธ์ เผยว่า <b><i>“หลายคนเสียดายความสัมพันธ์คู่เรา ผมเสียดายไหมเหรอ มันก็ต้องมีบ้างแหละนิดหนึ่งโดยปกติ แต่ตอนนี้เป็นแบบนี้แล้ว ก็อยู่กับปัจจุบัน เดินหน้าต่อไป ใช้ชีวิตเรื่อยๆ ตามภาษา(ยิ้ม) ที่ยังไม่ออกมาพูด มันมีเหตุผลหลายอย่างในเรื่องความรักโดยปกติ แต่มันอยู่ที่ว่าเราจะจัดการและเลือกทางไหนดี ถามว่าเป็นเพราะเรื่องแต่งงานไหม ก็อาจจะด้วยที่ผมยังไม่พร้อม ก็ต้องใช้เวลาสักนิดหนึ่ง จริงๆ ก็ไม่ได้เชิงคุยเรื่องนี้ถึงรายละเอียดลึก ก็เรื่อยๆ มากกว่า ตอนแยกกันก็ตัดสินใจลำบาก ผมว่ามันคุยกันได้ บางทีมีหลายเหตุผลเนอะ ด้วยความที่เขาโตขึ้น เราก็โตขึ้น บางทีความรับผิดชอบแต่ละอย่างแตกต่างกัน บางทีต้องมีจุดที่ต้องเลือกกัน พอเหตุผลเราไม่ตรงกัน”</i></b></p>
      <figure>
        <img src="https://www.dailynews.co.th/admin/upload/20191114/news_iJWzKwAmbk115023_533.jpg?v=20191114174?v=2445"/>
      </figure>
      <p><i><b>“เรื่องนี้เป็นปัญหามานานไหม ผมก็คงไม่เชิงขนาดนั้น แต่มันมีหลายๆ อย่าง เรื่องบุคคลอื่น โห ไม่หรอก ผมว่าความรักมีปัจจัยอื่นด้วย บางทีคนสองคนมันก็ได้ แต่บางทีอะไรนู่นนี่นั่น คนรอบข้างอะไรแบบนี้ มันพูดยาก เรื่องครอบครัวผมก็ไม่รู้จะพูดยังไงดี อันนี้ผมก็ไม่แน่ใจ ต้องอยู่ทางมะปรางมากกว่าว่าเขาคุยอะไรกัน ผมไม่รู้สักเท่าไหร่ แต่อยู่ได้ ผมแก่แล้ว เฮิร์ทไหม ก็มีเป็นเรื่องปกติ ทุกคนก็ต้องเฮิร์ทเพราะคบกันมานาน เอาจริงๆ ผมเป็นมนุษย์ที่แบบ เห็นแบบนี้ก็จะชอบนั่งสมาธินะ ก็เลยเข้าใจได้ สุดท้ายเราต้องมาอยู่กับปัจจุบัน ไม่กลับไปคิดถึงอดีต ไม่ไปจมมัน อนาคตเราก็ไม่ได้คาดหวังอะไร ทำให้เรารู้สึกเราก็โอเค จริงๆ ไม่ได้ปิด ลองมาคุยอะไรก็ได้ ผมไม่ได้ซีเรียส ไม่ได้คาดหวังอะไร เราต้องทำเพลง ผมต้องทำเพลงค่ายลูกทุ่งด้วย มันหลายอย่าง ก็มีบ้างเรื่อยๆ เราไม่อยากไปยึดติดอดีตมาก ชีวิตเราเดินต่อไป ผมว่าทุกคนมีสิทธิ์เลือกสิ่งที่ดีที่สุดให้ตัวเอง มันเป็นเรื่องปกติอยู่แล้ว"</b></i><br/><br/>ขอบคุณภาพประกอบจากอินสตาแกรม : @utt_ysd, @maprang_vira</p>
    </article>
  </body>
</html>