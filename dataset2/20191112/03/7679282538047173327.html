<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-shakumbhari-devi-nauchandi-fair-will-now-get-government-recognition-2844818.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T03:43:03+00:00"/>
    <meta property="og:title" content="शाकुंभरी देवी, नौचंदी मेले को अब मिलेगी सरकारी पहचान"/>
    <meta property="og:description" content="मेरठ के ऐतिहासिक नौचंदी और सहारनपुर के सिद्धपीठ मां शाकुंभरी देवी मेले को अब सरकारी पहचान मिलेगी। शासन ने दोनों मेले को प्रांतीय मेले का दर्जा देने का आदेश जारी कर दिया है। मेरठ में नौचंदी और..."/>
  </head>
  <body>
    <article>
      <h1>शाकुंभरी देवी, नौचंदी मेले को अब मिलेगी सरकारी पहचान</h1>
      <address><time datetime="2019-11-12T03:43:03+00:00">12 Nov 2019, 03:43</time> by <a rel="author">हिन्दुस्तान टीम,मेरठ सहारनपुर</a></address>
      <p>मेरठ के ऐतिहासिक नौचंदी और सहारनपुर के सिद्धपीठ मां शाकुंभरी देवी मेले को अब सरकारी पहचान मिलेगी। शासन ने दोनों मेले को प्रांतीय मेले का दर्जा देने का आदेश जारी कर दिया है।</p>
      <p>मेरठ में नौचंदी और सहारनपुर में सिद्धपीठ मां शाकुंभरी देवी पर लगने वाले मेलों का आयोजन वर्तमान में जिला पंचायत अथवा नगर निगम के स्तर से होता रहा है। अब मेले को राज्यस्तर का दर्जा प्राप्त हो गया है। अब दूर-दराज से आने वाले श्रद्धालुओं को यहां सभी सुविधाएं मिलेंगी।</p>
      <p>इसके लिए राज्य सरकार अलग से बजट भी जारी करेगी। प्रशासन की ओर से सारी व्यवस्था होगी। नौचंदी मेले को लेकर नगर विकास विभाग के प्रमुख सचिव मनोज कुमार सिंह की ओर से आदेश जारी हुआ है।</p>
      <p>वहीं, मां शाकुंभरी देवी मेले को लेकर विशेष सचिव संजय कुमार सिंह यादव ने प्रशासन को पत्र लिखकर राज्यस्तरीय दर्जा दिए जाने की जानकारी दी है। साथ ही शाकुंभरी देवी मेले से संबंधित सभी वादों में पैरोकारी कर निस्तारण करने के निर्देश जारी किए हैं।</p>
    </article>
  </body>
</html>