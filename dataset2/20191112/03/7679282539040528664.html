<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-icc-reprimands-jonny-bairstow-for-audible-obscenity-during-auckland-t20i-2844820.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T03:43:36+00:00"/>
    <meta property="og:title" content="ENGvsNZ: अश्लील प्रतिक्रिया देने पर बेयरस्टो को ICC की फटकार"/>
    <meta property="og:description" content="England vs New Zealand: इंग्लैंड के विकेटकीपर-बल्लेबाज जॉनी बेयरस्टो को अंतरराष्ट्रीय क्रिकेट परिषद (ICC) ने अभ्रद भाषा के इस्तेमाल के कारण फटकार लगाई है। आईसीसी द्वारा जारी बयान के मुताबिक, बोर्ड ने..."/>
  </head>
  <body>
    <article>
      <h1>ENGvsNZ: अश्लील प्रतिक्रिया देने पर बेयरस्टो को ICC की फटकार</h1>
      <address><time datetime="2019-11-12T03:43:36+00:00">12 Nov 2019, 03:43</time> by <a rel="author">एजेंसी,दुबई</a></address>
      <p><b>England vs New Zealand:</b> इंग्लैंड के विकेटकीपर-बल्लेबाज जॉनी बेयरस्टो को अंतरराष्ट्रीय क्रिकेट परिषद (ICC) ने अभ्रद भाषा के इस्तेमाल के कारण फटकार लगाई है। आईसीसी द्वारा जारी बयान के मुताबिक, बोर्ड ने बेयरस्टो को उसकी आचार संहिता के नियम के लेवल-1 का उल्लंघन करने के कारण एक नकारात्मक अंक भी दिया है। बेयरस्टो ने मैच के दौरान अश्लील प्रतिक्रिया व्यक्त की थी। </p>
      <p>बेयरस्टो ने न्यूजीलैंड के खिलाफ रविवार को ऑकलैंड में खेले गए सीरीज के पांचवें और आखिरी टी-20 मैच में यह हरकत की थी। उन्होंने आईसीसी के अनुच्छेद 23 का उल्लंघन किया था, जिसमें अंतरराष्ट्रीय मैच में खिलाड़ी से अभ्रद भाषा का इस्तेमाल शामिल है। </p>
      <p>पारी के सातवें ओवर में बेयरस्टो ने कुछ गलत कहा जो सटम्प माइक में सुना जा सकता है। मैच के बाद इस बल्लेबाज ने अपनी गलती मानी और साथ ही मैच रेफरी एंडी पायक्रॉप्ट द्वारा दी गई सजा को स्वीकार कर लिया। इसलिए किसी तरह की आधिकारिक सुनवाई की जरूरत नहीं पड़ी। </p>
      <p>
        <b>
          <a href="https://www.livehindustan.com/cricket/story-sam-billings-pulls-off-ms-dhoni-like-run-out-ross-taylor-in-5th-england-vs-new-zealand-t20i-watch-video-2843140.html">VIDEO: सैम बिलिंग्स बने 'धौनी', बिना देखे विकेट पर दे मारी गेंद</a>
        </b>
      </p>
      <p>
        <b>
          <a href="https://www.livehindustan.com/cricket/story-ind-vs-ban-deepak-chahar-is-not-the-first-indian-to-claim-a-hat-trick-in-a-t20i-match-bcci-trolled-2844770.html">दीपक चाहर नहीं हैं टी-20 इंटरनेशनल में हैट्रिक लेने वाले पहले भारतीय, चूक पर ट्रोल हुआ BCCI</a>
        </b>
      </p>
      <p>बता दें कि 18 गेंद में 47 रन बनाने वाले बेयरस्टा के नाम एक डिमेरिट अंक भी हो गया। उन्हें खिलाड़ियों और सहयोगी स्टाफ के लिए आईसीसी आचार संहिता के लेवल एक के उल्लंघन का दोषी पाया गया। यह घटना रविवार की है, जब बेयरस्टो ने सातवें ओवर में आउट होने के बाद अश्लील प्रतिक्रिया दी, जिसे स्टम्प माइक ने पकड़ लिया और टीवी पर साफ सुनाई दिया। </p>
      <p><b>कुछ ऐसा रहा मैच का रोमांच</b><br/>बारिश के कारण मैच 11-11 ओवरों का खेला गया था। न्यूजीलैंड ने पहले बल्लेबाजी करते हुए 146 रन बनाए। मार्टिन गप्टिल, कोलिन मुनरो और टिम सिफर्ट ने ब्रिटिश गेंदबाजी पर अच्छे स्ट्रोक्स लगाए। इंग्लैंड ने रनों का पीछा करते हुए जल्दी जल्दी विकेट गंवाए। जॉनी बेयरेस्टो ने 18 गेंदों पर 47 रन बनाए। </p>
      <p>इंग्लैंड को अंतिम ओवर में जीत के लिए 16 रन की जरूरत थी,लेकिन वे 15 रन बना सके। मैच टाई हो गया और सुपर ओवर फेंका गया। बेयरेस्ट और इयोन मोर्गन ने सुपर ओवर में 18 रन बनाए। इंग्लैंड की तरफ से क्रिस जोर्डन ने सुपर ओवर में केवल 8 रन दिए। इंग्लैंड ने यह मैच जीत लिया।</p>
    </article>
  </body>
</html>