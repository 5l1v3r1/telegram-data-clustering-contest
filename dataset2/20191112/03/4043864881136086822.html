<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231677/"/>
    <meta property="og:site_name" content="Українська правда"/>
    <meta property="article:published_time" content="2019-11-12T03:11:02+00:00"/>
    <meta property="og:title" content="Суд США надав Конгресу доступ до податкових декларацій Трампа"/>
    <meta property="og:description" content="Федеральний суддя відхилив клопотання юристів президента США щодо блокування закону штату Нью-Йорк, який дозволяє Конгресу розглядати податкові декларації резидентів, у тому числі Дональда Трампа."/>
  </head>
  <body>
    <article>
      <h1>Суд США надав Конгресу доступ до податкових декларацій Трампа</h1>
      <address>
        <time datetime="2019-11-12T03:11:02+00:00">12 Nov 2019, 03:11</time>
      </address>
      <p>Федеральний суддя відхилив клопотання юристів президента США щодо блокування закону штату Нью-Йорк, який дозволяє Конгресу розглядати податкові декларації резидентів, у тому числі Дональда Трампа.</p>
      <p><b>Джерело:</b> телеканал <a href="https://abcnews.go.com/Politics/judge-dismisses-trump-lawsuit-ny-officials-house-committee/story?id=66918561&amp;cid=clicksource_4380645_null_hero_hed">ABC News</a></p>
      <p><b>Дослівно:</b> "Федеральний суддя в понеділок завдав ще одного удару по президенту Дональду Трампу та його постійних зусиллях уникнути передачі податкових декларацій до Конгресу. Суддя Карл Ніколс задовольнив клопотання про відхилення позову, який Трамп подав у липні через закон TRUST у штаті Нью-Йорк, що надає Конгресу повноваження отримати податкову інформацію про резидентів".</p>
      <p><b>Деталі:</b> У липні губернатор штату Нью-Йорк Ендрю Куомо ухвалив поправки до місцевого податкового кодексу, які дозволяють надавати профільним комітетам Конгресу США податкові документи мешканців штату.</p>
      <p>
        <b>Нагадаємо: </b>
      </p>
      <ul>
        <li>Минулого тижня апеляційний суд Мангеттена також відмовив адвокатам президента США. Вони намагалися заблокувати повістку окружної прокуратури, яка затребувала податкові декларації Дональда Трампа за останні вісім років. Адвокати президента наполягали, що він має імунітет у кримінальних розслідуваннях, однак суд скасував позов. Адвокати подали апеляцію.</li>
      </ul>
      <related>
        <a href="https://www.pravda.com.ua/news/2019/11/12/7231675/"/>
        <a href="https://www.pravda.com.ua/news/2019/11/12/7231673/"/>
        <a href="https://www.pravda.com.ua/news/2019/11/11/7231577/"/>
      </related>
    </article>
  </body>
</html>