<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-police-inspector-and-the-team-went-to-apprehend-accused-were-beaten-2845456.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T12:48:46+00:00"/>
    <meta property="og:title" content="आरोपी को पकड़ने गए दरोगा और टीम की ही हो गई धुलाई, जानें घटनाक्रम"/>
    <meta property="og:description" content="फर्रुखाबाद में वारंटी को पकड़ने गई पुलिस पर ग्रामीणों ने हमला कर दिया। दरोगा और सिपाही को जमकर पीटने के बाद भीड़ ने आरोपित को छुड़ा लिया। किसी तरह पुलिसकर्मी जान बचाकर भाग सके। अब आरोपितों की तलाश की..."/>
  </head>
  <body>
    <article>
      <h1>आरोपी को पकड़ने गए दरोगा और टीम की ही हो गई धुलाई, जानें घटनाक्रम</h1>
      <address><time datetime="2019-11-12T12:48:46+00:00">12 Nov 2019, 12:48</time> by <a rel="author">हिन्दुस्तान टीम,कानपुर</a></address>
      <p>फर्रुखाबाद में वारंटी को पकड़ने गई पुलिस पर ग्रामीणों ने हमला कर दिया। दरोगा और सिपाही को जमकर पीटने के बाद भीड़ ने आरोपित को छुड़ा लिया। किसी तरह पुलिसकर्मी जान बचाकर भाग सके। अब आरोपितों की तलाश की जा रही है।</p>
      <p>बवना चौकी इंचार्ज राजेश कुमार, सिपाही बिंटू कुमार के साथ दनियापुर हीरामन गांव में वारंटी अजयपाल को पकड़ने गए थे। पता चला कि वह खेत पर फसल काट रहा है।</p>
      <p>उसके साथ चार बेटे भी मौजूद थे। जैसे ही पुलिस ने खेत पर अजयपाल को पकड़ा तभी उसके पुत्रों ने शोर मचाना शुरू कर दिया। इस दौरान बड़ी संख्या में ग्रामीण आए और पुलिस पर धावा बोल दिया।</p>
      <p>दरांती लेकर दरोगा पर वार कर दिया। राजेश के हाथ में चोट आ गई। भीड़ ने पुलिस कर्मियों को पीटने के बाद अजयपाल को छुड़ा लिया। सूचना मिलते ही इंस्पेक्टर फोर्स के साथ मौके पर पहुंच गए, तब तब सभी आरोपित फरार हो चुके थे।</p>
      <p>राजेश ने बलवा और जानलेवा हमले में अजयपाल, नरसिंह, गौरव, हरिओम, आशुतोष, रामपाल, हरिपाल, रामराज, देव सिंह व एक अज्ञात के खिलाफ एफआईआर दर्ज कराई है। इनमें तीन महिलाएं भी शामिल हैं।</p>
    </article>
  </body>
</html>