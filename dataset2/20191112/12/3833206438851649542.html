<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Resheno-Gei-iznasilvachut-Erol-Myumyun-shte-gnie-v-zatvora-do-kraya-na-dnite-si-913127"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T12:04:00+00:00"/>
    <meta property="og:title" content="Решено: Гей изнасилвачът Ерол Мюмюн ще гние в затвора до края на дните си!"/>
    <meta property="og:description" content="Върховният касационен съд потвърди решение на Пловдивския апелативен съд, с което оставя в сила дожи..."/>
  </head>
  <body>
    <article>
      <h1>Решено: Гей изнасилвачът Ерол Мюмюн ще гние в затвора до края на дните си!</h1>
      <address>
        <time datetime="2019-11-12T12:04:00+00:00">12 Nov 2019, 12:04</time>
      </address>
      <p>Върховният касационен съд потвърди решение на Пловдивския апелативен съд, с което оставя в сила доживотна присъда спрямо Ерол Мюмюн от Харманли. Хасковският окръжен съд е признал Ерол за виновен, в това че на 02.03.2013 г. в землището на село Върбово, община Харманли, е извършил полово сношение и действия на полово удовлетворение с лице от същия пол, като е употребил за това сила и го е осъдил на 6 години лишаване от свобода.</p>
      <p>Подсъдимият е признат за виновен и за това, че на същата дата умишлено е умъртвил пострадалия, като убийството е извършено по особено мъчителен за убития начин и с особена жестокост. За това Мюмюн е получил доживотна присъда. Съдът е преценил, че следва подсъдимият да изтърпи по-тежкото от двете наказания, а именно доживотен затвор. Той е осъден да заплати на майката на пострадалия 70 000 лева за причинени болки и страдания.</p>
      <p>Според Върховния касационен съд, Апелативният съд в Пловдив правилно е преценил, че решението на Хасковския окръжен съд е правилно и законосъобразно, както в частта за вината на подсъдимия и размера на наказанието, така и в гражданската му част. Решението на Върховния касационен съд е окончателно.</p>
    </article>
  </body>
</html>