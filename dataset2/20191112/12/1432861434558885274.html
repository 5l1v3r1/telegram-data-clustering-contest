<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/vardi-veche-ima-poveche-golove-ot-nqkoi-ot-golemite-golmajstori-v-premiyr-lijg-1405416.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T12:50:00+00:00"/>
    <meta property="og:title" content="Варди вече има повече голове от някои от големите голмайстори в Премиър лийг"/>
    <meta property="og:description" content="Отборът на Лестър започна изключително силно настоящата кампания в Премиър лийг Под ръководството на Брендън Роджърс „лисиците“ са на второ място в класирането, като са допуснали едва две поражения и то при гостуванията на Манчестър Юнайтед и Ливърпул"/>
  </head>
  <body>
    <article>
      <h1>Варди вече има повече голове от някои от големите голмайстори в Премиър лийг</h1>
      <address><time datetime="2019-11-12T12:50:00+00:00">12 Nov 2019, 12:50</time> by <a rel="author">Sportlive.bg</a></address>
      <p>Отборът на <a href="https://www.sportlive.bg/tags/17016">Лестър</a> започна изключително силно настоящата кампания в Премиър лийг. Под ръководството на Брендън Роджърс „лисиците“ са на второ място в класирането, като са допуснали едва две поражения и то при гостуванията на Манчестър Юнайтед и Ливърпул. Един от главните виновници за силното представяне безспорно е нападателят на тима <a href="https://www.sportlive.bg/tags/45495">Джейми Варди</a>. Английският реализатор води при голмайсторите в лигата, като има 11 гола в 12 мача до момента в шампионата.</p>
      <p>С попаденията си от началото на първенството Варди покачи сметката си във <a href="https://www.sportlive.bg/tags/5101">Висшата лига</a> на 91 гола. Той наближава елитния списък на играчи с над 100 попадения в Премиър лийг, като едва 28 души могат да се похвалят, че са част от този списък. Интересното е, че зад себе си Варди вече остави някои от най-големите имена, играли в английския елит. Зад нападателя на Лестър в подреждането са Денис Бергкамп (с 87 гола) Фернандо Торес (85), Кристиано Роналдо (84), Ерик Кантона (72) и Луис Суарес (69). Никак нелошо постижение, при положение, че само преди 7 години Варди играеше за аматьорския Флийтууд Таун.</p>
      <p>Голмайсторът на Лестър има 7 гола за националния отбор на Англия, но заяви, че се отказва от тима, за да даде шанс на по-млади играчи след светоното първенство в Русия миналата година. Ако Варди обаче продължи с тази си форма, има голяма вероятност Гарет Саутгейт да го върне в състава за Евро 2020. <i><a href="https://www.sportlive.bg/worldfootball/england/Kakvo-se-sluchva-sys-Salah-i-misterioznata-mu-kontuziq--1405245.html">А ето какво се случва с един от другите големи голмайстори в Премиър лийг. </a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Emeri-zashtiti-igrachite-si-sled-zagubata-ot-Lestyr-1405144.html"/>
        <a href="https://www.sportlive.bg/worldfootball/england/Lestyr-izleze-vtori-sled-pobeda-nad-Arsenal-krizata-pri-topchiite-se-zadylbochava-1404702.html"/>
        <a href="https://www.sportlive.bg/worldfootball/england/Klyuchov-uikend-v-Premiyr-lijg-%E2%80%93-mozhe-li-top-4-da-byde-reshen-oshte-tazi-sedmica-1404631.html"/>
        <a href="https://www.sportlive.bg/worldfootball/england/Emeri-Mnogo-e-vazhno-za-nas-da-pobedim-Lestyr-1404475.html"/>
        <a href="https://www.sportlive.bg/worldfootball/england/Vardi-izleze-nachelo-v-spisyka-s-golmajstori-sled-istoricheskata-pobeda-na-Lestyr-1388625.html"/>
      </related>
    </article>
  </body>
</html>