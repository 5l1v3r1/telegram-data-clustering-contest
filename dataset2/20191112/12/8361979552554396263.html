<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/arahamiya-shchodo-rozsliduvannya-bihus-info-pro-kvartiri-i-mashini-dubinskogo-novini-ukrajini-50053056.html"/>
    <meta property="og:site_name" content="НВ"/>
    <meta property="article:published_time" content="2019-11-12T12:55:00+00:00"/>
    <meta property="og:title" content="Арахамія: Розслідування Bihus.info про статки Дубінського не має корупційної складової"/>
    <meta property="og:description" content="Глава фракції Слуги народу Давид Арахамія вважає, що розслідування Bihus.info про статки нардепа Олександра Дубінського не містить матеріалів, в яких можна побачити корупційну складову."/>
  </head>
  <body>
    <article>
      <h1>Арахамія: Розслідування Bihus.info про статки Дубінського не має корупційної складової</h1>
      <h2>Глава фракції Слуги народу Давид Арахамія вважає, що розслідування Bihus.info про статки нардепа Олександра Дубінського не містить матеріалів, в яких можна побачити корупційну складову.</h2>
      <address>
        <time datetime="2019-11-12T12:55:00+00:00">12 Nov 2019, 12:55</time>
      </address>
      <p>«Я взагалі не зрозумів суті розслідування: це був сюжет про заздрість… Якби це був держслужбовець-корупціонер, він нажив, у нього була б маленька зарплата, і такі статки — потрібно робити розслідування і розбиратися. Якщо це приватна особа, то я бажаю всім приватним особам мати такі статки, як у пана Дубінського, його мами і всіх родичів», — цитує Арахамію <a href="https://interfax.com.ua/">Інтерфакс-Україна.</a></p>
      <p>Відповідаючи на питання журналістів щодо неспівмірності заробітної плати Дубінського-журналіста і розмірів його статків, Арахамія сказав, що це повинен коментувати сам Дубінський.</p>
      <p>11 листопада в журналістському розслідуванні Bihus.info було опубліковано розслідування про нардепа Дубінського.</p>
      <p>Згідно з матеріалами розслідування, <a href="https://nv.ua/ukr/ukraine/politics/video-dubinskiy-neruhomist-ta-mashini-novini-ukrajini-50052921.html">Дубінський і його сім'я протягом останніх кількох років стали власниками 24 квартир, 17 автомобілів, двох будинків і 70 соток землі на загальну суму близько $2 млн.</a></p>
      <p>Сам же <a href="https://nv.ua/ukr/ukraine/politics/mashini-ta-kvartiri-sim-ji-dubinskogo-reakciya-nardepa-novini-ukrajini-50053019.html">Дубінський стверджує, що все це майно було придбано майже 20 років тому і оформлялося на членів його сім'ї.</a></p>
    </article>
  </body>
</html>