<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/12/7102941/"/>
    <meta property="og:site_name" content="Європейська правда"/>
    <meta property="article:published_time" content="2019-11-12T12:27:23+00:00"/>
    <meta property="og:title" content="Хорватія планує перейти на євро до 2024 року"/>
    <meta property="og:description" content="Прем’єр-міністр Хорватії Андрей Пленкович заявив у вівторок, що стратегічною метою країни є виконати необхідні критерії і запровадити євро до кінця наступного терміну уряду."/>
  </head>
  <body>
    <article>
      <h1>Хорватія планує перейти на євро до 2024 року</h1>
      <address>
        <time datetime="2019-11-12T12:27:23+00:00">12 Nov 2019, 12:27</time>
      </address>
      <p>Прем'єр-міністр Хорватії Андрей Пленкович заявив у вівторок, що стратегічною метою країни є виконати необхідні критерії і запровадити євро до кінця наступного терміну уряду.</p>
      <p>Як пише "Європейська правда" з посиланням на <a href="https://www.reuters.com/">Reuters</a>, про це він сказав на економічній конференції у вівторок.</p>
      <p>Раніше цього року Хорватія <b><a href="https://www.eurointegration.com.ua/news/2019/07/5/7098160/">направила</a></b> Європейському центральному банку лист про наміри приєднатися до Механізму валютного курсу ЄС (ERM-2) – наступним кроком після цього є перехід на євро.</p>
      <p>"Ми плануємо приєднатися до ERM-2 в другій половині 2020 року, де ми плануємо провести від двох з половиною до трьох років. Тоді перехід на євро може статися найраніше у 2023 році або на початку 2024 року", - сказав Пленкович.</p>
      <p>Він сказав, що однією з основних переваг для Хорватії від введення євро буде усунення валютних ризиків, зниження вартості запозичень і підвищення конкурентоспроможності економіки.</p>
      <p>Хорватія докладає зусиль, щоб тримати під контролем свій бюджетний баланс та зменшити державний борг до 60% ВВП у найближчі кілька років, які є одним з ключових критеріїв приєднання до євро.</p>
      <related>
        <a href="https://www.eurointegration.com.ua/news/2019/07/5/7098160/"/>
      </related>
    </article>
  </body>
</html>