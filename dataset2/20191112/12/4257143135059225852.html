<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/12/tamadas-a-munkaspart-ellen"/>
    <meta property="og:site_name" content="infostart"/>
    <meta property="article:published_time" content="2019-11-12T12:25:00+00:00"/>
    <meta property="og:title" content="Támadás a Munkáspárt ellen"/>
    <meta property="og:description" content="Kibertámadás érte a legnagyobb brit ellenzéki erő, a Munkáspárt informatikai rendszerét, éppen egy hónappal a december 12-ére kiírt előrehozott parlamenti választások előtt."/>
  </head>
  <body>
    <article>
      <h1>Támadás a Munkáspárt ellen</h1>
      <address><time datetime="2019-11-12T12:25:00+00:00">12 Nov 2019, 12:25</time> by <a rel="author">Infostart / MTI</a></address>
      <h3>Kibertámadás érte a legnagyobb brit ellenzéki erő, a Munkáspárt informatikai rendszerét, éppen egy hónappal a december 12-ére kiírt előrehozott parlamenti választások előtt.</h3>
      <p>A Labour szóvivője fejlett módszerekkel végrehajtott nagyszabású támadásnak minősítette az incidenst.</p>
      <p>Hangsúlyozta ugyanakkor, hogy a párt digitális felületeinek "robusztus" védelmi rendszerei miatt a kibertámadás kudarcba fulladt, és valószínűsíthető, hogy az adatbiztonság nem sérült.</p>
      <p>A szóvivő nem részletezte, hogy a párt mely online felületeit érte támadás, és arra sem tett utalást, hogy ki állhatott az incidens mögött, csak annyit mondott, hogy a biztonsági eljárások alkalmazásának idejére egyes kampánytevékenységek lelassultak, de a párt kampánya ismét "teljes sebességgel zajlik".</p>
      <p>
        <i>Nyitókép: MTI/EPA/Brit parlament/Stephen Pike</i>
      </p>
    </article>
  </body>
</html>