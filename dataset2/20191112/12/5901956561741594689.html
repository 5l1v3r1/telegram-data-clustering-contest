<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/arso-izdal-opozorilo-prihajajo-nalivi-poplave-in-mocan-veter-248202"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T12:04:00+00:00"/>
    <meta property="og:title" content="Arso izdal opozorilo, prihajajo nalivi, poplave in močan veter"/>
    <meta property="og:description" content="LJUBLJANA – Agencija za okolje opozarja, da bodo v noči s torka na sredo po Sloveniji nastajali krajevni in dolgotrajni nalivi. Najhuje bo na jugovzhodu države. Sunki južnega vetra bodo tam lah..."/>
  </head>
  <body>
    <article>
      <h1>Arso izdal opozorilo, prihajajo nalivi, poplave in močan veter</h1>
      <h2>Del Slovenije je obarvan oranžno. </h2>
      <address><time datetime="2019-11-12T12:04:00+00:00">12 Nov 2019, 12:04</time> by <a rel="author">N. B.</a></address>
      <p>LJUBLJANA – Agencija za okolje opozarja, da bodo v noči s torka na sredo po Sloveniji nastajali krajevni in dolgotrajni nalivi. Najhuje bo na jugovzhodu države. Sunki južnega vetra bodo tam lahko presegali 70 km/h, kot še dodajajo, bo visoko tudi plimovanje morja. <br/><br/>Popoldne bo sicer oblačno in deževno. Meja sneženja se bo na severozahodu spustila na okoli 900 metrov. Pihal bo severovzhodni veter, na Primorskem zmerna burja. Najvišje dnevne temperature bodo od 6 do 11, v alpskih dolinah malo nad 0, ob morju do 14 °C.</p>
      <h3>Meja sneženja se bo spustila</h3>
      <p>Jutri bo oblačno z dežjem, ki bo proti večeru oslabel. Ponekod v alpskih dolinah bo dež prešel v sneg. Temperature bodo od 6 do 12, v alpskih dolinah malo nad 0 °C.<br/><br/>V četrtek bo zmerno do pretežno oblačno. Popoldne bo od juga znova začelo deževati. V petek bo na zahodu oblačno in deževno, na vzhodu pa spremenljivo oblačno in večinoma suho. Na Primorskem bo pihal zmeren jugo.</p>
    </article>
  </body>
</html>