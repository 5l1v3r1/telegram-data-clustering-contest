<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rasizm-na-matchi-shahtar-dinamo-reakciya-policiji-novini-ukrajini-50053051.html"/>
    <meta property="og:site_name" content="НВ"/>
    <meta property="article:published_time" content="2019-11-12T12:23:00+00:00"/>
    <meta property="og:title" content="Поліція відкрила провадження через расизм на матчі Шахтар — Динамо"/>
    <meta property="og:description" content="Правоохоронці зайнялися розслідуванням фактів прояви расизму під час футбольного матчу між Шахтарем і Динамо 10 листопада."/>
  </head>
  <body>
    <article>
      <h1>Поліція відкрила провадження через расизм на матчі Шахтар — Динамо</h1>
      <h2>Правоохоронці зайнялися розслідуванням фактів прояви расизму під час футбольного матчу між Шахтарем і Динамо 10 листопада.</h2>
      <address>
        <time datetime="2019-11-12T12:23:00+00:00">12 Nov 2019, 12:23</time>
      </address>
      <p>Про це <a href="https://hk.npu.gov.ua/news/Inshi-podiji/za-faktom-pravoporushennya-pid-chas-futbolnogo-matchu-u-xarkovi-slidchimi-vidkrito-kriminalne-provadzhennya/">повідомляє</a> прес-служба поліції Харківської області.</p>
      <p>Слідство встановило, що в ході матчу близько 20 фанатів клубу Динамо вигукували расистські образи на адресу гравців Шахтаря.</p>
      <p>Читайте також:<br/><a href="https://nv.ua/ukr/sport/football/tayson-video-fanati-match-shahtar-dinamo-upl-rasizm-10-11-2019-50052827.html">&amp;nbspЗ’явилося відео з імітацією звуків мавп у секторі фанатів Динамо на матчі з Шахтарем</a></p>
      <p>Слідчим Слобідського відділу поліції було відкрито кримінальне провадження за ч. 1 ст. 161 (порушення рівноправності громадян залежно від їх расової, національної приналежності, релігійних переконань, інвалідності та за іншими ознаками) Кримінального кодексу України.</p>
      <p>Зараз матеріали кримінального провадження направлені в прокуратуру Харківської області для вирішення питання щодо можливої зміни підслідності.</p>
      <p>У другому таймі матчу Шахтар - Динамо гравець донецького клубу Тайсон нібито почув расистські вигуки на свою адресу з фанатського сектора Динамо і показав у бік ультрас середній палець.</p>
      <p>Читайте також:<br/><a href="https://nv.ua/ukr/sport/football/tayson-rasizm-video-vigukiv-ultras-dinamo-50052875.html">&amp;nbspЗ’явилось нове відео з вигуками фанатів Динамо в бік Тайсона</a></p>
      <p>Арбітр призупинив гру і вивів команди в підтрибунне приміщення, а після того, як гра поновилася, рефері показав Тайсону червону картку за непристойний жест. <a href="https://nv.ua/ukr/sport/football/shahtar-dinamo-rezultat-matchu-upl-50052687.html">Матч завершився перемогою Шахтаря</a> з рахунком 1:0.</p>
    </article>
  </body>
</html>