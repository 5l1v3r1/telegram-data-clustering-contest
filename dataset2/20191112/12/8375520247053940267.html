<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kijiv-proponuje-zasnuvati-orden-tarasa-shevchenka-639392.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T12:33:01+00:00"/>
    <meta property="og:title" content="Київ пропонує заснувати орден Тараса Шевченка"/>
    <meta property="og:description" content="В Україні досі не існує державної нагороди, яка б вшановувала пам'ять Шевченка"/>
  </head>
  <body>
    <article>
      <h1>Київ пропонує заснувати орден Тараса Шевченка</h1>
      <address>
        <time datetime="2019-11-12T12:33:01+00:00">12 Nov 2019, 12:33</time>
      </address>
      <h4>В Україні досі не існує державної нагороди, яка б вшановувала пам'ять Шевченка</h4>
      <p>У вівторок, 12 листопада, на пленарному засіданні Київської міської ради депутати прийняли рішення, яке передбачає встановлення державної нагороди – «орден Тараса Шевченка». З відповідною ініціативою Київрада звернулася до парламенту України.</p>
      <p>Про це повідомляє пресслужба міськради.</p>
      <p>У березні 2019 року українці відзначили 205-річчя від дня народження Тараса Шевченка. Він – класик української літератури, геніальний поет і художник, нескорений борець за волю України.</p>
      <p>На сьогодні державної нагороди, яка б вшановувала пам'ять видатного українського діяча, не існує. Тому встановлення ордена Тараса Шевченка буде відповідати пріоритетам державної політики у сфері збереження культурної спадщини та естетичного виховання громадян, вважають ініціатори проекту рішення. Адже вшанування генія українського народу не повинно звужуватися лише встановленням пам'ятників, найменуванням вулиць, бульварів чи площ.</p>
      <p>Рішення підтримали 76 депутатів.</p>
      <p>До слова, кияни <a href="https://glavcom.ua/kyiv/news/kiyani-proponuyut-pereymenuvati-dvi-stanciji-metro-639126.html">пропонують перейменувати станцію метро «Площа Льва Толстого» у центрі Києва у станцію «Тараса Шевченка»</a>. А існуючу станцію «Тараса Шевченка» перейменувати у «Межигірську».</p>
      <related>
        <a href="https://glavcom.ua/world/observe/u-florenciji-vstanovlyat-podarovaniy-kijevom-pamyatnik-shevchenku--598526.html"/>
        <a href="https://glavcom.ua/country/society/zelenskiy-poyasniv-yak-stavitsya-do-vulic-nazvanih-v-chest-stepana-banderi-587121.html"/>
        <a href="https://glavcom.ua/columns/nyschuk/ogon-zapeklih-ne-peche-taras-shevchenko-i-ukrajinska-derzhava-576077.html"/>
      </related>
    </article>
  </body>
</html>