<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/a-tv2-vadonatuj-musoraban-ter-vissza-bodi-sylvi-es-sokan-masok/186442"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T12:20:00+00:00"/>
    <meta property="og:title" content="A TV2 vadonatúj műsorában tér vissza Bódi Sylvi és sokan mások"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A TV2 vadonatúj műsorában tér vissza Bódi Sylvi és sokan mások</mark>
      </h1>
      <address><time datetime="2019-11-12T12:20:00+00:00">12 Nov 2019, 12:20</time> by <a rel="author">Bors</a></address>
      <p>
        <b><b>Izgalmas sport event műsorral jelentkezik a csatorna: december 1-től vasárnap esténként kerül képernyőre a Catch! – úgyis utolérlek!, amely egy fogócska felnőtteknek. Négy fős csapatok mérkőznek majd meg a Catch! hatalmas arénájában, hogy pontokat gyűjtve bekerüljenek a döntőbe, majd hazavigyék a 10 millió forintos fődíjat. A nagyszabású produkció háziasszonya Ördög Nóra, műsorvezető-riportere Petur András (Sport TV), kommentátora pedig Gundel Takács Gábor.</b> </b>
        <b>
          <b>Izgalmas sport event műsorral jelentkezik a csatorna: december 1-től vasárnap esténként kerül képernyőre a Catch! – úgyis utolérlek!, amely egy fogócska felnőtteknek. Négy fős csapatok mérkőznek majd meg a Catch! hatalmas arénájában, hogy pontokat gyűjtve bekerüljenek a döntőbe, majd hazavigyék a 10 millió forintos fődíjat. A nagyszabású produkció háziasszonya Ördög Nóra, műsorvezető-riportere Petur András (Sport TV), kommentátora pedig Gundel Takács Gábor.</b>
        </b>
      </p>
      <p>
        <b>December 1-én, 18.55-től elindul a TV2 vadonatúj sport event műsora, a Catch! – úgyis utolérlek! A fogócska szabályain alapuló játékban négy fős csapatok versenyeznek, hogy gyorsaságukkal és ügyességükkel a legjobbak közé kerüljenek.</b>
      </p>
      <figure>
        <img src="http://media.borsonline.hu/cikk/20/192021/big-lead/650x360/2021476_catchmusorvezetok2-e1573554709200.jpg"/>
        <figcaption>© TV2</figcaption>
      </figure>
      <p>A Catch! arénájában egy hét emeletes ház magasságával megegyező, függőleges pályával is meg kell küzdeniük a versenyzőknek, és még a legprofibb parkourosoknak is kihívást jelent A hajsza pályája, ahol elképesztő ugrások és bravúros vetődések viszik majd közelebb a csapatokat a döntő fordulóhoz. A Catch! versenyzői nem rettennek meg az akadályoktól, merthogy ez a fogócska nem gyerekjáték!</p>
      <p><i>„A fogócskáról mindenkinek van valamilyen emlékképe, érzése. Egy nagyon egyszerű és szerethető gyerekjáték, amit most mi egy sokkal magasabb szintre emelünk, köszönhetően a hatalmas díszletnek, az akadálypályáknak, a komoly technikai háttérnek, és annak, hogy igazi sportemberekből álló csapatok állnak rajthoz. Nagyon látványos, izgalmas sportverseny a Catch!, amely egy egyszerű ötleten alapul, mégis igazán nagyszabású”</i> – árulta el Ördög Nóra, a műsor háziasszonya, aki a Catch! arénájában műsorvezetőtársával, Petur Andrással terelgeti a játékosokat, illetve segít a nézőknek is eligazodni a szabályok között.</p>
      <p><i>„A sport, legyen szó versenysportról, vagy hobbi sportról, magában hordozza ugyanazt az izgalmat, feszültséget, a nyerni akarást, és mi ebből dolgozunk. Ha az ember megismeri a játékot, a szereplőket, megvan a motiváció és a kötődés, akkor egy fogócskának is lehet ugyanaz a hangulata, mint egy világbajnoki mérkőzésnek. A Catch! számomra azt hozta, amire számítottam, egy nagyon izgalmas, fordulatokkal teli versenyt, ahol műsorvezetőként, riporterként magamat adhatom”</i> – mondta <b>Petur András</b>, aki közvetlenül a fordulók után a pálya szélén kérdezgeti majd a csapattagokat. Ízig-vérig sportriporter, aki mindent tud Magyarország bajnokairól, akikből jó páran ott lesznek a Catch! arénájában.</p>
      <p>A Catch! kommentátori fülkéjéből <b>Gundel Takács Gábor</b> követi a pályán zajló eseményeket, és épp olyan vehemenciával és átéléssel közvetíti a fogócska futamait, mint egy olimpiai döntőt.</p>
      <p><i>„Nekünk is lett egy csapatunk, ki-hol van, ki-mit tart kézben, ki-mit tesz hozzá a műsorhoz. Tehát nem azért vagyunk többen, hogy felváltva beszéljünk, hanem mindenkinek megvan a maga kis szerepe és úgy érzem, hogy ebből a hármasból lett egy jó egész”</i> – utalt műsorvezető-társaira Gundel Takács Gábor.</p>
      <p><i>„A Catch! egyszerre egy játék és egy komoly verseny. Nekem az a dolgom, hogy átadjam a hangulatát, az izgalmát és e tekintetben semmiben sem más ez, mint bármilyen sportesemény. Remélem, hogy a nézőkben is olyan pozitív, a fogócska által nosztalgikus érzések jönnek elő, mint bennünk a forgatáskor”</i> – tette hozzá.</p>
      <p>A Catch! – úgyis utolérlek! egy-egy adásában négy darab négy fős csapat száll versenybe, több fordulóban.</p>
      <p>
        <b>A tét pedig nem kicsi, hiszen a Catch! döntőjében a dicsőség mellett 10 millió forintot vihet haza a legjobb csapat. A felnőtt fogócskában többek között ott lesz Bódi Sylvi, Bárdosi Ildi, Száraz Dénes, Linczényi Márkó és Esztergályos Patrik is.</b>
      </p>
    </article>
  </body>
</html>