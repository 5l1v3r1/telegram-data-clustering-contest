<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/v-izrael-letyat-raketi-mvnr-ne-ptuvayte-406530.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T12:55:36+00:00"/>
    <meta property="og:title" content="В Израел летят ракети, МВнР: Не пътувайте!"/>
    <meta property="og:description" content="75 ракети бяха изстреляна от ивицата Газа към Израел. Палестинските групировки и израелските въоръжени сили от няколко часа си разменят удари"/>
  </head>
  <body>
    <article>
      <h1>В Израел летят ракети, МВнР: Не пътувайте!</h1>
      <address>
        <time datetime="2019-11-12T12:55:36+00:00">12 Nov 2019, 12:55</time>
      </address>
      <p> </p>
      <p>75 ракети бяха изстреляна от ивицата Газа към Израел. Палестинските групировки и израелските въоръжени сили от няколко часа си разменят удари, след като при бомбардировка в Газа рано тази сутрин бяха убити командирът на военното крило на групировката Ислямски джихад Баха Абу ал Ата и съпругата му Асма. Ранени са и чети от децата им.</p>
      <p>Израелските военни наредиха на населението в голяма част от страната до края на дена да си остане у дома и да избягва места, където се събират много хора, тъй като се очаква масираният ракетен обстрел от Газа да продължи, предаде Асошиейтед прес.</p>
      <p> </p>
      <p>По нареждане на армията са отменени днес занятията в училищата и университетите, както и работният ден с изключение на жизненоважните сфери.</p>
      <p>Българското посолство в Израел също реагира на бомбардировките и призова българите да се осведомят за най-близките убежища.</p>
      <p>"Поради усложнената на 12 ноември 2019 г. обстановка препоръчваме временно да не се пътува в Израел, а всички български граждани на територията на страната трябва да имат предвид, че са изключително непрепоръчителни посещенията на места на териториите на Западния бряг, Източен Ерусалим, в близост до границата с Ивицата Газа, Голанските възвишения", съобщават от посолството ни в Израел.</p>
      <figure>
        <a href="https://twitter.com/MajorAlertsNow/status/1194173790709784576">
          <img src="https://pbs.twimg.com/ext_tw_video_thumb/1194172186879234050/pu/img/v3ToEZHEwS4fvitr?format=jpg&amp;name=small"/>
        </a>
      </figure>
      <p>"Препоръчваме при пристигане в местата за настаняване в Израел всички туристи да се поинтересуват за наличието на бомбоубежища в района. В случай на задействани звукови сирени за въздушно нападение (ракетна атака), хората следва да се отправят по най – краткия път до бомбоубежище и да чакат спиране на сигнала за опасност", препоръчват още българското посолство.</p>
      <p>"В случай, че няма укритие или не може да се стигне до него навреме, лицата следва да се прикрият до най – близката стена или преграда, което би могло да ги предпази от потенциален взрив или осколки от шрапнели. При всички случаи следва да се спазват инструкциите, давани в такива случаи от органите на обществения ред и/или на военни части", се казва още в съобщението.</p>
      <p>Във връзка с усложнената обстановка посолството на България в Тел Авив е затворено за клиенти. При необходимост от съдействие българските граждани могат да се свържат с посолството на България в Тел Авив на следните телефонни номера: + 972 3 696 13 78 и + 972 3 696 13 61 или мобилни номера за спешни случаи +972 54 59 54 379 и +972 54 764 00 89. </p>
    </article>
  </body>
</html>