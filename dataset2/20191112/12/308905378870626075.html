<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/deze-flagship-killer-komt-naar-nederland-33102"/>
    <meta property="og:site_name" content="Apparata"/>
    <meta property="article:published_time" content="2019-11-12T12:32:00+00:00"/>
    <meta property="og:title" content="Deze flagship killer komt naar Nederland"/>
    <meta property="og:description" content="Leuk toestel dat mogelijk de titel flagship killer mag dragen."/>
  </head>
  <body>
    <article>
      <h1>Deze flagship killer komt naar Nederland</h1>
      <h2>Leuk toestel dat mogelijk de titel flagship killer mag dragen.</h2>
      <address><time datetime="2019-11-12T12:32:00+00:00">12 Nov 2019, 12:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Sinds dit jaar is het Chinese Realme <a href="https://www.apparata.nl/nieuws/na-oneplus-oppo-en-xiaomi-komt-er-weer-een-merk-naar-europa-31176">actief in Nederland</a> en het dochtermerk van Oppo knalt gelijk binnen met de X2 Pro, een midranger compleet met een hoop high-end hardware. Is dit de nieuwe flagship-killer nadat OnePlus die positie een beetje open liet?</p>
      <p>De Realme X2 Pro is een leuke verzameling van prima specs voor een zeer degelijke prijs; de ingrediënten voor een flagship killer. Het grote toestel van 6,5-inch komt met een 90Hz 2400×1080 pixels display (20:9). Onder het display zit een vingerafdrukscanner verstopt.</p>
      <p>Onder de motorkap bevat de X2 Pro een Snapdragon 855+ processor, 6 of 8GB RAM en 64, 128 of 256GB opslagruimte. In totaal heeft de X2 Pro een stevige 4000mAh batterij, verdeeld over twee modules van 2000mAh. Zoals eerder <a href="https://www.apparata.nl/nieuws/is-het-64mp-camera-tijdperk-met-deze-mid-ranger-aangebroken-32264">uitgebreid beschreven</a> geeft Realme hun toestellen graag een stevige 64MP camera mee en dat is ook voor dit toestel het geval.</p>
      <p>En dan nu de hamvraag; wat kosten de Chinese toestellen dan precies? Voor een adviesprijs van €399 is de goedkoopste uitvoering een redelijk okay toestel. Vanaf €449 wordt het interessant, want dat krijg je een X20 Pro met 8GB RAM en 128GB opslagruimte. De duurste variant (met 256GB HDD) gaat voor €499 over de toonbank.</p>
      <p>De X20 Pro is vanaf vandaag beschikbaar in de <a href="https://www.realme.com/eu/realme-x2-pro">webshop</a> van Realme, zowel in Nederland als ook in België en andere Europese landen.</p>
    </article>
  </body>
</html>