<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741327"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T12:05:00+00:00"/>
    <meta property="og:title" content="อดีตต้นสังกัด'นัน กิ่งเพชร' แจ้งจับ20ชาวเน็ตโพสต์หมิ่น"/>
    <meta property="og:description" content="“นิว สตาร์ มีเดีย” อดีตต้นสังกัด “นัน กิ่งเพชร” ส่งทนายโร่แจ้งจับ 20ชาวเน็ต อ้างใส่ร้ายหมิ่นประมาท ”แก๊งลิขสิทธิ์ ตบทรัพย์ “ทำเสียชื่อเสียง"/>
  </head>
  <body>
    <article>
      <h1>อดีตต้นสังกัด'นัน กิ่งเพชร' แจ้งจับ20ชาวเน็ตโพสต์หมิ่น</h1>
      <address>
        <time datetime="2019-11-12T12:05:00+00:00">12 Nov 2019, 12:05</time>
      </address>
      <p>
        <b>“นิว สตาร์ มีเดีย” อดีตต้นสังกัด “นัน กิ่งเพชร” ส่งทนายโร่แจ้งจับ 20ชาวเน็ต อ้างใส่ร้ายหมิ่นประมาท ”แก๊งลิขสิทธิ์ ตบทรัพย์ “ทำเสียชื่อเสียง</b>
      </p>
      <p>จากกรณีเหยื่อลิขสิทธิ์ได้เข้าแจ้งความดำเนินคดีกับ นายภูมิภากร ถินสุวรรณ์ หรือ “นัน กิ่งเพชร” อายุ 42 ปี ภูมิลำเนาอยู่หมู่ 2 ต.ทับสวาย อ.ห้วยแถลง จ.นครราชสีมา  ที่อ้างว่าเป็นตัวแทนเจ้าหน้าที่ปราบปรามทรัพย์สินทางปัญหาของ บริษัท นิว สตาร์ มีเดีย จํากัด  ถูกข่มขู่กรรโชกทรัพย์ ก่อนที่ทางบริษัทจะออกมาปฏิเสธว่า”นัน กิ่งเพชร”เป็นฟรีแลนซ์ ที่ไม่ได้ต่อสัญญากันแล้วนั้น ต่อมาได้ออกออกแถลงการณ์ ซัดกระแสสังคม –สื่อหนุนละเมิดลิขสิทธิ์ ขู่ฟ้องกราวรูด<br/><br/>ความคืบหน้าเมื่อวันที่ 12 พ.ย.นายอรรถพล​ พินิจสอน​ อายุ​ 31​ ปี​ พนักงาน บริษัทนิวสตาร์มีเดีย​ จำกัดพร้อมด้วยที​มทนายความของบริษัท​​เข้าแจ้​งความร้องทุกข์​ต่อ​ ร.ต.อ.วีระศักดิ์ บุญศรี รองสว.(สอบสวน)สน.มีนบุรี​ หลังจากที่ทางบริษัทและพนั​กงาน ถูกกล่าวหาและถูกด่​าทอในโซเชี่ยล โดยทนายความกล่าวว่า จากกรณีผู้​ใช้เฟซบุ๊ก​ทั่วไปได้​ มีการโพสต์ข้อความพร้อมรูปภาพ​ สร้างความเสื่อมเสียให้กับบุ​คคลและบริษัท​ โดยมีการเชื่อมโยงว่าบุคคลดั​งกล่าวและบริษัท​ เกี่ยวข้องกับเหตุการณ์​ที่​ล่อซื้อกระทงเด็ก 15 ที่โคราช​ ซึ่งความจริงแล้วทางบริษัทไม่เกี่ยวข้อง​ โดยข้อความที่นำไปโพสต์เป็นข้​อความหยาบคายและเสียหาย​ เช่น​ กล่าวหาว่าเป็น”แก๊งลิขสิทธิ์​ ตบทรัพย์​ “ซึ่งภาพที่นำไปโพสต์เป็นภาพที​มงานทั้งหมด​ในอดีต​ ทีมงานบางคนเป็นตัวแทนบริษัท​ บางคนไม่เป็น​ แต่เป็นการกล่าวหาเหมารวม​ ซึ่งสร้างความเสียหายให้แก่บริ​ษัทเป็นอย่างมาก​ จึงมาแจ้งความดำเนินคดีผู้​ใช้เฟซบุ๊ก กว่า 20 รายใน ข้อหาหมิ่​นประมาท</p>
      <figure>
        <img src="https://www.dailynews.co.th/admin/upload/20191112/news_EuSdgiUKZw184301_533.jpg?v=201911130612?v=5479"/>
      </figure>
      <p>ทนายความบริษัทนิวสตาร์ มีเดีย​ จำกัด กล่าวต่อว่า สำหรับนายภูมิภากร ถินสุวรรณ์ หรือนัน กิ่งเพชร​ ที่อ้างตัวเป็นตัวแทนลิขสิทธิ์​ และเป็นคนที่จับกุมล่อซื้อกระทง เด็กหญิงวัย 15 ปี อ้างตัวแทนลิขสิทธิ์ดำเนินการสั่​งให้ทำสินค้าละเมิดลิขสิทธิ์ ติดรูปตัวการ์ตูนดังนั้​น เคยทำงานเป็นฟรีแลนซ์ของทางบริ​ษัท​ แต่ได้ออกไปแล้ว​ และไม่มีส่วนเกี่ยวข้องกับบริษั​ทนิวสตาร์ มีเดีย​ จำกัด เลย สำหรับบริษัทนิวสตาร์มีเดียนั้​น​ เป็นตัวแทนรับมอบอำนาจ​มีหน้าที่​เข้าตรวจสอบ​ ภายหลังที่พบเจอการกระทำความผิ​ด​ ก็จะมีการแจ้งเจ้าหน้าที่​ตำรวจเข้าไปจับกุม​ทุกครั้ง​ ในส่วนของการรับพนักงานเข้​าทำงานและขั้นตอนการปฏิบัติ​งานนั้น​ ที่ผ่านมาทางบริษัทมีขั้​นตอนในการคัดสรรคนที่จะทำหน้าที่​​ ยืนยันว่าบุคคลใดที่มีพฤติ​กรรมไม่เหมาะสม​ ทางบริษัทมีการจัดการเด็ดขาด​ .<br/> </p>
      <figure>
        <img src="https://www.dailynews.co.th/admin/upload/20191112/news_vzNlCEXGyk184321_533.jpg?v=201911130612?v=6964"/>
      </figure>
      <p>
        <i>
          <b>ข่าวที่เกี่ยวข้อง</b>
        </i>
        <br/>
        <a href="https://www.dailynews.co.th/regional/741095">อดีตต้นสังกัด'นัน กิ่งเพชร'ซัดสังคม-สื่อหนุนละเมิดสิทธิ์</a>
      </p>
    </article>
  </body>
</html>