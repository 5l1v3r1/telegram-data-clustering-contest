<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639601/%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%A7-%D9%88%D8%A7%D8%B1%D9%88%D9%86%DA%AF%DB%8C-%D8%AF%D9%85%D8%A7-%D9%85%D9%82%D8%A7%D8%A8%D9%84%D9%87-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:21:00+00:00"/>
    <meta property="og:title" content="نمی‌توان با وارونگی دما مقابله کرد"/>
    <meta property="og:description" content="عضو شورای شهر تهران گفت: وارونگی دما یک پدیده طبیعی است، به همین دلیل خیلی نمی‌توان با آن مقابله کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639601/%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%A7-%D9%88%D8%A7%D8%B1%D9%88%D9%86%DA%AF%DB%8C-%D8%AF%D9%85%D8%A7-%D9%85%D9%82%D8%A7%D8%A8%D9%84%D9%87-%DA%A9%D8%B1%D8%AF">نمی‌توان با وارونگی دما مقابله کرد</a>
      </h1>
      <h2>عضو شورای شهر تهران گفت: وارونگی دما یک پدیده طبیعی است، به همین دلیل خیلی نمی‌توان با آن مقابله کرد.</h2>
      <address><time datetime="2019-11-12T12:21:00+00:00">12 Nov 2019, 12:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، زهرا صدر اعظم نوری رئیس کمیسیون سلامت و محیط زیست شورای شهر تهران با اشاره به فرا رسیدن فصل سرما و امکان وقوع پدیده وارونگی دما در خصوص تمهیدات مدیریت شهری برای برخورد با این پدیده طبیعی گفت: خیلی نمی‌توان با این پدیده مقابله کرد، زیرا این اتفاق یک پدیده طبیعی است.</p>
      <p>عضو شورای شهر تهران با بیان اینکه در این شرایط جریان باد برقرار نمی‌شود، گفت: اگر سطح آلودگی زیاد باشد، اثرات نامطلوب به همراه دارد و این وضعیت به شدت نگران کننده خواهد بود و سلامت مردم را تحت تأثیر قرار می‌دهد.<br/>وی با بیان اینکه در شرایط کنونی وضعیت هوا خوب است و جریان باد هم برقرار است، گفت: امیدواریم که استفاده از خودرو‌های آلاینده به حداقل برسد و بحث ترافیک و الزام رانندگان به استفاده از خودرو‌هایی که دارای معاینه فنی هستند، کارساز باشد و بتواند وضع تردد را مدیریت کند و موجب کاهش آلودگی هوا شود.</p>
      <p>صدراعظم نوری تأکید کرد: هر چقدر از وسایل نقلیه شخصی کمتر و به جای آن از وسایل نقلیه عمومی استفاده شود، آلاینده‌های کمتری منتشر و آلودگی هوا هم کمتر می‌شود.</p>
    </article>
  </body>
</html>