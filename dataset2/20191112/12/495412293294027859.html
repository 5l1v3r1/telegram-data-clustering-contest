<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/napoli-infortunio-milik-tendinite-al-pube-tempi-recupero-incerti-salta-il-milan/1948245/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T12:02:13+00:00"/>
    <meta property="og:title" content="Napoli, nuovo infortunio Milik/ Ancora guai per Ancelotti: ecco i tempi di recupero"/>
    <meta property="og:description" content="Napoli, infortunio di Milik. Il portavoce della Polonia, Jakub Kwiatkowski, dipinge una situazione ottimistica: “In campo a breve”"/>
  </head>
  <body>
    <article>
      <h1>Napoli, nuovo infortunio Milik/ Ancora guai per Ancelotti: ecco i tempi di recupero</h1>
      <h2>Napoli, infortunio di Milik. Secondo quanto riferito dal portavoce della Polonia, Jakub Kwiatkowski, la situazione non sembrerebbe essere così grave</h2>
      <address><time datetime="2019-11-12T12:02:13+00:00">12 Nov 2019, 12:02</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p><b>Piove sul bagnato per Carlo Ancelotti</b> che, oltre alla crisi del suo Napoli e uno spogliatoio in fibrillazione, deve affrontare la nuova grana legata ad Arkadiusz Milik: il centravanti polacco degli azzurri infatti <b>si è fermato ancora</b> e, se le notizie che giungono dalla Polonia tenderebbero ad escludere che la punta possa andare incontro a un lungo stop, dall’altra c’è apprensione per una eventuale ricaduta e in relazione a quali potrebbero essere <b>i tempi di recupero</b>. Milik soffrirebbe infatti di una<b> tendinite al pube</b> ma il portavoce della Nazionale della Polonia ha smentito che possa trattarsi di pubalgia, dichiarando che in pochi giorni l’ex Ajax non solo dovrebbe tornare in campo ma che potrebbe essere<b> tranquillamente arruolabile per la sfida col Milan</b> dopo la sosta per le gare di qualificazioni agli Europei. Infatti il problema al pube per Milik non è una novità e tormenta l’attaccante<b> sin dalla scorsa tournée estiva</b> tanto che Ancelotti era stato costretto a fare a meno di lui nelle prime uscite in campionato: il forfeit prima dell’ultimo impegno col Genoa aveva però riacceso i riflettori sul problema e al momento l’unica cosa certa che <b>non prenderà parte alle due gare che vedranno impegnata la selezione biancorossa</b> nei prossimi giorni. <i>(agg. di R. G. Flore)</i></p>
      <h4>DALLA POLONIA SMINUISCONO, “2-3 GIORNI E TORNA IN CAMPO”</h4>
      <p>Sull’infortunio dell’attaccante della nazionale polacca, Milik, bomber di proprietà del Napoli, è intervenuto il portavoce della stessa selezione dell’est Europa, Jakub Kwiatkowski. Parlando in esclusiva ai microfoni di Calcionapoli24.it, ha aggiornato lo stato di salute del giocatore, spiegando: “E’ un problema al pube ma non è pubalgia (un inizio senza dubbio rassicurante ndr), ha avuto lo stesso problema nelle passate settimane. Lo tratteranno al meglio e faranno di tutto per mandarlo in campo sabato”. Kwiatkowski ha poi aggiunto che dovrebbero bastare altri due/tre giorni di terapie affinchè il giocatore possa tornare al meglio: “C’è la speranza che non si ripeta e che dopo questi giorni possa essere completamente recuperato”. Il portavoce della Polonia ha accennato anche al silenzio stampa a cui sarebbero sottoposti i giocatori del Napoli dopo le ultime vicende sportive riguardanti la società partenopea: “Per noi non c’è silenzio stampa – dice ancora Kwiatkowski – non abbiamo avuto comunicazioni al riguardo dal Napoli”. (aggiornamento di Davide Giancristofaro)</p>
      <h4>NAPOLI, INFORTUNIO MILIK: LUNGO STOP?</h4>
      <p>In casa <b>Napoli </b>piove sul bagnato, visto che il club partenopeo ha registrato l’infortunio del suo bomber Arkadiusz <b>Milik</b>. Come riportato dal Corriere della Sport, il centravanti della nazionale polacca è stato costretto a fermarsi a causa di una tendine al pube. Di conseguenza, spiega Fox Sports, il calciatore ha dovuto iniziare un ciclo di cure dopo di che si capirà se lo stesso avrà superato o meno il problema. Difficile comunque capire quanto Milik dovrà stare fermo, e di conseguenza, non è ben chiaro se il giocatore sarà in campo per la delicata partita in programma sabato 23 novembre alle ore 18:00 a San Siro,<b> <a href="https://www.ilsussidiario.net/news/infortunio-malcuit-napoli-lesionati-crociato-e-menisco-fuori-almeno-5-o-6-mesi/1942501/">il match fra i padroni di casa del Milan</a></b> e gli ospiti del Napoli. Una partita che vedrà in campo due fra le squadre meno in forma in questa fase stagionale, visto che il Diavolo non è ancora riuscito a rialzare la testa, nonostante l’arrivo di Pioli sulla panchina, mentre i partenopei sono usciti per la prima volta dopo anni dalla zona Europa e vengono da un negativo pareggio interno contro il Milan.</p>
      <h4>NAPOLI, INFORTUNIO MILIK: GIA’ AD AGOSTO DIVERSI PROBLEMI</h4>
      <p>Il problema riscontrato a Milik non è comunque una cosa “nuova”, visto che, in base a quanto emerso, lo stesso centravanti <b><a href="https://www.ilsussidiario.net/news/video-napoli-verona-2-0-gol-e-highlights-doppio-milik-al-san-paolo/1939175/">se lo trascinerebbe ormai da mesi</a>,</b> precisamente dallo scorso mese di agosto, da quando il Napoli era in tournée oltre oceano. Al momento il calciatore del Napoli si trova con i compagni della nazionale polacca presso il ritiro, e a breve si sottoporrà ad ulteriori accertamenti da cui si capirà la gravità del problema. Non è da escludere che in caso di esito negativo il ragazzo possa rientrare immediatamente a Castelvolturno per nuovi controlli. Milik, attaccante classe 1994, ha realizzato in questa stagione cinque gol in otto diverse presenze.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-djokovic-thiem-streaming-video-2-turno-a-londra-tennis/1948217/"/>
        <a href="https://www.ilsussidiario.net/news/diretta-trento-buducnost-streaming-video-tv-partita-da-vincere-per-laquila/1947802/"/>
        <a href="https://www.ilsussidiario.net/news/diretta-paok-brindisi-streaming-video-tv-trasferta-greca-per-vitucci/1947800/"/>
        <a href="https://www.ilsussidiario.net/news/alessandro-florenzi-alla-sampdoria-possibile-addio-alla-roma-ce-anche-linter/1948515/"/>
        <a href="https://www.ilsussidiario.net/news/empoli-esonerato-bucchi-muzzi-nuovo-allenatore-lex-roma-preferito-a-nicola/1948505/"/>
        <a href="https://www.ilsussidiario.net/news/michael-schumacher-ex-agente-contro-corinna-e-grave-e-lei-mi-impedisce-di-vederlo/1948433/"/>
      </related>
    </article>
  </body>
</html>