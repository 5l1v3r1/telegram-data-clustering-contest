<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140621/%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87%DB%B2%DB%B4%DB%B0%DB%B0-%D8%AF%D8%B1%D8%B5%D8%AF%DB%8C-%D8%A8%D8%A7%D9%86%DA%A9-%D8%AF%DB%8C-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D9%85%D9%86%D8%AA%D9%81%DB%8C-%D8%B4%D8%AF-%D8%AF%D9%88-%D8%AF%D9%84%DB%8C%D9%84"/>
    <meta property="og:site_name" content="boursepress.ir"/>
    <meta property="article:published_time" content="2019-11-12T12:15:00+00:00"/>
    <meta property="og:title" content="افزایش سرمایه۲۴۰۰ درصدی بانک دی از تجدید ارزیابی منتفی شد / دو دلیل"/>
    <meta property="og:description" content="یک مقام آگاه از منتفی شدن افزایش سرمایه ۲۴۰۰ درصدی بانک دی از تجدید ارزیابی دارایی به دو دلیل خبر داد ."/>
  </head>
  <body>
    <article>
      <h1>افزایش سرمایه۲۴۰۰ درصدی بانک دی از تجدید ارزیابی منتفی شد / دو دلیل</h1>
      <h2>یک مقام آگاه به بورس پرس اعلام کرد:</h2>
      <address>
        <time datetime="2019-11-12T12:15:00+00:00">12 Nov 2019, 12:15</time>
      </address>
      <p>
        <i>یک مقام آگاه از منتفی شدن افزایش سرمایه ۲۴۰۰ درصدی بانک دی از تجدید ارزیابی دارایی به دو دلیل خبر داد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، یک مقام آگاه با اشاره مجمع سالانه 13 آبان سرمایه گذاری توسعه و عمران استان کرمان که با حواشی زیاد مربوط به خروج بانک دی از ترکیب هیات رئیسه ، اعتراضات برخی سهامداران ، تقسیم سود 17 تومانی و... همراه شد به بورس پرس گفت: درحالی فرایند بررسی چند جانبه به نتیجه انتخاب هیات مدیره "کرمان" ادامه دارد که افزایش سرمایه بانک دی از محل تجدید ارزیابی سرمایه گذاری ها منتفی شد.</p>
      <p>وی ادامه داد: طبق برنامه اعلامی ، بانک دی در نظر داشت از محل تجدید ارزیابی سرمایه گذاری ها یا تهاتر نیروگاه دماوند با ماهتاب گستر و متعلق به "کرمان " ، اقدام به افزایش سرمایه 2400 درصدی کند اما با توجه به مخالفت بانک مرکزی با افزایش سرمایه از تجدید ارزیابی دارایی از محل سرمایه گذاری ( که در مرحله بررسی قرار دارد ) و همچنین بعد از مجمع سالانه "کرمان" و نتایج حاصله، فعلا" موضوع افزایش سرمایه بانک دی از این محل منتفی شده است.</p>
      <p>وی افزود: علاوه بر این توسعه عمران کرمان هم در نظر داشت از محل سرمایه گذاری ها و بعد از دریافت سهام نیروگاه دماوند از بانک دی ، اقدام به افزایش سرمایه حدود 1000 درصدی کند که به نظر می رسد این برنامه هم منتفی شده است. با این اوصاف درحالی باید منتظر نتایج بررسی های سازمان بورس و دیگر مراجع نظارتی در مورد مجمع نوبت دوم " کرمان " بود که جا دارد سهامداران به منتفی شدن افزایش سرمایه بانک دی توجه کنند.</p>
      <p>وی با اشاره به صف خرید بیش از 40 میلیون سهمی امروز "دی " و رشد 5 درصدی قیمت سهام ، تاکید کرد : برخی از فعالان با اطلاع یا بدون اطلاع از منتفی شدن افزایش سرمایه بانک ، حاضر به حضور در صف خرید شده اند .</p>
      <p>انتهای پیام</p>
      <p> </p>
    </article>
  </body>
</html>