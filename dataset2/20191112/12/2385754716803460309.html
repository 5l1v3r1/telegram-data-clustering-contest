<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596962/se-apeftheias-diki-enopion-kakourgiodikeiou-o-sakkos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T12:45:00+00:00"/>
    <meta property="og:title" content="Σε απευθείας δίκη ενώπιον Κακουργιοδικείου ο Σάκκος"/>
    <meta property="og:description" content="Υπό κράτηση θα παραμείνει, μέχρι την έναρξη της δικής του ενώπιον του Κακουργιοδικείου, ο Χαράλαμπος Σάκκος, σε σχέση με την υπόθεση ανθρωποκτονίας του..."/>
  </head>
  <body>
    <article>
      <h1>Σε απευθείας δίκη ενώπιον Κακουργιοδικείου ο Σάκκος</h1>
      <address><time datetime="2019-11-12T12:45:00+00:00">12 Nov 2019, 12:45</time> by <a rel="author">SigmaLive</a></address>
      <p>Υπό κράτηση θα παραμείνει, μέχρι την έναρξη της δικής του ενώπιον του Κακουργιοδικείου, ο Χαράλαμπος Σάκκος, σε σχέση με την υπόθεση ανθρωποκτονίας του 18χρονου, ο οποίος απεβίωσε στις 14 Ιουνίου 2018, μετά από ανακοπή καρδίας, λόγω χρήσης ναρκωτικών ουσιών.</p>
      <p>Ο 40χρονος ιδιοκτήτης της καφετέριας στο Τραχώνι, από την οποίαν ο άτυχος 18χρονος προμηθεύτηκε τη ναρκωτική ουσία MDMA (τύπου έκσταση) στις 10 Ιουνίου 2018, είχε συλληφθεί στις 17 Οκτωβρίου 2019 από τις ολλανδικές αρχές, καθώς εναντίον του εκκρεμούσε ευρωπαϊκό ένταλμα σύλληψης.<br/><br/>Την περασμένη Παρασκευή έληξε το διάταγμα τριήμερης κράτησής του, ενώ την ίδια μέρα καταχωρήθηκε η υπόθεση για εκδίκαση της από το Κακουργιοδικείο, στις 27 Φεβρουαρίου 2020.<br/><br/>Η υπεράσπιση είχε φέρει ένσταση στην κράτηση του 40χρονου, ενώ λόγω του προχωρημένου της ώρας, το επαρχιακό δικαστήριο επεφύλαξε την απόφασή του για σήμερα, διατάζοντας τελικά όπως παραμείνει υπό κράτηση μέχρι την έναρξη της δίκης.<br/><br/>Εναντίον του διερευνάται υπόθεση ανθρωποκτονίας, συνωμοσίας προς διάπραξη κακουργήματος, παράνομης προμήθειας, χρήσης και κατοχής ναρκωτικών με σκοπό την προμήθεια σε άλλο πρόσωπο και αμελείς και επικίνδυνες πράξεις που προκαλούν σωματική βλάβη.<br/><br/>Υπενθυμίζεται ότι ο 40χρονος συνεχίζει να νοσηλεύεται στον ειδικό χώρο κράτησης ασθενών του Γενικού Νοσοκομείου Λευκωσίας, λόγω αδιαθεσίας.<br/><br/>Για την ίδια υπόθεση εκκρεμεί, ενώπιον του Κακουργιοδικείου, η δίκη 40χρονου Σύρου και 26χρονου Αιγύπτιου, με τον τελευταίο να έχει αναγνωριστεί ως το άτομο που πούλησε στον 18χρονο τα ναρκωτικά στην καφετέρια, που διαχειριζόταν ο 40χρονος Σύρος, εναντίον του οποίου εκκρεμούσε και ένταλμα σύλληψης, μετά τον εντοπισμό ναρκωτικών στο υποστατικό, λίγες μέρες νωρίτερα.</p>
    </article>
  </body>
</html>