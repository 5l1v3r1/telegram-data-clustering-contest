<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639593/%D9%BE%D8%A7%D8%B3%D8%AE-%D8%AA%D9%86%D8%AF-%D9%85%D9%82%D8%AA%D8%AF%DB%8C-%D8%B5%D8%AF%D8%B1-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D9%88-%D8%AA%D9%87%D8%AF%DB%8C%D8%AF-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D9%85%DB%8C%D9%84%DB%8C%D9%88%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:12:00+00:00"/>
    <meta property="og:title" content="پاسخ تند مقتدی صدر به آمریکا و تهدید به تظاهرات میلیونی"/>
    <meta property="og:description" content="رهبر جریان صدر اعلام کرد، هرگز اجازه نخواهد داد آمریکا، عراق را به سوریه به عنوان یک صحنه دیگر برای درگیری و مناقشه تبدیل کند."/>
  </head>
  <body>
    <article>
      <h1>
        <a href="https://www.bultannews.com/fa/news/639593/%D9%BE%D8%A7%D8%B3%D8%AE-%D8%AA%D9%86%D8%AF-%D9%85%D9%82%D8%AA%D8%AF%DB%8C-%D8%B5%D8%AF%D8%B1-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D9%88-%D8%AA%D9%87%D8%AF%DB%8C%D8%AF-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D9%85%DB%8C%D9%84%DB%8C%D9%88%D9%86%DB%8C">پاسخ تند مقتدی صدر به آمریکا و تهدید به تظاهرات میلیونی</a>
      </h1>
      <h2>رهبر جریان صدر اعلام کرد، هرگز اجازه نخواهد داد آمریکا، عراق را به سوریه به عنوان یک صحنه دیگر برای درگیری و مناقشه تبدیل کند.</h2>
      <address><time datetime="2019-11-12T12:12:00+00:00">12 Nov 2019, 12:12</time> by <a rel="author">بولتن نیوز | bultannews.com</a></address>
      <p><b>به گزارش <a href="https://www.bultannews.com/">بولتن نیوز</a>،</b> مقتدی صدر <b>رهبر</b> جریان صدر که به نوعی تظاهرات‌های اخیر در <b>عراق</b> را حمایت می‌کند در سلسله توییت‌هایی تهدید کرد، اگر انتخابات زودهنگامی که وی قبلا خواستار آن شده بود، تحت نظارت آمریکا باشد، هرگز ساکت نخواهد ماند.</p>
      <p>صدر همچنین با بیان اینکه کشورش نیازی به کشورهای مستکبر و کمک دیگران ندارد، تهدید کرد که در صورت مداخله بار دیگر آمریکا تظاهرات میلیونی به راه خواهد انداخت.</p>
      <p>وی افزود، بار دیگر آمریکای اشغالگر ثابت کرد که حشره‌ای است که در امور دیگران مداخله می‌کند اما عراق و ملتش کسانی هستند که تصمیم می‌گیرند خصوصا اگر توجه کنیم درمی‌یابیم که اشغالگری آن، افراد فاسد را روی کار آورد و آنها را بر ملت ما مسلط کرد، آمریکا خواهان عدم قطع اینترنت است در حالیکه خودش در این اینترنت رئیس مآبانه رفتار می‌کند.</p>
      <p>صدر خطاب به آمریکا گفت: دخالت در امور را متوقف کنید عراق افراد بزرگی دارد که می‌توانند از آن حمایت کنند و نیازی به مداخله شما یا غیرشما ندارند.</p>
      <p>رهبر جریان صدر تصریح کرد: خواسته ما انتخابات زودهنگام است اما هرگز اجازه نخواهیم داد تحت نظارت آمریکا باشد هرگز به آمریکا اجازه موج سواری برای تبدیل عراق به سوریه و صحنه دیگر درگیری را نمی‌دهیم.</p>
      <p>صدر اظهارات خود را این گونه خاتمه داد که آمریکا اگر بار دیگر دخالت کند پایان موجودیت آن با تظاهرات میلیونی خشمگین با دستور مستقیم ماست سرزمین من آزاد و مقاوم است نیازی به کشورهای مستکبر و کمک دیگران ندارد.</p>
    </article>
  </body>
</html>