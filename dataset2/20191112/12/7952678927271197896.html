<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=9684&amp;docID=327911&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-12T12:41:00+00:00"/>
    <meta property="og:title" content="סטרלינג לגומז &quot;אתה עדיין האיש הגדול?&quot;"/>
    <meta property="og:description" content="פרטים חדשים על התקרית: מגן ליברפול צולם כששריטות על פניו"/>
  </head>
  <body>
    <article>
      <h1>סטרלינג לגומז "אתה עדיין האיש הגדול?"</h1>
      <h2>פרטים חדשים על התקרית: מגן ליברפול צולם כששריטות על פניו</h2>
      <address><time datetime="2019-11-12T12:41:00+00:00">12 Nov 2019, 12:41</time> by <a rel="author">מערכת אתר ערוץ הספורט</a></address>
      <p>באנגליה לא נרגעים מהתקרית שהתרחשה באימון הנבחרת במהלכה תקף <a href="http://www.sport5.co.il/Player/2234/8127/%D7%A8%D7%90%D7%97%D7%99%D7%9D-%D7%A1%D7%98%D7%A8%D7%9C%D7%99%D7%A0%D7%92">ראחים סטרלינג</a> ממנצ'סטר סיטי את <a href="http://www.sport5.co.il/Tags/%d7%92'%d7%95+%d7%92%d7%95%d7%9e%d7%96">ג'ו גומז</a> שחקן <a href="http://www.sport5.co.il/team.aspx?FolderID=5406&amp;lang=HE">ליברפול</a>. השניים, שרבו בינהם במשחק הליגה האחרון התעמתו גם באימון הנבחרת האחרון, מה שהוביל להרחקתו של סטרלינג מהנבחרת למשחק הקרוב מול מונטנגרו בחמישי. מספר שעות לאחר העימות, עוד פרטים ותגובות התפרסמו בתקשורת הבריטית.</p>
      <p>הריב בין השניים התחיל במהלך המשחק שהתרחש יממה קודם לכן, וגלש לאימון הנבחרת במהלך ויכוח על אותו משחק, שיצא מכלל שליטה. ע"פ הדיווחים, סטרלינג פנה אל גומז בצורה מאיימת כשהוא התקרב אליו וסינן את המילים: "אתה עדיין האיש הגדול?".</p>
      <p>השאלה של סטרלינג הבהילה את גומז, שחשב כי העימות הקטן שהיה בין שניהם כבר חלף, הוא ניסה להתרחק אך סטרלינג היה תוקפני ועצבני. בהמשך היום, תיעוד שעלה בתקשורת בממלכה הראה תמונה של גומז כשפניו מלאות בשריטות.</p>
      <p> </p>
      <p> </p>
      <figure>
        <iframe data-src="https://twitter.com/Oddschanger/status/1194218280430387200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://www.sport5.co.il/Images/trans.gif"/>
        <figcaption>עימות מתמשך. סטרלינ וגומז. (gettyimages)</figcaption>
      </figure>
      <p>שחקנה של סיטי, בחר לכתוב בעמוד האינסטגרם שלו לאחר התקרית מילות הרגעה: "כולם יודעים שאני לא נוהג לפעול בדרכים כאלו בדרך כלל". הוא אף התייחס למתח עם גומז באופן מפייס: "אני וג'ו דיברנו על התקרית ופתרנו את הבעיות. עכשיו ממשיכים הלאה".</p>
      <p>מי שעוד התייחס לאירוע היה שחקן העבר של הנבחרת, <b>גארי נוויל,</b> שהתראיין ל"סקי ספורט" ותמך במאמן: "ההחלטה של סאות'גייט מוצדקת. אין משהו יותר גרוע מלטאטא את המקרה מתחת לשטיח".</p>
      <p>בפני נבחרת אנגליה עומדת משימה חשובה: להבטיח את העלייה ליורו 2020. אנגליה נמצאת כרגע בראש בית א' עם 15 נקודות ומאזן מרשים של חמישה ניצחונות לצד הפסד בודד, כאשר תיקו מול נועלת הטבלה ממונטנגרו ביום חמישי יספיק כדי להשלים את המשימה.</p>
    </article>
  </body>
</html>