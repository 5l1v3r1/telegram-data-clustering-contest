<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/google-stadia-prvnich-12-her"/>
    <meta property="og:site_name" content="Cnews.cz"/>
    <meta property="article:published_time" content="2019-11-12T12:22:56+00:00"/>
    <meta property="og:title" content="Za týden startuje Google Stadia. Nabídne zatím jen 12 her"/>
    <meta property="og:description" content="V úterý 19. listopadu 2019 odstartuje nová herní platforma Google Stadia. Které hry nabídne, kolik bude stát a kde bude dostupná?"/>
  </head>
  <body>
    <article>
      <h1>Za týden startuje Google Stadia. Nabídne zatím jen 12 her</h1>
      <address><time datetime="2019-11-12T12:22:56+00:00">12 Nov 2019, 12:22</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/google-stadia-prvnich-12-her/galerie-178657-1">
            <img src="https://www.cnews.cz/wp-content/uploads/2019/03/google-stadia-28.jpg"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-2">
            <img src="https://www.cnews.cz/wp-content/uploads/2019/03/jade-raymond-1600.jpg"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-3">
            <img src="https://www.cnews.cz/wp-content/uploads/2019/10/google-stadia-jobs.png"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-4">
            <img src="https://www.cnews.cz/wp-content/uploads/2019/06/google-stadia-pro-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/google-stadia-prvnich-12-her/galerie-178657-1">VŠECHNY FOTOGRAFIE</a>
      </p>
      <p>V úterý 19. listopadu 2019 odstartuje nová herní platforma <a href="https://www.cnews.cz/tagy/stadia/">Google Stadia</a>. Na rozdíl od řešení Sony, Microsoftu a Nintenda je plně streamovaná a nevyžaduje žádnou konkrétní konzoli. V dlouhodobém horizontu bude možné hrát na čemkoliv, co má displej a připojení k internetu. Ale co všechno si vůbec zahrajeme?</p>
      <p>Google letos na Gamescomu představil 40 titulů, které na Stadii vyjdou. Jsou mezi nimi hry dostupné na jiných platformách. Exkluzivitu mají pouze dvě – Orcs Must Die 3 (časovou) a Get Packed (trvalou). V budoucnu na Stadii dorazí exkluzivity přímo od Googlu, firma <a href="https://www.cnews.cz/google-herni-studio-montreal-stadia">už založila studio v Montréalu</a>. Každopádně ani oněch 40 titulů nebude dostupných hned při startu. „Launchových“ her je jen 12.</p>
      <p>Konkrétně jde o:</p>
      <ul>
        <li>Assassin’s Creed Odyssey</li>
        <li>Destiny 2: The Collection</li>
        <li>Gylt</li>
        <li>Just Dance 2020</li>
        <li>Kine</li>
        <li>Mortal Kombat 11</li>
        <li>Red Dead Redemption 2</li>
        <li>Rise of the Tomb Raider</li>
        <li>Samurai Shodown</li>
        <li>Shadow of the Tomb Raider: Definitive Edition</li>
        <li>Thumper</li>
        <li>Tomb Raider: Definitive Edition</li>
      </ul>
      <figure>
        <iframe src="https://www.youtube.com/embed/Pwb6d2wK3Qw" width="696" height="392" data-service="Youtube" scrolling="no"/>
      </figure>
      <p>Do konce roku dorazí dalších 14 titulů:</p>
      <ul>
        <li>Attack on Titan 2: Final Battle</li>
        <li>Borderlands 3</li>
        <li>Darksiders: Genesis</li>
        <li>Dragonball Xenoverse 2</li>
        <li>Farming Simulator 19</li>
        <li>Final Fantasy XV</li>
        <li>Football Manager 2020</li>
        <li>Ghost Recon: Breakpoint</li>
        <li>Grid</li>
        <li>Metro Exodus</li>
        <li>NBA 2K20</li>
        <li>Rage 2</li>
        <li>Trials Rising</li>
        <li>Wolfenstein: Youngblood</li>
      </ul>
      <p>Po nich by měly následovat tyto ohlášené hry:</p>
      <ul>
        <li>Destroy All Humans</li>
        <li>Doom (2016)</li>
        <li>The Crew 2</li>
        <li>The Elder Scrolls Online</li>
        <li>Power Rangers: Battle for the Grid</li>
        <li>Superhot</li>
        <li>Windjammers 2</li>
      </ul>
      <p>V příštím roce dorazí i první novinky, které zatím nikde nevyšly:</p>
      <ul>
        <li>Baldur’s Gate 3</li>
        <li>Cyberpunk 2077</li>
        <li>Doom Eternal</li>
        <li>Get Packed</li>
        <li>Gods &amp; Monsters</li>
        <li>Marvel’s Avengers</li>
        <li>Orcs Must Die 3</li>
        <li>Watch Dogs: Legion</li>
      </ul>
      <p>Je dvanáct startovních titulů hodně, nebo málo? Čísla jsou porovnatelná s premiérovými hrami pro stávající konzole: PS4 (30+), Xbox One (20+) a Nintendo Switch (10+). Pro ně ale vycházely hry zejména nové (nebo ve vylepšené podobě oproti starším konzolím). Stadia přitom láká i na bezmála sedm let starého Tomb Raidera.</p>
      <h3>Nejdříve za peníze, později i zdarma</h3>
      <p>Stadia ve 14 zemích světa, mezi nimiž Česko ani Slovenskou nejsou. Dostupná bude ve dvou různých tarifech. Základní Base bude zdarma, ale s omezenou kvalitou. Vyšší Stadia Pro bude za 10 eur měsíčně, nabídne rozlišení 4K, HDR, šestikanálový zvuk a ještě bude pravidelně nadělovat hry zdarma. Hry totiž součástí předplatného nejsou, budou se nakupovat zvlášť.</p>
      <p>Stadia bude (alespoň ze začátku) dostupná jen na platformách Googlu. Hry půjde streamovat do televizoru přes Chromecast Ultra, do počítačů přes prohlížeč Chrome a do mobilů přes zvláštní aplikaci. Mezi podporovanými telefony ale zatím budou jen Pixely řady 3, 3a a 4.</p>
      <table bordered="">
        <caption>Google Stadia</caption>
        <tr>
          <th/>
          <th align="center">Stadia Base</th>
          <th align="center">Stadia Pro</th>
        </tr>
        <tr>
          <td>cena</td>
          <td align="center">zdarma</td>
          <td align="center">9,99 €</td>
        </tr>
        <tr>
          <td>obraz</td>
          <td align="center">1080p, 60 fps</td>
          <td align="center">4K, HDR, 60 fps</td>
        </tr>
        <tr>
          <td>zvuk</td>
          <td align="center">stereo</td>
          <td align="center">5.1</td>
        </tr>
        <tr>
          <td>hry zdarma</td>
          <td align="center">ne</td>
          <td align="center">ano</td>
        </tr>
        <tr>
          <td>slevy na hry</td>
          <td align="center">ne</td>
          <td align="center">ano</td>
        </tr>
        <tr>
          <td>start</td>
          <td align="center">někdy v 2020</td>
          <td align="center">listopad 2019</td>
        </tr>
      </table>
      <p>Google Stadia bude prozatím streamovat ve 4K, s 60 fps, HDR a prostorovým zvukem. Platforma je ale škálovatelná, takže se do budoucna počítá i s 8K a 120 snímky za sekundu.</p>
      <p>Firma neprozradila konkrétní hardware, na kterém hry v cloudu poběží. Používá prý upravený x86 procesor s taktem 2,7 GHz, podporou AVX2 a s 9,5 MB L2+L3 cache. Grafika bude také upravená na míru Googlu a nabídne 56 výpočetních jednotek s hrubým výkonem 10,7 TFLOPS (více než Xbox One X a PS4 Pro dohromady).</p>
      <p><b>TIP:</b> <a href="https://www.cnews.cz/google-stadia-predstaveni-funkce">Stadia je herní revoluce. Nabídne věci, které dnešní konzole neumí</a></p>
      <p>Google vždy počítá s hraním v 60 fps. Na základní rozlišení 720p budou hráči potřebovat linku o rychlosti 10 Mb/s. Pro 1080p, HDR a 5.1 zvuk nároky vzrostly na 20 Mb/s. Kdo chce navíc ještě rozlišení 4K, ten bude potřebovat 35 Mb/s.</p>
      <p>Zdroj: <a href="https://www.blog.google/products/stadia/lineup-games-coming-to-stadia/">Google</a></p>
      <slideshow>
        <figure>
          <a href="https://www.cnews.cz/google-stadia-prvnich-12-her/galerie-178657-1">
            <img src="https://www.cnews.cz/wp-content/uploads/2019/03/google-stadia-28.jpg"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-2">
            <img src="https://www.cnews.cz/wp-content/uploads/2019/03/jade-raymond-1600.jpg"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-3">
            <img src="https://www.cnews.cz/wp-content/uploads/2019/10/google-stadia-jobs.png"/>
          </a>
        </figure>
        <figure>
          <a href="https://www.cnews.cz/google-stadia-prvnich-12-her/galerie-178657-4">
            <img src="https://www.cnews.cz/wp-content/uploads/2019/06/google-stadia-pro-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/google-stadia-prvnich-12-her/galerie-178657-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/google-britska-americka-vyslovnost"/>
        <a href="https://www.cnews.cz/red-dead-redemption-2-ray-tracing-mod"/>
        <a href="https://www.cnews.cz/motorola-razr-2019-skladaci-parametry-cena"/>
        <a href="https://www.cnews.cz/operatori-vanocni-akce-2019"/>
        <a href="https://www.cnews.cz/jak-ziskat-windows-10-november-1909-update/"/>
      </related>
    </article>
  </body>
</html>