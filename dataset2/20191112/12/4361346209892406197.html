<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/pragat-is-bevette-bermudai-enekesnovel-koncertezett-csehorszagban-tandi-flora-video/186401"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T12:30:00+00:00"/>
    <meta property="og:title" content="Prágát is bevette! Bermudai énekesnővel koncertezett Csehországban Tandi Flóra – videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Prágát is bevette! Bermudai énekesnővel koncertezett Csehországban Tandi Flóra – videó</mark>
      </h1>
      <address><time datetime="2019-11-12T12:30:00+00:00">12 Nov 2019, 12:30</time> by <a rel="author">Bors</a></address>
      <p>A hazai és nemzetközi zenei színtéren egyaránt aktív énekesnő a bermudai származású Heather Nova meghívására lépett fel Prága egyik legnépszerűbb zenés klubjában. Az est fénypontjaként a két művész közösen énekelte el a „Szomorú vasárnap” című legendás magyar szerzeményt.</p>
      <figure>
        <img src="http://media.borsonline.hu/cikk/20/191978/gallery-picture/645w/2021127_unnamed-1.jpg"/>
      </figure>
      <p>Tandi Flora egy különleges műsorral érkezett Csehország ikonikus koncerthelyszínére. Az énekesnő és zenekara a saját dalok mellett világslágerek egyedi hangszerelésű újragondolásaival varázsolta a prágai Lucerna Music Bar közönségét.</p>
      <figure>
        <img src="http://media.borsonline.hu/cikk/20/191978/gallery-picture/645w/2021129_unnamed.jpg"/>
      </figure>
      <p>Bár Heather Nova épp a Pearl című új albumával turnézik Európa-szerte, a prágai<br/>állomás alkalmával ismét színpadra szólította Tandi Florát, akivel közösen előadták a Szomorú vasárnap című szerzeményt. Mindketten az anyanyelvükön énekeltek, így alkotott egy felejthetetlen elegyet a Szomorú vasárnap és a Gloomy Sunday váltakozó versszakainak hullámzása.</p>
      <figure>
        <iframe src="https://www.youtube.com/embed/jHPsxPT_rpg" width="650" height="366" data-service="Youtube" scrolling="no"/>
      </figure>
      <p>A duett aktualitását az adta, hogy Heather Nova Gloomy Sunday feldolgozása a Szomorú vasárnap című német-magyar film végefőcímének zenéje. A Marozsán Erika főszereplésével világszerte elhíresült mozi 20 éves jubileumát Tandi Flora pedig egy klasszikus zenei hangszereléssel megálmodott vadonatúj változattal ünnepli – az újdonság hamarosan napvilágot lát.</p>
    </article>
  </body>
</html>