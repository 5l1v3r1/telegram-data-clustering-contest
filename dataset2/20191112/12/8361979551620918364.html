<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/nabu-bude-domagatisya-areshtu-pisaruku-iz-zastavoyu-v-30-mln-griven-novini-ukrajini-50053042.html"/>
    <meta property="og:site_name" content="НВ"/>
    <meta property="article:published_time" content="2019-11-12T12:15:00+00:00"/>
    <meta property="og:title" content="НАБУ просить суд заарештувати екс-заступника голови НБУ Писарука із заставою в 30 млн гривень"/>
    <meta property="og:description" content="Національне антикорупційне бюро подає до Вищого антикорупційного суду ходайства про арешт з альтернативою застави підозрюваних у справі VAB Банку Олега Бахматюка."/>
  </head>
  <body>
    <article>
      <h1>НАБУ просить суд заарештувати екс-заступника голови НБУ Писарука із заставою в 30 млн гривень</h1>
      <h2>Національне антикорупційне бюро подає до Вищого антикорупційного суду ходайства про арешт з альтернативою застави підозрюваних у справі VAB Банку Олега Бахматюка.</h2>
      <address>
        <time datetime="2019-11-12T12:15:00+00:00">12 Nov 2019, 12:15</time>
      </address>
      <p>Про це пише <a href="https://interfax.com.ua/news/economic/624150.html">Інтерфакс-Україна</a> з посиланням на НАБУ.</p>
      <p>«Зараз йде процес подачі в Антикорупційний суд клопотань про обрання підозрюваним запобіжного заходу у вигляді тримання під вартою з альтернативою внесення застави від 2,5 млн грн до 30 млн грн», - повідомили в НАБУ.</p>
      <p>За даними агентства <a href="https://ukranews.com/news/665470-aleksandru-pisaruku-prosyat-naznachit-zalog-30-mln-griven">Українські новини</a>, НАБУ просить суд заарештувати главу правління Райффайзен Банку Аваль, колишнього першого заступника голови НБУ Олександра Писаруку і встановити заставу в 30 млн грн.</p>
      <p>Нагадаємо, вчора в НАБУ повідомили, що затримали <a href="https://nv.ua/ukr/biz/finance/sprava-banku-bahmatyuka-nabu-zatrimalo-simoh-pidozryuvanih-novini-ukrajini-50052937.html">сімох осіб</a> за підозрою в заволодінні 1,2 млрд грн стабілізаційного кредиту, наданого Нацбанком у 2014 році VAB Банку. Сьогодні в Бюро поінформували, що про підозру <a href="https://nv.ua/ukr/biz/finance/zatrimannya-pisaruka-vosmi-osobam-povidomili-pro-pidozru-u-spravi-vab-banku-novini-ukrajini-50053037.html">повідомили восьми особам</a>. Серед підозрюваних - Писарук, який в 2014-2015 роках був першим заступником голови НБУ Валерії Гонтаревої, член ради НБУ Микола Каленський, екс-директор гендпартамента банківського нагляду НБУ Алла Шульга. Про підозру повідомили також екс-голові наглядової ради VAB Банку і колишньому заступнику голови правління банку. Їх дії кваліфіковані за ч. 5 ст. 191 (Заволодіння майном шляхом зловживання службовим становищем) Кримінального кодексу України.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/finance/zatrimannya-golovi-rayffayzen-banku-aval-reakciya-gontarevoji-novini-ukrajini-50052931.html">«Терор міцнішає». Гонтарева відреагувала на візит НАБУ до глави Райффайзен Банку Аваль</a>
        </li>
        <li>
          <a href="https://nv.ua/ukr/biz/finance/smoliy-perervav-zakordonne-vidryadzhennya-pislya-zatrimannya-pisaruka-cherez-kredit-vab-banku-novini-ukrajini-50052993.html">Смолій перервав закордонне відрядження через затримання в межах справи VAB Банку</a>
        </li>
      </ul>
      <p>У НАБУ заявили, що в жовтні 2014 року Нацбанк видав VAB Банку стабілізаційний кредит в розмірі 1,2 млн грн, хоча банк не подав усіх необхідних для цього документів. При цьому вартість нерухомості, переданої в заставу Нацбанку, завищили майже в 25 разів шляхом складання підроблених звітів про оцінку, відзначили в Бюро.</p>
      <p>Як повідомлялося, 21 листопада 2014 року Нацбанк визнав VAB Банк неплатоспроможним і ввів тимчасову адміністрацію. Рішення про ліквідацію фінустанови було прийнято в березні 2015-го. Фонд гарантування вкладів планує завершити ліквідацію банку в березні 2020 року.</p>
    </article>
  </body>
</html>