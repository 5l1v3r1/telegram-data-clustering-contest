<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/bmw-seria-8-gran-coupe-romania-preturile-174329.html"/>
    <meta property="og:site_name" content="Auto Bild"/>
    <meta property="article:published_time" content="2019-11-12T12:30:25+00:00"/>
    <meta property="og:title" content="BMW Seria 8 Gran Coupé: cât costă în România cel mai sexy BMW al momentului"/>
    <meta property="og:description" content="BMW Seria 8 Gran Coupé s-a lansat oficial în România, în cadrul unui concert SoNoRo susținut în Muzeul Tehnic Dimitrie Leonida. Citește și:  Audi quattro v"/>
  </head>
  <body>
    <article>
      <h6 class="kicker">Lansare în România</h6>
      <h1>BMW Seria 8 Gran Coupé: cât costă în România cel mai sexy BMW al momentului</h1>
      <address><time datetime="2019-11-12T12:30:25+00:00">12 Nov 2019, 12:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bmw-seria-8-gran-coupe-romania-4.jpg"/>
        </figure>
      </slideshow>
      <p>
        <b><a href="https://www.auto-bild.ro/stiri/noul-bmw-seria-8-gran-coupe-completarea-familiei-166810.html">BMW Seria 8 Gran Coupé</a> s-a lansat oficial în România, în cadrul unui concert SoNoRo susținut în Muzeul Tehnic Dimitrie Leonida.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/audi-quattro-vs-bmw-xdrive-pe-zapada-un-test-aprofundat-video-173642.html">Audi quattro vs. BMW xDrive pe zăpadă: un test comparativ mai aprofundat (VIDEO)</a>
      </p>
      <p>
        <a href="https://www.auto-bild.ro/sport/bmw-participa-cu-un-safety-car-la-romanian-endurance-series-173340.html">BMW participă cu un safety car la Romanian Endurance Series</a>
      </p>
      <p>Lista de prețuri pentru noul BMW Seria 8 Gran Coupé începe cu 840i, motorizarea pe benzină cu motor de 3,0 litri cu 340 CP, 500 Nm și cutie automată cu opt trepte. Acesta pleacă de la 92.999 de euro. În versiune xDrive, 840i cere 96.570 de euro.</p>
      <p>În ordinea crescătoare a prețurilor, 840i este urmat de dieselul 840d xDrive, al cărui motor cu șase cilindri în linie, de 3,0 litri, livrează 320 CP și 680 Nm. Acesta este disponibil doar în versiune cu tracțiune integrală și are un preț de pornire de 99.722 de euro.</p>
      <p>Vârful de gamă este, desigur, M850i xDrive, animat de un motor V8 de 4,4 litri, care se laudă cu 530 CP și 750 Nm, resurse trimise către toate patru roțile prin transmisia Steptronic Sport cu opt trepte. Prețul pentru această versiune este de 125.317 euro. Toate prețurile au TVA inclus.</p>
      <p>Noul BMW Seria 8 Gran Coupé are o lungime de 5.082 mm, o lăţime de 1.932 mm, o înălţime de 1.407 mm şi un ampatament de 3.023 mm. Secţiunea frontală a Gran Coupé-ului este identică cu designul Seriei 8 Coupé până la punctul unde încep montanţii A.</p>
      <p>În raport cu principalii concurenți, BMW Seria 8 Gran Coupé se situează mai degrabă în partea de sus a listei de prețuri: mai scump decât acesta este doar <a href="https://www.auto-bild.ro/stiri/porsche-panamera-versiune-gts-149644.html">Porsche Panamera</a> 4 (330 CP, tracțiune integrală, 103.337 euro). Rivalii <a href="https://www.auto-bild.ro/stiri/mercedes-cls-noul-standard-materie-de-coupe-uri-cu-patru-usi-134726.html">Mercedes-Benz CLS</a> 450 (367 CP, 4MATIC) și Audi <a href="https://www.auto-bild.ro/teste/drive-test/audi-a7-50-tdi-quattro-la-un-pas-de-perfectiune-142414.html">A7 Sportback</a> 55 TFSI (340 CP, quattro) au prețuri de pornire de 74.753 de euro, respectiv 74.300 de euro.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/noul-bmw-seria-8-gran-coupe-completarea-familiei-166810.html"/>
        <a href="https://www.auto-bild.ro/stiri/vine-primavara-noul-mini-cabrio-poate-fi-comandat-in-romania-89713.html"/>
        <a href="https://www.auto-bild.ro/stiri/lansare-oficiala-mercedes-benz-trucks-antos-arocs-si-atego-24366.html"/>
      </related>
    </article>
  </body>
</html>