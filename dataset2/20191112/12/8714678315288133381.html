<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/eu-gir-gront-lys-til-bonnier--telia-far-kjope-tv4/"/>
    <meta property="og:site_name" content="Kampanje"/>
    <meta property="article:published_time" content="2019-11-12T12:36:00+00:00"/>
    <meta property="og:title" content="EU gir grønt lys til milliardhandel - Telia får kjøpe svenske TV4"/>
    <meta property="og:description" content="Den svenske telegigantens oppkjøp av Sveriges største, kommersielle tv-kanal godkjennes."/>
  </head>
  <body>
    <article>
      <h1>EU gir grønt lys til milliardhandel - Telia får kjøpe svenske TV4</h1>
      <address><time datetime="2019-11-12T12:36:00+00:00">12 Nov 2019, 12:36</time> by <a rel="author" href="https://kampanje.com/users/knut-kristian-hauger-/" target="_blank">Knut Kristian Hauger</a></address>
      <p>
        <b>Den svenske telegigantens oppkjøp av Sveriges største, kommersielle tv-kanal godkjennes.</b>
      </p>
      <p>
        <i>Saken blir oppdatert.</i>
      </p>
      <p>EU-kommisjonen godkjenner salget av Bonnier Broadcasting til Telia. Dermed får den svenske telegiganten tillatelse til å kjøpe den største kommersielle tv-kanalen i Sverige, TV4.  I tillegg får Telia også med seg finske MTV og den nordiske strømme- og betal-tv-kanalen C More på kjøpet.</p>
      <p>Det bekrefter kommisjonen i en pressemelding.</p>
      <p>- Vi har i dag tillatt Telias kjøp av Bonnier, på enkelte vilkår. Som følge av beslutningen vil kunder i Finland og Sverige fortsatt ha et bredt spekter av TV-kanaler og audiovisuelt innhold både gjennom tradisjonell TV og internett, sier EUs konkurransekommissær <b>Margrethe Vestager</b> i en uttalelse.</p>
      <p><b>- En milepæl</b><br/>Ett av disse vilkårene er at Telia ikke kan nekte konkurrerende teleselskaper som for eksempel Telenor eller tv-kanalene til Discovery å reklamere på selskapets nye tv-kanaler.</p>
      <p>– Dette er en milepæl for oss i Telia. Vi blir pionerer i Norden når vi nå bygger opp en helhetsløsning som møter kundernes krav om høykvalitets oppkoblingh, stabil streaming og et fantastisk innhold, sier <b>Christian Luiga</b>, konsjernsjef i Telia Company.</p>
      <p>I en melding fra Telia heter det at sammenslåingen av Telia med TV4 «kommer til å berede grunnen nordisk kvalitetsinnhold og gi nye inntektsstrømmer.» Kjøpet er forventet å gi synergier allerede fra neste år og med full årlig effekt på rundt 600 millioner svenske kroner fra 2022. </p>
      <p><b>Almqvist blir sjef</b><br/>Integrasjonen mellom Bonnier Broadcasting, med sine rundt 1.200 ansatte i Sverige, Finland og Danmark, og Telia Company starter når transaksjonen ventes sluttført 2. desember i år. <br/> <br/>- Når TV4, MTV og C More går sammen med Telia Company kommer vår mulighet for å tilby brukerne i Sverige og Finland førsteklasses drama, sport, nyheter og underholdning til og forsterkes ytterligere. Jag ser frem til å kombinere Telia og Bonnier Broadcastings styrker. Sammen kommer vi til å ta opplevelsen av kvalitetsinnehold til et nytt nivå, sier <b>Casten Almqvist</b> som blir administrerende direktør for det nye forretningsområdet til Telia. </p>
      <p><b>- Styrker virksomheten</b><br/>Det var i juli 2018 at det svenske mediekonsernet Bonnier kunngjorde salget av Bonnier Broadcasting, inkludert TV4, C More og finske MTV, til Telia. Avtalen har vært gjenstand for gjennomgang av EUs konkurransemyndigheter.</p>
      <p>- Bonnier styrker sine økonomiske ressurser, som muliggjør investeringer for vekst i både vår nåværende virksomhet og i nye områder.  Samtidig får TV4, C More og MTV en ny eier som styrker virksomhetene gjennom muligheten til å kombinere innhold og distribusjon, sier <b>Erik Haegerstrand</b>, administrerende direktør i Bonnier Group.\</p>
      <p>Etter salget vil Bonnier Group ha en årlig omsetning på cirka 20 milliarder svenske kroner og virksomhet i 16 land. Antall ansatte vil utgjøre 9.000 som jobber i ni selskaper. Disse er Adlibris, Bonnier Books, Bonnier News, Bonnier Corp. (U.S.), Bonnier Publications (DK), Bonnier Ventures, SF Studios, Bonnier Fastigheter og Boninvest.</p>
    </article>
  </body>
</html>