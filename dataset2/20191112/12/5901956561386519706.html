<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/slovenski-policisti-aretirali-iskanega-hrvaskega-kriminalca-248224"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T12:15:00+00:00"/>
    <meta property="og:title" content="Slovenski policisti aretirali iskanega hrvaškega kriminalca"/>
    <meta property="og:description" content="JELŠANE – Na mejni prehod Jelšane je v ponedeljek ob 23.20 pripeljal 35-letni državljan Hrvaške, za katerega je razpisan evropski priporni nalog za prijetje, ki ga je izdalo sodišče v Avstriji..."/>
  </head>
  <body>
    <article>
      <h1>Slovenski policisti aretirali iskanega hrvaškega kriminalca</h1>
      <h2>35-letnika so privedli na zaslišanje v koprski zapor.</h2>
      <address><time datetime="2019-11-12T12:15:00+00:00">12 Nov 2019, 12:15</time> by <a rel="author">N. Č.</a></address>
      <p>JELŠANE – Na mejni prehod Jelšane je v ponedeljek ob 23.20 pripeljal 35-letni državljan Hrvaške, za katerega je razpisan evropski priporni nalog za prijetje, ki ga je izdalo sodišče v Avstriji zaradi kaznivih dejanj zoper premoženje.<br/><br/>Pri varnostnem pregledu osebe so policisti našli v PVC-foliji zavito prepovedano drogo kokain (neto 0,56 grama), ki so jo zasegli. Priveden je bil na zaslišanje v koprski zapor, poroča PU Koper.<br/><br/>Evropski nalog za prijetje in predajo (ENPP) je nalog za aretacijo, ki velja na ozemlju držav članic Evropske unije. Organom pregona omogoča aretacijo osumljencev brez dolgotrajnih postopkov tradicionalnega izročanja. Nalog zajema 32 hujših kaznivih dejanj, za katera so predvidene najmanj triletne zaporne kazni. Nekatera od vključenih kaznivih dejanj so: rasizem in ksenofobija, trgovina z ljudmi, otroška pornografija, trgovina s prepovedanimi drogami, korupcija, trgovino z ogroženimi živalskimi in rastlinskimi vrstami, trgovina s človeškimi organi, trgovina s kulturnimi dobrinami, trgovina z ukradenimi vozili, posilstvo in požig.</p>
    </article>
  </body>
</html>