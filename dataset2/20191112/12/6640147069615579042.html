<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/oculus-john-carmack-progresso-vr/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T12:25:00+00:00"/>
    <meta property="og:title" content="Oculus: John Carmack non è soddisfatto del progresso della VR"/>
    <meta property="og:description" content="il CTO di Oculus e co-creatore della saga di DOOM, John Carmack ha esposto il suo punto di vista riguardo la realtà virtuale."/>
  </head>
  <body>
    <article>
      <h1>Oculus: John Carmack non è soddisfatto del progresso della VR</h1>
      <address><time datetime="2019-11-12T12:25:00+00:00">12 Nov 2019, 12:25</time> by <a rel="author">Gianluca Saitto</a></address>
      <p>Uno dei due co-creatori della saga di DOOM, <b>John Carmack</b>, è senza dubbio una delle personalità più influenti del medium videoludico. Attualmente Carmack copre il ruolo di CTO all’interno di Oculus, ed<b> è stato onorato del Lifetime Achievement Award</b>, riconoscendogli non solo il suo contributo alla realtà virtuale durante i suoi anni ad Oculus, ma anche e soprattutto per la sua carriera illustre che si è protratta per diversi decenni.</p>
      <p>Carmack ha approfittato di questa occasione per fare <b>il punto della situazione per quanto riguarda la realtà virtuale</b>, dichiarando di non essere affatto soddisfatto dei pochi progressi che sono stati fatti nello sviluppo VR in questi ultimi tempi.</p>
      <figure>
        <img src="https://www.tomshw.it/images/images/2019/04/oculus-rift-quest-28203.768x432.jpg"/>
      </figure>
      <p>Leggi anche: <a href="https://www.tomshw.it/videogioco/sviluppatori-cyberpunk-2077-crunch/">Sviluppatori di Cyberpunk 2077, Star Wars Jedi Fallen Order e Avengers parlano del crunch</a></p>
      <p>il <b>CTO di Oculus</b> ha detto<i> “Sono spesso scontroso nell’ambiente lavorativo, ma è perché non sono molto soddisfatto del livello dei progressi che stiamo facendo. Quando entro nella VR avverto la magia che avviene lì dentro, ma il mio cervello pensa sempre a dei giganteschi post-it in cima a tutto, che mi ricordano di tutto il lavoro che ancora c’è da fare. Per cui ci vorrà un po’ prima che mi senta davvero a mio agio pensando a quanto ottenuto”.</i></p>
      <p>Carmack ha sempre avuto la VR nei suoi pensieri fin dagli anni ’90 e considera l’inizio dell’era moderna della realtà virtuale con il prototipo di Oculus Rift presentato durante l’E3 del 2015. Mentre la tecnologia è avanzata da allora, Carmack ha riconosciuto che la realtà virtuale stessa al momento rimane un prodotto molto di nicchia. <b>Siete d’accordo con il parere del padre di DOOM?</b> Diteci la vostra nella sezione dedicata ai commenti.</p>
      <blockquote>La realtà virtuale permette di vedere il videogioco da una prospettiva completamente nuova. Acquista un Oculus Rift Quest ora su Amazon a <a href="https://toms.it/3gWSD">questo indirizzo</a>.</blockquote>
    </article>
  </body>
</html>