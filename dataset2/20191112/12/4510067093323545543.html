<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/cod-galben-de-vant-pana-joi-in-zonele-montane-ale-judetului-bihor-152743.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T12:13:00+00:00"/>
    <meta property="og:title" content="Cod galben de vânt până joi, în zonele montane ale judeţului Bihor"/>
    <meta property="og:description" content="Administraţia Naţională de Meteorologie a emis, marţi, o avertizare de cod galben de vânt valabilă în mai multe zone, inclusiv în zona de munte a judeţului Bihor, de marţi, de la ora 16, până joi, la ora 10. "/>
  </head>
  <body>
    <article>
      <h1>Cod galben de vânt până joi, în zonele montane ale judeţului Bihor</h1>
      <address>
        <time datetime="2019-11-12T12:13:00+00:00">12 Nov 2019, 12:13</time>
      </address>
      <figure>
        <img src="https://www.ebihoreanul.ro/modules/news/files/codgalben12112019.jpg"/>
      </figure>
      <p>Administraţia Naţională de Meteorologie a emis, marţi, o avertizare de cod galben de vânt valabilă în mai multe zone, inclusiv în zona de munte a judeţului Bihor, de marţi, de la ora 16, până joi, la ora 10. </p>
      <p>"În intervalul menționat, în zona montană vântul va avea intensificări susținute, cu viteze în general de 80...90 km/h, iar pe creste, în special cele ale Carpaților Meridionali, temporar rafalele vor depăși 100 km/h. În zonele mai joase de relief din județul Caraș-Severin vor fi perioade în care rafalele vântului vor avea viteze în general de 60...65 km/h", se arată în informarea APM.</p>
      <p>Intensificări locale și temporare ale vântului vor fi și în restul teritoriului, cu viteze în general de 45...55 km/h.</p>
    </article>
  </body>
</html>