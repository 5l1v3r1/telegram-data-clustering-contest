<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741331"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T12:44:00+00:00"/>
    <meta property="og:title" content="'ช้างศึกหนุ่ม'เน้นลองของ ลับแข้ง'เมียนมา'"/>
    <meta property="og:description" content="'ช้างศึกหนุ่ม'อุ่นเครื่องเมียนมา 'นิชิโนะ' กำชับ เน้นลองผู้เล่น หลายตำแหน่ง"/>
  </head>
  <body>
    <article>
      <h1>'ช้างศึกหนุ่ม'เน้นลองของ ลับแข้ง'เมียนมา'</h1>
      <address>
        <time datetime="2019-11-12T12:44:00+00:00">12 Nov 2019, 12:44</time>
      </address>
      <p>
        <b>"ช้างศึกหนุ่ม"อุ่นเครื่องเมียนมา "นิชิโนะ" กำชับ เน้นลองผู้เล่น หลายตำแหน่ง</b>
      </p>
      <p>ทีมชาติไทย ชุดซีเกมส์ จะลงอุ่นเครื่องกับ เมียนมา วันที่ 13 พ.ย. นี้ ที่สนามกีฬาจุฬาลงกรณ์มหาวิทยาลัย เวลา 18.00 น. ถ่ายทอดสดทางช่อง PPTV HD ช่อง 36 ล่าสุด เมื่อ 12 พ.ย. "โค้ชแบน" ธชตวัน ศรีปาน ผู้ช่วยผู้ฝึกสอน นำนักเตะซ้อมที่แคมป์เก็บตัวบุรีรัมย์ ยูไนเต็ด บางบ่อ จ.สมุทรปราการ โดย โค้ชแบน กล่าวว่า อากิระ นิชิโนะ กุนซือใหญ่ กำชับว่าให้ผู้เล่นได้เล่นตำแหน่งอื่นๆ ในเกมอุ่นเครื่องด้วย เพราะอยากให้นักเตะได้เล่นหลายตำแหน่ง เนื่องจากว่ามีผู้เล่นในการแข่งขันจริงค่อนข้างจำกัด  ขณะเดียวกัน ต้องปรับเรื่องวินัยเกมรับ การประสานงานของนักเตะ รวมทั้งแนวทางการเล่นต้องเหมือนชุดใหญ่<br/><br/>"เราจะมีเกมอุ่นกับ เมียนมา ที่สนามจุฬาฯ ซึ่งเป็นสนามหญ้าเทียม ก่อนทีมชุดใหญ่จะกลับมา เราก็ต้องหาเวลาไปฝึกซ้อมที่สนามหญ้าเทียมบ้าง สัปดาห์ละ ครั้งสองครั้ง เพื่อปรับตัว คงไม่ไปซ้อมทั้งสัปดาห์ เพราะว่ามีความเสี่ยงจะเกิดอาการบาดเจ็บได้ง่าย"<br/> </p>
    </article>
  </body>
</html>