<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/nelegalniy-vidobutok-burshtinu-rada-priynyala-uryadoviy-zakonoproekt-v-pershomu-chitanni-novini-ukrajini-50053055.html"/>
    <meta property="og:site_name" content="НВ"/>
    <meta property="article:published_time" content="2019-11-12T12:59:00+00:00"/>
    <meta property="og:title" content="Рада прийняла в першому читанні законопроект, яким забороняється експорт бурштину-сирцю"/>
    <meta property="og:description" content="Верховна Рада прийняла в першому читанні урядовий законопроект № 2240 про урегулювання питання видобутку бурштину."/>
  </head>
  <body>
    <article>
      <h1>Рада прийняла в першому читанні законопроект, яким забороняється експорт бурштину-сирцю</h1>
      <h2>Верховна Рада прийняла в першому читанні урядовий законопроект № 2240 про урегулювання питання видобутку бурштину.</h2>
      <address>
        <time datetime="2019-11-12T12:59:00+00:00">12 Nov 2019, 12:59</time>
      </address>
      <p>«За» проголосувало 342 нардепи.</p>
      <p>Законопроектом пропонується до 1 січня 2021 року заборонити вивезення за межі території України в митному режимі експорту бурштину-сирцю.</p>
      <p>Також пропонується доповнити Кодекс про адміністративні правопорушення статтею 58−1 «Порушення вимог щодо видобутку корисних копалин» (макимальний штраф — 600 неоподатковуваних мінімумів доходів громадян (10,2 тис. грн). У Кримінальному кодексі у разі прийняття законопроекту з’явиться стаття 240−1 «Незаконне видобування бурштину».</p>
      <p>«Незаконне видобування бурштину, а так само збут, придбання, зберігання, передача, пересилання, перевезення, переробка бурштину, законність походження якого не підтверджується відповідними документами, караються штрафом від трьох до десяти тисяч неоподатковуваних мінімумів доходів громадян (<i>51 тис. — 170 тис. грн. — ред.</i>) або обмеженням волі на строк від трьох до шести років, або позбавленням волі на той самий строк з конфіскацією майна. Ті самі дії, якщо вони вчинені повторно або у значних розмірах, або на територіях чи об'єктах природно-заповідного фонду, караються позбавленням волі на строк від чотирьох до семи років з конфіскацією майна», — йдеться в законопроекті.</p>
      <p>Нагадаємо, прем'єр-міністр Олексій Гончарук заявляв, що <a href="https://nv.ua/ukr/biz/economics/kabmin-proponuye-zaboroniti-eksport-burshtinu-sircyu-novini-ukrajini-50045441.html">Кабмін також пропонує</a> віддавати ділянки, на яких нелегально видобували бурштин, «білим учасникам» з умовою, що після завершення видобутку буде проведена рекультивація.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/v-polshchi-zlovili-ukrajinciv-za-kontrabandu-burshtinu-novini-ukrajini-50042865.html">У Польщі затримали двох українців за контрабанду бурштину, вони представились працівниками спецслужб</a>
        </li>
        <li>
          <a href="https://nv.ua/ukr/biz/economics/rentu-na-vidobutok-burshtinu-mozhut-zniziti-novini-ukrajini-50045616.html">Кабмін пропонує знизити ренту на видобуток бурштину</a>
        </li>
      </ul>
    </article>
  </body>
</html>