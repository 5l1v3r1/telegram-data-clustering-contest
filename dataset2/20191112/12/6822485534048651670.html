<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821083.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T12:03:00+00:00"/>
    <meta property="og:title" content="خنثی‌سازی عملیات تروریستی علیه کارمندان سفارت آمریکا و اسرائیل"/>
    <meta property="og:description" content="به گزارش فارس، دستگاه اطلاعاتی اردن اعلام کرد که عملیات تروریستی دو متهمی که قصد هدف قرار دادن دو نفر از کارکنان سفارت آمریکا و اسرائیل و چند نظامی آمریکایی در یکی از پایگاه‌های نظامی منطقه الجفر را داشتند، خنثی کرده است."/>
  </head>
  <body>
    <article>
      <h1>خنثی‌سازی عملیات تروریستی علیه کارمندان سفارت آمریکا و اسرائیل</h1>
      <address>
        <time datetime="2019-11-12T12:03:00+00:00">12 Nov 2019, 12:03</time>
      </address>
      <p>دستگاه اطلاعاتی اردن از خنثی‌سازی عملیات تروریستی علیه دو کارمند سفارتخانه‌های آمریکا و رژیم صهیونیتسی خبر داد.</p>
      <p>به گزارش فارس، دستگاه اطلاعاتی اردن اعلام کرد که عملیات تروریستی دو متهمی که قصد هدف قرار دادن دو نفر از کارکنان سفارت آمریکا و اسرائیل و چند نظامی آمریکایی در یکی از پایگاه‌های نظامی منطقه الجفر را داشتند، خنثی کرده است.</p>
      <p>روزنامه اردنی «الرأی» با اعلام این خبر افزود که لایحه اتهام صادره از امنیت دولت نشان می‌دهد که این متهمان جولای گذشته قصد داشتند با استفاده از سلاح‌های گرم و سرد و یا زیر گرفتن با خودرو نقشه خود را عملی کنند اما با تلاش نیروهای دستگاه اطلاعات اردن، نقشه این افراد خنثی و دستگیر شدند.</p>
      <p>طبق این گزارش، این متهمان به دادگاه امنیت دولت جهت رسیدگی به قضایای تروریستی ارجاع داده شدند و اتهامات آن توطئه برای انجام عملیات‌های تروریستی و ترویج افکار تروریستی عنوان شده است.</p>
    </article>
  </body>
</html>