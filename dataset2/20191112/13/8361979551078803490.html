<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zatrimali-dezertira-vsu-novini-ukrajini-50053061.html"/>
    <meta property="og:site_name" content="НВ"/>
    <meta property="article:published_time" content="2019-11-12T13:05:00+00:00"/>
    <meta property="og:title" content="Затримано дезертира ЗСУ, який раніше воював за «рускій мір» у Сирії - СБУ"/>
    <meta property="og:description" content="Співробітники військової контррозвідки затримали на адміністративному кордоні з окупованим РФ Кримом дезертира зі Збройних сил України."/>
  </head>
  <body>
    <article>
      <h1>Затримано дезертира ЗСУ, який раніше воював за «рускій мір» у Сирії - СБУ</h1>
      <h2>Співробітники військової контррозвідки затримали на адміністративному кордоні з окупованим РФ Кримом дезертира зі Збройних сил України.</h2>
      <address>
        <time datetime="2019-11-12T13:05:00+00:00">12 Nov 2019, 13:05</time>
      </address>
      <p>Про це <a href="https://ssu.gov.ua/ua/news/1/category/21/view/6704#.rqresCaj.dpbs">розповіли</a> у Службі безпеки України.</p>
      <p>Як повідомляється, прибувши у 2018 році на материкову частину України з незаконно анексованого Росією Криму, зловмисник вступив на службу до десантно-штурмових військ.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/793/big/8d721afa43e1c6f2f5c8edc2fb44137a.png?stamp=20191112145903&amp;q=85&amp;output=jpg&amp;bg=white"/>
        <figcaption>Фото: СБУ</figcaption>
      </figure>
      <p>При цьому зазначається, що ще у 2016 році він прийняв військову присягу РФ, після чого був відправлений до Сирії захищати там «рускій мір».</p>
      <p>За даними СБУ, російські спецслужби планували використовувати коллаборанта для спеціальної операції по дискредитації ЗСУ.</p>
      <p>«Згідно з задумом кураторів, після вступу до ЗСУ військовий повинен був дезертирувати з української армії. Його „викривальні“ виступи планувалися на російських телеканалах і пропагандистських ЗМІ. Оперативники СБУ перервали операцію ФСБ та затримали дезертира при спробі перетину адміністративного кордону з Кримом», — йдеться у повідомленні.</p>
      <p>Під час огляду у затриманого виявили при собі зібрану ним військову інформацію.</p>
    </article>
  </body>
</html>