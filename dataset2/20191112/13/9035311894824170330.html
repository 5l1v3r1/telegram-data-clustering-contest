<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/sili-de-hukumetin-yeni-anayasa-sozune-ragmen-protestocular-geri-adim-atmadi"/>
    <meta property="og:site_name" content="euronews"/>
    <meta property="article:published_time" content="2019-11-12T13:52:44+00:00"/>
    <meta property="og:title" content="Şili'de hükümetin yeni anayasa sözüne rağmen protestolar sürüyor"/>
    <meta property="og:description" content="Şili'de en az 20 kişinin ölümüne ve 2 bin kişinin yaralanmasına neden olan hükümet karşıtı gösteriler, hükümetin &quot;yeni anayasa&quot; sözüne rağmen devam ediyor."/>
  </head>
  <body>
    <article>
      <h1>Şili'de hükümetin yeni anayasa sözüne rağmen protestolar sürüyor</h1>
      <address>
        <time datetime="2019-11-12T13:52:44+00:00">12 Nov 2019, 13:52</time>
      </address>
      <p>Şili'de en az 20 kişinin ölümüne ve 2 bin kişinin yaralanmasına neden olan hükümet karşıtı gösteriler, hükümetin "yeni anayasa" sözüne rağmen devam ediyor.</p>
      <p>Santiago sokaklarında binlerce gösterici ile güvenlik güçleri arasında çatışmalar yaşandı.</p>
      <p>Geçtiğimiz pazar günü Şili hükümeti, General Augusto Pinochet liderliğindeki askeri dikta rejimi sırasında düzenlenen anayasayı değiştirme kararı aldığını duyurmuştu.</p>
      <p>Şili İçişleri Bakanı Gonzalo Blumel yaptığı açıklamada, "Yeni bir anayasaya geçme yolunu başlatmayı kabul ettik. Ülkemiz için düşünmemiz gereken bir iş olduğunu anlıyoruz" dedi. Blumel, yeni anayasanın halkın onayına sunulacağını belirtti.</p>
      <p>Şili'deki gösteriler, başkent Santiago'da metro ücretlerine 6 Ekim'de yapılan zamla başlamış ve 18 Ekim'de de şiddetlenerek birçok kentte yağma olaylarına da yol açan hükümet karşıtı gösteri ve şiddet olaylarına dönüşmüştü.</p>
      <p>Hükümetin geri adımlarına rağmen durmayan gösteriler nedeniyle, diktatör Augusto Pinochet'in 1990'da devrilmesinden sonra ilk kez doğal afet söz konusu olmamasına rağmen "acil durum" ilan edilmiş ve güvenliği sağlama görevi orduya verilmişti.</p>
    </article>
  </body>
</html>