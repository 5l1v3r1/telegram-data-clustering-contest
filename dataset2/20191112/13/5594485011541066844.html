<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/samo-v-blits-naroden-pevets-stvori-nay-golyamata-bomba-na-mestnite-izbori_news708805.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T13:45:00+00:00"/>
    <meta property="og:title" content="Само в БЛИЦ! Народен певец сътвори най-голямата бомба на местните избори!"/>
    <meta property="og:description" content="Кметът на Бели Искър падна от власт след 13 поредни мандата"/>
  </head>
  <body>
    <article>
      <h1>Само в БЛИЦ! Народен певец сътвори най-голямата бомба на местните избори!</h1>
      <h2>Кметът на Бели Искър падна от власт след 13 поредни мандата</h2>
      <address>
        <time datetime="2019-11-12T13:45:00+00:00">12 Nov 2019, 13:45</time>
      </address>
      <p>https://blitz.bg/obshtestvo/samo-v-blits-naroden-pevets-stvori-nay-golyamata-bomba-na-mestnite-izbori_news708805.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573545265-ettt.jpg"/>
        <figcaption>След 50 години като кмет Крум Георгиев бе свален от трона</figcaption>
      </figure>
      <p><b>Голяма изненада, на която никой не обърна внимание, се случи на местните избори. </b><br/><br/>Един от легендарните кметове в страната "падна от трона" сензационно, научи агенция БЛИЦ.<br/><br/>Става въпрос за Крум Георгиев, който изкара 13 поредни мандата като предводител на Бели Искър. Той беше начело на самоковското село точно 50 години, но всяка приказка си има своя край.<br/><br/>На балотажа, проведен на 3 ноември, 82-годишният вече Георгиев бе победен от издигнатия с гласовете на ВМРО и СДС Благовест Бичаков.  <br/><br/>Битката за местната власт е била буквално до последните секунди, като победителят е надделял само с 11 гласа преднина.<br/><br/>Агенция БЛИЦ успя да се добере до много любопитни подробности за новия кмет на Бели Искър. Бичаков е роден през 1987 година. Той е народен певец и продуцент и водещ на фолклорно предаване по радио „Зорана“.<br/><br/>Бил е и част от ансамбъл "Гоце Делчев".</p>
      <figure>
        <img src="https://static.blitz.bg/documents/thumbnails/520/201911/1573545300-vrrr.jpg"/>
      </figure>
      <p><i><b>Благовест Бичаков се превърна в една от най-големите изненади на местния вот</b></i><br/><br/>Припомняме, че въпреки 50-те години начело на Бели Искър, Крум Георгиев не е лидер по този показател. Рекордът държи Данчо Димитров, който беше кмет на село Долни Окол цели 58 години.<br/><br/><b>Явор БЕЛЧЕВ, БЛИЦ</b></p>
    </article>
  </body>
</html>