<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aliki-voygioyklaki-pes-toy-spyropoyloy-na-gkremotsakistei-giati-tha-ton-g-m-so-apisteytes-paraskiniakes-apokalypseis-gia-tin-megali-ithopoio-3/"/>
    <meta property="og:site_name" content="europost.gr"/>
    <meta property="article:published_time" content="2019-11-12T13:00:49+00:00"/>
    <meta property="og:title" content="Αλίκη Βουγιουκλάκη: «Πες του Σπυρόπουλου να γκρεμοτσακιστεί γιατί θα τον γ@μ@σω…» – Απίστευτες παρασκηνιακές αποκαλύψεις για την μεγάλη ηθοποιό!…"/>
    <meta property="og:description" content="Σε ένα από τα σόου του Απριλίου-κι ενώ εκτίμηση μου τώρα που το ξαναθυμάμαι, είναι ότι η μεγάλη Αλίκη, ήταν άρρωστη (πιθανόν χωρίς να το γνωρίζει), έμεινα δίπλα της, πάνω από 18 ώρες σερί. Τόσο κράτησαν"/>
  </head>
  <body>
    <article>
      <h1>Αλίκη Βουγιουκλάκη: «Πες του Σπυρόπουλου να γκρεμοτσακιστεί γιατί θα τον γ@μ@σω…» – Απίστευτες παρασκηνιακές αποκαλύψεις για την μεγάλη ηθοποιό!…</h1>
      <address>
        <time datetime="2019-11-12T13:00:49+00:00">12 Nov 2019, 13:00</time>
      </address>
      <p>Σε ένα από τα σόου του Απριλίου-κι ενώ εκτίμηση μου τώρα που το ξαναθυμάμαι, είναι ότι η μεγάλη Αλίκη, ήταν άρρωστη (πιθανόν χωρίς να το γνωρίζει), έμεινα δίπλα της, πάνω από 18 ώρες σερί.</p>
      <p>Τόσο κράτησαν τα γυρίσματα. Η γυναίκα, μας ξεθέωσε. Βράχος. Χόρεψε, τραγούδησε, περίμενε στα διαλείματα πίνοντας καφέ και παίζοντας με το κομπολόι της. Κανονικό αντράκι. Κάποια στιγμή, ξεθεωμένοι, φθάνοντας στο τέλος των γυρισμάτων, η παραγωγή είχε κανονίσει να έρθει να την πάρει ζωντανά, στο στούντιο, ο Κώστας ο Σπυρόπουλος(με τον οποίο ζούσαν μαζί τότε) με τη μηχανή του.</p>
      <p>Χαμηλόφωνα της είπα ότι αυτό δεν γινόταν. Γιατί ο ίδιος μας είπε ότι δε μπορεί να έρθει. Γύρισε με κοίταξε κι εμένα και δυο τρείς ακόμα-και τον μακαρίτη τον Βλάσση Μπονάτσο- με εκείνο το μάτι της γυναικείας μαγκιάς και μας είπε: «Πείτε του να πάρει τη μηχανή και να γκρεμοτσακιστεί να είναι εδώ, σε δέκα λεπτά, γιατί αλλιώς θα τον γ@μ@σω».</p>
      <p>Μείναμε άγαλμα.</p>
      <p>Μετά από 20 λεπτά ο Σπυρόπουλος ήταν εκεί, μες την καλή χαρά.</p>
      <p>Αυτή ήταν η Αλίκη Βουγιουκλάκη. Ήξερε να παίρνει αυτό που γούσταρε, και το έπαιρνε την ίδια ώρα.<br/>Κάτι που θυμάμαι ακόμα και μου έχει μείνει(που μου είχε πει): «Αγόρι μου, επειδή είσαι νέος, άκου. Στον άντρα μετράει να φοράει καθαρό παπούτσι και καλό παπούτσι και καθαρά εσώρουχα και τα μάτια του, καθαρά, να μιλάνε στις γυναίκες».</p>
      <p>Μετά από 3 μήνες, πέθανε.</p>
    </article>
  </body>
</html>