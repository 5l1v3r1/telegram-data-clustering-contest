<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/ekonomika/kryklij-prezentuvav-prohramu-diyalnosty-mininfrastruktury"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T13:34:10+00:00"/>
    <meta property="og:title" content="Криклій презентував програму діяльности Мінінфраструктури"/>
    <meta property="og:description" content="Міністр інфраструктури Владислав Криклій представив To do list – зміни, які плануються у сфері інфраструктури та транспорту до кінця 2019 року, впродовж 2020 року та в наступні 5 років."/>
  </head>
  <body>
    <article>
      <h1>Криклій презентував програму діяльности Мінінфраструктури</h1>
      <address>
        <time datetime="2019-11-12T13:34:10+00:00">12 Nov 2019, 13:34</time>
      </address>
      <p>
        <b>Міністр інфраструктури <a href="https://www.slovoidilo.ua/persony/kryklii-vladyslav-arturovych">Владислав Криклій</a> представив «To do list» - зміни, які плануються у сфері інфраструктури та транспорту до кінця 2019 року, впродовж 2020 року та в наступні 5 років.</b>
      </p>
      <p>Програма діяльности Мінінфраструктури була озвучена 12 листопада 2019 року на залізничному вокзалі Харкова.</p>
      <p>
        <b>Безпека на дорогах</b>
      </p>
      <p>Як зазначив голова відомства, важливою метою змін є бепекова складова.</p>
      <p>«<i>Передусім йдеться про дороги. На дорогах у нас щороку гине від 1500 до 2000 тисяч громадян. І 30% – це той рівень, на який має знизитися смертність</i>», - сказав Криклій.</p>
      <p>Він зазначив що для цього передбачено в окремому дорожньому фонді 5% на фінансування безпеки жорожнього руху. Зокрема, на наступний рік це 3,2 млрд грн, спрямованих на спеціалізований транспорт для рятувальних служб, світлофорні об'єкти, пішоходні переходи та освітлення, спеціальні елементи для зниження швидкості.</p>
      <p>Також планується запустили атоматичну фото- та відеофіксацію спільно з МВС.</p>
      <p>Говорячи про пасажирські перевезення, міністр ананосував створення спільно з депутатами та урядом механізмів, які будуть обмежувати можливість використання переобладнаних та неперевірених транспортних засобів.</p>
      <p>«<i>Ми будемо давати відсіч нелегалам, запроваджуючи дієві механізми. Хочемо максимально оптимізувати процес, щоб розумні дороги могли отримувати якнайбільше інформації в автоматизованому режимі. Для цього ми хочемо встановити спеціальні пристрої, які будуть контролювати, так звані смартофографи</i>».</p>
      <p>
        <b>Комфортна залізниця</b>
      </p>
      <p>Міністерство інфраструктури України ініціює оновлення рухомого складу «Укрзалізниці», підвищення якості та безпеки вантажних та пасажирських перевезень, а також запуск нових внутрішніх та міжнародних маршрутів.</p>
      <p>«<i>У спадок від Радянського Союзу ми отримали зношений парк локомотивів та вагонів. Середній вік локомотивів понад 40 років, а рівень зношеності пасажирських та вантажних вагонів - 80%</i>» - сказав Криклій.</p>
      <p>За словами міністра, саме оренда або продаж майна, яке не використовується залізницею у профільній діяльності, а також концесія окремих об’єктів може стати джерелом додаткових коштів для запланованого переобладнання рухомого складу та покращення інфраструктури. За попередніми оцінками, вартість непрофільних активів «Укрзалізниці» – понад 10 млрд грн.</p>
      <p>Концесія залізничних вокзалів Миколаєва, Харкова, Дніпра, Хмельницького, м. Чоп, яка наразі опрацьовується Міністерство спільно з партнерами, дозволить перетворити їх у зручні простори з торговельними майданчиками, кафе та готелями, забезпечити якісно вищий рівень сервісу для пасажирів та збільшити інвестиційний ресурс «Укрзалізниці».</p>
      <p>В планах Міністерства інфраструктури в 2020 році придбання «Укрзалізницею» 2000 вантажних і 26 пасажирських вагонів, укладення договорів на 40 тепловозів та 200 електровозів, електрифікація 110 км колії для пришвидшення руху потягів, локалізація виробництва тяги в Україні, що дозволить створювати нові робочі місця для українців.</p>
      <p>Після оновлення рухомого складу планується відкриття нових маршрутів.</p>
      <p>Як відомо, <a href="https://www.slovoidilo.ua/2019/10/18/novyna/polityka/ukrzaliznycyu-peredaly-upravlinnya-mininfrastruktury">«Укрзалізницю» передали в управління Мінінфраструктури</a>.</p>
      <p>Також повідомлялося, що <a href="https://www.slovoidilo.ua/2019/10/29/novyna/polityka/yebrr-ukrzaliznycya-pidpysaly-memorandum-pro-pochatok-procedury-ipo-kompaniyi">ЄБРР і «Укрзалізниця» підписали меморандум про початок процедури IPO компанії.</a></p>
      <p>«Слово і Діло» проаналізувало, скільки доріг було реконструйовано цьогоріч у регіонах, докладніше – <a href="https://www.slovoidilo.ua/2019/11/11/infografika/polityka/skilky-dorih-vidremontuvaly-ukrayini-2019-rik">на нашій інфографіці</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/infografika/polityka/skilky-dorih-vidremontuvaly-ukrayini-2019-rik"/>
        <a href="https://www.slovoidilo.ua/2019/11/04/novyna/ekonomika/kabmin-vidklyche-svoyix-predstavnykiv-nahlyadovoyi-rady-ukrzaliznyczi"/>
        <a href="https://www.slovoidilo.ua/2019/10/29/novyna/polityka/yebrr-ukrzaliznycya-pidpysaly-memorandum-pro-pochatok-procedury-ipo-kompaniyi"/>
        <a href="https://www.slovoidilo.ua/2019/10/18/novyna/polityka/ukrzaliznycyu-peredaly-upravlinnya-mininfrastruktury"/>
      </related>
    </article>
  </body>
</html>