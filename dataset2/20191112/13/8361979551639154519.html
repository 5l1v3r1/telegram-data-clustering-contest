<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/mininfrastrukturi-krikliy-rozpoviv-pro-plani-ministerstva-infrastrukturi-novini-ukrajini-50053077.html"/>
    <meta property="og:site_name" content="НВ"/>
    <meta property="article:published_time" content="2019-11-12T13:33:00+00:00"/>
    <meta property="og:title" content="Їх система координат зламана. Мінінфраструктури до кінця року представить оновлені Укртрансбезпеку і Укравтодор"/>
    <meta property="og:description" content="Криклій розповів про плани Мінінфраструктури на найближчі п’ять років"/>
  </head>
  <body>
    <article>
      <h1>Їх система координат зламана. Мінінфраструктури до кінця року представить оновлені Укртрансбезпеку і Укравтодор</h1>
      <h2>Криклій розповів про плани Мінінфраструктури на найближчі п’ять років</h2>
      <address>
        <time datetime="2019-11-12T13:33:00+00:00">12 Nov 2019, 13:33</time>
      </address>
      <p><a href="https://nv.ua/ukr/tags/mininfrastruktury.html">Міністерство інфраструктури</a> має намір до кінця 2019 року представити оновлені Держслужбу з безпеки на транспорті (Укртрансбезпеку) і Держагентство автомобільних доріг України (Укравтодор). Про це заявив міністр Владислав Криклій, повідомляє <a href="https://interfax.com.ua/">Інтерфакс-Україна</a>.</p>
      <p>«Наша мета — перезавантажити надзвичайно важливі організації Укравтодор і Укртрансбезпеку. На жаль, їх система координат абсолютно зламана, і ми маємо намір це змінити. До кінця року ми презентуємо, як будуть працювати ці дві організації, які функції ми у них заберемо», — сказав він під час презентації планів Мінінфраструктури на найближчі п’ять років.</p>
      <p>Крім того, до 2020 року міністерство планує запустити в пілотному режимі електронні товарно-транспортні накладні (е-ТТН), а також сервіси Електронний кабінет перевізника і Єдине морське вікно.</p>
      <p>Також у планах відомства — до кінця 2019 року провести тендери на закупівлю 30 нових тролейбусів для Луцька і нових трамвайних вагонів для Києва.</p>
      <p>«Але наша спільна мета — побудувати за наступний рік понад 4 тис. км доріг місцевого і державного значення», — нагадав міністр.</p>
      <p>За його словами, Мінінфраструктури має намір максимально залучати до процесу співпраці з міжнародними фінансовими організаціями місцеві органи влади.</p>
      <p>Раніше повідомлялося, що <a href="https://nv.ua/ukr/biz/markets/antimonopolniy-komitet-aeroport-borispil-postavleniy-v-privileyovane-stanovishche-novini-ukrajini-50051486.html">Антимонопольний комітет відкрив справу проти Мінінфраструктури через аеропорту Бориспіль</a>.</p>
    </article>
  </body>
</html>