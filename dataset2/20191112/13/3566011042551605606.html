<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546620.html/%D8%A7%D8%B1%D8%AA%D9%82%D8%A7%DB%8C-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%AF%D8%B1%DB%8C%D8%A7%DB%8C%DB%8C-%DA%A9%D8%B4%D9%88%D8%B1-%D8%AF%D8%B1-%DA%AF%D8%B1%D9%88-%D8%AA%DA%A9%D9%85%DB%8C%D9%84-%D9%88-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%AC%D8%A7%D9%85%D8%B9--%D8%B1%D9%88%D9%86%D8%AF-%D9%85%D8%AB%D8%A8%D8%AA-%D9%BE%DB%8C%D8%B4%D8%B1%D9%81%D8%AA-%D9%BE%D8%B1%D9%88%DA%98%D9%87-%D9%87%D8%A7%DB%8C-%D8%B2%DB%8C%D8%B1%D8%B3%D8%A7%D8%AE%D8%AA%DB%8C-%D8%A8%D9%86%D8%AF%D8%B1-%DA%86%D8%A7%D8%A8%D9%87%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T13:14:00+00:00"/>
    <meta property="og:title" content="ارتقای ارتباطات دریایی کشور در گرو تکمیل و اجرای طرح جامع/ روند مثبت پیشرفت پروژه های زیرساختی بندر چابهار"/>
    <meta property="og:description" content="مدیرکل امور دریایی سازمان بنادر و دریانوردی گفت: ارتقای ارتباطات و مخابرات دریایی بنادر کشور منوط به تکمیل و اجرایی کردن طرح جامع ارتباطات دریایی است."/>
  </head>
  <body>
    <article>
      <h1>ارتقای ارتباطات دریایی کشور در گرو تکمیل و اجرای طرح جامع/ روند مثبت پیشرفت پروژه های زیرساختی بندر چابهار</h1>
      <h2>مدیرکل دریایی سازمان بنادر مطرح کرد:</h2>
      <address>
        <time datetime="2019-11-12T13:14:00+00:00">12 Nov 2019, 13:14</time>
      </address>
      <p>مدیرکل امور دریایی سازمان بنادر و دریانوردی گفت: ارتقای ارتباطات و مخابرات دریایی بنادر کشور منوط به تکمیل و اجرایی کردن طرح جامع ارتباطات دریایی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://Asrehamoon.ir/">عصرهامون</a>، نادر پسنده در اولین جلسه کمیته مخابرات دریایی بنادر جنوبی کشور که با حضور معاونان امور دریایی و کارشناسان مسئول مخابرات دریایی بنادر جنوبی در سالن جلسات بندر شهید بهشتی چابهار برگزار شد اظهار کرد: طرح جامع ارتباطات دریایی به صورت فراگیر زیرساخت ها و فرایندهای مخابرات دریایی کشور را مدیریت خواهد کرد.<br/><br/>وی روند پیشرفت پروژه های زیرساختی بندر چابهار را مثبت ارزیابی کرد و افزود: احداث برج کنترل ترافیک دریایی در بنادر کشور به عنوان یکی از طرح های مهم در این کمیته مطرح و پیگیری شد که پس از اخذ مجوزهای لازم عملیات ساخت این پروژه در بندر چابهار آغاز شد.<br/><br/>مدیرکل امور دریایی سازمان بنادر و دریانوردی بررسی پوشش رادیویی جنوب کشور در باندهای مختلف دریایی و برنامه ریزی جهت تهیه پلن پوشش رادیویی سواحل جنوبی را از اهداف برگزاری این نشست اعلام کرد.<br/><br/>بر اساس این گزارش، در این جلسه مقرر شد طرح جامع و نقشه راه طرح توسعه مخابرات و حاکمیت الکترونیک دریایی کشور در اسرع وقت نهایی و فرآیند تصویب آن در هیات عامل سازمان پیگیری شود.<br/><br/>شایان ذکر است: نمایندگان کمیته مخابرات دریایی ادارات کل بنادر و دریانوردی سیستان و بلوچستان، هرمزگان، خوزستان، بوشهر و خرمشهر در این نشست در خصوص وضعیت ارتباطات رادیویی سواحل تحت نظارت خود توضیحاتی را ارائه دادند و به منظور تسریع و تسهیل در تکمیل پروژه های مخابرات دریایی برنامه ریزی صورت پذیرفت.<br/><br/>انتهای پیام/</p>
    </article>
  </body>
</html>