<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/con-una-mano-metteva-la-benzina-con-laltra-fregava-dalla-cassa-ma-si-era-scordato-delle-telecamere-beccato-lavoratore-infedele.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T13:15:55+00:00"/>
    <meta property="og:title" content="Con una mano metteva la benzina, con l’altra ‘fregava’ dalla cassa: ma si era scordato delle telecamere, beccato lavoratore infedele"/>
    <meta property="og:description" content="I Carabinieri della Stazione di Montelibretti hanno deferito in stato di libertà un 22enne del posto per il reato di furto aggravato. L’indagine dei carabinieri è iniziata quando il titolare del distributore di carburante sito in quella via Roma ha denunciato il furto di somme di denaro custodite all’interno dell’ufficio del predetto esercizio, per un ammontare […]"/>
  </head>
  <body>
    <article>
      <h1>Con una mano metteva la benzina, con l’altra ‘fregava’ dalla cassa: ma si era scordato delle telecamere, beccato lavoratore infedele</h1>
      <h2>MONTORIO ROMANO – RUBAVA SOLDI ALL’EX DATORE DI LAVORO. DENUNCIATO DAI CARABINIERI</h2>
      <address><time datetime="2019-11-12T13:15:55+00:00">12 Nov 2019, 13:15</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2016/10/distributore-benzina.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>I Carabinieri della<b> Stazione di Montelibretti</b> hanno deferito in<br/>stato di libertà un 22enne del posto per il reato di furto aggravato. L’indagine dei carabinieri è iniziata quando il titolare del distributore di carburante sito in quella <b>via Roma</b> ha denunciato il furto di somme di denaro custodite all’interno dell’ufficio del predetto esercizio, per un ammontare totale di circa <b>500 euro</b>, senza alcuna effrazione.</p>
      <p>Tramite la visione delle immagini dell’impianto di videosorveglianza, i militari sono riusciti ad individuare il responsabile nel giovane che aveva lavorato nel distributore nel solo mese di agosto: il 22enne aveva duplicato senza l’autorizzazione del titolare le chiavi di accesso agli uffici ed incurante della tipica videosorveglianza installata in questo tipo di<br/>esercizi, si presentava quando l’esercizio era chiuso asportando di volta in volta piccole somme.</p>
      <p>“Messo all’angolo” dall’evidenza del circuito di videosorveglianza e dalla ricostruzione dei suoi movimenti effettuata dai Carabinieri di Montelibretti, il ladruncolo sprovveduto, disoccupato del posto ed occasionale dipendente stagionale del distributore di carburante<br/>per sostituire nel solo mese di agosto un dipendente fisso  dell’esercizio, ha ammesso davanti ai carabinieri di aver riprodotto di nascosto la chiave dell’ufficio del distributore e di essersi introdotto ripetute volte di notte asportando somme di denaro per un totale di circa 500 euro. La copia delle chiavi è stata restituita al titolare e il giovane è stato deferito in stato di libertà alla Procura di Tivoli.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/con-una-mano-metteva-la-benzina-con-laltra-fregava-dalla-cassa-ma-si-era-scordato-delle-telecamere-beccato-lavoratore-infedele.html"/>
        <a href="https://www.ilcorrieredellacitta.com/news/spettacolo/anticipazioni-il-collegio-4-quarta-puntata-cosa-vedremo-stasera-12-novembre-2019.html"/>
        <a href="https://www.ilcorrieredellacitta.com/news/gravissimo-incidente-a-centocelle-ragazza-investita-da-un-taxi-finisce-in-ospedale.html"/>
        <a href="https://www.ilcorrieredellacitta.com/news/donna-sorpresa-dal-nubifragio-lescursione-si-trasforma-in-incubo-ho-il-telefono-quasi-scarico-e-mi-sono-persa.html"/>
        <a href="https://www.ilcorrieredellacitta.com/news/parco-boldoni-allarme-siringhe-nellarea-presentata-uninterrogazione.html"/>
        <a href="https://www.ilcorrieredellacitta.com/news/paura-a-termini-raccoglie-le-pietre-dai-binari-e-le-lancia-contro-i-poliziotti-ferito-un-agente.html"/>
      </related>
    </article>
  </body>
</html>