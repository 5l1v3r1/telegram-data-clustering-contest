<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/realme-naskakuje-indijski-trg.html?RSS3b8dbb3e772a280350b96b34dc323b7e"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T13:00:00+00:00"/>
    <meta property="og:title" content="Realme naskakuje indijski trg"/>
    <meta property="og:description" content="Pri tem mobilnem gigntu le še utrjujejo svoj tržni položaj na indijskem trgu pametnih mobilnikov. Trenutno zasedajo 14,3 % tržni delež, kar je občutno več kot je znašala rast v let"/>
  </head>
  <body>
    <article>
      <h1>Realme naskakuje indijski trg</h1>
      <address>
        <time datetime="2019-11-12T13:00:00+00:00">12 Nov 2019, 13:00</time>
      </address>
      <p>
        <b>Glede na lansko leto gredo pametni telefoni znamke Realme v Indiji za med. Rast je kar 400 %.</b>
      </p>
      <p>Pri tem mobilnem gigntu le še utrjujejo svoj tržni položaj na indijskem trgu pametnih mobilnikov. Trenutno zasedajo 14,3 % tržni delež, kar je občutno več kot je znašala rast v letu poprej (3,1 %). Rast gre po navedbah nekaterih medijev na račun novih modelov, zlasti modela C2 in njihovega pametnega telefona serije 5. V tretjem četrtletju letos so sicer kupci iz Indije kupili 46,6 milijonov pametnih telefonov različnih blagovnih znamk.</p>
      <p>Na prvem mestu se še vedno drži kitajski <b>Xiaomi</b> (27,1 %), sledijo mu <b>Samsung</b>, <b>Vivo</b>, <b>Realme</b> in <b>Oppo</b>. Če bi Vivo, Realme in Oppo šteli kot eno podjetje zaradi njihovega skupnega lastništva zasebnega konglomerata BBK Electronics, bi brez dvoma šlo za prodajalca številka ena v Indiji.</p>
      <p>Največ je v zadnjem času izgubil Samsung, 8,5% padec, a je še vedno na drugem mestu. Analitiki pri tem opozarjajo na nekoliko izkrivljeno metodologijo pri izdelavi statistike, saj naj bi bil razlog za padec v zamiku objave novih modelov, njegov dejanski tržni delež pa naj bi bil večji. Korejskega giganta naj bi po besedah poznavalcev bolj skrbelo dejstvo, da je indijski trg že izoblikovan, rast pa se dogaja le v segmentu tekmecev, ki imajo manjši tržni delež kot Samsung.</p>
      <p>Blagovna znamka Realme doživlja na trgu pravo razsvetljenje, kljub hitremu odzivu Xiaomija, vodilnega ponudnika v državi. Če upoštevamo samo spletno prodajo, ima Xiaomi 40 odstotkov trga in prve štiri od najboljših petih modelov pametnih telefonov. V hitro rastočem segmentu naprav med 300 in 500 ameriškimi dolarji sta bili izjemni uspešnici njegova modela Redmi K20 in K20 Pro.</p>
    </article>
  </body>
</html>