<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119212-i-danas-sukob-policajaca-i-demonstranata-u-hongkongu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T13:35:04+00:00"/>
    <meta property="og:title" content="I danas sukob policajaca i demonstranata u Hongkongu (VIDEO)"/>
    <meta property="og:description" content="Policija i demonstranti sukobili su se danas ispred univerzitetskih kampusa u Hongkongu, a nekoliko hiljada demonstranata blokiralo je puteve i centralni poslovni kvart. Sukobi su usledili nakon posebno burnog dana antivladinih demonstracija u Hongkongu. Policija je juče pucala na demonstrante i ranila jednog od njih. U odvojenom incidentu tokom nereda, jedan muškarac se zapalio. Obojica su danas u bolnici. Učesnici antivladinog protesta blokirali su trasu metroa i puteve tokom jutarnjeg špica. Policajci su upotrebili suzavac da bi rasterali demonstrante, a zbog nereda je nastava na univerzitetima otkazana.  Šefica vlade Hongkonga Keri Lam apelovala je juče da se prekine sa nasilnim protestima i najavila mogućnost uvodjenja strožih mera policije i pravosudja. Ona nije želela da ispuni zahteve demonstranata, nazivajući ih i &quot;neprijateljima naroda&quot;. Protesti u Hongkongu održavaju se od početka juna. Tada izbili zbog predloga zakona o ekstradiciji, ali su prerasli u borbu za demokratska prava i očuvanje gradjanskih…"/>
  </head>
  <body>
    <article>
      <h1>I danas sukob policajaca i demonstranata u Hongkongu (VIDEO)</h1>
      <address>
        <time datetime="2019-11-12T13:35:04+00:00">12 Nov 2019, 13:35</time>
      </address>
      <slideshow>
        <figure>
          <img src="https://static.beta.rs/thumbs/b698d2ec.556x371.jpg"/>
        </figure>
        <figure>
          <img src="https://static.beta.rs/thumbs/85f370c4.556x371.jpg"/>
        </figure>
        <figure>
          <img src="https://static.beta.rs/thumbs/4ab64a15.556x371.jpg"/>
        </figure>
        <figure>
          <img src="https://static.beta.rs/thumbs/c62fbf30.556x371.jpg"/>
        </figure>
        <figure>
          <img src="https://static.beta.rs/thumbs/d1da4792.556x371.jpg"/>
        </figure>
        <figure>
          <img src="https://static.beta.rs/thumbs/aaa867c0.556x371.jpg"/>
        </figure>
      </slideshow>
      <p><b>Policija i demonstranti sukobili su se danas ispred univerzitetskih kampusa u Hongkongu, a nekoliko hiljada demonstranata blokiralo je puteve i centralni poslovni kvart. </b><br/><br/>Sukobi su usledili nakon posebno burnog dana antivladinih demonstracija u Hongkongu.<br/>Policija je juče pucala na demonstrante i ranila jednog od njih. U odvojenom incidentu tokom nereda, jedan muškarac se zapalio. Obojica su danas u bolnici.<br/><br/>Učesnici antivladinog protesta blokirali su trasu metroa i puteve tokom jutarnjeg špica.<br/><br/>Policajci su upotrebili suzavac da bi rasterali demonstrante, a zbog nereda je nastava na univerzitetima otkazana.  Šefica vlade Hongkonga Keri Lam apelovala je juče da se prekine sa nasilnim protestima i najavila mogućnost uvodjenja strožih mera policije i pravosudja.<br/><br/>Ona nije želela da ispuni zahteve demonstranata, nazivajući ih i "neprijateljima naroda".<br/><br/>Protesti u Hongkongu održavaju se od početka juna. Tada izbili zbog predloga zakona o ekstradiciji, ali su prerasli u borbu za demokratska prava i očuvanje gradjanskih sloboda koje su Hongkongu garantovane 1997, kada je Velika Britanija vratila tu teritoriju Kini.</p>
      <figure>
        <iframe src="https://www.youtube.com/embed/8xIr8DY7oUE" width="660" height="388" data-service="Youtube" scrolling="no"/>
      </figure>
    </article>
  </body>
</html>