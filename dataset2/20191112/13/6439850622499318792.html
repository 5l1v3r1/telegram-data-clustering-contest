<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460255/%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%9D%E0%A7%9C%E0%A7%87-%E0%A6%95%E0%A7%8D%E0%A6%B7%E0%A6%A4%E0%A6%BF%E0%A6%97%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%A6%E0%A7%87%E0%A6%B0-%E0%A6%AA%E0%A7%81%E0%A6%A8%E0%A6%B0%E0%A7%8D%E0%A6%AC%E0%A6%BE%E0%A6%B8%E0%A6%A8-%E0%A6%95%E0%A6%B0%E0%A6%BE-%E0%A6%B9%E0%A6%AC%E0%A7%87-%E0%A6%95%E0%A7%83%E0%A6%B7%E0%A6%BF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="Daily Janakantha"/>
    <meta property="article:published_time" content="2019-11-12T13:41:00+00:00"/>
    <meta property="og:title" content="ঘূর্ণিঝড়ে ক্ষতিগ্রস্তদের পুনর্বাসন করা হবে ॥ কৃষিমন্ত্রী"/>
    <meta property="og:description" content="অনলাইন ডেস্ক ॥ কৃষিমন্ত্রী আব্দুর রাজ্জাক বলেছেন, ঘূর্ণিঝড় ‘বুলবুল’র তাণ্ডবে ১৬ জেলার ৫০ হাজার ৫০৩ জন কৃষক ক্ষতিগ্রস্ত হয়েছেন । অর্থ মন্ত্রণালয় থেকে বরাদ্দ পেলে দ্রুতই ক্ষতিগ্রস্তদের পুনর্বাসন করা হবে। আজ মঙ্গলবার সচিবালয়ে সংবাদ সম্মেলনে একথা জানান কৃষিমন্ত্রী। কৃষিমন্ত্রী জানান, ঘূর্ণিঝড়ে খুলনা, সাতক্ষীরা, বাগেরহাট, নড়াইল, বরিশাল, ..."/>
  </head>
  <body>
    <article>
      <h1>ঘূর্ণিঝড়ে ক্ষতিগ্রস্তদের পুনর্বাসন করা হবে ॥ কৃষিমন্ত্রী</h1>
      <address>
        <time datetime="2019-11-12T13:41:00+00:00">12 Nov 2019, 13:41</time>
      </address>
      <figure>
        <img src="http://www.dailyjanakantha.com/files/201911/1573569693_24.jpg"/>
      </figure>
      <p>অনলাইন ডেস্ক ॥ কৃষিমন্ত্রী আব্দুর রাজ্জাক বলেছেন, ঘূর্ণিঝড় ‘বুলবুল’র তাণ্ডবে ১৬ জেলার ৫০ হাজার ৫০৩ জন কৃষক ক্ষতিগ্রস্ত হয়েছেন । অর্থ মন্ত্রণালয় থেকে বরাদ্দ পেলে দ্রুতই ক্ষতিগ্রস্তদের পুনর্বাসন করা হবে।</p>
      <p>আজ মঙ্গলবার সচিবালয়ে সংবাদ সম্মেলনে একথা জানান কৃষিমন্ত্রী।</p>
      <p>কৃষিমন্ত্রী জানান, ঘূর্ণিঝড়ে খুলনা, সাতক্ষীরা, বাগেরহাট, নড়াইল, বরিশাল, ভোলা, পটুয়াখালী, বরগুনা, পিরোজপুর, ঝালকাঠি, মাদারীপুর, গোপালগঞ্জ, শরীয়তপুর, নোয়াখালী, ফেনী ও লক্ষ্মীপুর জেলার রোপা আমন, শীতকালীন সবজি, সরিষা, খেসারি ও পানের বরজের জমি আক্রান্ত হয়েছে।</p>
      <p>আক্রান্ত জমিতে দুই লাখ ৮৯ হাজার ৬ হেক্টর আবাদি জমির মধ্যে মোট ক্ষতিগ্রস্ত জমির পরিমাণ ২২ হাজার ৮৩৬ হেক্টর, যা মোট আক্রান্ত জমির ৮ শতাংশ বলে জানান কৃষিমন্ত্রী।</p>
      <p>তিনি আরো জানান, ঘূর্ণিঝড়ে ক্ষতিগ্রস্ত ফসলের পরিমাণ ৭২ হাজার ২১২ মেট্রিকটন, আর্থিক ক্ষতির পরিমাণ ২৬৩ কোটি ৫ লাখ টাকা।</p>
    </article>
  </body>
</html>