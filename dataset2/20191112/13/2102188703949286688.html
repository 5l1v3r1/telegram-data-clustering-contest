<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653612/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T13:28:00+00:00"/>
    <meta property="og:title" content="Річкові перевезення мають зрости втричі — Криклій"/>
    <meta property="og:description" content="Міністерство інфраструктури планує збільшити об’єм річкових перевезень в три рази, та відремонтувати в 2020 році 4 шлюзи для безпеки судноплавства."/>
  </head>
  <body>
    <article>
      <h1>Річкові перевезення мають зрости втричі — Криклій</h1>
      <address>
        <time datetime="2019-11-12T13:28:00+00:00">12 Nov 2019, 13:28</time>
      </address>
      <p>Міністерство інфраструктури планує збільшити об’єм річкових перевезень в три рази, та відремонтувати в 2020 році 4 шлюзи для безпеки судноплавства.</p>
      <p>Про це заявив Міністр інфраструктури Владислав Криклій, під час представлення <a href="https://www.kmu.gov.ua/news/richkovi-perevezennya-mayut-zrosti-vtrichi-vladislav-kriklij">планів відомства на майбутнє.</a></p>
      <p>Криклій заявив, що реформа у сфері водного транспорту розширить можливості інфраструктури України. </p>
      <p>"Розвиток річкових перевезень дозволить розвантажити дороги та захистити їх від руйнування, а також сприятиме створенню нових робочих місць за рахунок збільшення замовлень для українських суднобудівельних компаній", - зазначив міністр. <br/><br/>Криклій також заявив, що 2020 році буде відремонтовано 4 шлюзи для забезпечення безпеки судноплавства.<br/><br/><b>Нагадаємо</b>, <i>що у жовтні </i><i>Криклій заявив, що перші <a href="https://www.epravda.com.ua/news/2019/10/23/652862/">перевезення внутрішнім водним транспортом з Білорусі в Україну </a>можуть відбутися вже з наступного року.</i></p>
    </article>
  </body>
</html>