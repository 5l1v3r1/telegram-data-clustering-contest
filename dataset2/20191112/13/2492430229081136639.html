<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188424/Bijrijder-doodgeschoten-Rotterdammer-vrijgelaten"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T13:18:00+00:00"/>
    <meta property="og:title" content="Bijrijder doodgeschoten Rotterdammer vrijgelaten"/>
    <meta property="og:description" content="De bijrijder van de automobilist die vorige week woensdag werd doodgeschoten in Rotterdam-Zuid, is door de politie vrijgelaten.Â Hij is geen verdachte meer."/>
  </head>
  <body>
    <article>
      <h1>Bijrijder doodgeschoten Rotterdammer vrijgelaten</h1>
      <address>
        <time datetime="2019-11-12T13:18:00+00:00">12 Nov 2019, 13:18</time>
      </address>
      <h4>De bijrijder van de automobilist die vorige week woensdag werd doodgeschoten in Rotterdam-Zuid, is door de politie vrijgelaten. Hij is geen verdachte meer.</h4>
      <p>De politie meldt dinsdag dat de man afgelopen vrijdag al op vrije voeten is gekomen. Zijn betrokkenheid is door de politie uitgebreid onderzocht. Hij blijft wel een belangrijke getuige voor de politie.</p>
      <p>Door de schietpartij kwam een 30-jarige Rotterdammer om het leven. Hij zat in de auto op de Putsebocht toen hij meerdere keren werd beschoten. Reanimatie mocht niet meer baten en hij overleed ter plekke.</p>
      <related>
        <a href="http://www.rijnmond.nl/nieuws/188222/Het-wordt-hier-op-Zuid-steeds-gekker"/>
      </related>
      <p>Naast sporenonderzoek en het uitkijken van camerabeelden, spreekt de politie met omwonenden en getuigen. De schietpartij vond plaats voor een supermarkt op de Putsebocht. Deze is inmiddels op last van de burgemeester gesloten.</p>
    </article>
  </body>
</html>