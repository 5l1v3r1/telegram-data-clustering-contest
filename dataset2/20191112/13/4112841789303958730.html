<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76492-Nikdy-nehovor-nikdy-Predstavitel-Captaina-Americu-nevylucil-navrat-do-Marvelu"/>
    <meta property="og:site_name" content="REFRESHER"/>
    <meta property="article:published_time" content="2019-11-12T13:07:00+00:00"/>
    <meta property="og:title" content="Nikdy nehovor nikdy: Predstaviteľ Captaina Americu nevylúčil návrat do Marvelu"/>
    <meta property="og:description" content="Príbehy mnohých superhrdinov pokračujú, no Captainov skončil. Aspoň teda na určitý čas."/>
  </head>
  <body>
    <article>
      <h1>Nikdy nehovor nikdy: Predstaviteľ Captaina Americu nevylúčil návrat do Marvelu</h1>
      <address><time datetime="2019-11-12T13:07:00+00:00">12 Nov 2019, 13:07</time> by <a rel="author">Jakub Paulík</a></address>
      <p>
        <b>Príbehy mnohých superhrdinov pokračujú, no Captainov skončil. Aspoň teda na určitý čas.</b>
      </p>
      <p>„<i>Vrátil by si sa?</i>“ spýtala sa predstaviteľa Captaina Americu <b>Chrisa Evansa</b> jeho herecká kolegyňa <b>Scarlett Johansson</b> (Black Widow). „<i>Do Marvelu? Už som starý muž. Ale nikdy nehovor nikdy, postavu Captaina milujem. Takže neviem,</i>“ odpovedal v rozhovore pre <a href="https://variety.com/2019/film/news/chris-evans-scarlett-johansson-captain-america-marvel-1203399020/"><b>Variety</b> </a>neistý Evans.</p>
      <p>Na konci<b> Avengers: Endgame</b> sme mohli vidieť, ako sa jeho postava Captaina Americu alias Steva Rogersa vrátila v čase ku svojej milovanej a po tom, ako Captain zostarol, odovzdal svoj štíť Falconovi, ktorý prevzal jeho úlohu. Spoločne s Winter Soldierom budeš môcť túto akčnú dvojicu <a href="https://refresher.sk/70938-Falcon-ako-Captain-America-a-Winter-Soldier-dorazia-na-Disney-v-roku-2020-Ktore-postavy-z-Civil-War-sa-pridaju"><b>sledovať na Disney+</b></a>.</p>
      <p>
        <i>Celý 40-minútový rozhovor si môžeš pozrieť v nasledujúcom videu</i>
      </p>
      <figure>
        <iframe src="https://www.youtube.com/embed/ZKSzrJkHtVg" width="700" height="370" data-service="Youtube" scrolling="no"/>
      </figure>
      <p>Niet však pochýb, že práve <b>Captain America</b> v podaní Evansa patril medzi najpopulárnejších hrdinov. Pokiaľ by sa však Evans nakoniec rozhodol vrátiť, museli by ho bratia Russovci presvedčiť skutočne dobrým námetom.</p>
      <p>Ako sám povedal, momentálne pracuje na iných projektoch a je názoru, že tvorcovia jeho dejovú líniu zakončili naozaj na jednotku. Preto si myslí, že jeho<b> návrat nemôže prísť iba kvôli prosbám fanúšikov</b>.</p>
      <p>„<i>Nemôže to byť iba preto, že chce byť publikum vzrušené. Čo by sme k príbehu dodali? Muselo byť sa spojiť množstvo vecí,</i>“ vyjadril sa charizmatický Evans, ktorý chce záver jeho postavy ochrániť pred zbytočným naťahovaním. Z jeho slov si môžeme zobrať iba toľko, že Captainov návrat do Marvelu nie je aktuálne pravdepodobný, ale <b>do budúcnosti ho rozhodne nemožno vylúčiť</b>.</p>
      <related>
        <a href="https://refresher.sk/65244-Pavel-Kacerle-pracuje-pre-Marvel-V-dome-Roberta-Downeyho-Jr-cvicil-kungfu-a-na-Asgarde-pracoval-15-hodin-denne-Rozhovor"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/74433-Steve-Rogers-uz-v-MCU-nie-je-Captain-America-Vrati-sa-alebo-sa-stitu-vzdal-nadobro"/>
        <a href="https://refresher.sk/56869-Captain-America-bude-mat-v-Avengers-4-ovela-dolezitejsiu-rolu-Vieme-aj-preco-boli-Black-Order-v-Infinity-War-taki-slabi"/>
        <a href="https://refresher.sk/75797-Civil-War-sa-zacina-natacat-s-hereckou-posilou-z-Hobbita-Co-o-filme-vlastne-vieme"/>
        <a href="https://refresher.sk/58864-Chris-Evans-dokoncil-natacanie-Avengers-4-Dakuje-fanusikom-a-kolegom-a-zda-sa-ze-sa-ako-Captain-America-navzdy-luci-s-MCU"/>
        <a href="https://refresher.sk/28872-Avengers-bok-po-boku-so-serialovymi-postavami-Podla-Kevina-Feiga-je-to-len-otazka-casu"/>
        <a href="https://refresher.sk/55789-5-marvelackych-hrdinov-ktori-vyzeraju-rovnako-ako-ich-komiksove-predlohy-a-naopak-5-ktori-sa-na-ne-vobec-nepodobaju"/>
        <a href="https://refresher.sk/75034-Podla-Russovcov-bude-Civil-War-psychologickym-thrillerom-Ako-do-toho-zapada-Spidey"/>
        <a href="https://refresher.sk/66372-Reziseri-Endgame-prezradili-ze-maju-v-zalohe-este-jeden-film-s-Captainom-America-Vrati-sa-Chris-Evans-do-MCU"/>
      </related>
    </article>
  </body>
</html>