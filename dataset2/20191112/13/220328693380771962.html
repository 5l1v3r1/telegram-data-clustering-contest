<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/brzi-i-yarostni-9-e-gotov-406536.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T13:26:00+00:00"/>
    <meta property="og:title" content="„Бързи и яростни 9“ е готов"/>
    <meta property="og:description" content="Това е най-амбициозният филм от поредицата, заяви режисьорът"/>
  </head>
  <body>
    <article>
      <h1>„Бързи и яростни 9“ е готов</h1>
      <address><time datetime="2019-11-12T13:26:00+00:00">12 Nov 2019, 13:26</time> by <a rel="author">Агенция Стандарт</a></address>
      <p>Деветият филм от високоскоростната поредица „Бързи и яростни“ официално е готов. Новината дойде от самия режисьор на лентата Джъстин Лин в Туитър. „Това е! Със сигурност най-амбициозният филм до сега. Благодарен съм на невероятните ни екипи от Лондон, Единбург, Тбилиси, Пукет и Краги, Лос Анджелис“, написа Лин. Камерите се завъртяха през юни и сега Джъстин и продуцентите се захващат на работа пред екрана за обработка. Всичко около сюжета на бъдещия хит все още се пази в тайна. Ясно е обаче кой ще се завърне в лентата. Освен Вин Дизел, Мишел Родригес, Лудакрис, Тайрис Гибсън и Натали Емануел, в „Бързи и ярсотни 9“ отново ще видим Джордана Брустър в ролята на Миа Торето, както и Шарлиз Терон и Хелън Мирън. Дебютантите са Майкъл Рукър, Джон Сина, Фин Кол, Анна Сауаи, Вини Бенет, Озуна и Карди Би. Това ще бъде четвъртата лента от поредицата, начело с Джъстин Лин. Очаква се той да режисира и десетия последен филм. „Бързи и яростни 9“ връхлита на големия екран на 22 май 2020-а.</p>
    </article>
  </body>
</html>