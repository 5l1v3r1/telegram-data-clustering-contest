<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-and-silver-price-fall-on-tuesday-2845521.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T13:13:26+00:00"/>
    <meta property="og:title" content="सोने-चांदी के दाम में आई जबरदस्त गिरावट, जानें आज का रेट"/>
    <meta property="og:description" content="कमजोर वैश्विक रुख के बीच मंगलवार को दिल्ली सर्राफा बाजार में सोना 130 रुपये गिरकर 38,550 रुपये प्रति 10 ग्राम रह गया। एचडीएफसी सिक्युरिटीज ने यह जानकारी दी। सोमवार को इसका बंद भाव 38,680 रुपये प्रति..."/>
  </head>
  <body>
    <article>
      <h1>सोने-चांदी के दाम में आई जबरदस्त गिरावट, जानें आज का रेट</h1>
      <address><time datetime="2019-11-12T13:13:26+00:00">12 Nov 2019, 13:13</time> by <a rel="author">एजेंसी,नई दिल्ली</a></address>
      <p>कमजोर वैश्विक रुख के बीच मंगलवार को दिल्ली सर्राफा बाजार में सोना 130 रुपये गिरकर 38,550 रुपये प्रति 10 ग्राम रह गया। एचडीएफसी सिक्युरिटीज ने यह जानकारी दी। सोमवार को इसका बंद भाव 38,680 रुपये प्रति 10 ग्राम था।</p>
      <p>चांदी में तकनीकी सुधार दर्ज हुआ और 90 रुपये की गिरावट के साथ 45,080 रुपये प्रति किलोग्राम पर बंद हुई। सोमवार को यह कीमत 45,170 रुपये प्रति किलोग्राम पर बंद हुई थी।</p>
      <p>एचडीएफसी सिक्युरिटीज के वरिष्ठ विश्लेषक (जिंस) तपन पटेल ने कहा कि वैश्विक बाजार में सोने की कीमतों में कमजोरी के अनुरूप दिल्ली में 24 कैरेट सोने के भाव में 130 रुपये की गिरावट आई है।</p>
      <p>अंतरराष्ट्रीय बाजार में सोना और चांदी के भाव कमजोरी के रुख के साथ क्रमश: 1,453 डॉलर प्रति औंस और 16.81 डॉलर प्रति औंस पर बोले गये।</p>
      <p>उन्होंने कहा कि अमेरिका और चीन के आंतरिक व्यापार समझौते पर नवंबर में हस्ताक्षर किये जाने की संभावना के बीच सोने की कीमतों में गिरावट जारी रही।<br/><a href="https://www.livehindustan.com/business/story-sbi-pension-account-life-certificate-submission-last-date-is-30th-november-2845101.html">SBI बैंक में फंस सकता है पैसा, 30 नवंबर तक जरूर कर लें ये काम</a></p>
    </article>
  </body>
</html>