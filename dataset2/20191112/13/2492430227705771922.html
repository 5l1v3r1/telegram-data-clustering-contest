<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188425/Nog-twee-bestuursleden-SGP-weg-na-vertrek-SGP-voorzitter-Zevenbergen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T13:11:09+00:00"/>
    <meta property="og:title" content="Nog twee bestuursleden SGP weg na vertrek SGP-voorzitter Zevenbergen"/>
    <meta property="og:description" content="Nog eens twee leden zijn opgestapt uit het hoofdbestuur van de SGP, na het vertrek van voorzitter Peter Zevenbergen. De twee vinden dat de partij Zevenbergen meer had moeten steunen. Zevenbergen was twaalf jaar lang wethouder in Alblasserdam."/>
  </head>
  <body>
    <article>
      <h1>Nog twee bestuursleden SGP weg na vertrek SGP-voorzitter Zevenbergen</h1>
      <address>
        <time datetime="2019-11-12T13:11:09+00:00">12 Nov 2019, 13:11</time>
      </address>
      <h4>Nog eens twee leden zijn opgestapt uit het hoofdbestuur van de SGP, na het vertrek van voorzitter Peter Zevenbergen. De twee vinden dat de partij Zevenbergen meer had moeten steunen. Zevenbergen was twaalf jaar lang wethouder in Alblasserdam.</h4>
      <p>Zevenbergen kwam onder vuur te liggen, toen duidelijk werd dat hij nog wachtgeld ontving, naast zijn salaris als schooldirecteur. Hij kreeg het wachtgeld omdat hij was gestopt als wethouder.</p>
      <p>Naast Zevenbergen zijn nu ook Peter den Boef (secretaris) en Albert Vlietstra (hoofdbestuurslid) opgestapt uit het SGP-bestuur dat is gevestigd aan de Dinkel in Rotterdam.</p>
      <p>Interim-voorzitter Maarten van Leeuwen betreurt het vertrek van de twee bestuursleden. "Niet in het minst omdat er al een jaar lang gepoogd wordt in gezamenlijkheid tot een oplossing te komen waarbij ook de twee vertrekkende bestuursleden voortdurend betrokken waren."</p>
    </article>
  </body>
</html>