<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/fabrizio-corona-non-validi-9-mesi-servizi-sociali-tribunale-scontarli-in-carcere/1948324/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T13:13:33+00:00"/>
    <meta property="og:title" content="Fabrizio Corona “non validi 9 mesi servizi sociali”/ Tribunale: scontarli in carcere"/>
    <meta property="og:description" content="Fabrizio Corona rimarrà 9 mesi in carcere più della condanna: Tribunale Sorveglianza Milano &quot;non valido tempo passato con i servizi sociali&quot;"/>
  </head>
  <body>
    <article>
      <h1>Fabrizio Corona “non validi 9 mesi servizi sociali”/ Tribunale: scontarli in carcere</h1>
      <h2>Fabrizio Corona rimarrà 9 mesi in carcere più della condanna: Tribunale Sorveglianza Milano “non valido tempo passato con i servizi sociali”</h2>
      <address><time datetime="2019-11-12T13:13:33+00:00">12 Nov 2019, 13:13</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Non è per nulla finita <a href="https://www.ilsussidiario.net/news/fabrizio-corona-falso-flirt-tra-wanda-nara-e-brozovic-ora-rischia-un-altro-processo/1941126/"><b>l’epopea giudiziaria di Fabrizio Corona</b></a> e l’ultima decisione del <b>Tribunale di Sorveglianza di Milano</b> lo conferma ulteriormente: l’ex re dei paparazzi dovrà scontare in carcere anche i <b>9 mesi che già aveva passato tra febbraio e novembre 2018 in affidamento ai servizi sociali</b>. Dopo essere <a href="https://www.ilsussidiario.net/news/fabrizio-corona-immagini-dal-carcere-ex-re-dei-paparazzi-in-campo-per-beneficienza/1928134/"><b>rientrato in carcere lo scorso marzo</b></a>, Corona viene giudicato «<i>in palese contrasto di giudicato con la sentenza di assoluzione e sulle misure di prevenzione, nonché in contrasto con una precedente valutazione dello stesso Tribunale</i>». A fine aprile 2018 il Tribunale aveva infatti deciso di revocare <b>l’affidamento terapeutico di Corona</b> – concesso per le cure dalle dipendenze di cocaina e droghe nel febbraio 2018 – sospeso poi del tutto con il ritorno in carcere nel marzo 2019.</p>
      <h4>TRIBUNALE DI SORVEGLIANZA CONTRO FABRIZIO CORONA</h4>
      <p>I difensori di Fabrizio Corona hanno fatto sapere che impugneranno la sentenza del Tribunale di Sorveglianza ma al momento si aggiungono altri mesi nel carcere lombardo dovuto ai <b>mancati adempimenti del fotografo</b> alle richieste imposte dai giudici durante la fase di libertà condizionata. Per i giudici, come ribadito stamattina nella sentenza, «<i><b>Scontare la pena in carcere</b>, infatti, avevano scritto i giudici, è al momento la soluzione non solo necessitata, ma anche adeguata al livello di consapevolezza di Corona, perché un altro programma di cure all’esterno sarebbe inadeguato date le sue <a href="https://www.ilsussidiario.net/news/cinema-televisione-e-media/2019/4/19/fabrizio-corona-giacomo-urtis-liberatelo-potrebbe-suicidarsi-nina-moric-replica/1873566/"><b>continue violazioni delle regole</b></a></i>». Per cui il ritorno a <b>San Vittore a Milano</b> e inoltre lo scontare la pena con 9 mesi in più in sostanza annullati dai giudici nel tempo passato con i servizi sociali. Come spiega l’Agenzia Ansa, con l’impugnazione della Procura generale «<i>la Cassazione ha annullato con rinvio la prima decisione della Sorveglianza e così è arrivato il nuovo provvedimento che accoglie la richiesta della Procura general</i>e». La linea della difesa rimane la stessa delle scorse settimane, già ribadita al Tribunale: è sbagliato annullare quei 9 mesi anche perché la vicenda dei <a href="https://www.ilsussidiario.net/news/fabrizio-corona-assolto-per-soldi-nel-controsoffitto-ma-resta-in-carcere-fino-a/1891028/"><b>contanti trovati nel controsoffitto ha visto «<i>un’assoluzione nel merito, confermata anche in appello e poi diventata definitiva</i>».</b></a></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/papa-francesco-il-diavolo-e-invidioso-del-figlio-di-dio-lomelia-di-santa-marta/1948321/"/>
        <a href="https://www.ilsussidiario.net/news/nave-italiana-attaccata-da-pirati-in-messico-remas-derubata-due-feriti-a-bordo/1948213/"/>
        <a href="https://www.ilsussidiario.net/news/maltempo-matera-tromba-daria-e-allagamenti-video-strade-come-fiumi-in-basilicata/1948278/"/>
        <a href="https://www.ilsussidiario.net/news/leonardo-marino-per-la-sinistra-sono-infame-omicidio-calabresi-tra-pena-e-perdono/1948314/"/>
        <a href="https://www.ilsussidiario.net/news/skype-down-in-italia-non-funziona-impossibile-inviare-e-ricevere-i-messaggi/1948302/"/>
        <a href="https://www.ilsussidiario.net/news/terremoto-oggi-m-2-0-a-sion-ingv-ultime-scosse-sciame-lungo-il-confine-svizzero/1948193/"/>
      </related>
    </article>
  </body>
</html>