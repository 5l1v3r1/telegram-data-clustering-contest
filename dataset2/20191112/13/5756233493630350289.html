<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621159/%D8%A7%DB%8C%D9%86-%DA%A9%D8%B4%D9%88%D8%B1-%DB%B4%DB%B8%DB%B0-%D8%B1%D9%88%D8%B2-%D9%85%D8%B1%D8%AE%D8%B5%DB%8C-%D8%B2%D8%A7%DB%8C%D9%85%D8%A7%D9%86-%D8%A8%D9%87-%D9%88%D8%A7%D9%84%D8%AF%DB%8C%D9%86-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T13:49:00+00:00"/>
    <meta property="og:title" content="این کشور ۴۸۰ روز مرخصی زایمان به والدین می‌دهد"/>
    <meta property="og:description" content="سوئد به عنوان یکی از بهترین کشورهای جهان در زمینه مرخصی زایمان رتبه‌بندی می‌شود؛ پس از تولد فرزند، هر دو والدین واجد شرایط مرخصی ۴۸۰ روزه هستند."/>
  </head>
  <body>
    <article>
      <h1>این کشور ۴۸۰ روز مرخصی زایمان به والدین می‌دهد</h1>
      <address>
        <time datetime="2019-11-12T13:49:00+00:00">12 Nov 2019, 13:49</time>
      </address>
      <p>
        <i>سوئد به عنوان یکی از بهترین کشورهای جهان در زمینه مرخصی زایمان رتبه‌بندی می‌شود؛ پس از تولد فرزند، هر دو والدین واجد شرایط مرخصی ۴۸۰ روزه هستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یکی از دغدغه‌های مادرانی که به تازگی کودک خود را به دنیا آورده‌اند، نگهداری و مراقبت از کودک تازه‌ متولد شده بعد از زایمان است؛ بسیاری از کشورها برای راحتی مادران و پدران، مرخصی‌هایی را در نظر می‌گیرند تا آنها به تربیت کودک خود بپردازند.</p>
      <p>کشور سوئد یکی از کشورهای اروپایی است که تمهیدات و تسهیلات ویژه‌ای را برای مادران و پدران شاغلی که صاحب فرزند می‌شوند، در نظر گرفته تا با استفاده از این تسهیلات، وظیفه خود را در قبال نوزاد خود به نحو احسن انجام دهند.</p>
      <p>به گزارش "گاردین"، سوئد به طور مداوم به عنوان یکی از بهترین کشورهای جهان در این زمینه رتبه‌بندی می‌شود که به پدران مرخصی می‌دهد؛ پس از تولد فرزند، هر دو والدین واجد شرایط مرخصی ۴۸۰ روزه هستند.</p>
      <p>این مرخصی به همراه حقوق خواهد بود و هر دو با وجود مرخصی می‌توانند حقوقشان را دریافت کنند؛ مقدار حقوق دوره مرخصی زایمان ۸۰ درصد حقوق دریافتی شخص است.</p>
      <p>سیاست‌های دولت سوئد باعث انعطاف‌پذیری در نحوه تصمیم‌گیری زوج‌ها برای استفاده از مزایای پس از زایمان می‌شود؛ در حالی که هر دو والدین حق داشتن مرخصی ۴۸۰ روزه را دارند، ۹۰ روز از این روزها به عنوان حداقل برای هر والدین اختصاص داده می‌شود و روزهای باقی مانده نیز می‌تواند به والدین دیگر منتقل شود.</p>
      <p>دولت برای تشویق هر چه بیشتر پدران برای فاصله گرفتن موقت از کار و سپری کردن وقت بیشتر با نوزادان، طرح دیگری نیز تصویب کرده است که به زوج ها امکان می‌دهد از مزایای مالی تا حدود ۱۵۰۰ یورو استفاده کنند؛ برای استفاده از این قانون باید زمان مرخصی پدر و مادر نزدیک به یکدیگر باشد.</p>
      <p>بسیاری از مادارن و پدران شاغل سوئدی که به دریافت مرخصی مبادرت می‌ورزند، هیچ نگرانی نسبت به از دست دادن کار خود ندارند؛ آن‌ها با اطمینان از این مسئله، درخواست مرخصی می‌دهند و به امورات نوزاد و خانواده خود می‌پردازند.</p>
    </article>
  </body>
</html>