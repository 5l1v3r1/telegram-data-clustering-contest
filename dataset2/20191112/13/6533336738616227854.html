<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/diletta-bacio-lsquo-chi-rsquo-scodella-foto-leotta-cena-218799.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T13:09:00+00:00"/>
    <meta property="og:title" content="Diletta al bacio!‘chi’ e le foto della leotta con king toretto-l’incontro con d’alessio e quel bacio"/>
    <meta property="og:description" content="DILETTA AL BACIO! ‘CHI’ SCODELLA LE FOTO DELLA LEOTTA A CENA CON KING TORETTO – L’INCONTRO CON GIGI D’ALESSIO E QUEL BACETTO (SULLA GUANCIA) CHE FA IMPAZZIRE I FAN – IL PUGILE PARLA PER LA PRIMA VOLTA DELLA LORO STORIA: “NON ABBIAMO MAI DEFINITO QUELLO CHE C'È CON UNA PAROLA PRECISA. BASTA CIÒ CHE PROVIAMO…” A FINE MESE LUI TORNERÀ A MIAMI"/>
  </head>
  <body>
    <article>
      <h1>Diletta al bacio!‘chi’ e le foto della leotta con king toretto-l’incontro con d’alessio e quel bacio</h1>
      <address>
        <time datetime="2019-11-12T13:09:00+00:00">12 Nov 2019, 13:09</time>
      </address>
      <p>
        <b>DILETTA AL BACIO! ‘CHI’ SCODELLA LE FOTO DELLA LEOTTA A CENA CON KING TORETTO – L’INCONTRO CON GIGI D’ALESSIO E QUEL BACETTO (SULLA GUANCIA) CHE FA IMPAZZIRE I FAN – IL PUGILE PARLA PER LA PRIMA VOLTA DELLA LORO STORIA: “NON ABBIAMO MAI DEFINITO QUELLO CHE C'È CON UNA PAROLA PRECISA. BASTA CIÒ CHE PROVIAMO…” A FINE MESE LUI TORNERÀ A MIAMI</b>
      </p>
      <hr/>
      <p>
        <b>Carola Uber per “Chi”</b>
      </p>
      <figure>
        <a href="https://www.dagospia.com/mediagallery/Dago_fotogallery-255224/1237194.htm">
          <img src="https://cdn-static.dagospia.com/img/foto/11-2019/diletta-d-alessio-1237194.png"/>
        </a>
        <figcaption>DILETTA D ALESSIO</figcaption>
      </figure>
      <p>Il campione di boxe dal cuore tenero e la conduttrice più sexy della tv: in tempi di bilanci sulle vicende gossippare che hanno conquistato le prime pagine nel 2019 a Diletta Leotta e Daniele Toretto “Scardina” va senza dubbio il titolo di coppia più originale dell'anno. Il format, finora inedito, l'hanno inaugurato loro e sembrano voler dimostrare che funziona, perché da quando lui è tornato in Italia, dopo due mesi di allenamento a Miami (dove vive) la passione è riesplosa come quest’estate.</p>
      <p>Non solo, per la prima volta lui si è lasciato andare a qualche considerazione sulla loro storia d'amore finora mai esplicitamente ammessa: «Non abbiamo mai definito quello che c'è con una parola precisa. Basta ciò che proviamo. Siamo sotto gli occhi di tutti, quindi cerchiamo di essere discreti. Abbiamo tanti impegni, ma cerchiamo di ritagliarci un po' di spazio. Al momento giusto saremo sicuramente certi di definire ciò che ci lega».</p>
      <figure>
        <a href="https://www.dagospia.com/mediagallery/Dago_fotogallery-255224/1237195.htm">
          <img src="https://cdn-static.dagospia.com/img/foto/11-2019/diletta-king-toretto-1237195.png"/>
        </a>
        <figcaption>diletta king toretto</figcaption>
      </figure>
      <p>Ancora una volta Toretto, noto per i suoi buoni sentimenti a dispetto dell'immagine di duro tutto muscoli e tatuaggi, si conferma essere il più sentimentale dei due. O meglio. non lo nasconde. Anche se nascondersi, perlomeno ai fotografi, non è mai stata la loro priorità. E in questi giorni milanesi sorprenderli insieme non è difficile. È successo venerdì all’ora di pranzo quando Diletta e Daniele sono andati a fare il lunch a Basiglio, ricco comune milanese che confina con quello, invece popolare, dove Scardina è orgogliosamente cresciuto (è dove abita la sua famiglia), Rozzano.</p>
      <figure>
        <a href="https://www.dagospia.com/mediagallery/Dago_fotogallery-255224/1236968.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt1-1236968.jpg"/>
        </a>
        <figcaption>diletta leotta foto mezzelani gmt1</figcaption>
      </figure>
      <p>Non si trattava di un tete-à-téte, ma King Toretto ha voluto prenotare l'intera sala per non doversi trattenere. E infatti tra carezze, sguardi e galanterie, tratta Diletta come la sua regina. Il giorno seguente la coppia è di nuovo uscita per una cena romantica nel centro di Milano, dove però l'intimità è stata piacevolmente "guastata” dall’incontro casuale can Gigi D'Alessio, con cui la coppia si è fermata a parlare nel dehors (forse è qui che la Leotta l'ha invitato lunedì in radio a 105 Take Away) prima di andare a passare la notte a casa di lei.</p>
      <figure>
        <a href="https://www.dagospia.com/mediagallery/Dago_fotogallery-255224/1237193.htm">
          <img src="https://cdn-static.dagospia.com/img/foto/11-2019/diletta-d-alessio-2-1237193.png"/>
        </a>
        <figcaption>DILETTA D ALESSIO 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1237191.htm">
          <img src="https://cdn-static.dagospia.com/img/foto/11-2019/diletta-king-toretto-1237191.png"/>
        </a>
        <figcaption>DILETTA KING TORETTO</figcaption>
      </figure>
      <p>Il giorno dopo sono stati raggiunti lì da Mirko Manola, chirurgo estetico fratellastro della Leotta, ma poi i due hanno passato la serata separati: lui a Rozzano, lei in casa per un pigiama party (molto hot) con due amiche. Come a dire: riusciamo anche a stare lontani. Cosa con cui faranno i conti realmente molto presto: a fine mese lui tornerà a Miami. E poi? «La distanza? L’amore è forte, vince su tutto il resto. È il motore che ci fa fare cose impossibili»</p>
      <figure>
        <a href="https://www.dagospia.com/mediagallery/Dago_fotogallery-255224/1236962.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt8-1236962.jpg"/>
        </a>
        <figcaption>diletta leotta foto mezzelani gmt8</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1237192.htm">
          <img src="https://cdn-static.dagospia.com/img/foto/11-2019/diletta-d-alessio-1-1237192.png"/>
        </a>
        <figcaption>DILETTA D ALESSIO 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236964.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt4-1236964.jpg"/>
        </a>
        <figcaption>diletta leotta foto mezzelani gmt4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236963.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt9-1236963.jpg"/>
        </a>
        <figcaption>diletta leotta foto mezzelani gmt9</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1235418.htm">
          <img src="https://cdn-static.dagospia.com/img/foto/11-2019/diletta-leotta-1235418.png"/>
        </a>
        <figcaption>diletta leotta</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236960.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt10-1236960.jpg"/>
        </a>
        <figcaption>diletta leotta foto mezzelani gmt10</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236961.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt11-1236961.jpg"/>
        </a>
        <figcaption>diletta leotta foto mezzelani gmt11</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236966.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt7-1236966.jpg"/>
        </a>
        <figcaption>diletta leotta foto mezzelani gmt7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236965.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt5-1236965.jpg"/>
        </a>
        <figcaption>diletta leotta foto mezzelani gmt5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255224/1236967.htm">
          <img src="https://cdn-static.dagospia.com/img/foto/11-2019/diletta-leotta-foto-mezzelani-gmt6-1236967.jpg"/>
        </a>
        <figcaption>diletta leotta foto mezzelani gmt6</figcaption>
      </figure>
    </article>
  </body>
</html>