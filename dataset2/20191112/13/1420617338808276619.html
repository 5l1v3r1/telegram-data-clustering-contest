<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/anticipazioni-il-collegio-4-quarta-puntata-cosa-vedremo-stasera-12-novembre-2019.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T13:05:10+00:00"/>
    <meta property="og:title" content="Anticipazioni Il Collegio 4 quarta puntata: cosa vedremo stasera 12 novembre 2019"/>
    <meta property="og:description" content="Anticipazioni Il Collegio 4 quarta puntata. Nuovo appuntamento con la serie tra le più amate da giovani e giovanissimi..."/>
  </head>
  <body>
    <article>
      <h1>Anticipazioni Il Collegio 4 quarta puntata: cosa vedremo stasera 12 novembre 2019</h1>
      <h2>NUOVO APPUNTAMENTO CON IL COLLEGIO 4</h2>
      <address><time datetime="2019-11-12T13:05:10+00:00">12 Nov 2019, 13:05</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/10/il-collegio-4-1.jpg"/>
        <figcaption>La classe de Il Collegio 4</figcaption>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Anticipazioni Il Collegio 4 quarta puntata</b>. Nuovo appuntamento con la serie tra le più amate da giovani e giovanissimi. Un <i>format</i> che ha saputo attirare un pubblico molto ampio anche in questa nuova stagione, segnando record su record in tema di ascolti. Stasera, <b>martedì 12 novembre 2019</b>, andrà in onda a partire dalle <b>21.20</b> sempre su<b> Rai 2</b> la quarta, attesissima puntata. Vediamo allora qualche anticipazione di cosa accadrà.</p>
      <p>
        <a href="https://www.ilcorrieredellacitta.com/news/da-pomezia-a-il-collegio-4-su-rai-2-ecco-chi-e-lo-studente-pometino-che-entrera-nel-programma.html">Leggi anche: chi è lo studente di Pomezia a Il Collegio 4</a>
      </p>
      <h3>Anticipazioni Il Collegio 4 quarta puntata, cosa vedremo il 12 novembre 2019</h3>
      <p>Sarà ricca di imprevisti e di sorprese la quarta puntata de<b> Il Collegio 4</b>, in onda <b>martedì 12 novembre alle ore 21.20 su Rai2. </b>Una <b>lezione di audiovisivi sull’uso di una telecamera VHS</b> – tecnologia diffusa negli anni ’80 – sarà l’occasione per un’uscita al parco zoologico e la realizzazione di un reportage.</p>
      <p>Non mancheranno i temi importanti: nelle lezioni di Inglese si parlerà di integrazione razziale partendo da”<b>bony and Ivory</b>” di <b>Paul McCartney</b> e<b> Stevie Wonder</b>; nell’ora di musica, cantare “Imagine” di John Lennon porterà aria di pacifismo, mentre in classe si discuterà anche di femminismo.</p>
      <h3>Una sorpresa spezzerà il ritmo della puntata</h3>
      <p>Ma le sorprese per i venti collegiali non finiscono qui: un professore, infatti, si assenterà e, al suo posto, arriverà una supplente. Inoltre, verrà annunciata la<b> “Giornata dello Studente”</b> e, per la prima volta, il collegio sarà visitato da un Ispettore Scolastico. Cosa comporterà l’ispezione per l’istituto e per gli studenti?</p>
      <h3>Il format de Il Collegio </h3>
      <p>Il<b> Collegio Convitto di Celana di Caprino Bergamasco</b>, in provincia di Bergamo, dove anche quest’anno il programma è ambientato è una struttura, nata nel 1579 per volontà di San Carlo Borromeo. Funzionava come collegio maschile e femminile e come istituto scolastico per i semi-convittori e per gli studenti esterni. Erano presenti circa 1.000 studenti di cui 700 vivevano all’interno. Tra gli studenti più noti ci fu anche Papa Roncalli.</p>
      <h3>Anticipazioni Il Collegio 4 quarta puntata: gli ascolti della scorsa settimana</h3>
      <p>La platea televisiva composta dai giovani telespettatori continua a scegliere, in prima serata su Rai2, la quarta stagione de “Il Collegio”, <b>che segna il record dal 2017</b>. La terza puntata del <i>docu-reality,</i> che ha raccontato l’avventura dei 20 studenti che hanno superato la seconda settimana di permanenza all’interno della struttura, è stata vista da<b> 2 milioni 486 mila spettatori con il 10.6 di share.</b></p>
      <p>Altissimo lo share tra i giovanissimi, quelli della fascia 8-14, con il <b>45,3%</b> (quasi 7 punti in più rispetto a martedì scorso), e supera il 57% in quella 11-14</p>
      <p>Con oltre <b>392mila interazioni totali</b>, “Il Collegio” registra il suo <b>record stagionale</b> sui social ed è ancora il programma più commentato dell’intera giornata, al netto degli eventi sportivi (Fonte: Nielsen Italia). </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/da-pomezia-a-il-collegio-4-su-rai-2-ecco-chi-e-lo-studente-pometino-che-entrera-nel-programma.html"/>
        <a href="https://www.ilcorrieredellacitta.com/news/spettacolo/anticipazioni-il-collegio-4-seconda-puntata-nuovo-insegnante-e-test-su-dannunzio.html"/>
        <a href="https://www.ilcorrieredellacitta.com/news/il-collegio-4-partecipanti-schede-e-curiosita-sui-20-alunni-ecco-chi-sono.html"/>
        <a href="https://www.ilcorrieredellacitta.com/news/anticipazioni-il-collegio-4-prima-puntata-domani-22-ottobre-in-onda-su-rai-2.html"/>
      </related>
    </article>
  </body>
</html>