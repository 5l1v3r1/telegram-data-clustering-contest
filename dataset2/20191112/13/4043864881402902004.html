<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231743/"/>
    <meta property="og:site_name" content="Українська правда"/>
    <meta property="article:published_time" content="2019-11-12T13:08:11+00:00"/>
    <meta property="og:title" content="Україна очікує вилучення Мазура з розшуку Інтерполу найближчим часом – МЗС"/>
    <meta property="og:description" content="Заступниця міністра закордонних справ Олена Зеркаль повідомила, що Україна очікує вилучення ветерана АТО Ігоря Мазура з розшуку Інтерполу після відповідного звернення МВС."/>
  </head>
  <body>
    <article>
      <h1>Україна очікує вилучення Мазура з розшуку Інтерполу найближчим часом – МЗС</h1>
      <address>
        <time datetime="2019-11-12T13:08:11+00:00">12 Nov 2019, 13:08</time>
      </address>
      <p>Заступниця міністра закордонних справ Олена Зеркаль повідомила, що Україна очікує вилучення ветерана АТО Ігоря Мазура з розшуку Інтерполу після відповідного звернення МВС.</p>
      <p>Як повідомляє "<a href="https://www.eurointegration.com.ua/news/2019/11/12/7102942/">Європейська правда</a>", про це Зеркаль сказала на брифінгу у вівторок у Києві.</p>
      <p>"Я щойно мала контакт з Геращенком (заступником глави МЗС. – Ред.), і він сказав, що Мазур має бути знятий з цього переліку найближчим часом", - зазначила Зеркаль.</p>
      <p>"Ще в суботу вони подали подання і очікують найближчим часом, що генеральний секретар Інтерполу прийме відповідне рішення", - додала вона.</p>
      <p>У МВС раніше <a href="https://www.facebook.com/artem.shevchenko.9/posts/10221308474683835?__xts__%5b0%5d=68.ARDxDWfX1nVBWID_34Og-bKdhGUsauetIc-RA-PyqY95FH6fA7P7p3RQ70yNKVOMSC9kLymVrypZ4EepVpMBOpk82azDUlYjjt3-ZtSdS8MLfrUb_p7shL6a95Nz8y63dLfmPGYPNtqnNypruk36gnPq3PPPkyOi1xeoX3yks46IR-">повідомили</a>, що Ігоря Мазура затримали не на підставі встановлення червоної картки, а шляхом пред'явлення циркулярного повідомлення, поширення якого було обмежене певними країнами.</p>
      <p>Ігоря Мазура <b><a href="https://www.eurointegration.com.ua/news/2019/11/9/7102848/">затримали</a></b> напередодні в Польщі на КПП "Ягодин-Дорогуськ" на запит Росії через канали Інтерполу. РФ звинувачує Мазура в участі в боях на площі "Мінутка"у Грозному в Чечні.</p>
      <p>Глава МЗС Польщі Яцек Чапутович заявив, що польські органи влади ухвалять рішення щодо Мазура <b><a href="https://www.eurointegration.com.ua/news/2019/11/10/7102861/">відповідно до міжнародного права.</a></b></p>
      <p>10 листопада Мазура <b><a href="https://www.eurointegration.com.ua/news/2019/11/10/7102863/">передали на поруки</a></b> генерального консула України у Любліні.</p>
      <p>Ігор Мазур – заступник голови "УНА-УНСО", очолював осередок "Правого сектора" Київщини, брав участь в антитерористичній операції на Донбасі, є одним із засновників "Руху опору капітуляції".</p>
      <footer>Європейська правда</footer>
      <related>
        <a href="https://www.eurointegration.com.ua/news/2019/11/12/7102920/"/>
        <a href="https://www.pravda.com.ua/news/2019/11/11/7231642/"/>
        <a href="https://www.pravda.com.ua/news/2019/11/11/7231597/"/>
      </related>
    </article>
  </body>
</html>