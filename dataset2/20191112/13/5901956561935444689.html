<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/znebite-se-bremena-247307"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T13:59:00+00:00"/>
    <meta property="og:title" content="Znebite se bremena"/>
    <meta property="og:description" content="Ste se že kdaj pogovarjali z mamo majhnega otroka? Morda celo ste ena od njih. Mame so namreč med tistimi, ki najhuje občutijo breme krivde, pogosto zato, ker se jim zdi (ali pa je res), da preveč..."/>
  </head>
  <body>
    <article>
      <h1>Znebite se bremena</h1>
      <h2>Vsi nosimo bremena krivde. Počutimo se ne dovolj, preveč, premalo itd. Življenje nas ves čas peha v te občutke.</h2>
      <address><time datetime="2019-11-12T13:59:00+00:00">12 Nov 2019, 13:59</time> by <a rel="author">U. J.</a></address>
      <p>Ste se že kdaj pogovarjali z mamo majhnega otroka? Morda celo ste ena od njih. Mame so namreč med tistimi, ki najhuje občutijo breme krivde, pogosto zato, ker se jim zdi (ali pa je res), da preveč delajo.<br/><br/>Nenehno se sprašujejo, ali svojemu otroku namenjajo dovolj časa in pozornosti. Ta krivda postane še bolj izrazita, če otrok zboli ali pa trmari. A niso edine, ki se ukvarjajo s krivdo, vsi imamo trenutke, situacije in ljudi v življenju, zaradi katerih smo včasih do sebe zelo strogi.<br/> </p>
      <h3>Duševni in fizični davek krivde</h3>
      <p>Pri krivdi je pomembno, da ne pozabite, da nastane kot posledica nečesa, kar se je že zgodilo. Gre za preteklo situacijo, ki je končana. Recimo, da ste se razjezili na svoje otroke in uporabili zelo ostre besede, potem pa zaslišite glasek obžalovanja, ki se v vaši glavi sliši nekako takole: »Vem, da sem utrujena in je bil dolg dan, ampak na svoje otroke ne bi smela vpiti. Nočem, da bi odrasli in me sovražili.«<br/><br/>Tovrsten notranji dialog nas lahko spremeni v našega najhujšega sovražnika, ki postaja vedno močnejši, in tako začnemo dvomiti o lastni vrednosti. V tej fazi krivde uporabljamo lastno energijo, da sami sebi vzbujamo hujše občutke krivde. Svoje vedenje začnemo okraševati z mislimi: »Vedno to počnem. Z mano mora biti nekaj narobe.« Žal nas lahko tovrstno razmišljanje spremeni v točno takšno osebo, kakršna si ne želimo postati.<br/><b>Občutek krivde vključuje:</b><br/>•       osredotočenost na pretekla dejanja ali besede,<br/>•       zavedanje, da učinki preteklih dejanj niso spremenljivi,<br/>•       odtujenost od ljudi, ki ste jih prizadeli,<br/>•       pričakovanje kazni.<br/><br/><br/>Neka raziskava je pokazala, denimo, da čustva igrajo ogromno vlogo pri napredovanju rakavih bolezni in okrevanju. Raziskava vplivov sevanja je potekala na jedrskem območju v Černobilu in proučili so, kako nekateri razvijejo agresivna rakava obolenja, odporna proti zdravljenju, medtem ko gredo drugi uspešno skozi kemoterapijo in lepo živijo še vrsto let. Postavili so teorijo, da krivda mutira naše celice in gene tako, da oslabi imunsko delovanje in celoten sistem uma in telesa. Ni težko verjeti, da lahko popolnoma obtičimo v krivdi in obžalovanju do te mere, da izgubljamo vitalnost in se vrtimo v začaranem krogu.<br/> </p>
      <h3>Prekinite krog</h3>
      <p>Obžalovanje in krivda sta del začaranega kroga med jezo in strahom. Prav zato vam dajemo nekaj načinov za razbijanje vzorca in življenja, ki je manj obremenjeno s krivdo.<br/> </p>
      <h3>￼korak: Ne pozabite, da krivda izvira iz preteklosti.</h3>
      <p>Ko boste naslednjič doživeli občutek krivde, se zavedajte, da se počutite krive za nekaj, kar se je že zgodilo in česar ni mogoče spremeniti. Recite si, da nenehno premlevanje tega za vas ne naredi nič dobrega. Pravzaprav vam odvzame življenje, energijo, povezanost in stvari, ki so vam najbolj pomembne.<br/> </p>
      <h3>￼korak: Opravičite se in sprejmite, da ste zdaj drugačni.</h3>
      <p>Če je to še vedno mogoče, se vsekakor opravičite. Mogoče je, da vašega opravičila ljudje, ki ste jih prizadeli, ne bodo želeli slišati. Dejstvo, da se zavedate, da ste naredili nekaj narobe, že pomeni, da se učite lekcije. Končni nauk je, da tega ne ponovite oziroma se vsaj trudite, da ste res potegnili največ, kar ste lahko.<br/><br/>￼korak: Poglejte ceno, ki jo zaradi tega plačujete vi in ​​drugi.<br/><br/>Bodite odkriti in poglejte, koliko ta krivda stane vas in vaše ljubljene. Davek je lahko kar koli: od vašega zdravja, dobrega počutja in spanja do vaših odnosov. Krivda, ki jo čutite, ker ste mama in hodite v službo, bo morda povzročila, da boste manj prisotni in ne boste mogli kakovostno uživati s svojimi otroki. To vas lahko razžira iz dneva v dan in počasi uničuje. Ko boste natančno preračunali stroške, boste opolnomočeni in sposobni sprejeti odločitev, da bodisi sprejmete svojo krivdo ali pa ta občutek spremenite.<br/><br/>￼korak:<b> </b>Ne sodite sebe po občutku krivde<b>.</b><br/><br/>Namesto tega bodite hvaležni, da izvajate ukrepe in delate korake za ustvarjanje sprememb. Ko svojo miselnost preusmerimo iz obsojanja samega sebe v hvaležnost, se vibracija naše energije dvigne. Hvaležnost je najpreprostejši, najhitrejši in najlažji način, da se znebimo krivde in ponastavimo svoje možgane. To je priložnost za novo izbiro.<br/><br/><br/>￼korak: Poglejte, kaj bi danes naredili drugače.<br/><br/>Dovolite si, da znova ocenite situacijo iz preteklosti, in določite, kaj bi tokrat naredili drugače. Pojdite korak za korakom in prepoznajte napake, ki sestavljajo usodno dejanje. So to besede? Ste nekoga izdali? Ste bili prisotni, a z mislimi odsotni na dogodku, ki je nekomu veliko pomenil?<br/><br/><br/>￼korak:<b> </b>Poiščite pomoč.<br/><br/>Če se s tem ne morete soočiti sami, poiščite pomoč. Naj bo to prijatelj ali strokovnjak. Naj vam ne bo težko prositi za oporo.<br/><br/><br/>￼korak:<b> </b>Naredite nekaj dobrega.<br/><br/>Preprosto dobro delo lahko pomaga ne le pri uravnavanju karmičnega dolga, ampak tudi pri tem, da se bolje počutite. A ne delajte tega zato, da bi ljudje mislili, kako dobra oseba ste. Naredite to iskreno in iz srca.<br/>Ne nazadnje se opomnite, da vaša krivda pomeni, da obstaja del vas, ki se želi spremeniti. Zatorej začnite odpuščati. Priznajte, da v danih okoliščinah delate najboljše, kar lahko. Ko boste ob koncu vsakega dne legli v posteljo, se veselite dejstva, da je jutri nov dan in lahko začnete znova.<br/> </p>
    </article>
  </body>
</html>