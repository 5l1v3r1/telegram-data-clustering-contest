<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/12/eurostat-satisfaction-index-2018-eu-members"/>
    <meta property="og:site_name" content="euronews"/>
    <meta property="article:published_time" content="2019-11-12T13:57:49+00:00"/>
    <meta property="og:title" content="در کدام کشورهای اروپایی رضایت از زندگی بالاتر است؟"/>
    <meta property="og:description" content="شاخص رضایت از زندگی بر پایۀ دو معیار رضایت از شرایط مالی و خرسندی از ارتباطات فردی در جامعه به دست می‌آید."/>
  </head>
  <body>
    <article>
      <h1>در کدام کشورهای اروپایی رضایت از زندگی بالاتر است؟</h1>
      <address><time datetime="2019-11-12T13:57:49+00:00">12 Nov 2019, 13:57</time> by <a rel="author">یورونیوز فارسی </a></address>
      <p>اداره آمار کمیسیون اروپا، یوروستات با انتشار گزارشی اعلام کرد که مردم فنلاند بیش از مردمان سایر کشورهای اروپایی از زندگی خود رضایت دارند.</p>
      <p>گزارش یوروستات که به ارزیابی شاخص رضایت از زندگی در میان ساکنان کشورهای مختلف اروپا در سال ۲۰۱۸ اختصاص دارد، نشان می‌دهد که مردم دو کشور فنلاند و اتریش بالاترین سطح رضایت از زندگی را دارند و در مقابل، این شاخص در بلغارستان در پایین‌ترین سطح در میان کشورهای اروپایی مورد بررسی قرار دارد.</p>
      <p>شاخص رضایت از زندگی بر پایۀ دو معیار رضایت از شرایط مالی و خرسندی از ارتباطات فردی در جامعه به دست می‌آید.</p>
      <p>بررسی کمیسیون اروپا نشان می‌دهد که شاخص رضایت از زندگی در کشورهای عضو اتحادیه اروپا از ۷ در سال ۲۰۱۳ میلادی به ۷.۳ در سال ۲۰۱۸ افزایش یافته است. همچنین معیار رضایت از شرایط مالی نیز طی ۵ سال گذشته از ۶ به ۶.۵ افزایش یافته و خرسندی از ارتباطات فردی هم در این مدت از ۷.۸ به ۷.۹ ارتقاء یافته است.</p>
      <p>مطابق این گزارش، در میان کشورهای مورد بررسی نیز مردم دانمارک بالاترین سطح رضایت از شرایط مالی (۷.۶) را دارند و معیار رضایت از روابط فردی نیز در مالت (۸.۶) بیش از سایر کشورهای اروپایی است.</p>
      <p>
        <b>بیشتر بخوانید:</b>
        <a href="https://farsi.euronews.com/2018/03/29/finland-solved-homelessness-eliminated-problem">فنلاند دیگر بی خانمان ندارد</a>
      </p>
    </article>
  </body>
</html>