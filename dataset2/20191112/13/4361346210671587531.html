<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/szakallas-lesz-kukorica-jancsi/186412"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T13:30:00+00:00"/>
    <meta property="og:title" content="Szakállas lesz Kukorica Jancsi"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szakállas lesz Kukorica Jancsi</mark>
      </h1>
      <address><time datetime="2019-11-12T13:30:00+00:00">12 Nov 2019, 13:30</time> by <a rel="author">K. Sz.</a></address>
      <p>
        <b>Tanyára vonultak a novemberi napsütésben az Operettszínház sztárjai. Az Iluskák és Mostohák birkapörköltet főztek, míg a Kukorica Jancsik paripára pattantak. Új darab készül. </b>
        <b>Tanyára vonultak a novemberi napsütésben az Operettszínház sztárjai. Az Iluskák és Mostohák birkapörköltet főztek, míg a Kukorica Jancsik paripára pattantak. Új darab készül.</b>
      </p>
      <p>Teljesen más oldalukról mutatkoztak be a hamarosan bemutatásra kerülő János vitéz című zenés játék szereplő. A Budapesti Operettszínház sztárjai ugyanis a Pusztamonostori Birkás tanyára látogattak el, ahol néhány órán át élvezhették a falusi életmódot. Ez talán Papadimitriu Athinának lehet a legkevésbé ismeretlen, aki hosszú évekig lakott tanyán egykori párja mellett.</p>
      <figure>
        <img src="http://media.borsonline.hu/cikk/20/191989/gallery-picture/645w/2021270_dolhai-attila-dt-2.jpg"/>
        <figcaption>Dolhai Attila élvezte a kukoricamorzsolást © Dombóvári Tamás</figcaption>
      </figure>
      <figure>
        <img src="http://media.borsonline.hu/cikk/20/191989/gallery-picture/645w/2021268_iluska-dt.jpg"/>
        <figcaption>Kiss Diána lesz az egyik Iluska © Dombóvári Tamás</figcaption>
      </figure>
      <p>– Már kislányként is imádtam a természetet: aludtam a mezőn, rágtam a füvet pedig a VI. kerületben születtem. Most már egyre több a dolgom, de korábban a trágyázás sem okozott gondot a lovak körül – mesélte a Gonosz mostohát alakító sztár.</p>
      <p>A Kukorica Jancsit megszemélyesítő Dolhai Attila korabeli hősként ülte meg a lovat, persze könnyű neki, hisz volt kitől ellesni a fogásokat.</p>
      <figure>
        <img src="http://media.borsonline.hu/cikk/20/191989/gallery-picture/645w/2021272_oszvald-marika-krumplit-pucol-dt.jpg"/>
        <figcaption>Oszvald Marika és Papadimitriu Athina is Gonosz mostoha lesz © Dombóvári Tamás</figcaption>
      </figure>
      <figure>
        <img src="http://media.borsonline.hu/cikk/20/191989/gallery-picture/645w/2021262_papadimitriu-athina-dt-1.jpg"/>
        <figcaption>© Dombóvári Tamás</figcaption>
      </figure>
      <p>– A középső lányom, Emma jár lovagolni, igazából onnan próbáltam ellesni néhány mozdulatot, technikát – mondta Attila, aki meghagyja most már lassan védjegyének számí­tó szakállát, amit még az Ist­ván, a király című darabhoz nö­vesztett.</p>
      <p>– Igen, sokat gondolkodtunk rajta, hogy megmaradjon-e, és végül Bozsik Yvette rendezővel arra jutottunk, hogy a karakter csibészségébe belefér ez a férfiasabb megjelenés, így Kukorica Jancsi szakállas esz.</p>
      <figure>
        <img src="http://media.borsonline.hu/cikk/20/191989/gallery-picture/645w/2021264_bodrogi-gyula-dt-2.jpg"/>
        <figcaption>Bodrogi Gyula Veszprémben nőtt fel © Dombóvári Tamás</figcaption>
      </figure>
      <figure>
        <img src="http://media.borsonline.hu/cikk/20/191989/gallery-picture/645w/2021266_lovaglas-dt-8.jpg"/>
        <figcaption>A János Vitéz operett férfi főbb szereplői lóra pattantak a pusztamonostori birtokon © Dombóvári Tamás</figcaption>
      </figure>
      <p>A Francia király szerepében Bodrogi Gyulát láthatják újra a nézők, aki nemrégiben egy igen kellemes emléket idézett fel vidéken.</p>
      <p>– Budapesten születtem, de egy hét múlva már Veszprémben voltam. Nemrég jártam arra, és megnéztem a gyerekkori otthonomat. Nem változott szinte semmit sem, ahogy a János vitéz sem. Picit más a köntös, de olyan, mint a Bánk bán vagy Az ember tragédiája. Időtálló – mondta a 85 éves Nemzet Színésze.</p>
    </article>
  </body>
</html>