<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639627/%D8%B1%D8%B4%D8%AF-%D8%B4%D8%AA%D8%A7%D8%A8%D8%A7%D9%86-%D8%AF%D8%B1-%DA%A9%D8%B4%D9%88%D8%B1-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%B8%D8%B1%D9%81%DB%8C%D8%AA-%D9%87%D8%A7%DB%8C-%D8%A8%D8%B3%DB%8C%D8%AC-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T13:51:00+00:00"/>
    <meta property="og:title" content="رشد شتابان در کشور با استفاده از ظرفیت های بسیج محقق می شود"/>
    <meta property="og:description" content="سرلشگر باقری گفت:سازمان بسیج مستضعفین متشکل از بدنه مردمی کشور است و چنانچه دستگاه ها و ارگان های کشور از ظرفیت بسیج استفاده کنند..."/>
  </head>
  <body>
    <article>
      <h1>
        <a href="https://www.bultannews.com/fa/news/639627/%D8%B1%D8%B4%D8%AF-%D8%B4%D8%AA%D8%A7%D8%A8%D8%A7%D9%86-%D8%AF%D8%B1-%DA%A9%D8%B4%D9%88%D8%B1-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%B8%D8%B1%D9%81%DB%8C%D8%AA-%D9%87%D8%A7%DB%8C-%D8%A8%D8%B3%DB%8C%D8%AC-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF">رشد شتابان در کشور با استفاده از ظرفیت های بسیج محقق می شود</a>
      </h1>
      <h2>سرلشگر باقری گفت:سازمان بسیج مستضعفین متشکل از بدنه مردمی کشور است و چنانچه دستگاه ها و ارگان های کشور از ظرفیت بسیج استفاده کنند...</h2>
      <address><time datetime="2019-11-12T13:51:00+00:00">12 Nov 2019, 13:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرلشکر محمد باقری رییس ستاد کل نیروهای مسلح در مراسم افتتاحیه نمایشگاه دستاوردهای چهل سالگی سازمان بسیج مستضعفین که در آستانه هفته بسیج در محل این سازمان برگزار شد در بازدیدی دو ساعته که سردار سلیمانی رئیس سازمان بسیج مستضعفین نیز حضور داشت از کم و کیف فعالیت‌ها و برنامه‌های مختلف سازمان بسیج در حوزه های مختلف سیاسی امنیتی اجتماعی فرهنگی و اقتصادی بسیج آگاه شد.</p>
      <p>این گزارش می‌افزاید نمایشگاه دستاوردهای سازمان بسیج مستضعفین به ارائه برنامه های معاونت های مختلف در قالب غرفه های موجز می پردازد که فرمانده ستاد کل نیروهای مسلح با حضور در هر غرفه به صورت تفصیلی با جزئیات این برنامه ها آشنا شد.</p>
      <p>بر این اساس سرلشکر باقری ضمن بازدید تفصیلی دو ساعته در این نمایشگاه و ابراز رضایتمندی از فعالیتهای شگرف سازمان بسیج مستضعفین در عرصه های مختلف علمی، دانش بنیان و صنعتی با اشاره به کم و کیف این نمایشگاه وضرورت بهره مندی نیروهای مسلح از ظرفیت گسترده سازمان بسیج مستضعفین گفت: در این نمایشگاه آخرین دستاوردهای سازمان بسیج مستضعفین طی دو سال گذشته به نمایش درآمد که با توجه به کمبود زمان و وقت تنها درصد اندکی از این توانمندی ها نشان داده شد. اما با این وجود هم این نمایشگاه نشان از آن دارد که پیشرفت های سازمان بسیج مستضعفین در عرصه‌های مختلف خارق‌العاده است.</p>
      <p>وی تصریح کرد: این پیشرفت ها در ابعاد مختلف شامل آموزش نیروهای بسیجی، فضای مجازی، اقدامات گروه های جهادی و محرومیت زدایی، پیشرفت های علمی و بسیج فناوری،اقدامات فرهنگی توسعه امنیت در کشور سازماندهی گردان های بسیجی برای انواع نبرد های محتمل در جمهوری اسلامی و همچنین امداد و درمان در حوادث طبیعی کشور است.</p>
      <p>رییس ستاد کل نیروهای مسلح عنوان کرد: با توجه به اینکه سازمان بسیج متشکل از بدنه مردمی کشور است ، چنانچه دستگاه ها و ارگان های کشور مطالبه‌ای داشته باشند‌ و از ظرفیت بسیج استفاده کنند امکان رشد و پیشرفت انفجاری در کشور خواهیم داشت. چنانکه در بخشی از ارگان ها و وزارتخانه هایی که از این توانمندی بهره برده اند و با امضا و انعقاد تفاهم نامه در حال پیشبرد برنامه‌ها هستند شاهد اقدامات شگفتی هستیم.</p>
      <p>وی افزود: از این دست وزارتخانه ها می توان به وزارت جهاد کشاورزی و آموزش و پرورش و موضوع آموزش دفاعی در مدارس و انعقاد تفاهم نامه بین این وزارت خانه ها اشاره کرد. همچنین در حوزه پدافند غیر عامل نیز همکاری ها و مشارکت های خوبی با سازمان بسیج مستضعفین انجام شده و در مجموع به نظر می‌رسد که اگر کل کشور از ظرفیت‌های سازمان بسیج استقبال کند می توان به رشد چشم گیری دست یابد.</p>
      <p>رئیس ستاد کل نیروهای مسلح با اشاره به لزوم بهره‌مندی سازمان متبوع خود از ظرفیت های سازمان بسیج مستضعفین گفت: یکی از اولویت های مهم ستاد کل نیروهای مسلح، استفاده از ظرفیت‌های سازمان بسیج مستضعفین است.لذا در امور مختلفی که سازمان بسیج مستضعفین از توانمندی‌های بالقوه برخوردار است ستاد کل نیروهای مسلح نیز از آن استقبال می کند.</p>
    </article>
  </body>
</html>