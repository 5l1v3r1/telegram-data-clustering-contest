<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/styrling-za-skandala-vsichki-znaqt-che-ne-sym-sklonen-da-se-dyrzha-po-tozi-nachin-1405433.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T13:50:00+00:00"/>
    <meta property="og:title" content="Стърлинг за скандала: Всички знаят, че не съм склонен да се държа по този начин"/>
    <meta property="og:description" content="Нападателят на Англия и Манчестър Сити Рахийм Стърлинг коментира в Instagram своето отстраняване от отбора за мача с Черна гора Треньорският щаб на трите лъва взе това решение заради спречкване между Стърлинг и защитника на Ливърпул Джо Гомес"/>
  </head>
  <body>
    <article>
      <h1>Стърлинг за скандала: Всички знаят, че не съм склонен да се държа по този начин</h1>
      <address><time datetime="2019-11-12T13:50:00+00:00">12 Nov 2019, 13:50</time> by <a rel="author">Sportlive.bg</a></address>
      <p>Нападателят на <a href="https://www.sportlive.bg/tags/2154"><b>Англия</b></a> и Манчестър Сити Рахийм Стърлинг коментира в Instagram <a href="https://www.sportlive.bg/worldfootball/england/Skandal-v-nacionalniq-na-Angliq!-Izvadiha-Styrling-ot-tima-sled-konflikt-s-igrach-na-Livyrpul-1405296.html"><b>своето отстраняване от отбора за мача с Черна гора</b></a>. Треньорският щаб на "трите лъва" взе това решение заради спречкване между Стърлинг и защитника на Ливърпул Джо Гомес. Англия посреща Черна гора на "Уембли" на 14 ноември.</p>
      <p>"На първо място искам да кажа, че всички знаят колко важен е този мач за мен. Също така всички знаят, че не съм склонен да се държа по този начин. Заедно с Джо обсъдихме всичко и ще продължим напред. Футболът е спорт, в който емоциите достигат до предела и в мен има достатъчно мъжество, за да призная, че в определен момент те ме завладяха. Ние с Гомес добре разбираме, че всичко това продължи 5-10 секунди.</p>
      <p>Сега всичко е в миналото и нека да забравим тази история. Нека да се фокусираме върху мача в четвъртък", написа Стърлинг. Според Daily Mail, той е стиснал Гомес за врата и в началото останалите играчи са помислили, че това е някаква шега. Скоро след това обаче те са били принудени да разтърват двамата футболисти, като Гомес не е отговорил на агресията със същото.</p>
      <p>
        <i>
          <b>А какъв е пълният списък с повикани играчи на Гарет Саутгейт - <a href="https://www.sportlive.bg/worldfootball/england/Bez-Uokyr-Dele-Ali-i-Lingard-v-systava-na-Angliq--1404060.html">вижте в този материал</a>.</b>
        </i>
      </p>
      <figure>
        <embed-post data-src="https://www.instagram.com/p/B4vs0UiAJCv" data-service="Instagram"/>
      </figure>
      <related>
        <h4>Още по темата</h4>
        <a href="https://www.sportlive.bg/worldfootball/spain/Predlozhenie-ot-Real-Garet-Bejl-i-tlysta-torba-s-pari-za-zvezdata-na-Manchestyr-Siti-1392914.html"/>
        <a href="https://www.sportlive.bg/worldfootball/england/Stoichkov-e-podnesyl-izvineniqta-si-na-Styrling-vyv-video-razgovor-1389502.html"/>
        <a href="https://www.sportlive.bg/worldfootball/england/Man-Siti-pravi-Styrling-naj-visokoplateniq-v-Angliq-1387450.html"/>
        <a href="https://www.sportlive.bg/worldfootball/england/Styrling-pozdravi-Bojko-Borisov-za-reshenieto-za-Mihajlov-1385107.html"/>
        <a href="https://www.sportlive.bg/worldfootball/worldfootballother/V-Kosovo-izbuhnaha-Prishtina-ne-e-Sofiq---tuk-rasizym-nqma-1405306.html"/>
      </related>
    </article>
  </body>
</html>