<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903486/krc-genk-voorzitter-croonen-over-ontslag-mazzu-we-hebben-er-alles-aan-gedaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T13:13:00+00:00"/>
    <meta property="og:title" content="KRC Genk-voorzitter Croonen over ontslag Mazzu: “We hebben er alles aan gedaan”"/>
    <meta property="og:description" content="KRC Genk en het verhaal Felice Mazzu is ten einde. De oefenmeester kon niet overtuigen en werd de laan uitgestuurd. Voorzitter Peter Croonen reageert tegenover"/>
  </head>
  <body>
    <article>
      <h1>KRC Genk-voorzitter Croonen over ontslag Mazzu: “We hebben er alles aan gedaan”</h1>
      <address>
        <time datetime="2019-11-12T13:13:00+00:00">12 Nov 2019, 13:13</time>
      </address>
      <p>
        <b>KRC Genk en het verhaal Felice Mazzu is ten einde. De oefenmeester kon niet overtuigen en werd de laan uitgestuurd. Voorzitter Peter Croonen reageert tegenover <a href="https://www.hln.be/sport/voetbal/belgisch-voetbal/racing-genk/genk-voorzitter-croonen-alleen-maar-verliezers~a58a07da/">Het Laatste Nieuws</a> voor het eerst.</b>
      </p>
      <p>“Vandaag zijn hier alleen maar verliezers”, begint Croonen. “Dit is echt een klotemoment. Het is niet fijn om deze beslissing te moeten nemen, zeker niet over iemand waarvan we hadden gehoopt dat we een verhaal op lange termijn te kunnen schrijven. Maar het is de realiteit in het voetbal dat de dingen constant geëvalueerd moeten worden.”</p>
      <p>Het vertrouwen in Mazzu was niet groot genoeg. “We zijn van mening dat het gevoel bij een trainer wit of zwart moet zijn en zo weinig mogelijk grijs. Ofwel geloof je dat de coach de situatie nog kan keren ofwel geloof je dat niet. We hebben er alles aan gedaan om Felice en zijn staf te ondersteunen en dit verhaal te doen slagen, maar als dat geloof onvoldoende groot is, dreig je in die grijze sfeer te komen en dat is voor niemand goed. Niet voor de coach, niet voor de spelers en niet voor de club. Vandaar dat wij beslist hebben om de samenwerking te stoppen.”</p>
      <p>Croonen deelde beslissing zelf aan Mazzu mee. “Hij voelde de bui wel hangen, maar hij vindt dat hij te weinig tijd heeft gekregen. Hij had het gevoel dat hij deze situatie op lange termijn wel nog gekeerd zou krijgen. Maar tegelijk besefte hij dat een ontslag vanuit het perspectief van de club op dit moment de meest logische beslissing is”, aldus de voorzitter van KRC Genk.</p>
      <aside>Lees meer<br/><a href="https://www.voetbalprimeur.be/nieuws/903483/jupiler-pro-league-is-15-speeldagen-ver-mazzu-4e-trainer-die-wordt-bedankt.html?itm_source=www.voetbalprimeur.be&amp;itm_medium=highlighted-content">Jupiler Pro League is 15 speeldagen ver, Mazzu 4e trainer die wordt bedankt<br/></a><a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html?itm_source=www.voetbalprimeur.be&amp;itm_medium=highlighted-content"> OFFICIEEL: KRC Genk neemt afscheid van trainer Felice Mazzu</a></aside>
    </article>
  </body>
</html>