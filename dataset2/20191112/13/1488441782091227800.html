<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/12/prossimo-top-gamma-sony-foto-680935/"/>
    <meta property="og:site_name" content="AndroidWorld"/>
    <meta property="article:published_time" content="2019-11-12T13:44:02+00:00"/>
    <meta property="og:title" content="Ecco come potrebbe essere il prossimo top di gamma Sony (foto)"/>
    <meta property="og:description" content="Mentre nel mondo dell’elettronica ci si prepara al grande avvento del Black Friday, Sony come altri maggiori produttori di smartphone..."/>
  </head>
  <body>
    <article>
      <h1>Ecco come potrebbe essere il prossimo top di gamma Sony (foto)</h1>
      <address><time datetime="2019-11-12T13:44:02+00:00">12 Nov 2019, 13:44</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Mentre nel mondo dell’elettronica ci si prepara al grande avvento del <a href="https://www.smartworld.it/tag/black-friday">Black Friday</a>, <a href="https://www.androidworld.it/tag/sony/">Sony</a> come altri maggiori produttori di smartphone si prepara al lancio del suo <b>nuovo top di gamma</b>. Secondo le ultime informazioni trapelate in rete dovrebbe arrivare con il nome di <b>Xperia 3</b>.</p>
      <p>L’immagine che vedete nella <b>galleria in basso</b> ci darebbe un’anteprima <b>dell’aspetto</b> dello smartphone di Sony: il display non rivela <b>nessuna eclatante novità</b> rispetto alla linea di design finora presentata da Sony, e probabilmente avrà un rapporto 21:9. L’altra parte dell’immagine mostra il profilo <b>laterale</b> di Xperia 3, dove scorgiamo il <b>sensore per le impronte digitali</b> ed un profilo leggermente <b>schiacciato</b> al centro.</p>
      <p>Secondo <a href="https://www.phonearena.com/news/Sony-Xperia-3-flagship-leaked-pictures_id120338"><i>Phone Arena</i></a>, questo sarà il dispositivo nel quale Sony integrerà il nuovo <b>Snapdragon 865</b>. Inoltre, il produttore nipponico potrebbe presentare lo smartphone in <b>due varianti</b>: la <i>Kona</i> con il supporto alle <a href="https://www.androidworld.it/tag/5g/">reti 5G</a> e la <i>Huracan</i> senza il supporto 5G.</p>
      <p>Stando alle ultime informazioni trapelate online, Sony potrebbe svelare ufficialmente il suo Xperia 3 entro <b>febbraio 2020</b>. Vi terremo aggiornati su tutti gli ulteriori sviluppi.</p>
      <p>Fonte: <a href="http://phone.cnmo.com/news/673015.html">CNMO</a></p>
    </article>
  </body>
</html>