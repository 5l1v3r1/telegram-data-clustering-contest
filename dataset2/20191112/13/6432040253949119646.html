<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616931,Szukamy-Gwiazdkowych-Brzdacow.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-12T13:30:00+00:00"/>
    <meta property="og:title" content="Szukamy Gwiazdkowych Brzdąców"/>
    <meta property="og:description" content="NASZA AKCJA\\\ Mamy już pierwsze zgłoszenia do naszej akcji Zimowy Brzdąc 2019. Jednym z kandydatów jest dwuletni Julian. Czekamy na kolejne zdjęcia Państwa pociech! Mali zwycięzcy trafią na okładki tygodników Gazety Olsztyńskiej."/>
  </head>
  <body>
    <article>
      <h1>Szukamy Gwiazdkowych Brzdąców</h1>
      <address>
        <time datetime="2019-11-12T13:30:00+00:00">12 Nov 2019, 13:30</time>
      </address>
      <p>
        <b>NASZA AKCJA\\\ Mamy już pierwsze zgłoszenia do naszej akcji Zimowy Brzdąc 2019. Jednym z kandydatów jest dwuletni Julian. Czekamy na kolejne zdjęcia Państwa pociech! Mali zwycięzcy trafią na okładki tygodników Gazety Olsztyńskiej.</b>
      </p>
      <p>Dzieci są rożne: nieśmiałe, spokojne albo energiczne i żywiołowe. Bez wyglądu na to, jakie są, jedno jest pewne: są największymi skarbami dla swoich rodziców. Nic dziwnego, że rodzice chcą się nimi chwalić. Dlatego portale społecznościowe są zapełnione zdjęciami pociech. I choć mówi się, że w internecie nic nie ginie, prawda jest zupełnie inna! Życie posta zamieszczonego na portalu społecznościowym jest bardzo krótkie i ulotne. <br/><br/>Nikt z nas nie pamięta, jakie zdjęcie dodał na Facebooku miesiąc temu. Dlatego warto zdjęcia wywoływać i wkładać do rodzinnego albumu. Tylko kto w dzisiejszych czasach ma na to czas? My oferujemy wspaniałą zabawę, która zostanie pamiątką na całe lata. Dlatego jak co roku startujemy z lubianym przez naszych czytelników plebiscytem Zimowy Brzdąc 2019. <br/>Nasz plebiscyt może być wyjątkowym prezentem na święta Bożego Narodzenia! W jaki sposób? <br/><br/><b>Wystarczy, że wyślą państwo zdjęcie swojego dziecka. W przypadku dzieci z Olsztyna i powiatu olsztyńskiego mały laureat pojawi się na okładce „Naszego Olsztyniaka” 20 grudnia! </b><br/><br/>To wspaniały prezent pod choinkę dla dziadków i najbliższych. Taki, który nigdy się nie znudzi. I który będzie pamiątką na lata. Mały zwycięzca po latach na pewno podziękuje nam, że sprawiliśmy mu taki prezent.</p>
      <blockquote>dzieci z Olsztyna i powiatu olsztyńskiego: prosimy wysyłać na adres: redakcja@gazetaolsztynska.pl</blockquote>
      <p>Dziecko zawsze fantastycznie prezentuje się na zdjęciach. Ma w sobie wyjątkowy urok. Nieważne, czy utrwaliliście je państwo w momencie jak lepi bałwana czy jak zjeżdża na sankach. Nie ma jeszcze śniegu? Nic nie szkodzi. Może uchwycić moment, kiedy na niego czeka? Kiedy patrzy z tęsknotą za okno? <br/><br/>Albo świetnie prezentuje się w swetrze z uroczym reniferem? <br/>Pani Anna, mama 2- letniego Julianka Kłosa przesłała nam jego zdjęcie w pięknej zimowej scenerii. Chłopiec jest jednym z naszych pierwszych kandydatów. <br/><br/>Nasza akcja Zimowy Brzdąc co roku cieszy się popularnością. Dostajemy mnóstwo zdjęć. Mamy nadzieję, że i tym razem zechcą państwo się pochwalić zdjęciami swoich pociech. To nie tylko świetna zabawa, ale przede wszystkim pamiątka na lata. To akcja, która buduje więzi rodzinne i wzmacnia relacje, bo przecież cała rodzina solidarnie walczy o zwycięstwo swojej pociechy. <br/><br/>Czy nie jest przyjemnie, siedząc wspólnie przy stole, sprawdzać ranking? Motywować się i wspierać? Zaangażować dawno niewidzianą rodzinę do wspólnej akcji? Może dzięki naszemu plebiscytowi zadzwonią państwo do cioci, z którą nie mają kontaktu od lat? Odświeżą relacje i zbudują mocniejsze więzi? <br/><br/>Zimowy Brzdąc to akcja, która łączy, a nie dzieli. To czas na wspólne wybieranie odpowiedniego zdjęcia, na rozmowy i na wspomnienia. Skłania do refleksji i wspólnego spędzania czasu. Rodzice zimowych brzdąców z poprzednich edycji często powtarzali, że razem z dzieckiem wybierali zdjęcie do konkursu. A przy tym rodziły się wspomnienia. — Dzięki tej akcji na nowo zbliżyliśmy się do siebie — mówili. <br/><br/>Jak zatem zgłosić dziecko do plebiscytu? Wystarczy przysłać jedno jego zdjęcie na odpowiedni dla powiatu adres, np. bartoszcyce@gazetaolsztynska.pl, elk@gazetaolsztynska.pl ( dla Olsztyna i powiatu olsztyńskiego jest to redakcja@gazetaolsztynska.pl ) Wielkość zdjęcia nie może przekraczać 5 MB. W temacie e-maila należy wpisać: Zimowy Brzdąc 2019. <br/><br/>Prawidłowe zgłoszenie dziecka do plebiscytu powinno zawierać: <br/>-zgodę co najmniej jednego rodzica lub opiekuna prawnego na wykorzystania wizerunku dziecka na potrzeby plebiscytu, <br/>-akceptację postanowień regulaminu (Zgadzam się na wykorzystania przez Organizatora wizerunku dziecka na potrzeby plebiscytu oraz akceptuję postanowienia regulaminu);<br/>- imię i nazwisko rodzica/opiekuna oraz numer telefonu do kontaktu.<br/>Dane będą przetwarzane w celu wyłonienia laureatów i opublikowania wyników.<br/><br/>W plebiscycie mogą brać udział dzieci urodzone po 9.11.2007 roku. W temacie wiadomości e-mail należy wpisać: Zimowy Brzdąc 2019.<br/>Plebiscyt potrwa od 9 listopada do 15 grudnia 2019 roku i swoim zasięgiem obejmuje województwo warmińsko-mazurskie.<br/>Głosowanie potrwa do 15 grudnia 2019 roku.<br/>AT</p>
    </article>
  </body>
</html>