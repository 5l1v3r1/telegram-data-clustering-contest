<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-made-porn-video-of-girl-viral-on-tik-tok-created-ruckus-2845520.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T13:18:37+00:00"/>
    <meta property="og:title" content="tik tok पर वायरल कर दिया लड़की अश्लील वीडियो, मचा बवाल"/>
    <meta property="og:description" content="मुबाकरपुर की पुलिस ने मंगलवार को टिक-टॉक पर लड़की की फोटो से अश्लील वीडियो बनाकर वायरल करने के मामले में युवक को गिरफ्तार किया है। आरोपी रौनापार थानाक्षेत्र के निवासी है। एसपी त्रिवेणी सिंह ने कहा कि..."/>
  </head>
  <body>
    <article>
      <h1>tik tok पर वायरल कर दिया लड़की अश्लील वीडियो, मचा बवाल</h1>
      <address><time datetime="2019-11-12T13:18:37+00:00">12 Nov 2019, 13:18</time> by <a rel="author">हिन्दुस्तान टीम,आजमगढ़</a></address>
      <p>मुबाकरपुर की पुलिस ने मंगलवार को टिक-टॉक पर लड़की की फोटो से अश्लील वीडियो बनाकर वायरल करने के मामले में युवक को गिरफ्तार किया है। आरोपी रौनापार थानाक्षेत्र के निवासी है। एसपी त्रिवेणी सिंह ने कहा कि टिक-टॉक सोशल प्लेटफार्म का अश्लीलता के लिए प्रयोग किया गया है। टिक-टॉक को भी नोटिस भेजा जाएगा।</p>
      <p>मुबाकरपुर थानाक्षेत्र की एक महिला ने आरोप लगाया कि रौनापार के महुला निवासी पंकज साहनी पुत्र सीताराम साहनी की उसके गांव में ननिहाल है। वह कुछ दिन पूर्व अपने मामा की शादी में आया था। इस दौरान आरोपी ने पीड़िता की बेटी व दो भांजी का फोटो ले लिया था। फोटो से उसने अश्लील वीडियो बनाकर फर्जी फेसबुक आईडी व टिक-टॉक आईडी से वायरल कर दिया। पीड़िता की तहरीर पर पुलिस ने आरोपी के विरुद्ध रिपोर्ट दर्ज की थी।</p>
      <p>मुबाकरपुर थाना प्रभारी अखिलेश कुमार मिश्र ने आरोपी को मंगलवार को बनकट बाजार से गिरफ्तार किया। एसपी ने बताया कि आरोपी ने अश्लील वीडियो बनाकर टिक-टॉक पर वायरल किया था। टिक-टॉक प्लेटफार्म का अश्लीलता फैलाने के लिए प्रयोग किया है। इसके लिए टिक-टॉक सोशल प्लेटफार्म को भी नोटिस जारी कर आवश्यक कार्रवाई की जाएगी।</p>
    </article>
  </body>
</html>