<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/burgas-prodlzhava-borbata-za-po-chist-vzdukh-406533.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T13:05:39+00:00"/>
    <meta property="og:title" content="Бургас продължава борбата за по-чист въздух"/>
    <meta property="og:description" content="Общината ще продължи подмяната на печките на твърдо гориво с елокогични уреди за отопление"/>
  </head>
  <body>
    <article>
      <h1>Бургас продължава борбата за по-чист въздух</h1>
      <address><time datetime="2019-11-12T13:05:39+00:00">12 Nov 2019, 13:05</time> by <a rel="author">Стандарт</a></address>
      <p>Община Бургас продължава работата по проекта за подмяна на печките, употребяващи за гориво дърва и въглища, с екологични уреди за отопление. Целта е да се намали замърсяването на въздуха с фини прахови частици.</p>
      <p>Подробните критерии за кандидатстване ще бъдат представени пред гражданите по време на обществено обсъждане. То ще се проведе на 21 ноември от 17.30 часа в зала "Георги Баев" на КЦ "Морско казино".</p>
      <p>Като крайна цел, за територията на община Бургас е предвидена безплатна подмяна на старите печки с по-модерни и по-малко замърсяващи форми на отопление в 2000 домакинства.</p>
      <p>По време на общественото обсъждане ще бъде представена информация как се кандидатства и какви документи трябва да представи всяко семейство, желаещо да се включи в проекта.</p>
      <p>Въпроси, мнения и предложения могат да се подават на електронен адрес: okolnasreda@burgas.bg, както и по време на самото обществено обсъждане.</p>
      <p>Образците на документите за кандидатстване по Схемата за преход към алтернативни форми за отопление на домакинствата са публикувани на следния адрес: https://www.burgas.bg/bg/info/eventdetails/1440/38238</p>
      <p>Проектът за подмяна на отоплителните системи се нарича "Българските общини работят заедно за подобряване на качеството на атмосферния въздух" LIFE17 IPE/BG/000012 - LIFE IP CLEAN по Програма LIFE на Европейския съюз.</p>
      <p>Той е финансиран по Споразумение за безвъзмездна финансова помощ № LIFE17 IPE/BG/000012 - LIFE IP CLEAN AIR с Изпълнителната агенция за малки и средни предприятия към Европейската комисия.</p>
      <p>Бургас реализира проекта съвместно с пет други общини - Столична, Велико Търново, Русе, Монтана и Стара Загора.</p>
    </article>
  </body>
</html>