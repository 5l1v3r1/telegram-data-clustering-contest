<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596970/arsenal-to-xeirotero-tis-ksekinima-sto-protathlima-ta-teleftaia-37-xronia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T13:20:00+00:00"/>
    <meta property="og:title" content="Άρσεναλ: Το χειρότερο της ξεκίνημα στο πρωτάθλημα τα τελευταία 37 χρόνια!"/>
    <meta property="og:description" content="Η Άρσεναλ των... ταραχών τη φετινή αγωνιστική περίοδο, έχει πραγματοποιήσει το χειρότερο ξεκίνημα στο πρωτάθλημα τα τελευταία 37 χρόνια! Για πρώτη φορά έχει..."/>
  </head>
  <body>
    <article>
      <h1>Άρσεναλ: Το χειρότερο της ξεκίνημα στο πρωτάθλημα τα τελευταία 37 χρόνια!</h1>
      <address><time datetime="2019-11-12T13:20:00+00:00">12 Nov 2019, 13:20</time> by <a rel="author">Sigmalive.Sports</a></address>
      <p>Η Άρσεναλ των... ταραχών τη φετινή αγωνιστική περίοδο, έχει πραγματοποιήσει το χειρότερο ξεκίνημα στο πρωτάθλημα τα τελευταία 37 χρόνια! Για πρώτη φορά έχει τόσο χαμηλή συγκομιδή από καταβολής Πρέμιερ Λιγκ έπειτα από 12 αγωνιστικές και βρίσκεται απλά στο... +2 από τους βαθμούς που μετρούσε στα τέλη του 1982...<br/> <br/>Μόλις μια νίκη στα τελευταία 7 παιχνίδια σε όλες τις διοργανώσεις.<br/> <br/>Η ομάδα στην 6η θέση της βαθμολογίας, στο -8 από την πρώτη τετράδα.<br/> <br/>Ο Οζίλ έχει τα δικά του θέματα με τον κόουτς, ο Γκρανίτ Τζάκα ουσιαστικά τελείωσε από το ρόστερ μετά τον «πόλεμο» με τους οπαδούς και την αφαίρεση της αρχηγίας, ο Ομπαμεγιάνγκ ανοίγει νέο «μέτωπο» έχοντας βρεθεί με τη σειρά του στο «στόχαστρο» του κόσμου και η κατάσταση μυρίζει... μπαρούτι.<br/> <br/>Βέβαια, η διοίκηση με συνεχείς τοποθετήσεις της, εκφράζει την απόλυτη στήριξή της στον Ουνάι Έμερι και επιμένει πως στόχος είναι να βγει η σεζόν με τον Ισπανό στην άκρη του πάγκου κι έπειτα να γίνει το «ταμείο».<br/> <br/>Η αλήθεια, πάντως, είναι πως η φετινή συγκομιδή των 17 βαθμών, είναι απλά λίγο καλύτερη από αυτή των 15 πόντων, πίσω στην αγωνιστική περίοδο... 1982-1983, πριν από 37 ολόκληρα χρόνια!<br/> <br/>Τότε, η Άρσεναλ έπειτα από 12 αγωνιστικές στο πρωτάθλημα βρισκόταν στη 13η θέση (τερμάτισε στη 10η) και είχε τέσσερις νίκες, τρεις ισοπαλίες και πέντε ήττες...<br/> <br/>πηγή:england365.gr</p>
    </article>
  </body>
</html>