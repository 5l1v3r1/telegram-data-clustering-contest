<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191112-obstrily-izrayilyu-chomu-pochalosya-zagostrennya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T18:10:08+00:00"/>
    <meta property="og:title" content="Обстріли Ізраїлю: чому почалося загострення"/>
    <meta property="og:description" content="Армії оборони Ізраїлю вдалося ліквідувати командира Ісламського джихаду, після чого почалися масові ракетні обстріли із сектора Гази."/>
  </head>
  <body>
    <article>
      <h1>Обстріли Ізраїлю: чому почалося загострення</h1>
      <address>
        <time datetime="2019-11-12T18:10:08+00:00">12 Nov 2019, 18:10</time>
      </address>
      <p>Армії оборони Ізраїлю вдалося ліквідувати командира Ісламського джихаду, після чого почалися масові ракетні обстріли із сектора Гази.</p>
      <p>12 листопада з’явилася інформація про те, що Армія оборони Ізраїлю завдала удару по будинку Бахі Абу аль-Ата, який є командиром Ісламського джихаду. У результаті терорист і його дружина загинули.</p>
      <p>Також в сирійських ЗМІ з’явилася інформація про те, що Ізраїль завдав удару по будинку ще одного представника Ісламського джихаду Акрама аль-Аджуру, який знаходиться в сирійському місті Дамаск.</p>
      <p>З моменту смерті аль-Ата з сектора Гази випустили щонайменше 50 ракет у бік Ізраїлю, 20 з яких вдалося перехопити системі ППО.</p>
      <p>В Ізраїлі заявили, що ракетні обстріли ведуться без розбору. Удари у відповідь наносять в об’єкти Ісламського джихаду в Газі.</p>
      <p>
        <b>Читайте: </b>
        <a href="https://fakty.com.ua/ua/svit/20191028-pislya-znyshhennya-al-bagdadi-idil-pryznachyly-novogo-vatazhka-zmi/">Після знищення аль-Багдаді ІДІЛ призначила нового ватажка – ЗМІ</a>
      </p>
      <p>Аль-Ату звинувачують в організації обстрілів з безпілотників, снайперських і ракетних обстрілів. Він також готував низку нових атак.</p>
      <blockquote>– Ми здійснили атаку, бо іншого вибору не було. Я хочу підкреслити, що ми не прагнемо подальшого загострення ситуації, – сказав ізраїльський підполковник Йонатан Конрікус.</blockquote>
      <p>За інформацією ЗМІ, армія Ізраїлю веде підготовку до масштабної операції в Газі.</p>
      <p>До слова, 27 жовтня президент США Дональд Трамп підтвердив інформацію про<a href="https://fakty.com.ua/ua/svit/20191027-likvidatsiya-lidera-idil-tramp-pidtverdyv-informatsiyu/"> ліквідацію лідера ІДІЛ Абу Бакра аль-Багдаді.</a></p>
      <p><b>Джерело:</b> <a href="http://www.newsru.co.il/">Newsru.co.il</a>, <a href="https://twitter.com/IDF/status/1194140886512390144">Israel Defense Forces</a></p>
    </article>
  </body>
</html>