<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/politics/tsipras-kataggellei-tin-kyvernisi-gia-rousfetologia-sti-dei/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T18:15:34+00:00"/>
    <meta property="og:title" content="Τσίπρας : Καταγγέλλει την κυβέρνηση για ρουσφετολογία στη ΔΕΗ"/>
    <meta property="og:description" content="«Αθρόες προσλήψεις με ρουσφετολογικό τρόπο, σε συνθήκες γαλέρας και εκτός ΑΣΕΠ»"/>
  </head>
  <body>
    <article>
      <h1>Τσίπρας : Καταγγέλλει την κυβέρνηση για ρουσφετολογία στη ΔΕΗ</h1>
      <h2>«Αθρόες προσλήψεις με ρουσφετολογικό τρόπο, σε συνθήκες γαλέρας και εκτός ΑΣΕΠ»</h2>
      <address><time datetime="2019-11-12T18:15:34+00:00">12 Nov 2019, 18:15</time> by <a rel="author">ΤοΒΗΜΑ Team</a></address>
      <p>Τη μεθόδευση της κυβέρνησης για «αθρόες προσλήψεις με ρουσφετολογικό τρόπο» και «σε συνθήκες γαλέρας και εκτός ΑΣΕΠ» κατήγγειλε ο Πρόεδρος του ΣΥΡΙΖΑ, Αλέξης Τσίπρας, κατά τη συνάντηση που είχε με το Προεδρείο της ΓΕΝΟΠ ΔΕΗ.</p>
      <p>«Κατά την άποψή μου αυτό είναι το κύριο θέμα. Τα ΜΜΕ, και εδώ είναι και δική σας ευθύνη, εστιάζουν – και δεν είναι ορθό – στα περί μονιμότητας» τόνισε ο κ. Τσίπρας, κάνοντας λόγο για «παιχνίδια το οποίο θέλει να οδηγήσει σε κοινωνικό αυτοματισμό. Ότι αυτοί είναι οι βολεμένοι».</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <h3>«Αυτό είναι το κύριο ζήτημα»</h3>
      <p>«Το κύριο θέμα λοιπόν είναι κατά την άποψή μου ότι είμαστε μπροστά σε μία διαδικασία αθρόων προσλήψεων εκτός ΑΣΕΠ. Για πρώτη φορά τόσο μαζικά για έναν φορέα του ευρύτερου δημοσίου τομέα. Αυτό είναι το κύριο ζήτημα κατά τη γνώμη μας και σας καλώ να το προτεραιοποιήσετε» πρόσθεσε ο κ. Τσίπρας απευθυνόμενος στους εκπροσώπους της ΓΕΝΟΠ ΔΕΗ, τονίζοντας ότι «δεν μπορείς να κερδίσεις σε επίπεδο κοινής γνώμης εάν δεν έχεις το ηθικό πλεονέκτημα».</p>
      <p>«Είναι η πρώτη φορά που συμβαίνει αυτό, μετά τις αρχές της δεκαετίας του ’90, που πάλι μία κυβέρνηση Μητσοτάκη είχε προχωρήσει σε αθρόες προσλήψεις στη ΔΕΗ με ρουσφετολογικό τρόπο. Όχι βεβαίως με συμβάσεις εργασίας ορισμένου χρόνου τότε, αλλά με διαδικασίες όπως ήταν για την ένταξη στον δημόσιο τομέα» κατέληξε ο κ. Τσίπρας.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>