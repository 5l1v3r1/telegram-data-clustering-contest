<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ekspostpred-ssha-pri-oon-geyli-vistupila-na-zahist-trampa-329416_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T18:40:00+00:00"/>
    <meta property="og:title" content="Експостпред США при ООН Гейлі виступила на захист Трампа"/>
    <meta property="og:description" content="Гейлі сказала, що з нею Трамп завжди був чесним."/>
  </head>
  <body>
    <article>
      <h1>Експостпред США при ООН Гейлі виступила на захист Трампа</h1>
      <h2>Гейлі сказала, що з нею Трамп завжди був чесним.</h2>
      <address>
        <time datetime="2019-11-12T18:40:00+00:00">12 Nov 2019, 18:40</time>
      </address>
      <p>Колишня <a href="https://dt.ua/WORLD/tramp-oficiyno-visunuv-kandidaturu-na-posadu-postpreda-ssha-v-oon-310242_.html"><b>постійна представниця Сполучених Штатів при ООН</b></a> Ніккі Гейлі виступила з однозначною заявою на захист президента США Дональда Трампа, наполягаючи в інтерв'ю <a href="https://twitter.com/TODAYshow/status/1194235333124210688">Today Show</a>, що він "чесний" лідер, який ідеально підходить для високих посад.</p>
      <p>"Мене ніколи не хвилювало, чи зможе він впоратися з роботою, ніколи... У кожному випадку, коли я мала з ним справу, він був чесний, він слухав, і з ним було здорово працювати", - сказала Гейлі.</p>
      <p>Нагадаємо, 9 жовтня 2018 року <a href="https://zn.ua/WORLD/pospred-ssha-pri-oon-heyli-podala-v-otstavku-296725_.html"><b>постійний представник Сполучених Штатів при ООН Ніккі Гейлі подала у відставку</b></a>. Колишній губернатор штату Південна Кароліна Гейлі пробула 29-им постпредом США при ООН з 27 січня 2017 року. Передбачалося, що Гейлі займе посаду в Білому домі, однак ця інформація не підтвердилася.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>