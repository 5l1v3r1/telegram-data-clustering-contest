<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/do-odesi-vpershe-dostavili-naftu-z-liviji-639498.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T18:59:22+00:00"/>
    <meta property="og:title" content="До Одеси вперше доставили нафту з Лівії"/>
    <meta property="og:description" content="Партію нафти доставив танкер Prometheus Energy з прапором Маршаллових островів"/>
  </head>
  <body>
    <article>
      <h1>До Одеси вперше доставили нафту з Лівії</h1>
      <address>
        <time datetime="2019-11-12T18:59:22+00:00">12 Nov 2019, 18:59</time>
      </address>
      <h4>Партію нафти доставив танкер Prometheus Energy з прапором Маршаллових островів</h4>
      <p>У морський порт Одеси вперше прибула нафта походженням з Лівії. Партію доставив танкер Prometheus Energy. Про це <a href="http://www.port.odessa.ua/pres-tsentr/novini/port/18113-v-odeskomu-portu-vivantazhena-persha-partiya-livijskoji-nafti">повідомляє</a> прес-служба адміністрації Одеського морпорту у вівторок, 12 листопада.</p>
      <p>«Географію поставок через Одеський порт сирої нафти в Україну розширив танкер Prometheus Energy (довжина - 250 м, прапор - Маршаллові острови) ... За інформацією головної диспетчерської Одеського філіалу ДП Адміністрація морських портів України (ОФ ДП АМПУ) судно доставило з лівійського порту Ез -Завія 81282 тонни чорного золота. Опрацювання танкера біля причалу 2Н зайняло 41 годину за нормативу 38 годин», - йдеться в повідомленні.</p>
      <p>Заступник головного диспетчера порту В'ячеслав Лавренюк зазначив, що перевантаження нафти в берегові ємності нафтобаз почалося увечері 9 листопада і проводилося трьома технологічними лініями. Вантажні операції проводилися у досить високому темпі зі строгим дотриманням РТК і повним забезпеченням заходів протипожежної та екологічної безпеки. Станом на вчорашній вечір, на 22:00, судно вже було готове на вихід з порту. Однак за густого туману лоцманську проводку довелося відкласти до ранку.</p>
      <p>За словами Лавренюка, в поточному місяці очікується підхід ще одного великовантажного танкера - з азербайджанською нафтою.</p>
      <p>В останні 20 років з нафтогавані Одеси здійснювалося перевантаження транзитної та імпортної нафти походженням, мінімум, з 8 країн світу - Росії, Казахстану, Азербайджану, Ірану, Іраку, Бразилії, Венесуели і США. Лівія стала дев'ятою в цьому списку.</p>
      <related>
        <a href="https://glavcom.ua/world/observe/v-irani-vijavili-velichezne-rodovishche-nafti-na-50-miljardiv-bareliv-638993.html"/>
        <a href="https://glavcom.ua/news/ukrajina-zmushena-platiti-rosiji-za-borgi-kolomoyskogo-634951.html"/>
        <a href="https://glavcom.ua/odesa/news/v-odesi-na-uzberezhzhi-lanzheronu-gorit-gotel-638399.html"/>
      </related>
    </article>
  </body>
</html>