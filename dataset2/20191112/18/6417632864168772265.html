<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/yuventus-yarim-himoyachisi-qishda-psj-yoki-barselonaga-otadi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-12T18:57:49+00:00"/>
    <meta property="og:title" content="&quot;Ювентус&quot; ярим ҳимоячиси қишда ПСЖ ёки &quot;Барселона&quot;га ўтади"/>
    <meta property="og:description" content="Туриннинг &quot;Ювентус&quot; клуби ярим ҳимоячиси Эмре Жан жамоани тарк этишни хоҳламоқда."/>
  </head>
  <body>
    <article>
      <h1>"Ювентус" ярим ҳимоячиси қишда ПСЖ ёки "Барселона"га ўтади</h1>
      <h2>Туриннинг "Ювентус" клуби ярим ҳимоячиси Эмре Жан жамоани тарк этишни хоҳламоқда.</h2>
      <address>
        <time datetime="2019-11-12T18:57:49+00:00">12 Nov 2019, 18:57</time>
      </address>
      <p>Германиялик ярим ҳимоячи жамоанинг ЕЧЛ ўйинлари учун қайдномасидан ўрин олмагани туфайли Маурицио Сарридан ранжиган. </p>
      <p>Diario Sport нашри хабар беришича, ярим ҳимоячи қишда <b>"Барселона"</b> ёки <b>ПСЖ </b>клубларидан бирининг сафига бориб қўшилади. Унинг трансфер баҳоси 40-50 млн евро атрофида бўлиши тахмин қилинмоқда. </p>
      <p>"Барселона" Жан учун таркибдан жой ҳозирлаш мақсадида<b> Иван Ракитич</b> ва <b>Карлес Аленья</b>лардан воз кечишга тайёр. ПСЖ эса Эмредан майдондаги "қора иш"ларни бажариш учун фойдаланмоқчи. Жамоа раҳбарияти <b>Марко Верратти</b> ва <b>Андер Эррера</b> сингари креатив футболчилар мазкур вазифани кўнгилдагидек бажара олишмайди деган қарорга келган.</p>
      <p>Эслатиб ўтамиз, Жан жорий мавсум "кекса синьора" сафида А Сериянинг 4 учрашувида иштирок этди. </p>
      <p>Манба : Diario Sport</p>
    </article>
  </body>
</html>