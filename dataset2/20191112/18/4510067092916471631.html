<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/cel-mai-bun-influencer-din-romania-adelina-pestritu-pe-covorul-rosu-alaturi-de-kim-kardashian-foto-video-152746.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T18:38:00+00:00"/>
    <meta property="og:title" content="Cel mai bun influencer din România: Adelina Pestrițu, pe covorul roșu alături de Kim Kardashian (FOTO / VIDEO)"/>
    <meta property="og:description" content="Adelina Pestrițu a fost desemnată cel mai bun influencer din România în acest an la gala premiilor E! People Choice Awards. Premierea a avut loc luni, în Los Angeles, acolo unde Adelina Pestrițu a mers pe covorul roșu și s-a fotografiat cu Kim Kardashian și Pink."/>
  </head>
  <body>
    <article>
      <h1>Cel mai bun influencer din România: Adelina Pestrițu, pe covorul roșu alături de Kim Kardashian (FOTO / VIDEO)</h1>
      <address>
        <time datetime="2019-11-12T18:38:00+00:00">12 Nov 2019, 18:38</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/adelina-pestritu-best-influencer-romania-121119-08.jpg"/>
          <figcaption>(surse foto: Mediafax.ro, Stirileprotv.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-01.jpg"/>
          <figcaption>(sursa foto: adevarul.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-02.jpg"/>
          <figcaption>(Sursa foto: Mediafax.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-03.jpg"/>
          <figcaption>(Sursa foto: Mediafax.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-04.jpg"/>
          <figcaption>(Sursa foto: Viva.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-05.jpg"/>
          <figcaption>(Sursa foto: Mediafax.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-06.jpg"/>
          <figcaption>(Sursa foto: Mediafax.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-07.jpg"/>
          <figcaption>(sursa foto: click.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/adelina-pestritu-people-choice-awards-121119-08.jpg"/>
          <figcaption>(sursa foto: stirileprotv.ro)</figcaption>
        </figure>
      </slideshow>
      <p>Adelina Pestrițu a fost desemnată cel mai bun influencer din România în acest an la gala premiilor E! People Choice Awards. Premierea a avut loc luni, în Los Angeles, acolo unde Adelina Pestrițu a mers pe covorul roșu și s-a fotografiat cu Kim Kardashian și Pink.</p>
      <p>Potrivit Libertatea.ro, Pestrițu este prima româncă care participă la un astfel de eveniment grandios. La același eveniment au mai fost prezente vedete precum Jennifer Anniston, Adam Sandler, Jeremy Scott, familia Kardashian, Jimmy Fallon, Kelly Rowland și Gwen Stefani.</p>
      <p>Adelina a fost prezentă la decernarea premiilor alături de soțul ei, Virgil Șteblea. Ea a ales să poarte o rochie neagră sofisticată, la care au muncit 15 croitorese timp de șase zile pentru a coase manual toate cristalele și accesoriile rochiei. Rochia este o creație o creație M.Marquise, un brand românesc.</p>
      <p>În timpul evenimentului, românca nu a ratat ocazia să își facă un selfie cu Kim Kardashian, vedeta postului E!, ce difuzează celebrul serial „Keeping Up with the Kardashians”. În câteva ore, fotografia a primit peste 100.000 de like-uri pe Instagram.</p>
      <p> Adelina și-a mai făcut un selfie și cu vedeta de muzică pop Pink.</p>
      <figure>
        <img src="https://www.ebihoreanul.ro/user_files/adelina-pestritu-people-choice-awards-121119-06.jpg"/>
      </figure>
      <p>„Mi-am văzut preferații pe care îi adoram când îi întâlneam pe marile ecrane, într-un film, late night-show-uri sau reality-show-uri. Nu m-aș fi gândit vreodată că voi sta la doar câteva scaune distanță de ei”, a spus Adelina, potrivit agenției Mediafax.</p>
      <p>Într-unul din clipurile urcate pe Instagram Stories, românca și-a anunțat fanii că trofeul pentru „Cel Mai Bun Influencer din România”, primit în cadrul galei din acest an de la E! People’s Choice Awards, nu se află la ea. Îl va primi acasă peste două săptămâni, dând de înțeles că motivul ar fi, de fapt, greutatea foarte mare pe care statueta o are.</p>
      <p>Fosta prezentatoare de la Kanal D a mai afirmat că, în curând, pe blogul ei, va apărea un material complex despre seara în care a fost premiată, care va conține și interviul pe care l-a dat după ce a primit trofeul.</p>
      <p>Adelina Pestrițu a devenit cunoscută după ce s-a căsătorit cu Liviu Vârciu (2009-2010). Timp de mai mulți ani a fost prezentatoarea unor emisiuni la Kanal D, iar de trei ani lucrează doar în online, având un blog și fiind un influencer cu 1,2 milioane de urmăritori pe Instagram. Este căsătorită cu afaceristul Virgil Șteblea și are o fetiță. </p>
      <p>
        <b>Vezi cum a defilat Adelina Pestrițu pe covorul roșu:</b>
      </p>
      <figure>
        <iframe src="https://www.youtube.com/embed/V5xUNuM9WJs" width="460" height="360" data-service="Youtube" scrolling="no"/>
      </figure>
      <p>
        <b>Vezi cum a fost creată rochia Adelinei: </b>
      </p>
      <figure>
        <iframe src="https://www.youtube.com/embed/EL4iv4qdohU" width="460" height="360" data-service="Youtube" scrolling="no"/>
      </figure>
    </article>
  </body>
</html>