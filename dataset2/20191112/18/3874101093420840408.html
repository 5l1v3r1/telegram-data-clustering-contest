<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/mercedes-elektrikli-g-sinifi-sunmaya-hazirlaniyor_84987.html"/>
    <meta property="og:site_name" content="CHIP Online"/>
    <meta property="article:published_time" content="2019-11-12T18:00:00+00:00"/>
    <meta property="og:title" content="Mercedes, Elektrikli G-Sınıfı Sunmaya Hazırlanıyor"/>
    <meta property="og:description" content="Mercedes, G-Sınıfı araçları ile devasa bir elektrikli araç seçeneği sunmaya hazırlanıyor."/>
  </head>
  <body>
    <article>
      <h1>Mercedes, Elektrikli G-Sınıfı Sunmaya Hazırlanıyor</h1>
      <h2>Mercedes, G-Sınıfı araçları ile devasa bir elektrikli araç seçeneği sunmaya hazırlanıyor.</h2>
      <address><time datetime="2019-11-12T18:00:00+00:00">12 Nov 2019, 18:00</time> by <a rel="author">CHIP Online</a></address>
      <p>Bundan neredeyse iki yıl önce <b>Mercedes</b>'in o zamanki lideri <b>Dieter Zetsche</b>, markanın 2022 yılına kadar tüm modelleri için elektrikli sürümler sunmayı planladığını söylemişti. Geçtiğimiz yıl Mercedes, ilk elektrikli SUV aracını tanıttı ve şimdi de, Daimler AG Dijital Dönüşüm lideri <b>Sascha Pallenberg</b>'in tweet'inde belirtildiği üzere, yeni CEO <b>Ola Källenius</b>, firmanın G-Sınıfının sıfır emisyonlu bir sürümünün sözünü verdi.</p>
      <p>Herhangi bir SUV modeline göre zaten oldukça ağır olan XL boyutlu G sınıfı araçların, oldukça büyük bir bataryaya ihtiyaç duyacağı kesin. Bu da, araçların daha da ağırlaşması sorunu ile karşı karşıya kalması demek olabilir.</p>
      <p>Ancak görünene göre firma, bunu gerçeğe dönüştürmek için gerekli mühendislik yatırımlarından kaçmıyor. Ayrıca Källenius "<i>geçmişte bu modeli kaldırmamız konusunda görüşler vardı, şu andaki görüşümle söyleyebilirim ki, üretilen en son Mercedes bir G-Sınıf olacak</i>" cümlesini kuruyor.</p>
    </article>
  </body>
</html>