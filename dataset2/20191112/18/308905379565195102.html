<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gelekt-samsung-heeft-designgoud-in-handen-33108"/>
    <meta property="og:site_name" content="Apparata"/>
    <meta property="article:published_time" content="2019-11-12T18:55:00+00:00"/>
    <meta property="og:title" content="Gelekt: Samsung heeft designgoud in handen"/>
    <meta property="og:description" content="Samsung komt met een goedkope designtraktatie."/>
  </head>
  <body>
    <article>
      <h1>Gelekt: Samsung heeft designgoud in handen</h1>
      <h2>Samsung komt met een goedkope designtraktatie.</h2>
      <address><time datetime="2019-11-12T18:55:00+00:00">12 Nov 2019, 18:55</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Samsung maakt zich uiteraard op voor de volgende Galaxy S-smartphone waar recentelijk nog het een en het ander <a href="https://www.apparata.nl/nieuws/dit-zijn-betrouwbare-geruchten-over-de-samsung-galaxy-s11-33088">over uitlekte</a>. Vergeet daarentegen niet dat het Zuid-Koreaanse techmerk ook nog een zeer sappige Galaxy A-serie heeft. De reeds uitgelekte Galaxy A51 is daarbij misschien wel de mooist ontworpen uit de budget-reeks.</p>
      <p>Het mag gezegd worden, de uitgelekte Galaxy A51 ziet er prachtig uit en Samsung heeft dan ook overduidelijk gespiekt bij de crème de la crème van hun smartphones. De A51 heeft wat weg van de Note 10, inclusief flinterdunne randen en een punch-hole camera.</p>
      <p>Vorige maand lekte er al een <a href="https://www.apparata.nl/nieuws/dit-weten-we-al-over-de-samsung-galaxy-a51-render-32870">hoop specs</a> van dit toestel uit, maar er zijn nieuwe snufjes informatie uitgekomen. Zo zou het gaan om een gigantisch 6,5-inch display en krijgt de A51 voor het eerst in de serie een viertal camera’s op de achterkant. Ook zou hij een 4000mAh batterij meekrijgen, wat wel een vereiste is voor een toestel met zo’n groot scherm. Overigens valt ook op dat de punch-hole selfiecamera ogenschijnlijk een stuk kleiner is dan bij alle andere Galaxy-toestellen. Of dat met de renders te maken heeft of dat het gaatje inderdaad nog kleiner is geworden is niet bekend.</p>
      <figure>
        <img src="https://static.apparata.nl/images/2019/samsung-galaxy-a51-2.jpg"/>
      </figure>
      <p>De voorganger van de Galaxy A51, de A50, ging ongeveer voor een uitzonderlijk schappelijke prijs van €250 over de toonbank. Als de A51 ook maar enigszins dezelfde prijs meekrijgt dan heeft Samsung goud in handen, want dergelijke stevige specs kunnen zelfs concurreren met wat ik vandaag nog de nieuwe flagship killer noemde in de vorm van de Realme X20 Pro. Over de releasedatum van de Galaxy A51 is nog niets bekend.</p>
      <p>Foto’ss <a href="https://twitter.com/OnLeaks/status/1194147185555845120">@OnLeaks</a> via <a href="https://pricebaba.com/blog/samsung-galaxy-a51-renders-images-punch-hole-display-quad-cameras-exclusive">PriceBaba</a></p>
    </article>
  </body>
</html>