<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T18:47:00+00:00"/>
    <meta property="og:title" content="Венеция под вода: Туристите газят с гумени ботуши"/>
    <meta property="og:description" content="Много кафенета и улици са наводнени | Dnes.bg"/>
  </head>
  <body>
    <article>
      <h1>Венеция под вода: Туристите газят с гумени ботуши</h1>
      <h2>Много кафенета и улици са наводнени</h2>
      <address><time datetime="2019-11-12T18:47:00+00:00">12 Nov 2019, 18:47</time> by <a rel="author" href="https://www.dnes.bg/author/72" target="_blank">Петя Славова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251840-middle.jpg"/>
        </figure>
        <p>Снимка: БТА</p>
        <p>1<a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image2#photo">2</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image3#photo">3</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image4#photo">4</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image5#photo">5</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image6#photo">6</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image7#photo">7</a><a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404,image8#photo">8<br/></a>Площад "Сан Марко" във Венеция е под 70 см вода, като сезонното наводнение засяга и много други части от града, съобщава БТА.</p>
        <p>Нивото на традиционната висока вода във Венеция е вече 1,27 м. Очаква се то да се повиши още през нощта заради прогнозата за дъжд. За критично се смята покачването на водата с над 1,30 м.</p>
        <p>Много кафенета и улици са наводнени. Като предпазна мярка властите затвориха детските градини. Някои хотели предоставят на туристите високи гумени ботуши. Те са задължителни за гардероба на жителите на града.</p>
        <p>Високата вода е характерна за Венеция. Градът е разположен на няколко острова в лагуна в Адриатическо море. Равнището на морето се повишава обикновено през есента и пролетта, като зависи от лунните цикли и приливи. Силните дъждове могат да влошат положението.</p>
        <p>Изгражданата сложна система от бариери против наводнения "Мойсей" още не е въведена изцяло в експлоатация. Дори тя обаче няма да може да спре наводненията на площад "Сан Марко". Високата вода може да навреди на архитектурно-историческото наследство на града, притесняват се експерти.</p>
      </anchor>
    </article>
  </body>
</html>