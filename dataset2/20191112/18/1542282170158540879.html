<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/12/oi-nostalgoi-twn-trabi"/>
    <meta property="og:site_name" content="euronews"/>
    <meta property="article:published_time" content="2019-11-12T18:39:39+00:00"/>
    <meta property="og:title" content="Οι νοσταλγοί του... Τράμπι"/>
    <meta property="og:description" content="Τριάντα χρόνια μετά την πτώση του Τείχους του Βερολίνοιυ, δεν είναι λίγοι οι νοσταλγοί των αυτοκινήτων Τράμπαντ -και όχι μόνο."/>
  </head>
  <body>
    <article>
      <h1>Οι νοσταλγοί του... Τράμπι</h1>
      <address><time datetime="2019-11-12T18:39:39+00:00">12 Nov 2019, 18:39</time> by <a rel="author">Maria Psara</a></address>
      <p>Αυτό είναι ένα αυτοκίνητο Τράμπαντ (Trabant), για τους φίλους Τράμπι, σύμβολο της Ανατολικής Γερμανίας.</p>
      <p>Ένας Πορτογάλος που ζει στις Βρυξέλλες κυκλοφορεί με αυτό στους δρόμους της βελγικής πρωτεύουσας.</p>
      <p>30 χρόνια μετά την πτώση του τείχους του Βερολίνου, κάποιοι εξακολουθούν να πιστεύουν ότι υπάρχουν διδάγματα από τον υπαρκτό Σοσιαλισμό.</p>
      <p>«Δε λέω ότι το σοσιαλιστικό μοντέλο της Ανατολικής Γερμανίας ήταν ιδανικό, αλλά πρέπει τουλάχιστον να σκεφτούμε για λίγο αν υπάρχουν και άλλα μοντέλα που είναι εφικτά. Για παράδειγμα, αυτό ήταν ένα μοντέλο που σχεδιάστηκε στο τέλος της δεκαετίας του '50 και παράχθηκε με μικρές αλλαγές μέχρι το 1991. Σήμερα αγοράζουμε ένα αυτοκίνητο και το αλλάζουμε κάθε 3 χρόνια. Και κάθε εταιρία έχει μια νέα έκδοση αυτοκινήτου κάθε τρία χρόνια. Δεν το βρίσκω και πολύ βιώσιμο ως μοντέλο», λέει ο Χοσέ Γκονζάλες, ιδιοκτήτης του Τράμπαν.</p>
      <p>Ενας περαστικός πλησιάζει το αυτοκίνητο. “Είναι Τράμπαν;”, ρωτάει. “Ρώσικο;”.</p>
      <p>“Όχι είναι από την ανατολική Γερμανία”, απαντάει ο ιδιοκτήτης του.</p>
      <p>Ένας ευρωβουλευτής της Αριστεράς προερχόμενος από την Ανατολική Γερμανία είπε ότι η ισότητα στην σοσιαλιστική Γερμανία ήταν ένα θετικό στοιχείο.</p>
      <p>«Δεν πιστεύω ότι οι άνθρωποι θα ήθελαν να επιστρέψουν στην Ανατολική Γερμανία. Αυτό δεν είναι το θέμα. Πρόκειται για το γεγονός ότι η σημερινή κοινωνία πρέπει να γίνει πιο κοινωνική και ότι η Λαοκρατική Δημοκρατία της Γερμανίας και η ζωή στην Ανατολική Γερμανία είχαν επιτύχει υψηλότερο βαθμό ισότητας. Πιστεύω ότι πρέπει να αρχίσουμε να μιλάμε ο ένας για τον άλλον γι αυτό με πολύ διαφορετικό τρόπο», είπε ο Μάρτιν Σιρντεβαν, Γερμανός ευρωβουλευτής.</p>
      <p>Δεν είναι λίγοι εκείνοι που υποστηρίζουν ότι τουλάχιστον στον υπαρκτό σοσιαλισμό, οι άνθρωποι είχαν κατοικία και εργασία. Κάτι που στον καπιταλισμό δεν είναι αυτονόητο.</p>
    </article>
  </body>
</html>