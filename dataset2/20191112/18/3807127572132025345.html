<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55511-4-zodii-koito-podceniavat-predatelstvata/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-12T18:00:00+00:00"/>
    <meta property="og:title" content="4 зодии, които подценяват предателствата"/>
    <meta property="og:description" content="Ето кои са те"/>
  </head>
  <body>
    <article>
      <h1>4 зодии, които подценяват предателствата</h1>
      <h2>Ето кои са те</h2>
      <address><time datetime="2019-11-12T18:00:00+00:00">12 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Тези зодиакални знаци не могат винаги да усетят кога трябва да спрат да прощават и да премахнат някои хора от живота си. Те отричат големите проблеми и отказват да приемат колко сериозна е ситуацията. Подценяват предателствата и така другите си играят с тях. Вижте кои са те.</p>
      <p>
        <b>Риби</b>
      </p>
      <p>Те не забелязват проблемите с хората от обкръжението си. Непрекъснато прощават, дори големите предателства. Дават стотици шансове на хората около себе си и колкото и да ги боли, не премахват лицемерите от живота си. Рибите опитват да се успокоят и си казват, че каквото другите са им направили - не е било нарочно. Сами се навиват, че това не е голямо предателство и не е толкова лоша постъпка. Но така другите ги мачкат и им се подиграват. Тези зодии са пълни с надежда и им се иска да вярват в доброто у хората. Вярват, че другите имат добри намерения и че е по-добре да ги подкрепят. </p>
      <p>
        <b>Рак</b>
      </p>
      <p>Раците са сред най-любвеобилните знаци. Много бързо се привързват към околните, харесва им да създават сериозни, пълноценни и здрави връзки. Загрижени са и винаги помагат на околните. Затова непрекъснато спасяват другите от трудни ситуации, прикриват ги, опитват да им простят и да ги вкарат в правия път, колкото и да са бъркали. Раците се държат като родители - каквото и да им е направил някой, те пак го обичат и бързо им минава. Лошото е, че вярват сляпо на празни обещания и ако някой им каже нещо красиво и им се извини, те веднага се размекват.</p>
      <p>
        <b>Везни</b>
      </p>
      <p>Тези зодии правят всичко възможно, за да избегнат конфликтите, споровете, драмата и да останат в добри отношения с околните. Мразят да има караници, викане и спокойствието им да е нарушено. Залагат на рационалното мислене, остават спокойни. Опитват да разберат другите и да не ги съдят. Но така често подценяват сериозните проблеми и отказват да приемат, че има хора, които си играят с тях.  Боли ги, когато виждат, че губят близки или че те се променят - затова избират да вярват, че не е така и си казват, че това са дребни неща, които ще отминат.</p>
      <p>
        <b>Козирог</b>
      </p>
      <p>Козирозите са сред най-мъдрите зодиакални знаци. Много са сериозни и отговорни и хората не могат да ги залъгват, що се отнася до работа, финанси, кариера. Там тези зодии са в стихията си. Но когато става въпрос за чувства и връзки, понякога другите могат да ги заблудят. Ако Козирозите нямат опит в нещо и не са преживяли нещо подобно, те са склонни да простят на партньора и да повярват, дори да си личи, че той ги е излъгал. Трудно им е да определят кога човек е искрен, ако той говори за чувства и емоции. Понякога не виждат колко токсични са връзките им.</p>
    </article>
  </body>
</html>