<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/peirateia-sto-togko-koryfonetai-i-agonia-gia-ton-20chrono-naytiko-kanena-neo-gia-tin-tychi-toy-edo-kai-okto-imeres/"/>
    <meta property="og:site_name" content="europost.gr"/>
    <meta property="article:published_time" content="2019-11-12T18:00:38+00:00"/>
    <meta property="og:title" content="Πειρατεία στο Τόγκο: Κορυφώνεται η αγωνία για τον 20χρονο ναυτικό! Κανένα νέο για την τύχη του εδώ και οκτώ ημέρες!"/>
    <meta property="og:description" content="Μια εβδομάδα συμπληρώθηκε από την απαγωγή του Δημήτρη στο Τόγκο και το θρίλερ δεν λέει να τελειώσει, καθώς οι πειρατές ακόμη δεν έχουν επικοινωνήσει με την πλοιοκτήτρια εταιρεία. Οι απαγωγείς δεν έχουν έρθει σε επαφή με"/>
  </head>
  <body>
    <article>
      <h1>Πειρατεία στο Τόγκο: Κορυφώνεται η αγωνία για τον 20χρονο ναυτικό! Κανένα νέο για την τύχη του εδώ και οκτώ ημέρες!</h1>
      <address>
        <time datetime="2019-11-12T18:00:38+00:00">12 Nov 2019, 18:00</time>
      </address>
      <p>Μια εβδομάδα συμπληρώθηκε από την απαγωγή του Δημήτρη στο Τόγκο και το θρίλερ δεν λέει να τελειώσει, καθώς οι πειρατές ακόμη δεν έχουν επικοινωνήσει με την πλοιοκτήτρια εταιρεία.</p>
      <p>Οι απαγωγείς δεν έχουν έρθει σε επαφή με την οικογένεια, με τον πατέρα του έλληνα ναυτικού να δηλώνει πως «μας έχουν ενημερώσει ότι γίνονται προσπάθειες στην ελληνική πρεσβεία στη Νιγηρία να εντοπίσουν τον Δημήτρη και τους άλλους ναυτικούς».</p>
      <p>«Από την εταιρεία κάνουν ό,τι είναι δυνατό, αλλά μέχρι στιγμής δεν υπάρχει κάποιο νέο, καθώς δεν έχουν επικοινωνήσει οι απαγωγείς. Μακάρι να είναι μόνο το οικονομικό κομμάτι, γίνονται αυτά που πρέπει να γίνουν, μυστικά» προσθέτει.</p>
      <p>Μαζί με τον Δημήτρη υποφέρουν δύο Φιλιππινέζοι και ένας Γεωργιανός. Για τους πειρατές ο Δημήτρης είναι το δυνατό τους χαρτί, λόγω της καταγωγής από χώρα της Ευρωπαϊκής Ένωσης. Κι αυτό, διότι υπάρχουν περισσότερες πιθανότητες να πάρουν τα λίτρα -εφόσον ζητήσουν.</p>
      <p>Όπως αναφέρει το ρεπορτάζ του Star, στο σκοτάδι βρίσκονται οι γονείς του Έλληνα ναυτικού καθώς και οι υπόλοιποι φορείς, όπως το υπουργείο Ναυτιλίας και το υπουργείο Εξωτερικών, οι οποίοι ζητούν να μάθουν προς τα που πήγαν οι απαγωγείς.</p>
      <p>Πηγή: patrastimes</p>
    </article>
  </body>
</html>