<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008746-v-kieve-pojavilas-ulica-aminy-okuevoj"/>
    <meta property="og:site_name" content="Главное™"/>
    <meta property="article:published_time" content="2019-11-12T18:52:00+00:00"/>
    <meta property="og:title" content="В Киеве появилась улица Амины Окуевой"/>
    <meta property="og:description" content="Для вшанування пам’яті видатних українських громадських, державних, культурних, наукових і військових діячів Київрада найменувала сьогодні низку столичних вулиць, провулків і бульварів. Про це повідомляє сайт КМДА. Зокрема, у Голосіївському ра..."/>
  </head>
  <body>
    <article>
      <h1>В Киеве появилась улица Амины Окуевой</h1>
      <address>
        <time datetime="2019-11-12T18:52:00+00:00">12 Nov 2019, 18:52</time>
      </address>
      <p>Для вшанування пам’яті видатних українських громадських, державних, культурних, наукових і військових діячів Київрада найменувала сьогодні низку столичних вулиць, провулків і бульварів.</p>
      <p>Про це <a href="https://kyivcity.gov.ua/news/u_golosivskomu_solomyanskomu_i_shevchenkivskomu_rayonakh_naymenovano_40vulits/">повідомляє</a> сайт КМДА.</p>
      <p>Зокрема, у Голосіївському районі з’явились:</p>
      <ul>
        <li>вулиця Сім’ї Холодних – на честь братів Миколи (ботанік, мікробіолог, засновник вітчизняної школи фізіології рослин, академік, чиє ім’я носить інститут ботаніки АН України), Григорія (вчений, жертва більшовицького терору) і Олексія (відомий музичний критик);</li>
        <li>вулиця Родини Кістяківських – до неї належали вчений-криміналіст, професор Київського університету, громадський діяч Олександр Кістяківський, його сини Володимир (вчений-хімік, академік УАН та АН СРСР), Богдан (філософ права і соціолог, академік УАН), Ігор (юрист і політичний діяч, у 1918 році – міністр внутрішніх справ Української держави) та онук Георгій (американський фізик і хімік українського походження);</li>
        <li>вулиця Володимира Горовиця – на честь видатного українського і американського піаніста;</li>
        <li>вулиця Олени Апанович – на честь української історикині, архівістки, письменниці, лауреатки Шевченківської премії – найпочеснішої нагороди діячів науки і культури України;</li>
        <li>вулиця Атени Пашко – на честь української поетки, громадської діячки, дружини В’ячеслава Чорновола;</li>
        <li>вулиця Братів Шеметів – на честь братів Володимира, Сергія та Миколи, відомих громадських, політичних та культурних діячів, засновників перших українських періодичних видань у Наддніпрянській Україні, близьких соратників Гетьмана Павла Скоропадського, борців за незалежність;</li>
        <li>вулиця Архітектора Дяченка – на честь архітектора і громадського діяча, засновника стилю українського необароко, професора, члена-кореспондента Академії архітектури СРСР (1935), жертви сталінського терору;</li>
        <li>вулиця Юрія Немировича – відомого державного і військового діяча часів визвольної війни Богдана Хмельницького, дипломата, гуманіста, одного із найбільш освічених українських діячів козацької доби, близького соратника гетьмана Івана Виговського, учасника Конотопської битви 1659 року;</li>
        <li>провулок Костя Гуслистого – на честь дослідника історії України середніх віків, української культури та етнографії;</li>
        <li>бульвар Тадея Рильського – на честь громадського і культурного діяча, етнографа, економіста;</li>
        <li>вулиця Соломії Павличко – на честь письменниці, літературознавиці, перекладачки, публіцистки, авторки праць із теорії літератури, історії фемінізму (донька Дмитра Павличка);</li>
        <li>провулок Юрівський – ця назва походить від історичної назви села Юрівка, розташованого біля цієї місцевості, провулок прилучається до Жулянської та Чабанівської вулиць, які так само названі від прилеглих сіл;</li>
        <li>вулиця Валер’яна Підмогильного – на честь письменника і перекладача, одного із найвизначніших прозаїків українського «розстріляного відродження».</li>
      </ul>
      <p>У Солом’янському районі найменовано:</p>
      <ul>
        <li>вулиця Дмитра Григоровича – на честь авіаконструктора, творця першого гідроплану;</li>
        <li>вулиця Сергія Висоцького – на честь історика й археолога, фахівця у галузі давньоруської культури, дослідника графіті і фресок Софії Київської;</li>
        <li>провулок Сарматський – на честь кочового іраномовного народу, спорідненого зі скіфами, який мешкав на межі нашої ери на території України і прилеглих землях (у ранньому новому часі нащадками сарматів вважали себе українська шляхта та козаки);</li>
        <li>вулиця Архипа Люльки – на честь конструктора авіаційних двигунів, академіка АН СРСР;</li>
        <li>вулиця Михайла Лучкая – на честь закарпатського мовознавця, фольклориста, історика, настоятеля Ужгородського Свято-Преображенського храму;</li>
        <li>вулиця Ніла Хасевича – на честь відомого художника, графіка, громадського і політичного діяча, члена ОУН і УГВР;</li>
        <li>вулиця Сергія Шишка – на честь художника, народного художника СРСР;</li>
        <li>вулиця Федора Андерса – на честь інженера-конструктора, автора першого в Україні дирижабля;</li>
        <li>вулиця Професора Делоне – на честь російського та українського науковця, математика, засновника Київського товариства повітроплавання;</li>
        <li>вулиця Олександра Богомазова – на честь графіка, живописця, педагога, теоретика мистецтва;</li>
        <li>вулиця Антіна Ждановича – на честь державного і військового діяча часів визвольної війни Богдана Хмельницького, дипломата, полковника Київського, посла до Османської імперії Речі Посполитої;</li>
        <li>вулиця Ганни Арендт – на честь американської політологині-теоретика, авторки робіт із тоталітаризму;</li>
        <li>вулиця Скіфська – назва пов’язана із скіфськими курганами V-IV ст. до н.е., що були виявлені та досліджувались археологами поблизу Жулян;</li>
        <li>вулиця Сильвестра Косова – на честь культурного, освітнього і релігійного діяча XVII ст., філософа, письменника, православного митрополита Київського, Галицького та всієї Руси;</li>
        <li>вулиця Гренджі-Донського – на честь поета, прозаїка, драматурга, перекладача, громадського і політичного діяча Закарпаття, одного із творців Карпатської України;</li>
        <li>вулиця Василя Седляра – на честь художника, митця-монументаліста, графіка, художнього критика, педагога;</li>
        <li>вулиця Івана Білика – на честь письменника, історичного романіста, перекладача, лауреата Шевченківської премії;</li>
        <li>вулиця Генерала Павленка – на честь генерала-хорунжого армії Української Народної Республіки;</li>
        <li>вулиця Михайла Дерегуса – на честь графіка і живописця, професора;</li>
        <li>провулок Степана Ерастова – на честь мецената українського культурного руху на Кубані, одного із засновників Української Центральної Ради;</li>
        <li>провулок Марусі Чурай – на честь напівлегендарної народної співачки і поетеси часів Хмельниччини, входить до переліку найвідоміших жінок давньої і сучасної України.</li>
      </ul>
      <p>У Дарницькому районі назви отримали:</p>
      <ul>
        <li>вулиця Андрія Кизила – на честь Героя України (посмертно), майора (посмертно) Збройних Сил України, позивний «Орел», загинув під час російсько-української війни;</li>
        <li>вулиця Мілени Рудницької – на честь громадсько-політичної діячки, журналістки, письменниці, учительки, голови центральної управи Союзу Українок;</li>
        <li>вулиця Петра Радзіня – на честь екс-командувача Національними збройними силами Латвії, що у 1918 році вступив до Української армії гетьмана Скоропадського, потім – до армії Української Народної Республіки.</li>
      </ul>
      <p>Також у Голосіївському та Солом’янському районах з’являться:</p>
      <ul>
        <li>вулиця Кирила Гвоздика – на честь живописця-монументаліста;</li>
        <li>вулиця Пилипа Коновала – на честь одного із найвидатніших українців Канади, національного героя Канади, героя Першої світової війни, єдиного в історії українця, нагородженого орденом Хреста Вікторії.</li>
      </ul>
      <p>У Шевченківському районі з’явилася вулиця Аміни Акуєвої – для вшанування пам’яті лікарки, громадської активістки та військовослужбовиці, учасниці Революції гідності та війни на сході України.</p>
      <related>
        <h4>Читайте также:</h4>
        <a href="https://glavnoe.ua/news/n328678-v-kieve-otkrylas-fotovystavka-pamjati-aminy-okuevoj"/>
      </related>
      <p>Окрім того, перейменовано вулицю Панельну у Дніпровському районі – на вулицю Андрія Аболмасова, активного учасника Євромайдану, добровольця, учасника АТО, який загинув на сході України.</p>
      <related>
        <h4>Читайте также:</h4>
        <a href="https://glavnoe.ua/news/n324439-pravoohraniteli-nashli-vazhnuju-uliku-kotoraja-pomozhet-najti-ubijcu-okuevoj"/>
      </related>
    </article>
  </body>
</html>