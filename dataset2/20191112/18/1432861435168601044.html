<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/kapitanyt-na-loko-(plovdiv)-obqvi-lichnata-si-cel-s-nacionalniq-otbor-1405592.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T18:14:00+00:00"/>
    <meta property="og:title" content="Капитанът на Локо (Пловдив) обяви личната си цел с националния отбор"/>
    <meta property="og:description" content="Капитанът на Локомотив Пд Димитър Илиев сподели, че се надява повиквателната в националния отбор да не е единичен случай, а да се утвърди в отбора Играчите на Георги Дерменджиев се подготвят за приятелски мач с Парагвай на 14 ноември и квалификация за Евро 2020 срещу Чехия на 17 ноември"/>
  </head>
  <body>
    <article>
      <h1>Капитанът на Локо (Пловдив) обяви личната си цел с националния отбор</h1>
      <address><time datetime="2019-11-12T18:14:00+00:00">12 Nov 2019, 18:14</time> by <a rel="author">Sportlive.bg</a></address>
      <p>Капитанът на <a href="https://www.sportlive.bg/bgfootball/lokomotivpd"><b>Локомотив Пд</b></a> Димитър Илиев сподели, че се надява повиквателната в <a href="https://www.sportlive.bg/bgfootball/national-team"><b>националния отбор</b></a> да не е единичен случай, а да се утвърди в отбора. Играчите на Георги Дерменджиев се подготвят за приятелски мач с Парагвай на 14 ноември и квалификация за Евро 2020 срещу Чехия на 17 ноември.</p>
      <p>"За всеки футболист е чест да облече националната фланелка. Много важни са тези мачове, но ние трябва да покажем, че националният отбор е загърбил случилото се и да покажем, че искаме да излезем от това положение. Вече не гоним точки, първият мач е контролен, но мачовете са важни. Надяваме се да постигнем победа, защото от доста време нямаме такава. Треньорът ще реши дали да съм титуляр. За мен е голяма чест, че съм тук, моята цел е да се утвърдя, а не да бъде единично повикването в националния. Които и играчи да са повикани, това е лицето на България, затова е важно да покажем израстване", заяви Илиев.</p>
      <p>"За всеки българин е неприятно, когато тимът е в такова състояние, като срещу Англия. Когато не съм с националния, съм един фен, затова ме боли. Всеки треньор има свои виждания за това кой вика. Отговорността е на треньора, всичко е забравено, затова се надявам да оправдая доверието. Целият отбор имаше разговор с треньора, той ни накара да забравим това, което е било, опитва се да ни вдъхне оптимизъм и отборът да изглежда по нов начин", допълни нападателят.</p>
      <p>
        <i>
          <b>Междувременно се зафоря сериозна сериозна драма около шефското място в БФС. <a href="https://www.sportlive.bg/bgfootball/bgfootballother/Lechkov-vnese-zhalba-sreshtu-Kasabov-trqbvalo-toj-da-poeme-BFS-1405560.html">Ето защо</a>.</b>
        </i>
      </p>
      <p> </p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Sautgejt-Ako-bqha-izhvyrlili-Bylgariq-ot-Evro-2020-tova-syshto-nqmashe-da-e-nakazanie-1405468.html"/>
        <a href="https://www.sportlive.bg/worldfootball/worldfootballother/V-Kosovo-izbuhnaha-Prishtina-ne-e-Sofiq---tuk-rasizym-nqma-1405306.html"/>
        <a href="https://www.sportlive.bg/bgfootball/national-team/Dermendzhiev-Izvikal-sym-naj-dobroto-Popov-ostava-kapitan-1405024.html"/>
        <a href="https://www.sportlive.bg/bgfootball/national-team/Petyr-Zanev-zameni-kontuzeniq-Nedqlkov-v-nacionalniq-otbor-1404965.html"/>
        <a href="https://www.sportlive.bg/bgfootball/national-team/Dermendzhiev-povika-dvama-debyutanti-i-kapitana-na-Lokomotiv-Pd-1391947.html"/>
      </related>
    </article>
  </body>
</html>