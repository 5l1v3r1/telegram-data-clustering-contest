<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546880.html/%D8%B1%D9%88%D8%AD%D8%A7%D9%86%DB%8C-%D8%A8%D8%A7-%D8%B1%D8%A7%D9%87-%D8%AF%D8%A7%D8%AF%D9%86-%D9%85%D9%87%D8%AF%DB%8C-%D8%AC%D9%87%D8%A7%D9%86%DA%AF%DB%8C%D8%B1%DB%8C-%D8%A8%D9%87-%D8%AD%D9%84%D9%82%D9%87-%D8%A7%D9%88%D9%84%D8%B4-%D9%85%DB%8C-%D8%AE%D9%88%D8%A7%D9%87%D8%AF-%D8%A7%D9%88-%D8%B1%D8%A7-%D8%AA%D8%B7%D9%87%DB%8C%D8%B1-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T18:40:00+00:00"/>
    <meta property="og:title" content="روحانی با راه دادن مهدی جهانگیری به حلقه اولش می‌خواهد او را تطهیر کند"/>
    <meta property="og:description" content="عضو کمیسیون قضایی مجلس شورای اسلامی گفت: روحانی با راه دادن مهدی جهانگیری به حلقه اولش می‌خواهد او را تطهیر کند."/>
  </head>
  <body>
    <article>
      <h1>روحانی با راه دادن مهدی جهانگیری به حلقه اولش می‌خواهد او را تطهیر کند</h1>
      <address>
        <time datetime="2019-11-12T18:40:00+00:00">12 Nov 2019, 18:40</time>
      </address>
      <p>عضو کمیسیون قضایی مجلس شورای اسلامی گفت: روحانی با راه دادن مهدی جهانگیری به حلقه اولش می‌خواهد او را تطهیر کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدعلی پورمختار نماینده مردم بهار و کبودرآهنگ در مجلس شورای اسلامی گفت: برداشت اکثر نمایندگان در مجلس این است که رفتار آقای رئیس جمهور در قبال مبارزه با فساد، رفتاری کاملا سیاسی و انتخاباتی است.</p>
      <p>وی افزود: رئیس جمهور با این قبیل اظهارات خود می‌خواهد فضای سیاسی کشور را تحت تاثیر قرار دهد و از این طریق کار قوه قضائیه را زیر سوال ببرد و کم‌اهمیت جلوه دهد.</p>
      <p>عضو کمیسیون قضایی مجلس اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ رئیس جمهور با اظهارات خود به دنبال آن است که توپ را در زمین قوه قضائیه و سایر دستگاه‌ها بیندازد و این‌گونه عنوان می‌کند که در دستگاه‌های دیگر فسادهای بزرگ‌تری هست، بروید آنها را بررسی کنید و... و می‌خواهد از این طریق فضا را ملتهب کند تا از این فضا بتواند برای انتخابات مجلس استفاده کند.</p>
      <p>به گزارش فارس، وی اضافه کرد: رئیس جمهور با راه دادن مهدی جهانگیری به حلقه اول همراهان خود از سویی به دنبال کم اهمیت جلوه دادن کار قوه قضائیه بوده و از سوی دیگر به دنبال تطهیر اینگونه افراد است.</p>
      <p>پورمختار خاطرنشان کرد: این تحلیل هم در میان نمایندگان و هم در میان نخبگان وجود دارد و بسیاری از اعضای فراکسیون‌های نزدیک به دولت این ادبیات رئیس جمهور را نپسندیدند و تحلیلی در مخالفت با این‌گونه اظهارات دارند.</p>
      <p>انتهای پیام/</p>
    </article>
  </body>
</html>