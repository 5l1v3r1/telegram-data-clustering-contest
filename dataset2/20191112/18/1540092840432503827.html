<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197159/thessaloniki-poines-mamoyth-gia-ypothesi-diakinisis-kai-paranomis-kratisis-metanaston"/>
    <meta property="og:site_name" content="CNN.gr"/>
    <meta property="article:published_time" content="2019-11-12T18:54:54+00:00"/>
    <meta property="og:title" content="Θεσσαλονίκη: Ποινές «μαμούθ» για υπόθεση διακίνησης και παράνομης κράτησης μεταναστών"/>
    <meta property="og:description" content="Συνολικές ποινές κάθειρξης που κυμαίνονται από 96 έως και… 280 χρόνια επέβαλε το Τριμελές Εφετείο Κακουργημάτων Θεσσαλονίκης σε μέλη συμμορίας διακίνησης και..."/>
  </head>
  <body>
    <article>
      <h1>Θεσσαλονίκη: Ποινές «μαμούθ» για υπόθεση διακίνησης και παράνομης κράτησης μεταναστών</h1>
      <h2>Συνολικές ποινές κάθειρξης που κυμαίνονται από 96 έως και… 280 χρόνια επέβαλε το Τριμελές Εφετείο Κακουργημάτων Θεσσαλονίκης σε μέλη συμμορίας διακίνησης και παράνομης κράτησης μεταναστών.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 20:54 , 12 November 2019</p>
      <p>Η δράση τους αποκαλύφθηκε πέρσι τον Αύγουστο, όταν<b> εντοπίστηκαν σε αποθήκη</b> στην περιοχή της Σίνδου, συνολικά <b>46 παράτυποι μετανάστες</b> που στην πλειονότητά τους κατάγονταν από το Πακιστάν και το Μπανγκλαντές.</p>
      <p>Στο εδώλιο του κατηγορουμένου κάθισαν <b>οκτώ άτομα</b>, ανάμεσα στους οποίους τρεις Μολδαβοί, τρεις Πακιστανοί, ένας Έλληνας κι ένας Ρουμάνος. Οι τρεις πρώτοι καταδικάστηκαν σε συνολική κάθειρξη 280 ετών, ο καθένας, για την μεταφορά των μεταναστών, με δύο ΙΧ αυτοκίνητα από την Αλεξανδρούπολη προς τη Θεσσαλονίκη. Όπως προέκυψε,<b> ο καθένας εξ αυτών είχε καταβάλει το χρηματικό ποσό των 2.000 ευρώ για το δρομολόγιο.</b></p>
      <p>Φτάνοντας στη Θεσσαλονίκη, πάντα κατά το κατηγορητήριο, οι διακινούμενοι μετανάστες οδηγήθηκαν σε αποθήκη στην περιοχή της Σίνδου όπου<b> κρατήθηκαν παρά τη θέλησή τους</b>. Χρέη "φύλακα" φαίνεται πως είχαν αναλάβει οι τρεις κατηγορούμενοι Πακιστανοί που τιμωρήθηκαν με ποινές κάθειρξης, κατά περίπτωση, 96 και 188 ετών.</p>
      <p>Η ποινή της κάθειρξης 188 ετών επιβλήθηκε και σε 72χρονο Έλληνα που φέρεται ως ιδιοκτήτης της αποθήκης και απολογούμενος <b>δήλωσε "αθώος",</b> υποστηρίζοντας ότι δεν έχει καμία σχέση με την υπόθεση, αφού ο ίδιος, όπως είπε, απλώς βοσκούσε τα ζώα του στην περιοχή. Εξάλλου, ποινή φυλάκισης 48 ετών για απλή συνέργεια στην υπόθεση επέβαλε το δικαστήριο σε Ρουμάνο που καταδικάστηκε ως ιδιοκτήτης ενός εκ των οχημάτων που χρησιμοποιήθηκαν για την μεταφορά των μεταναστών.</p>
      <p>Άπαντες <b>επέστρεψαν στις φυλακές</b> μετά την ετυμηγορία των δικαστών, καθώς αποφασίστηκε οι εις βάρος τους επιβληθείσες ποινές να μην έχουν αναστέλλουσα δύναμη. Ο 72χρονος φερόμενος ως ιδιοκτήτης της αποθήκης ζήτησε να εκτίσει την ποινή του κατ' οίκον, επικαλούμενος σοβαρά προβλήματα υγείας, αλλά το αίτημά του δεν έγινε δεκτό. Όλοι τους έχουν εκτιτέα ποινή τα 20 χρόνια, εκτός από τον Ρουμάνο που έχει εκτιτέα τα 8 χρόνια.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197143/moria-miden-eis-to-pilikon-gia-prespes-tis-nd-milaei-o-kaklamanis">Μόρια: Μηδέν εις το πηλίκον – Για «Πρέσπες» της ΝΔ μιλάει ο Κακλαμάνης</a>
        </li>
        <li>
          <a href="https://www.cnn.gr/news/ellada/story/197161/thessaloniki-deytero-aimatiro-epeisodio-sto-kentro-tis-polis">Θεσσαλονίκη: Δεύτερο αιματηρό επεισόδιο στο κέντρο της πόλης</a>
        </li>
        <li>
          <a href="https://www.cnn.gr/news/ellada/story/197149/aimatiro-epeisodio-sti-thessaloniki-maxairosan-nearo">Αιματηρό επεισόδιο στη Θεσσαλονίκη: Μαχαίρωσαν νεαρό</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/2623/thessaloniki">ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/347/metanastes">ΜΕΤΑΝΑΣΤΕΣ</a>
        </li>
        <li>
          <a href="https://www.cnn.gr/eidhseis/tag/43672/diakinhsh-metanaston">ΔΙΑΚΙΝΗΣΗ ΜΕΤΑΝΑΣΤΩΝ</a>
        </li>
        <li>
          <a href="https://www.cnn.gr/eidhseis/tag/707/poines">ΠΟΙΝΕΣ</a>
        </li>
        <li>
          <a href="https://www.cnn.gr/eidhseis/tag/14904/symmoria">ΣΥΜΜΟΡΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/12/197160/snapshot/2754598.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197156/snapshot/2754273.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197157/snapshot/2754584.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197046/snapshot/1.jpg"/>
      </figure>
    </article>
  </body>
</html>