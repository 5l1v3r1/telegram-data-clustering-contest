<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953153"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T18:01:42+00:00"/>
    <meta property="og:title" content="మూడు రోజుల వ్యవధిలో మరో హ్యాట్రిక్ సాధించిన చాహర్"/>
    <meta property="og:description" content="ADVT"/>
  </head>
  <body>
    <article>
      <h1>మూడు రోజుల వ్యవధిలో మరో హ్యాట్రిక్ సాధించిన చాహర్</h1>
      <address>
        <time datetime="2019-11-12T18:01:42+00:00">12 Nov 2019, 18:01</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>తిరువనంతపురం:</b> నాగ్‌పూర్ వేదికగా బంగ్లాదేశ్‌తో జరిగిన టీ-20లో టీం ఇండియా పేస్ బౌలర్ దీపక్ చాహర్ అద్భుత ప్రదర్శనతో ఆకట్టుకున్నాడు. తన స్వింగ్ బౌలింగ్‌తో బంగ్లా బ్యాట్స్‌మెన్లకు చుక్కలు చూపించిన చాహర్.. అంతర్జాతీయ టీ-20ల్లో హ్యాట్రిక్ సాధించిన తొలి భారత బౌలర్‌గా రికార్డు సృష్టించాడు. అంతేకాక.. ఈ మ్యాచ్‌లో ఆరు వికెట్లు తీసి.. జట్టు విజయంలో కీలక పాత్ర పోషించాడు.</p>
      <p>  </p>
      <p>అయితే మూడు రోజుల వ్యవధిలో చాహర్ మరో హ్యాట్రిక్‌తో ప్రత్యర్థులకు షాక్ ఇచ్చాడు. సయ్యద్ ముస్తాక్ అలీ టీ-20 ట్రోఫీలో రాజస్థాన్ జట్టు తరఫున ఆడుతున్న అతను తిరువనంతపురం వేదికగా విదర్భతో జరిగిన మ్యాచ్‌లో హ్యాట్రిక్ సాధించాడు. అతని వేసిన 13వ ఓవర్‌లో దర్శన్ నల్కడే, శ్రీకాంత్ వాగ్, అక్షయ్ వాడ్కర్ వికెట్లను వరుస బంతుల్లో తీసుకున్నాడు. దీంతో 13 ఓవర్ల మ్యాచ్‌లో విదర్భ 9 వికెట్లు కోల్పోయి.. 99 పరుగులు చేసింది. చాహర్ 18 పరుగులు ఇచ్చి.. 4 వికెట్లు పడగొట్టాడు. ఈ మ్యాచ్‌లో విదర్భ విజేడీ పద్ధతిలో ఒక పరుగు తేడాతో విజయం సాధించింది.</p>
    </article>
  </body>
</html>