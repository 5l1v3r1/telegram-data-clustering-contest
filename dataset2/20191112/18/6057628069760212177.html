<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191112-mai-yiwuwa-ronaldo-ya-fuskanci-haramcin-wasannin-shekaru-2"/>
    <meta property="og:site_name" content="RFI"/>
    <meta property="article:published_time" content="2019-11-12T18:11:12+00:00"/>
    <meta property="og:title" content="Mai yiwuwa Ronaldo ya fuskanci haramcin wasannin shekaru 2"/>
    <meta property="og:description" content="Mai yiwuwa Ronaldo ya fuskanci tsattsauran hukunci a gasar Seria A, biyo bayan rashin da’ar da ya nuna lokacin da Paulo Dybala ya maye gurbinsa yayin wasan da Juventus ta doke AC Milan da 2-1."/>
  </head>
  <body>
    <article>
      <h1>Mai yiwuwa Ronaldo ya fuskanci haramcin wasannin shekaru 2</h1>
      <address><time datetime="2019-11-12T18:11:12+00:00">12 Nov 2019, 18:11</time> by <a rel="author">Nura Ado Suleiman</a></address>
      <p>
        <b>Mai yiwuwa Ronaldo ya fuskanci tsattsauran hukunci a gasar Seria A, biyo bayan rashin da’ar da ya nuna lokacin da Paulo Dybala ya maye gurbinsa yayin wasan da Juventus ta doke AC Milan da 2-1.</b>
      </p>
      <p>Ana mintuna na 55 ne Dybala ya maye gurbin Ronaldo, yayinda wasan yake matakin babu ci 0-0.</p>
      <p>A lokacin da yake tattakin ficewa daga filin wasan ne Ronaldo ya fuskanci kocinsu Maurizio Sarri yana guna-guni, cikin fushi kuma yaki zama a benci ya ma fice daga harabar filin wasan gaba daya, kafin fafatawar tasu da AC Milan ta kare da kusan mintuna 5.</p>
      <p>Wannan tasa a lokacin da yake tsokaci yayin zantawa da manema labarai kan lamarin, tsohon dan wasan kwallon kafar Italiya, Antonio Cassano ya ce, Ronaldo zai iya fuskantar haramcin buga wasanni har na tsawon shekaru 2.</p>
    </article>
  </body>
</html>