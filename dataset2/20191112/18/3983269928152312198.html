<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/els-cdr-tallen-simultaniament-lacces-a-barcelona-per-gran-via-meridiana-i-diagonal/noticia/2962920/"/>
    <meta property="og:site_name" content="CCMA"/>
    <meta property="article:published_time" content="2019-11-12T18:53:00+00:00"/>
    <meta property="og:title" content="Els CDR tallen simultàniament l'accés a Barcelona per Gran Via, Meridiana i Diagonal"/>
    <meta property="og:description" content="Els manifestants també han tallat la Ronda del Mig i aturen la circulació del Tram a la Diagonal"/>
  </head>
  <body>
    <article>
      <h1>Els CDR tallen simultàniament l'accés a Barcelona per Gran Via, Meridiana i Diagonal</h1>
      <h2>Els manifestants també han tallat la Ronda del Mig i aturen la circulació del Tram a la Diagonal</h2>
      <address><time datetime="2019-11-12T18:53:00+00:00">12 Nov 2019, 18:53</time> by <a rel="author">Laura Galan</a></address>
      <p>Enmarcada en les accions anunciades contra la sentència del Suprem i sota la crida "Bloquegem Barcelona", els<b> CDR </b>han tallat a quarts de vuit del vespre <b>tres accessos</b> a Barcelona: l'Avinguda <b>Meridiana</b>, a Fabra i Puig, la <b>Gran Via</b>, a l'altura de Padilla, i l'<b>Avinguda Diagonal</b>, a Maria Cristina.</p>
      <p>També han tallat la Gran Via a l'altura de la plaça <b>Universitat </b>i<b> la Ronda del Mig.</b></p>
      <p> </p>
      <figure>
        <iframe data-src="https://twitter.com/barcelona_GUB/status/1194352566311772161?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/FerranMorenoG/status/1194323643523895298?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>A les vuit del vespre, el tall de la <b>Diagonal</b> el feien unes<b> dues-centes persones</b> que ocupaven el tronc central i els laterals d'aquesta avinguda. També avançaven en grup cap a <b>Gran Via de Carles III</b> amb la intenció de tallar la <b>Ronda del Mig</b>.<br/> </p>
      <figure>
        <img src="https://www.ccma.cat/multimedia/jpg/4/8/1573586581884.jpg"/>
      </figure>
      <p> </p>
      <figure>
        <iframe data-src="https://twitter.com/FerranMorenoG/status/1194335893026410504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/FerranMorenoG/status/1194342381346344961?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/alopezdo/status/1194345912472162307?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <img src="https://www.ccma.cat/multimedia/jpg/3/2/1573591594323.jpg"/>
      </figure>
      <p>
        <i>Imatge del segon cop que s'ha tallat la Ronda del Mig</i>
      </p>
      <p>El tall a la Ronda del Mig ha durat una hora i <b>s'ha aixecat</b> passades les nou del vespre. Al cap de poca estona, poc abans de tres quarts de deu, els manifestants han tornat a tallar aquesta via.<br/> </p>
      <figure>
        <img src="https://www.ccma.cat/multimedia/jpg/2/8/1573590643282.jpg"/>
      </figure>
      <p>
        <i>Tall a la plaça de les Glòries</i>
      </p>
      <p>El tall de Gran Via amb Padilla ha avançat cap a la plaça de les <b>Glòries</b>. Un grup de persones s'ha dividit i ha anat a tallar <b>Consell de Cent</b> amb Aragó. Part del servei de <b>Trambesòs</b> ha quedat interromput.<br/> </p>
      <figure>
        <img src="https://www.ccma.cat/multimedia/jpg/5/8/1573590647385.jpg"/>
      </figure>
      <p><i>Concentrats a l'Avinguda Meridiana</i><br/><br/>A l'<b>Avinguda Meridiana</b>, un es 500 persones, segons la Guàrdia Urbana, han tallat la via per trentena nit consecutiva des que es va fer pública la sentència del Suprem.</p>
      <p> </p>
      <p> </p>
      <p> </p>
    </article>
  </body>
</html>