<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ukrajinci-cogo-misyacya-mozhut-otrimati-platizhki-za-komunalku-iz-pomilkami--639495.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T18:35:23+00:00"/>
    <meta property="og:title" content="Українці цього місяця можуть отримати платіжки за комуналку із помилками"/>
    <meta property="og:description" content="Помилки можуть виникнути через запровадження нового механізму нарахування пільг"/>
  </head>
  <body>
    <article>
      <h1>Українці цього місяця можуть отримати платіжки за комуналку із помилками</h1>
      <address>
        <time datetime="2019-11-12T18:35:23+00:00">12 Nov 2019, 18:35</time>
      </address>
      <h4>Помилки можуть виникнути через запровадження нового механізму нарахування пільг</h4>
      <p>У платіжках за комунальні послуги через неточності в даних з технічних причин можуть бути випадки ненарахування окремим особам суми пільги за жовтень 2019 року. Про це повідомляє <a href="https://www.msp.gov.ua/news/17845.html">пресслужба</a> Міністерства соціальної політики.</p>
      <p>Як зазначили в пресслужбі, помилки можуть виникнути через новий механізм нарахування пільг на ЖКП, який вступив в силу з 1 жовтня 2019 року.</p>
      <p>«У такому разі рекомендуємо звернутися до органу соціального захисту населення за місцем проживання для уточнення інформації. Сума пільги у такому випадку за жовтень буде донарахована в наступному місяці», - йдеться в повідомленні.</p>
      <p>У Мінсоцполітики нагадали, що починаючи з листопада 2019 року українці будуть отримувати квитанції за комунальні послуги з повним розміром платежу - без урахування пільг та субсидій.</p>
      <p>Відтепер пільга надається у грошовій формі органами соціального захисту населення. Розраховані суми пільг перераховуватимуться АТ «Ощадбанк» для подальшого проведення ним розрахунків з надавачами послуг за кожного конкретного пільговика (безготівкова форма). Пільговикам, які подали заяву до органу соціального захисту населення на отримання пільги готівкою, виплата буде здійснюватися у готівковій формі у зазначений у заяві спосіб (банк або пошта).</p>
      <p>У разі отримання готівки пільговик має сплатити спожиті послуги повністю. Інші пільговики сплачують, як і раніше, частину платежу, а суму пільги за них перерахує надавачу послуг АТ «Ощадбанк» (за наявності даних про номер мобільного телефону пільговик отримає інформаційне повідомлення від банку про проведені платежі).</p>
      <related>
        <a href="https://glavcom.ua/economics/finances/monetizaciya-20-pilgoviki-otrimuyut-shokuyuchi-platizhki-638745.html"/>
        <a href="https://glavcom.ua/kyiv/news/zlisnih-kijivskih-borzhnikiv-za-komunalku-ne-vipuskatimut-za-kordon-638693.html"/>
        <a href="https://glavcom.ua/economics/finances/rozprodazh-na-aliexpress-ukrajinci-vchora-vitratili-ponad-320-milyoniv--639462.html"/>
      </related>
    </article>
  </body>
</html>