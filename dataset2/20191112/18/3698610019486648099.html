<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/glava-aparatu-bilogo-domu-vidmovivsya-davati-svidchennya-u-spravi-schodo-impichmentu-trampa-wsj-329413_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T18:17:00+00:00"/>
    <meta property="og:title" content="Глава апарату Білого дому відмовився давати свідчення у справі щодо імпічменту Трампа – WSJ"/>
    <meta property="og:description" content="Малвані погодився з інструкцією Білого дому про заборону на співпрацю з Палатою представників, яка веде розслідування."/>
  </head>
  <body>
    <article>
      <h1>Глава апарату Білого дому відмовився давати свідчення у справі щодо імпічменту Трампа – WSJ</h1>
      <h2>Малвані погодився з інструкцією Білого дому про заборону на співпрацю з Палатою представників, яка веде розслідування.</h2>
      <address>
        <time datetime="2019-11-12T18:17:00+00:00">12 Nov 2019, 18:17</time>
      </address>
      <p>Виконуючий обов'язки <b><a href="https://dt.ua/POLITICS/u-spravi-schodo-impichmentu-trapma-dopitayut-golovu-aparatu-bilogo-domu-axios-328913_.html">глави апарат Білого дому</a></b> Мік Малвані змінив курс, відмовившись від планів подати позов до федерального суду з проханням вирішити, чи повинен він давати свідчення в Конгресі в рамках розслідування імпічменту президента США Дональда Трампа під керівництвом демократів, пише газета <a href="https://www.wsj.com/articles/mick-mulvaney-to-drop-lawsuit-refuse-to-testify-in-impeachment-inquiry-11573573022?mod=djemalertNEWS">Wall Street Journal</a>.</p>
      <p>Замість цього Малвані сказав, що він підкориться інструкції Білого дому про відмову співпрацювати з Палатою представників. <b><a href="https://dt.ua/WORLD/biliy-dim-zaboroniv-dekilkom-chinovnikam-davati-svidchennya-u-spravi-pro-impichment-trampa-wsj-328452_.html">Білий дім заборонив деяким чиновникам давати свідчення</a> </b>у справі про імпічмент Трампа на початку листопада.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>