<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/napad-pid-chas-vistupu-v-er-riyadi-video-50053155.html"/>
    <meta property="og:site_name" content="НВ"/>
    <meta property="article:published_time" content="2019-11-12T18:21:00+00:00"/>
    <meta property="og:title" content="У Саудівській Аравії чоловік з ножем напав на акторів прямо на сцені - відео"/>
    <meta property="og:description" content="У столиці Саудівської Аравії, Ер-Ріяді, громадянин Ємену поранив ножем трьох акторів під час вистави."/>
  </head>
  <body>
    <article>
      <h1>У Саудівській Аравії чоловік з ножем напав на акторів прямо на сцені - відео</h1>
      <h2>У столиці Саудівської Аравії, Ер-Ріяді, громадянин Ємену поранив ножем трьох акторів під час вистави.</h2>
      <address>
        <time datetime="2019-11-12T18:21:00+00:00">12 Nov 2019, 18:21</time>
      </address>
      <p>Як повідомляє <a href="https://news.yahoo.com/three-performers-stabbed-stage-saudi-capital-001940336.html">AFP,</a> озброєний ножем чоловік увірвався на сцену під час музичного спектаклю в парку короля Абдалли і встиг поранити трьох акторів - двох чоловіків і одну жінку.</p>
      <p>У поліції повідомили, що потерпілі перебувають у стабільному стані.</p>
      <p>Нападника оперативно затримали. Ним виявився 33-річний громадянин Ємену. У поліції не уточнили мотиви нападу.</p>
      <p>Парк короля Абдалли - одне з місць в Ер-Ріяді, де проводиться двомісячний «сезон Ер-Ріяда» - розважальний фестиваль, спрямований на те, щоб відкрити королівство для іноземних туристів.</p>
      <p>Наслідний принц Саудівської Аравії тільки в 2018 році зняв багаторічну заборону на концерти та вистави в громадських місцях за участю чоловіків і жінок.</p>
    </article>
  </body>
</html>