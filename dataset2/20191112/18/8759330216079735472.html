<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903528/door-lampard-ondertekende-boetelijst-openbaar-23-duizend-euro-voor-laatkomers.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T18:00:00+00:00"/>
    <meta property="og:title" content="Door Lampard ondertekende boetelijst openbaar: 23 duizend (!) euro voor laatkomers"/>
    <meta property="og:description" content="Chelsea houdt er sinds de entree van manager Frank Lampard een streng boetereglement op na. Het boetereglement van The Blues, dat ondertekend is door Lampard, is dinsdag uitgelekt en verspreid via social media."/>
  </head>
  <body>
    <article>
      <h1>Door Lampard ondertekende boetelijst openbaar: 23 duizend (!) euro voor laatkomers</h1>
      <address>
        <time datetime="2019-11-12T18:00:00+00:00">12 Nov 2019, 18:00</time>
      </address>
      <p>
        <b>Chelsea houdt er sinds de entree van manager Frank Lampard een streng boetereglement op na. Het boetereglement van The Blues, dat ondertekend is door Lampard, is dinsdag uitgelekt en verspreid via social media.</b>
      </p>
      <p>Vooral laatkomers hebben het zwaar op Stamford Bridge. Wanneer een speler niet op de afgesproken tijd aanwezig is bij de start van de training, kost hem dat een bedrag van ruim 23 duizend (!) euro. Te laat komen voor een teambespreking is goed voor een boete van 583 euro per minuut. Ook wanneer spelers niet op tijd aanwezig zijn voor blessurebehandelingen, krachttrainingen en wedstrijddagen, wordt de boetepot van Chelsea gevuld.</p>
      <p>Chelsea wil bovendien exact weten wat de spelers doen, wanneer ze aanwezig zijn op de club. Bezoek van familie of vrienden is alleen toegestaan, wanneer Lampard daar 24 uur van tevoren toestemming voor geeft. De aanwezigheid van zaakwaarnemers wordt niet getolereerd, tenzij ze een 'officieel bezoek' aan <i>The Blues</i> brengen.</p>
      <figure>
        <iframe data-src="https://twitter.com/FootyAccums/status/1194262623786848256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>