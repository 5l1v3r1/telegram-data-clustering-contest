<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/120-let-italijanskega-filma"/>
    <meta property="og:site_name" content="Primorske novice"/>
    <meta property="article:published_time" content="2019-11-12T10:03:52+00:00"/>
    <meta property="og:title" content="120 let italijanskega filma"/>
    <meta property="og:description" content="V prostorih legendarnih studiev Cinecitta v Rimu bo decembra vrata odprl Italijanski avdiovizualni in filmski muzej (MIAC). V njem bo v sklopu bogatega avdiovizualnega gradiva predstavljenih 120 let italijanskega filma in življenja v Italiji. Ureditev muzeja, ki se nahaja v nekdanjih prostorih razvojnega oddelka studiev, je stala 2,5 milijona evrov."/>
  </head>
  <body>
    <article>
      <h1>120 let italijanskega filma</h1>
      <address><time datetime="2019-11-12T10:03:52+00:00">12 Nov 2019, 10:03</time> by <a rel="author">Uredništvo Pn</a></address>
      <p>
        <b>V prostorih legendarnih studiev Cinecitta v Rimu bo decembra vrata odprl Italijanski avdiovizualni in filmski muzej (MIAC). V njem bo v sklopu bogatega avdiovizualnega gradiva predstavljenih 120 let italijanskega filma in življenja v Italiji. Ureditev muzeja, ki se nahaja v nekdanjih prostorih razvojnega oddelka studiev, je stala 2,5 milijona evrov.</b>
      </p>
      <figure>
        <img src="https://static.primorske.si/foto/highres/promenada/719386_260-sofia.jpg"/>
        <figcaption>Sophia Loren Foto: Profimedia</figcaption>
      </figure>
      <p><b>RIM</b> &gt; Na italijanskem ministrstvu za kulturo so muzej opisali kot “potopitev v italijansko domišljijo, potovanje skozi zgodovino države ob podobah, zvokih in glasbi, ki so prispevali k veličini italijanske kinematografije”.</p>
      <p>Italijanski minister za kulturo <b>Dario Franceschini</b> je povedal, da bo muzej omogočil “veličastno zgodovino italijanskega filma izkusiti na nov in privlačen način”. Dodal je, da bo leto 2020 Fellinijevo leto v počastitev 100. obletnice rojstva italijanskega režiserja <b>Federica Fellinija</b>.</p>
      <p>Ob vstopu v muzej bo obiskovalce pozdravil Fellinijev citat: “Edini pravi realist je vizionar.” Posamezne sobe bodo posvečene različnim temam, od romantike, zgodovine in politike do hrane. Predstavljene bodo tudi ikone italijanskega filma, med njimi <b>Sophia Loren.</b></p>
    </article>
  </body>
</html>