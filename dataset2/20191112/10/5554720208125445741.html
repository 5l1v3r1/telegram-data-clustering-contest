<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/tejashwi-yadav-says-on-birth-day-celebration-in-plane-controvercy/272286/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-12T10:52:02+00:00"/>
    <meta property="og:title" content="प्लेन में केक काटने को लेकर JDU ने उठाए सवाल तो तेजस्वी यादव ने यूं दिया जवाब"/>
    <meta property="og:description" content="तेजस्वी यादव ने अपने जन्मदिन वाले वायरल तस्वीर को लेकर हंगामा कर रहे अपने विरोधियों पर जमकर निशाना साधा है। अब ये जन्मजात दर्द कौन ठीक करे??"/>
  </head>
  <body>
    <article>
      <h1>प्लेन में केक काटने को लेकर JDU ने उठाए सवाल तो तेजस्वी यादव ने यूं दिया जवाब</h1>
      <address><time datetime="2019-11-12T10:52:02+00:00">12 Nov 2019, 10:52</time> by <a rel="author">JKR Staff</a></address>
      <p>प्लेन में बर्थ-डे सेलेब्रेशन करने को लेकर अपने राजनीतिक विरोधियों के निशाने पार आए बिहार के पूर्व उप-मुख्यमंत्री और नेता विपक्ष तेजस्वी यादव ने पलटवार किया है। राष्ट्रीय जनता दल (राजद) के नेता तेजस्वी यादव ने अपने जन्मदिन वाले वायरल तस्वीर को लेकर हंगामा कर रहे अपने विरोधियों पर जमकर निशाना साधा है।</p>
      <figure>
        <img src="http://www.jantakareporter.com/wp-content/uploads/2019/11/Tejashwi.png"/>
      </figure>
      <p>तेजस्वी ने शायराना अंदाज में लिखा, “भैंस वाला, दूध वाला प्लेन में चढ़ चाय कैसे पी रहा? यह एक और इल्जाम हम पर आ रहा… कुछ लोगों को परेशान देख हम परेशान हो जाते है। अफ़सोस! फिर भी उन लोगों के मुर्शिद उनसे ख़ुश नहीं हो पाते है। हम सड़क पर अमरूद, भुट्टा, भूंजा और चाट भी खाते है और प्लेन में कबाब भी। लेकिन पेट दर्द किसी और को होता है। अब ये जन्मजात दर्द कौन ठीक करे??”</p>
      <p>गौरतलब है कि, मंगलवार को तेजस्वी के चार्टर प्लेन में जन्मदिन मानने को लेकर विरोधियों ने खूब तंज कसा था। तेजस्वी यादव की केक काटते हुए फोटो वायरल होने के बाद JDU नेता ने उनपर हमला बोला था। उन्होंने कहा था कि तेजस्वी यादव जी आपके राजनीतिक जीवन पर यह सबसे बड़ा राजनीतिक धब्बा है। पिताजी जेल में बंद हैं और आप चार्टर प्लेन में बैठ कर बेशर्मी से जन्मदिन मना रहे हैं शर्म आनी चाहिए आपको।</p>
    </article>
  </body>
</html>