<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/huis-advocaat-derk-wiersum-weken-geobserveerd-door-moordcommando/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T10:26:00+00:00"/>
    <meta property="og:title" content="Huis advocaat Derk Wiersum weken geobserveerd door moordcommando"/>
    <meta property="og:description" content="In Opsporing Verzocht vanavond nieuwe informatie"/>
  </head>
  <body>
    <article>
      <h1>Huis advocaat Derk Wiersum weken geobserveerd door moordcommando</h1>
      <h2>In Opsporing Verzocht vanavond nieuwe informatie</h2>
      <address><time datetime="2019-11-12T10:26:00+00:00">12 Nov 2019, 10:26</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>In het onderzoek naar de moord op de Amsterdamse advocaat Derk Wiersum heeft de recherche vastgesteld dat de daders in elk geval vanaf augustus drie gestolen auto’s hebben gebruikt om de straat en het huis van het doelwit in de gaten te houden. Dat meldt de politie dinsdag. Het programma <i>Opsporing Verzocht</i> komt dinsdagavond met nieuwe informatie uit het onderzoek. Wiersum werd op de vroege ochtend van 18 september bij zijn huis aan de Imstenrade in Amsterdam-Buitenveldert doodgeschoten. De schutter ontkwam uiteindelijk in een witte Opel Combo, een van de gestolen voertuigen, meent de politie. De auto is geregistreerd door bewakingscamera’s in de buurt van de plaats delict. De Combo is later in Almere aangetroffen.</p>
      <h4>Medellín aan de Amstel – <a href="https://tpo.nl/2019/09/18/medellin-aan-de-amstel-advocaat-derk-wiersum-van-kroongetuige-nabil-b-geliquideerd/">Dossier Derk Wiersum</a></h4>
      <p>Eén verdachte zit vast op verdenking van betrokkenheid bij de moord. Hierover is verder nog niets naar buiten gebracht.</p>
      <p>Derk Wiersum was de advocaat van Nabil B., de kroongetuige in het zeer omvangrijke onderzoek-Marengo naar een reeks liquidaties in de onderwereld. In Marengo geldt de voortvluchtige Ridouan Taghi als hoofdverdachte. Aangenomen wordt dat de moord op de advocaat in opdracht van Taghi en de zijnen is gepleegd. De broer van B. is in maart 2018 doodgeschoten, kort nadat bekend was gemaakt dat B. kroongetuige is.</p>
      <p>Bewakingscamera’s hebben vastgelegd dat de Combo op de ochtend van de moord vanaf de Van Boshuizenstraat richting Imstenrade rijdt. Direct na de moord rijdt het busje de Van Boshuizenstraat weer op, richting Europaboulevard. De schutter zat in de auto, denkt de politie, de bestuurder was een andere persoon.</p>
      <p>Bij verschillende voorverkenningen zijn ook een Volkswagen Transporter en een Renault Mégane gebruikt, aldus de politie. Op 16 september is de Transporter in de buurt van de Imstenrade geweest. Na de moord werd deze auto gevonden in een parkeergarage in Amsterdam-Zuidoost.</p>
      <p>Ook de Renault Mégane is in de periode vóór de moord in Buitenveldert en de Imstenrade geweest. De auto is volgens de politie in brand gestoken.</p>
      <p><b>Prof. Paul Cliteur –</b> <a href="https://tpo.nl/2019/09/20/prof-paul-cliteur-theo-van-gogh-derk-wiersum-en-de-aanslag-op-de-rechtsstaat/">Theo van Gogh, Derk Wiersum en de aanslag op de rechtsstaat</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>