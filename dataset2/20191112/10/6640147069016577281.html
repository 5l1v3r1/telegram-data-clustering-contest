<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sviluppatori-cyberpunk-2077-crunch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T10:14:00+00:00"/>
    <meta property="og:title" content="Sviluppatori di Cyberpunk 2077, Star Wars Jedi Fallen Order e Avengers parlano del crunch"/>
    <meta property="og:description" content="Gli sviluppatori di Star Wars Jedi Fallen Order, Cyberpunk 2077 e Marvel's Avengers si sono esposti di recente sull'argomento del crunch."/>
  </head>
  <body>
    <article>
      <h1>Sviluppatori di Cyberpunk 2077, Star Wars Jedi Fallen Order e Avengers parlano del crunch</h1>
      <address><time datetime="2019-11-12T10:14:00+00:00">12 Nov 2019, 10:14</time> by <a rel="author">Gianluca Saitto</a></address>
      <p>Mancano pochissimi giorni al rilascio di <b>Star Wars Jedi Fallen Order</b>, e Il periodo immediatamente precedente al rilascio di un titolo importante coincide con il momento in cui gli sviluppatori spingono molto di più in quello che è noto come il periodo di “crunch”. Questo momento di sviluppo può durare per settimane o nei peggiori dei casi addirittura mesi, se non di più. L’argomento del crunch è stato discusso in passato anche da CD Projekt RED, sviluppatori di<b> Cyberpunk 2077</b> e da Crystal Dynamics che sono al lavoro su<b> Avengers</b>.</p>
      <p>Durante un intervista concessa alla redazione di Eurogamer, Stig Asmussen di Respawn ha recentemente condiviso la sua prospettiva sul crunch e su come il team di Star Wars Jedi Fallen Order ha cercato di <b>assicurarsi che gli sviluppatori non si esaurissero mentre lavoravano al titolo</b>.<i> “Fondamentalmente tutti hanno detto: ‘Devi lavorare in queste ore’ e ci siamo resi conto che non era un approccio equo e sostenibile per Fallen Order.”</i></p>
      <figure>
        <img src="https://www.tomshw.it/images/images/2019/05/cyberpunk-2077-33961.768x432.jpg"/>
      </figure>
      <p>Leggi anche: <a href="https://www.tomshw.it/videogioco/xbox-scarlett-leak-data-lancio/">Xbox Scarlett: un leak ne rivela la data di lancio?</a></p>
      <p>Proprio di recente, CD Projekt Red ha commentato<b> l’atmosfera che c’è all’interno dello studio in questo momento, </b>dato che Cyberpunk 2077 è entrato nella fase finale del suo periodo di produzione. John Mamais, che dirige l’ufficio di Cracovia, ha dichiarato che: <i>“tutti stanno lavorando molto duramente in questo momento per rispettare la data di rilascio di Cyberpunk 2077”</i>. Ha detto che il team è entusiasta delle reazioni positive ricevute in occasione degli eventi del settore, come PAX Australia per esempio, ma questo a sua volta può creare della pressione e alcuni sviluppatori ne possono risentire.</p>
      <p>Sempre al PAX Australia, il CEO di Crystal Dynamics Scot Amos ha dichiarato che lo studio ha una <b>mentalità che predilige di dare priorità alla famiglia degli sviluppatori</b>. <i>“Una delle cose che dico sempre alla mia squadra: se il tuo bambino compie gli anni, allora prenditi cura del compleanno di tuo figlio”</i> ha detto Amos. Inoltre il CEO ha dichiarato di essere a conoscenza delle brutte storie riguardo al crunch nel settore videoludico, ma vuole che il suo team lavori in un modo intelligente ed equilibrato. <b>Cosa pensate delle parole di questi sviluppatori riguardo al crunch?</b> Diteci la vostra nella sezione dedicata ai commenti.</p>
      <blockquote>Star Wars Jedi Fallen Order uscirà tra 3 giorni, prenota la tua copia del gioco su Amazon a <a href="https://toms.it/qv5cv">questo indirizzo</a>. Se non ti basta il titolo Star Wars puoi già prenotare Cyberpunk 2077 a<a href="https://toms.it/EBNeN"> quest’altro indirizzo</a>, e Marvel’s Avengers a <a href="https://toms.it/PKu3W">questo indirizzo</a>.</blockquote>
    </article>
  </body>
</html>