<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621099/%D8%B1%DB%8C%D8%B2%D8%B4-%D8%A8%D9%88%D8%B1%D8%B3%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B1%D9%88%D9%BE%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T10:07:00+00:00"/>
    <meta property="og:title" content="ریزش بورس‌های آمریکا و اروپا"/>
    <meta property="og:description" content="نبود خبر جدیدی از پیشرفت در روند حصول توافق تجاری بین چین و آمریکا و وضعیت هنگ‌کنگ، بیشتر شاخص‌های بورس‌های آمریکا و اروپا ریزش کردندبورسی را در مسیر نزولی قرار داد."/>
  </head>
  <body>
    <article>
      <h1>ریزش بورس‌های آمریکا و اروپا</h1>
      <address>
        <time datetime="2019-11-12T10:07:00+00:00">12 Nov 2019, 10:07</time>
      </address>
      <p>
        <i>نبود خبر جدیدی از پیشرفت در روند حصول توافق تجاری بین چین و آمریکا و وضعیت هنگ‌کنگ، بیشتر شاخص‌های بورس‌های آمریکا و اروپا ریزش کردندبورسی را در مسیر نزولی قرار داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> شاخص‌های بورسی در معاملات روز سه شنبه تحت تاثیر اخبار مربوط به جنگ تجاری و تداوم اعتراضات داخلی در هنگ‌کنگ قرار گرفتند. با وجود ابراز امیدواری ویلبر راس- وزیر تجارت آمریکا- نسبت به رسیدن چین و آمریکا به فاز نخست توافق تجاری تا پایان این ماه، هنوز دیدار جدیدی بین مقامات عالی‌رتبه دو طرف برگزار نشده است و مشخص نیست که دو طرف به جمع بندی در خصوص جزئیات رسیده باشند.</p>
      <p>به گزارش بلومبرگ، از سوی دیگر اعتراضات داخلی در هنگ‌کنگ که ابتدا در اعتراض به لایحه استرداد مجرمین به چین آغاز شد، بیش از پیش تشدید شده است و کری لام- رئیس اجرایی این منطقه- تظاهرکنندگان را آشوب‌طلب و اغتشاش گر خوانده است.</p>
      <p>مت فورستر- کارشناس ارشد سرمایه‌گذاری در موسسه " بی ان وای ملون"- گفت: بازار‌ها دچار نوعی سردرگمی شده اسند. نیاز به اطلاعات بیشتری از جزئیات و زمان بندی توافق تجاری جدید بین چین و آمریکا داریم و در حال حاضر با توجه به اطلاعات ناقص معامله می‌کنیم.</p>
      <p>در وال استریت، بیش‌تر شاخص‌ها ریزشی بودند تا جایی که به جز شاخص "داوجونز ایدانستریال اوریج" که ۰.۰۴ درصد جهش کرد و به ۲۷ هزار و ۶۹۱.۴۹ واحد رسید، دو شاخص دیگر پس از چهار صعود متوالی قرمز پوش شدند: شاخص " اس اند پی ۵۰۰" با ۰.۲ درصد کاهش تا سطح ۳۰۸۷.۰۱ واحدی پایین رفت و دیگر شاخص مهم بورسی آمریکا یعنی " نزدک کامپوزیت" با کاهش ۰.۱۳ درصدی در سطح ۸۴۶۴.۲۸ واحدی بسته شد.</p>
      <p>در معاملات بازار‌های بورس در اروپا، شاخص‌ها عملکرد مشابهی داشتند تا جایی که شاخص "فوتسی ۱۰۰" بورس لندن با ریزش ۰.۴۲ درصدی تا ۷۳۲۸.۵۴ واحد پایین رفت، شاخص " کک ۴۰" بورس پاریس با افزایش ۰.۰۷ درصدی در سطح ۵۸۹۳.۹۲ واحد بسته شد و شاخص " دکس ۳۰" بورس فرانکفورت در آلمان با کاهش ۰.۲۳ درصدی و ایستادن در سطح ۱۳ هزار و ۱۹۸.۳۷ واحدی به کار خود خاتمه داد. در مادرید شاخص " ایبکس ۳۵" حدود ۰.۰۶ درصد پایین رفت و به ۹۳۸۸.۵۰ واحد رسید.</p>
      <p>از سوی دیگر در معاملات بورس‌های آسیا، شاخص " نیک کی ۲۲۵" بورس توکیو ژاپن با جهش ۰.۵۲ درصدی تا سطح ۲۳ هزار و ۴۵۲.۰۷ واحدی بالا رفت، شاخص " هانگ سنگ" بورس هنگ کنگ با افزایش ۰.۳۳ درصدی به ۲۷ هزار و ۱۰.۶۲ واحد رسید. در چین شاخص " شانگ‌های کامپوزیت " با ریزش ۰.۱۲ درصدی در سطح ۳۸۹۸.۱۵ واحد بسته شد. در استرالیا شاخص " اس اند پی اس اند ایکس ۲۰۰" بورس سیدنی با ۰.۲۹ درصد کاهش وایستادن در سطح ۶۷۵۳.۰۱ واحدی به کار خود خاتمه داد.</p>
      <p>در بازار طلای سیاه، هر بشکه نفت " وست تگزاس اینتر مدیت" با ۰.۲۶ درصد افزایش به ۵۷.۰۱ دلار رسید و نفت خام برنت دریای شمال با افزایش ۰.۳۱ درصدی به ازای ۶۲.۳۷ دلار در هر بشکه مبادله شد.</p>
      <p>همچنین در بازار فلزات گران بها، بهای هر اونس طلا برای تحویل فوری با کاهش ۰.۱۳ درصدی به ۱۴۵۵.۲۰ دلار رسید. هر اونس نقره با افزایش ۰.۱۴ درصدی به ازای ۱۶.۸۲ دلار مبادله شد.</p>
    </article>
  </body>
</html>