<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76484-Streamer-trenoval-3-mesiace-aby-prekonal-569hodinovy-rekord-Cely-mesiac-stravi-hranim-19-hodin-denne"/>
    <meta property="og:site_name" content="REFRESHER"/>
    <meta property="article:published_time" content="2019-11-12T10:47:00+00:00"/>
    <meta property="og:title" content="Streamer trénoval 3 mesiace, aby prekonal 569-hodinový rekord. Celý mesiac strávi hraním 19 hodín denne"/>
    <meta property="og:description" content="Andrew Bodine prezradil, že sa bojí byť offline, pretože každú hodinu neaktivity môže stratiť niekoľko subscriberov."/>
  </head>
  <body>
    <article>
      <h1>Streamer trénoval 3 mesiace, aby prekonal 569-hodinový rekord. Celý mesiac strávi hraním 19 hodín denne</h1>
      <address><time datetime="2019-11-12T10:47:00+00:00">12 Nov 2019, 10:47</time> by <a rel="author">Viktor Kniš</a></address>
      <p>
        <b>Andrew Bodine prezradil, že sa bojí byť offline, pretože každú hodinu neaktivity môže stratiť niekoľko subscriberov.</b>
      </p>
      <p>Streamer<b> Andrew “GiantWaffle” Bodine</b> sa rozhodol prekonať najväčší rekord v počte hodín, ktoré dokáže človek stráviť na platforme Twitch počas 30 dní. Zatiaľ drží prvenstvo JayBigs s 569 hodinami, a tak hovorí matematika jasne. Bodine musí celý mesiac streamovať hry na oficiálnom profile 19 hodín denne.</p>
      <p>Pre <a href="https://kotaku.com/twitch-streamer-trained-for-3-months-to-try-and-break-5-1839773271">Kotaku</a> prezradil aj čosi viac o svojom nápade aj príprave. Tá trvala 3 mesiace a spočívala hlavne v tom, aby si streamer nastavil spánkový režim na 3,5 hodiny denne. Po desiatich dňoch mal na konte 192 odohratých hodín. </p>
      <p>Aj najpopulárnejší streameri na svete vyjadrujú v rozhovoroch znepokojenie zo svojho povolania z jedného veľmi racionálneho dôvodu. Obľúbený Professor Broman nedávno napísal veľmi múdru vec – jediný, kto má moc vypnúť kameru, je človek, ktorý profituje z toho, že je zapnutá. </p>
      <related>
        <a href="https://refresher.sk/68867-Hraju-hry-a-zarabaju-miliony-eur-Streamovanie-na-Twitchi-zivi-tisice-mladych-ludi"/>
      </related>
      <p>Bodine, ktorý sa v súčasnosti snaží o rekord, s týmito vyjadrením súhlasí. Otvorene hovorí o tom, že pre osoby živiace sa hraním počítačových hier môže mať devastujúci efekt, keď nie sú dlhšie online. On sám opustil počítač od vzostupu kariéry najdlhšie na 6 dní počas svadobnej dovolenky a dopad na čísla to vraj malo obrovský. </p>
      <p>Ninja počas rozhovoru pre New York Times v roku 2018 vyrátal, že za 60 minút strávených s reportérom prestížneho denníka prišiel o približne 200 až 300 sledovateľov.</p>
      <related>
        <a href="https://refresher.sk/76473-Youtube-bude-moct-od-decembra-zrusit-akykolvek-kanal-ak-pre-nich-nebude-dostatocne-ziskovy"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/27658-164-parasutistu-pri-letu-stremhlav-dolu-prekonalo-nadhernou-formaci-svetovy-rekord"/>
        <a href="https://refresher.sk/28063-Backflip-na-vode-na-sneznom-skutri-David-vytvoril-svetovy-rekord-pretoze-o-taku-sialenost-sa-este-nepokusil-nik"/>
        <a href="https://refresher.sk/30805-V-USA-padol-rekordny-16miliardovy-jackpot-v-loterii-Vyhercov-by-vsak-malo-byt-viac"/>
        <a href="https://refresher.sk/26431-Muz-se-zapsal-do-Guinnessovy-knihy-rekordu-za-nejdelsi-let-na-vznasedle-ktere-si-sam-vyrobil"/>
        <a href="https://refresher.sk/25887-Stredoskolak-prekonal-svetovy-rekord-ve-slozeni-Rubikovy-kostky-Stihl-to-za-525-sekundy"/>
        <a href="https://refresher.sk/38172-Brit-skocil-bungee-jumping-z-vice-nez-70-metru-aby-si-namocil-susenku-do-caje-Stanovil-tak-novy-svetovy-rekord"/>
        <a href="https://refresher.sk/33493-2-kilometre-5-peci-cez-200-tvorcov-Najdlhsia-pizza-na-svete-pochadza-z-Neapola-a-nasytila-by-poriadne-mnozstvo-ludi"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>