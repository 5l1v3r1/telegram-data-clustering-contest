<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/krijgt-de-xbox-one-toch-nog-een-aantal-leuke-verrassingen-33101"/>
    <meta property="og:site_name" content="Apparata"/>
    <meta property="article:published_time" content="2019-11-12T10:15:00+00:00"/>
    <meta property="og:title" content="Krijgt de Xbox One toch nog een aantal leuke verrassingen?"/>
    <meta property="og:description" content="Of is men alvast aan het testen voor Xbox Project Scarlett?"/>
  </head>
  <body>
    <article>
      <h1>Krijgt de Xbox One toch nog een aantal leuke verrassingen?</h1>
      <h2>Of is men alvast aan het testen voor Xbox Project Scarlett?</h2>
      <address><time datetime="2019-11-12T10:15:00+00:00">12 Nov 2019, 10:15</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De gebruikers die zijn uitgenodigd voor de Alpha Skip-Ahead preview ring kunnen kennis maken met een aantal onverwachte verrassingen. Zo lanceerde Xbox One voor deze gebruikersgroep de ‘surprise me’ knop (hoe origineel, de doos met het strikje). Daarmee kun je jezelf laten verrassen met een game-suggestie.</p>
      <p>Zoals altijd met functies die getest worden is het nog even de vraag hoe deze optie precies werkt. Kiest men volkomen willekeurig een suggestie? Kijkt men naar jouw eerdere speelgedrag of naar de games die je gekocht hebt? Ook is nog even de vraag hoe deze functie werkt in combinatie met de Game Pass. In ieder geval biedt deze functie vast weer veel inspiratie, al kan je die in onze top 10 van <a href="https://www.apparata.nl/nieuws/top-10-de-beste-xbox-one-games-die-iedereen-moet-hebben-32829">beste Xbox One games</a> natuurlijk ook vinden..</p>
      <p>Een andere toepassing die de testers in deze ring tegenkomen heeft te maken met jouw dashboard. Door gebruik te maken van blokken kun je jouw dashboard inrichten zoals jij wilt. Uiteraard zijn er ook allerlei leuke kleuren en figuren te verwerken.</p>
      <figure>
        <iframe data-src="https://twitter.com/xboxinsider/status/1194013751629926401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De Xbox One Disney Plus App is nu ook verkrijgbaar en deze is voor alle gebruikers en niet alleen voor de uitgenodigde testers. Je kunt de App <a href="https://www.microsoft.com/nl-nl/p/disney/9nxqxxlfst89?irgwc=1&amp;OCID=AID2000142_aff_7793_1246483&amp;tduid=(ir__63ekpfyldgkfryezkk0sohz30u2xgowx9hm9vjwb00)(7793)(1246483)(%28c9e78e770453f347b3d7e0e8b6fd1595%29%28190944%29%281835138%29%2888572X1541654X198a522239059c31e2ee37cc02992bf9%29%28%29)(c9e78e770453f347b3d7e0e8b6fd1595)&amp;irclickid=_63ekpfyldgkfryezkk0sohz30u2xgowx9hm9vjwb00&amp;activetab=pivot:overviewtab">hier downloaden</a>.</p>
      <p>Het is natuurlijk de vraag of en wanneer deze toepassingen voor testers ook naar de definitieve versie van Xbox One komen. Het is in ieder geval interessant om te zien dat men ondanks dat X<a href="https://www.apparata.nl/nieuws/xbox-project-scarlett-deze-games-kun-je-verwachten-31868">box Project Scarlett</a> eraan komt toch blijft doorontwikkelen. Wellicht zien we de uitgeteste versies daar wel terug?</p>
    </article>
  </body>
</html>