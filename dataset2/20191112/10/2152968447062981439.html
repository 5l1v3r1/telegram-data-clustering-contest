<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/12/kakvi-sa-vyzmojnostite-za-regionalno-sytrudnichestvo-na-kapitalovite-pazari.429344"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T10:58:00+00:00"/>
    <meta property="og:title" content="Какви са възможностите за регионално сътрудничество на капиталовите пазари"/>
    <meta property="og:description" content="На 29 ноември Investor Finance Forum събира експерти от Европа | Dnes.bg"/>
  </head>
  <body>
    <article>
      <h1>Какви са възможностите за регионално сътрудничество на капиталовите пазари</h1>
      <h2>На 29 ноември Investor Finance Forum събира експерти от Европа</h2>
      <address><time datetime="2019-11-12T10:58:00+00:00">12 Nov 2019, 10:58</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Перспективите и възможностите за сътрудничество между регионалните капиталови пазари ще са във фокуса на предстоящия <a href="https://financeforum.investor.bg/">Investor Finance Forum</a>. Осмото издание на единствената специализирана конференция за индивидуални и институционални инвеститори в България и региона тази година ще се проведе на <b>29 ноември в Интер Експо Център, София</b>. Последните промени във финансовите регулации и тенденциите в социално отговорното инвестиране също ще бъдат основни акценти на събитието, организирано от <a href="https://www.investor.bg/">Investor.bg</a>.</p>
      <p>Конференцията ще открият <b>Бойко Атанасов, председател на Комисията за финансов надзор</b> и <b>Маню Моравенов, изпълнителен директор на Българската фондова борса</b>.</p>
      <p>Участници във форума са признати експерти от различни области в сферата на финансите и инвестициите. Лекторите ще споделят своя опит и ще дискутират всички важни аспекти, свързани с финансовите пазари и очакваните през следващите месеци предизвикателства.</p>
      <p>Перспективите пред търговията с деривати ще бъдат основна тема в дискусия, посветена на регионалните капиталови пазари. Каква е ролята на Централния клирингов контрагент и кой е успешният модел за трансгранична търговия в Централна и Източна Европа ще коментират<b> Кристиан Агалопол, директор „Ценни книжа“ за региона в Citi</b> и представители на фондовите борси от Сърбия, Румъния, Гърция, Баня Лука и други. По време на форума ще бъдат представени също алтернативните фондове в страната и възможностите за финансиране на малките и средни компании. Сред тях е предстоящото стартиране на Пазара за растеж на МСП BEAM, организиран от Българска фондова борса.</p>
      <p>Последните регулации и последствията от тях върху търговията на финансовите пазари ще бъдат засегнати в презентация на <b>Kомисията за финансов надзор</b>, чиито представители също ще се включат във форума.</p>
      <p>За първи път в рамките на Investor Finance Forum ще бъде поставена и темата за социално отговорното инвестиране – ESG (Environmental, Social and Corporate Governance). Практиките, тенденциите и правилата за вземане на инвестиционни решения съобразно устойчивите финанси ще представят Юлия Софронова и Анна Георгиева от Principles for Responsible Investment.</p>
      <p>Професионалните трейдъри Али Персембе и Алекс Герчик ще разкрият кои са характеристиките и уменията, които трябва да притежават трейдърите, за да бъдат успешни на финансовите пазари. Освен това ще бъдат обсъдени техники от практическата психология, които помагат за управлението на риска и по-доброто представяне на инвеститорите.</p>
      <p>В рамките на Investor Finance Forum ще бъдат обявени и резултатите от Класацията на българските фондове за 2019 г. на Investor.bg.</p>
      <p>Освен конференцията, Investor Finance Forum включва още няколко събития. <b>Investor Day</b> среща институционални инвеститори и представители на капиталовите пазари в страната с публични компании от региона. По време на <b>Trader’s Day &amp; Seminars</b> се провеждат семинари, свързани с иновациите и развитието на финансовата индустрия. На изложението <b>Investor Finance Expo</b> ключови компании ще представят своите платформи за търговия и финансови продукти.</p>
      <p>Детайли за програмата и лекторите ще откриете на <a href="https://www.investor.bg/">Investor.bg</a> и <a href="https://financeforum.investor.bg/">http://financeforum.investor.bg/</a>.</p>
      <p><i>Генерален партньор на Investor Finance Forum е Vaha Trade. Основни партньори: Point Nine, Fibank, Amundi, Фонд на фондовете. Технологичен партньор: MetaQuotes. Събитието се провежда с подкрепата на Philip Morris Bulgaria EOOD, Wamo.io, A1, Ebury, Software Group, Allianz, Botanica Lozen, Доверие, Medical Dent. Институционални партньори: Българска фондова борса, Висше училище по застраховане и финанси, Български форум на бизнес лидерите. Медийни партньори: Dnes.bg, Bloomberg TV Bulgaria.</i><br/> </p>
    </article>
  </body>
</html>