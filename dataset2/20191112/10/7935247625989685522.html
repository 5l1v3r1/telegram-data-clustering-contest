<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cumhurbaskani-erdogan-kilicdaroglundan-50-bin-lira-manevi-tazminat-kazandi-214871h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T10:28:28+00:00"/>
    <meta property="og:title" content="Cumhurbaşkanı Erdoğan, Kılıçdaroğlu'ndan 50 bin lira manevi tazminat kazandı"/>
    <meta property="og:description" content="Cumhurbaşkanı Erdoğan'ın açtığı davada, CHP'nin TBMM Grubundaki konuşması nedeniyle Genel Başkan Kılıçdaroğlu'nun manevi tazminat ödemesine karar verildi."/>
  </head>
  <body>
    <article>
      <h1>Cumhurbaşkanı Erdoğan, Kılıçdaroğlu'ndan 50 bin lira manevi tazminat kazandı</h1>
      <h2>Cumhurbaşkanı Erdoğan'ın açtığı davada, CHP'nin TBMM Grubundaki konuşması nedeniyle Genel Başkan Kılıçdaroğlu'nun manevi tazminat ödemesine karar verildi.</h2>
      <address>
        <time datetime="2019-11-12T10:28:28+00:00">12 Nov 2019, 10:28</time>
      </address>
      <p>Cumhurbaşkanı Recep Tayyip Erdoğan, CHP'nin 17 Temmuz 2018'deki TBMM Grubu'nda yaptığı konuşmada kişilik haklarına saldırıda bulunduğu gerekçesiyle açtığı davada CHP Genel Başkanı Kemal Kılıçdaroğlu'ndan 50 bin lira manevi tazminat kazandı.</p>
      <p>Ankara 14. Asliye Hukuk Mahkemesindeki duruşmaya Cumhurbaşkanı Erdoğan'ın avukatı Tuğba Sağlam Eker ile Kılıçdaroğlu'nun avukatı Nihal Cengiz katıldı.</p>
      <p>Avukat Eker, Kılıçdaroğlu'nun söylemlerinin ifade özgürlüğü kapsamında değerlendirilemeyeceğini kaydederek, "Kişilerin onur, şeref ve saygınlığının korunması hakkı ifade özgürlüğünün sınırıdır" dedi. Eker, davanın kabul edilmesini istedi.</p>
      <p>Avukat Cengiz ise sözlerin ifade özgürlüğü sınırlarında kaldığını savunarak, "Siyasi konumları nazara alındığında, taraflar en sert eleştirilere dahi katlanmak zorundadır." diye konuştu ve davanın reddini talep etti.</p>
      <p>Hakim Hüseyin Konak, davayı kısmen kabul ederek Kılıçdaroğlu'nu, Erdoğan'a 50 bin lira tazminat ödemeye mahkum ettiğini açıkladı.</p>
      <p>Cumhurbaşkanı Erdoğan'ın avukatı Hüseyin Aydın'ın açtığı davanın dilekçesinde Kılıçdaroğlu'nun 17 Temmuz 2018'de partisinin TBMM Grubunda yaptığı konuşmada Erdoğan'ın kişilik haklarına saldırıda bulunduğu kaydedilerek, bir milyon lira manevi tazminat talep ediliyordu</p>
    </article>
  </body>
</html>