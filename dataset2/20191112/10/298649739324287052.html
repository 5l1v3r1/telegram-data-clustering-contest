<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/12/laltruismo-dei-militari-caduti-%c3%a8-fonte-di-riflessione-per-tutti-mattarella-top10_20191112_114639/"/>
    <meta property="og:site_name" content="Askanews"/>
    <meta property="article:published_time" content="2019-11-12T10:46:39+00:00"/>
    <meta property="og:title" content="“L’altruismo dei militari caduti è fonte di riflessione per tutti” (Mattarella)"/>
    <meta property="og:description" content="Roma, 12 nov. (askanews) – “Lo slancio e l’altruismo di quanti hanno donato la propria vita per il bene comune è fonte di riflessione per tutti i cittadini, che nel loro agire quotidiano sono chiamati ad un contributo egualmente prezioso per la civile convivenza e il progresso della comunità nazionale e internazionale”. Lo ha sottolineato […]"/>
  </head>
  <body>
    <article>
      <h1>“L’altruismo dei militari caduti è fonte di riflessione per tutti” (Mattarella)</h1>
      <h2>"Il loro esempio è vincolo morale per la continuità del contributo italiano"</h2>
      <address>
        <time datetime="2019-11-12T10:46:39+00:00">12 Nov 2019, 10:46</time>
      </address>
      <figure>
        <img src="http://www.askanews.it/wp-content/uploads/2019/11/20191112_114627_8DD50387.jpg"/>
      </figure>
      <p>Roma, 12 nov. (askanews) – “Lo slancio e l’altruismo di quanti hanno donato la propria vita per il bene comune è fonte di riflessione per tutti i cittadini, che nel loro agire quotidiano sono chiamati ad un contributo egualmente prezioso per la civile convivenza e il progresso della comunità nazionale e internazionale”. Lo ha sottolineato il Presidente della Repubblica, Sergio Mattarella, in un messaggio inviato al Ministro della Difesa, Lorenzo Guerini in occasione della Giornata dedicata dalla Repubblica al ricordo dei caduti militari e civili nelle missioni internazionali”.</p>
      <p>Il Capo dello Stato ha rivolto “un deferente pensiero a tutti coloro che hanno perso la vita, impegnati nella pacificazione delle aree di crisi, per sconfiggere il terrorismo e consentire alle popolazioni oppresse un orizzonte di speranza”.Secondo Mattarella “l’esempio dei nostri caduti rappresenta un vincolo morale per la continuità del contributo del nostro Paese nei diversi ambiti: le donne e gli uomini presenti nelle diverse aree di conflitto sanno di poter contare sul concorde sostegno del popolo italiano”.Infine il Presidente della Repubblica ha espresso “ai familiari dei caduti la sentita riconoscenza della Repubblica e i sentimenti della mia affettuosa vicinanza”.</p>
      <p>Gal/int5</p>
    </article>
  </body>
</html>