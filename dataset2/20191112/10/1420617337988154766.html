<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-furto-in-un-camper-in-sosta-e-rocambolesco-inseguimento-con-i-carabinieri-tre-arresti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T10:33:22+00:00"/>
    <meta property="og:title" content="Roma, furto in un camper in sosta e rocambolesco inseguimento con i Carabinieri: tre arresti"/>
    <meta property="og:description" content="Il 19 aprile scorso, dopo aver rubato oggetti di valore e documenti in un camper di turisti svedesi parcheggiato in viale Giotto, sorpresi da una pattuglia di Carabinieri, fuggirono in auto ingaggiando un lungo inseguimento, dapprima con i militari della Stazione Roma Aventino, poi con quelli della Compagnia Roma San Pietro, riuscendo a far perdere […]"/>
  </head>
  <body>
    <article>
      <h1>Roma, furto in un camper in sosta e rocambolesco inseguimento con i Carabinieri: tre arresti</h1>
      <h2>ROMA – AD APRILE SCORSO, DOPO AVER SVUOTATO UN CAMPER DI TURISTI A “SAN SABA” INGAGGIARONO UN LUNGO INSEGUIMENTO CON I CARABINIERI, RIUSCENDO A FUGGIRE. 3 NOMADI RINTRACCIATI E ARRESTATI</h2>
      <address><time datetime="2019-11-12T10:33:22+00:00">12 Nov 2019, 10:33</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2018/07/carabinieriinseguimento-500x288.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il 19 aprile scorso, dopo aver rubato oggetti di valore e documenti in un camper di turisti svedesi parcheggiato in viale Giotto, sorpresi da una pattuglia di Carabinieri, <b>fuggirono in auto ingaggiando un lungo inseguimento</b>, dapprima con i militari della Stazione Roma Aventino, poi con quelli della Compagnia Roma San Pietro, riuscendo a far perdere le proprie tracce dopo una serie di manovre spericolate.</p>
      <p>A conclusione di un’attività d’indagine, coordinata dalla Procura della Repubblica di Roma, i Carabinieri della Compagnia Roma San Pietro sono riusciti a dare un volto e un nome ai tre delinquenti, raccogliendo elementi di prova utili per richiedere ed ottenere un’ordinanza che dispone per loro la custodia cautelare in carcere.</p>
      <p>Il provvedimento cautelare, emesso dal Gip del Tribunale di Roma è stato notificato ai 3 ladri, che sono stati arrestati, con la collaborazione in fase esecutiva dei Carabinieri delle Compagnie di Roma Ostia e Roma Cassia. Si tratta di 3 uomini di 26, 30 e 43 anni, tutti con precedenti e <b>provenienti dagli insediamenti “Monachina” e di via della Muratella</b>, che dovranno rispondere dei reati di rapina impropria in concorso e resistenza a pubblico ufficiale continuata in concorso; si trovano ora nel carcere di Regina Coeli, a disposizione dell’A.G.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-furto-in-un-camper-in-sosta-e-rocambolesco-inseguimento-con-i-carabinieri-tre-arresti.html"/>
        <a href="https://www.ilcorrieredellacitta.com/news/ostia-forte-boato-nella-notte-bomba-carta-contro-un-negozio-sul-posto-polizia-e-vigili-del-fuoco.html"/>
        <a href="https://www.ilcorrieredellacitta.com/news/rapinano-un-supermercato-a-vitinia-un-bandito-arrestato-il-complice-rintracciato-a-spinaceto.html"/>
        <a href="https://www.ilcorrieredellacitta.com/news/ostia-rapinava-le-coppiette-sul-lungomare-ora-il-malvivente-ha-un-nome-ed-un-volto.html"/>
        <a href="https://www.ilcorrieredellacitta.com/news/viaggi/saldi-invernali-new-york-2019-quando-iniziano-e-dove-cercare-le-migliori-offerte.html"/>
        <a href="https://www.ilcorrieredellacitta.com/news/pomezia-torna-lincubo-buche-a-campo-jemini-lapp-del-comune-invasa-da-segnalazioni.html"/>
      </related>
    </article>
  </body>
</html>