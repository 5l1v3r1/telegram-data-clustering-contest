<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/12/news/autobus-atac-via-fosso-della-magliana-roma-fiamme-incendio-1238811/"/>
    <meta property="og:site_name" content="Il Tempo"/>
    <meta property="article:published_time" content="2019-11-12T10:51:50+00:00"/>
    <meta property="og:title" content="Bus Atac distrutto dalle fiamme in via Fosso della Magliana"/>
    <meta property="og:description" content="Il rogo esploso all'improvviso mentre la vettura della linea notturna rientrava in rimessa"/>
  </head>
  <body>
    <article>
      <h6 class="kicker">PAURA NELLA NOTTE</h6>
      <h1>Bus Atac distrutto dalle fiamme in via Fosso della Magliana</h1>
      <h2>Il rogo esploso all'improvviso mentre la vettura della linea notturna rientrava in rimessa</h2>
      <address>
        <time datetime="2019-11-12T10:51:50+00:00">12 Nov 2019, 10:51</time>
      </address>
      <p>Fiamme su un autobus dell'Atac la notte scorsa a Roma. Lo rende noto la società, sottolineando che l'incendio non ha provocato conseguenze per le persone, ma ha distrutto il mezzo. "Per ragioni ancora da accertare - fa sapere l'Atac - intorno alle 5.30, mentre percorreva via del Fosso della Magliana, si è sviluppato un incendio su una vettura di una linea notturna che stava rientrando in rimessa. A bordo non c'erano passeggeri. L'autista ha tentato di spegnere le fiamme, mentre venivano allertati i vigili del fuoco che sono intervenuti. L'incendio non ha provocato conseguenze per le persone, ma ha distrutto il mezzo".</p>
    </article>
  </body>
</html>