<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-pa-hatches-conspiracy-to-defame-mla-makes-this-private-video-2845176.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T10:58:44+00:00"/>
    <meta property="og:title" content="विधायक को बदनाम करने के लिए PA ने रची साजिश, बनाया ये प्राइवेट वीडियो"/>
    <meta property="og:description" content="बोकारो विधायक बिरंची नारायण का निजी वीडियो बनाने और वायरल करने के आरोप में सिटी पुलिस ने तीन युवकों को हिरासत में लिया है। आरोपियों में एक विधायक के पूर्व पीए आदित्य भी है।  एसपी पी मुरुगन,..."/>
  </head>
  <body>
    <article>
      <h1>विधायक को बदनाम करने के लिए PA ने रची साजिश, बनाया ये प्राइवेट वीडियो</h1>
      <address><time datetime="2019-11-12T10:58:44+00:00">12 Nov 2019, 10:58</time> by <a rel="author">हिन्दुस्तान टीम,बोकारो</a></address>
      <p>बोकारो विधायक बिरंची नारायण का निजी वीडियो बनाने और वायरल करने के आरोप में सिटी पुलिस ने तीन युवकों को हिरासत में लिया है। आरोपियों में एक विधायक के पूर्व पीए आदित्य भी है। </p>
      <p>एसपी पी मुरुगन, हेडक्वाटर डीएसपी सतीश चंद्र झा, सिटी डीएसपी ज्ञानरंजन जरीडीह थाने में आरोपियों से पूछताछ कर रहे हैं। पुलिस का मानना है कि पीए ने ही विधायक की छवि को धूमिल करने की साजिश रची। इसमें उनकी पार्टी के कई नामचीन लोग शामिल हैं। वीडियो वायरल होने के बाद विधायक के वर्तमान पीए व चास बीडीओ की शिकायत पर सिटी पुलिस ने दो प्राथमिकी दर्ज की थी।</p>
      <p>जांच के दौरान सिटी डीएसपी के नेतृत्व में टेक्निकल सेल ने सबसे पहले मामले के सबसे बड़े सूत्रधार को कब्जे में लिया। इसके बाद तार से तार जुड़ते गए। यह संख्या और भी बढ़ सकती है।  एसपी ने इस  मामले पर कोई जबाव नहीं दिया, पर हेडक्वाटर डीएसपी ने विधायक के पूर्व पीए को हिरासत में लेकर पुछताछ की पुष्टि की है।</p>
      <p>मामले में चास के एक बड़े नेता नाम का भी चर्चा में है। इसके अलावे बीजेपी आलाकमान को भी जिले के सभी मंडल के नेतृत्व इस बात की शिकायत करेंगे। एसपी के निर्देश पर वीडियो को फॉरेंसिक जांच के लिए भेजा जा रहा है। पुलिस मामले की हर स्तर पर जांच कर रही है।</p>
    </article>
  </body>
</html>