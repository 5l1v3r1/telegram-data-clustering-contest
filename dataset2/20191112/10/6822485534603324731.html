<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821051.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T10:49:00+00:00"/>
    <meta property="og:title" content="جریمه نقدی پرسپولیس و ۴ تیم لیگ برتری"/>
    <meta property="og:description" content="به گزارش الف به نقل از سایت رسمی فدراسیون فوتبال، دیدار تیم‌های پرسپولیس و ماشین‌سازی تبریز در هفته نهم لیگ برتر برگزار و از سوی تماشاگران پرسپولیس تخلفاتی مبنی بر فحاشی و پرتاب بطری به سمت سرمربی حریف رخ داد. پرسپولیس به پرداخت 300 میلیون ریال جریمه نقدی محکوم شد. این رای قابل تجدید نظر است."/>
  </head>
  <body>
    <article>
      <h1>جریمه نقدی پرسپولیس و ۴ تیم لیگ برتری</h1>
      <address>
        <time datetime="2019-11-12T10:49:00+00:00">12 Nov 2019, 10:49</time>
      </address>
      <p>کمیته انضباطی فدراسیون فوتبال آرای خود را در خصوص تیم‌های مختلف صادر کرد.</p>
      <p>به گزارش الف به نقل از سایت رسمی فدراسیون فوتبال، دیدار تیم‌های پرسپولیس و ماشین‌سازی تبریز در هفته نهم لیگ برتر برگزار و از سوی تماشاگران پرسپولیس تخلفاتی مبنی بر فحاشی و پرتاب بطری به سمت سرمربی حریف رخ داد. پرسپولیس به پرداخت 300 میلیون ریال جریمه نقدی محکوم شد. این رای قابل تجدید نظر است.</p>
      <p>* تیم ماشین‌سازی تبریز به دلیل داشتن 5 بازیکن اخطاری باید 10 میلیون ریال جریمه نقدی پرداخت کند.</p>
      <p>* رسول خطیبی، سرمربی تیم ماشین سازی تبریز به دلیل تحریک تماشاگران به پرداخت 100 میلیون ریال جریمه نقدی و یک جلسه محرومیت تعلیقی (در طول فصل) محکوم شد. این رای در بخش جریمه نقدی قابل تجدید نظر است. ضمنا با توجه به سابقه محکومیت وی در جام حذفی به محرومیت، چنانچه رفتار تحریک آمیز تکرار شود، محرومیت تعلیقی اعمال می‌شود.</p>
      <p>* تیم شهر خودرو به دلیل فحاشی تماشاگرانش به داور بازی در یدار برابر سایپا به 50 میلیون ریال جریمه نقدی محکوم شد.</p>
      <p>* دیدار تیم‌های نفت مسجد سلیمان و فولاد خوزستان در هفته نهم لیگ برتر برگزار شد و از سوی تماشاگران تیم نفت مسجد سلیمان تخلفاتی مبنی بر فحاشی و پرتاب اشیا به داور رخ داد. این تیم به پرداخت 100 میلیون ریال جریمه نقدی محکوم شد.</p>
      <p>* تیم فولاد خوزستان به دلیل داشتن 5 بازیکن اخطاری به 10 میلیون ریال جریمه نقدی محکوم شد.</p>
    </article>
  </body>
</html>