<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ujrahasznositas-a-konyhaban-isteni-fasirt-lesz-a-megszaradt-kenyerbol/186396"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T10:00:00+00:00"/>
    <meta property="og:title" content="Újrahasznosítás a konyhában – Isteni fasírt lesz a megszáradt kenyérből"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Újrahasznosítás a konyhában – Isteni fasírt lesz a megszáradt kenyérből</mark>
      </h1>
      <address><time datetime="2019-11-12T10:00:00+00:00">12 Nov 2019, 10:00</time> by <a rel="author">Bors</a></address>
      <p>
        <b>Szinte mindent újrahasznosíthat a konyhában. A Bors összegyűjtötte, hogyan spórolhat a szeméttel. </b>
        <b>Szinte mindent újrahasznosíthat a konyhában. A Bors összegyűjtötte, hogyan spórolhat a szeméttel.</b>
      </p>
      <p>Kávézacc</p>
      <p>Ha nem komposztál, akkor se dobja a kukába! Keverje össze a cserepes növények földjével, higgye el, hálásak lesznek érte. Remek tápoldatot is készíthet, negyedkiló zaccot hagyjon pár napig húsz liter vízben ázni. Ezzel locsolja vagy permetezze növényeit!</p>
      <figure>
        <img src="http://media.borsonline.hu/cikk/20/191973/gallery-picture/645w/2021096_shutterstock-1399545074.jpg"/>
        <figcaption>© Shutterstock</figcaption>
      </figure>
      <p>Krumplihéj</p>
      <p>Az őszülő haj természetes sötétítője a krumplihéj. Főzze fél órán keresztül, majd öntse ki egy palackba és hagyja kihűlni. Hajmosáskor öblítse át vele alaposan az elfedni kívánt részt.</p>
      <figure>
        <img src="http://media.borsonline.hu/cikk/20/191973/gallery-picture/645w/2021090_shutterstock-592245068.jpg"/>
        <figcaption>© Shutterstock</figcaption>
      </figure>
      <p>Leveszöldség</p>
      <p>Unokája nem ette meg a húslevesből a zöldségeket? Nem probléma, mert sokféleképpen felhasználhatja azokat. Franciasalátának is elkészítheti, de remek alapanyaga a zöldséggel töltött ételeknek is. Ha óvatosan megmossa vízzel, nem lesz húslevesízű.</p>
      <figure>
        <img src="http://media.borsonline.hu/cikk/20/191973/gallery-picture/645w/2021088_shutterstock-234890992.jpg"/>
        <figcaption>© Shutterstock</figcaption>
      </figure>
      <p>Bor</p>
      <p>A baráti összejövetel után megmaradt az üveg alján pár korty bor? Ne a lefolyóba öntse, hanem a jégkockatartóba és fagyassza le! Később felhasználhatja különböző mártásokhoz, kompótokhoz és gyümölcslevesekhez. A lefagyasztott „borkockák” hetek múlva is jóízűek maradnak.</p>
      <figure>
        <img src="http://media.borsonline.hu/cikk/20/191973/gallery-picture/645w/2021094_shutterstock-125972072.jpg"/>
        <figcaption>© Shutterstock</figcaption>
      </figure>
      <p>Sajt</p>
      <p>Fogadjunk, hogy ön is sokszor megfeledkezik a megmaradt sajtdarabkákról a hűtőszekrényben. Reszelje le az összeset, és keverje össze egy kis doboz főzőtejszínnel, adjon hozzá sót, borsot és szerecsendiót. Így el is készült a finom sajtszósz. Vízzel hígítva és egy tyúkhúsleveskockával ízletes sajtlevest készíthet belőle.</p>
      <figure>
        <img src="http://media.borsonline.hu/cikk/20/191973/gallery-picture/645w/2021098_shutterstock-1056582266.jpg"/>
        <figcaption>© Shutterstock</figcaption>
      </figure>
      <p>
        <b>Citrom</b>
      </p>
      <p>Megmaradt citromjait se hagyja elfonnyadni. A citrom tökéletesen tisztítja a rozsdamentes fémfelületeket és a makacs foltokat. Tegye a kényes részre és hagyja hatni pár percig, ha esetleg szükséges, súrolja át egy kefével!</p>
      <figure>
        <img src="http://media.borsonline.hu/cikk/20/191973/gallery-picture/645w/2021086_shutterstock-135129668.jpg"/>
        <figcaption>© Shutterstock</figcaption>
      </figure>
      <p>
        <b>Száraz kenyér</b>
      </p>
      <p>Kiváló házi zsemlemorzsa készülhet belőle, csak darálja át a száraz darabokat. Ha nincs darálója, akkor áztassa be egy kis vízbe a kenyeret és remek fasírt vagy töltötthús-alapanyag válik belőle. A száraz szeletek még bundás kenyérnek is jók.</p>
      <figure>
        <img src="http://media.borsonline.hu/cikk/20/191973/gallery-picture/645w/2021092_shutterstock-560334859.jpg"/>
        <figcaption>© Shutterstock</figcaption>
      </figure>
      <p>
        <b>Magvak</b>
      </p>
      <p>Kint hagyott, kicsit megkeményedett mogyoró, szotyola? Tegye ki a madaraknak egy etetőbe. Ha nincs kertje, akkor készítsen az ablaka alá egyet!</p>
      <figure>
        <img src="http://media.borsonline.hu/cikk/20/191973/gallery-picture/645w/2021084_shutterstock-178049006.jpg"/>
        <figcaption>© Shutterstock</figcaption>
      </figure>
      <h3>Újragondolhatja a használati tárgyakat is</h3>
      <p>Nemcsak az élelmiszereket hasznosíthatja, hanem a használati tárgyakat is remekül alkalmazhatja a lakás bármely területén.</p>
      <h3>Rongyok</h3>
      <p>: elhasznált ruhákból kiváló törlőrongyokat vághat magának. Inkább apróbb darabokat készítsen. Használjon külön rongyot a mosogatáshoz, a törölgetéshez és a felmosáshoz, így nem lesz gond a higiéniával.</p>
      <h3>Újságpapír</h3>
      <p>: megmaradt újságjait leghasznosabban a zöldségek tárolására tudja felhasználni. Tegyen a rekesz aljára minimum két réteg papírt, majd jöhet rá a hagyma. Így az alul lévő papír beszívja a nedvességet. Ha egy újságlabdát bedob a hagymák közé, elveszi a szagát is a zöldségnek.</p>
      <h3>Evőeszköz</h3>
      <p>: ha lecseréli az evőeszközeit, a szebb daraboktól ne válljon meg! Hajlítsa meg és használja akasztóként! De készülhet belőlük fényképtartó, lámpabúra vagy akár gyertyatartó is.</p>
    </article>
  </body>
</html>