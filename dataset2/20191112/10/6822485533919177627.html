<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821056.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T10:56:00+00:00"/>
    <meta property="og:title" content="واکنش عمار حکیم به دخالت‌های آمریکا"/>
    <meta property="og:description" content="به گزارش تسنیم به نقل از دفتر اطلاع رسانی جریان حکمت ملی، سید عمار حکیم در واکنش به بیانیه مداخله‌جویانه آمریکا در پیامی گفت: «عراق برای همه عراقی هاست» این واقعیتی است که فرزندان این ملت سرفراز برای آن مبارزه کردند و خون و اشک ریختند و قربانیان بزرگی دادند تا بر عزت و کرامت خود تأکید کنند و بر اینکه فرزندان ملتی واحدند که سرنوشتی مشترک دارند."/>
  </head>
  <body>
    <article>
      <h1>واکنش عمار حکیم به دخالت‌های آمریکا</h1>
      <address>
        <time datetime="2019-11-12T10:56:00+00:00">12 Nov 2019, 10:56</time>
      </address>
      <p>سید عمار حکیم، رهبر جریان حکمت ملی عراق به بیانیه مداخله‌جویانه آمریکا واکنش نشان داد.</p>
      <p>به گزارش تسنیم به نقل از دفتر اطلاع رسانی جریان حکمت ملی، سید عمار حکیم در واکنش به بیانیه مداخله‌جویانه آمریکا در پیامی گفت: «عراق برای همه عراقی هاست» این واقعیتی است که فرزندان این ملت سرفراز برای آن مبارزه کردند و خون و اشک ریختند و قربانیان بزرگی دادند تا بر عزت و کرامت خود تأکید کنند و بر اینکه فرزندان ملتی واحدند که سرنوشتی مشترک دارند.</p>
      <p>ضمن تأکید بر باورمان به این واقعیت، هرگونه دخالت خارجی در امور داخلی عراق را محکوم می کنیم. ملت عراق می‌توانند در چارچوب نهادهای قانونی خود مشکلاتشان را حل کنند و تحرکات مردمی و تلاش های سران قوا در تأمین مطالبات تظاهرات کنندگان هرچند باید افزایش یابد، نشان دهنده قدرت عراقی ها بر اصلاح امور داخلی شان به دور از دخالت های خارجی است.</p>
      <p>خاطر نشان می‌شود کاخ سفید در بیانیه‌ای مداخه‌جویانه در امور داخلی  عراق خواستار برگزاری انتخابات زودهنگام در این کشور شده بود.</p>
    </article>
  </body>
</html>