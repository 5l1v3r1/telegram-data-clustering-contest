<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33034/google-stadia-giochi-lancio"/>
    <meta property="og:site_name" content="DDay.it"/>
    <meta property="article:published_time" content="2019-11-12T10:20:00+00:00"/>
    <meta property="og:title" content="Al lancio Google Stadia avrà un catalogo di solo 12 giochi"/>
    <meta property="og:description" content="Dodici giochi faranno parte del catalogo di lancio di Google Stadia, servizio in arrivo il 19 novembre in Italia. Tra questi, spiccano Red Dead Redemption 2, Assassin's Creed Odyssey e gli ultimi tre Tomb Raider."/>
  </head>
  <body>
    <article>
      <h1>Al lancio Google Stadia avrà un catalogo di solo 12 giochi</h1>
      <h2>Dodici giochi faranno parte del catalogo di lancio di Google Stadia, servizio in arrivo il 19 novembre in Italia. Tra questi, spiccano Red Dead Redemption 2, Assassin's Creed Odyssey e gli ultimi tre Tomb Raider.</h2>
      <address><time datetime="2019-11-12T10:20:00+00:00">12 Nov 2019, 10:20</time> by <a rel="author">Pasquale Agizza</a></address>
      <p>Google Stadia debutterà sul mercato con un catalogo striminzito: appena 12 giochi. Non mancheranno nomi altisonanti - come Red Dead Redemption 2 - ma rimane un certo amaro in bocca per un lancio che, a ogni giorno che passa, sembra sempre interpretabile <b>come una beta a pagamento</b>. La versione gratuita di Stadia, infatti, non sarà disponibile prima del prossimo anno.</p>
      <p>L’attesissima epopea western di Red Dead Redemption 2, ma anche le avventure in terra ellenica di Assassin’s Creed Odyssey e gli ultimi capitoli dell’iconica Lara Croft sono alcuni dei giochi che sarà possibile giocare tramite il servizio Stadia in arrivo nei prossimi giorni.</p>
      <p><b>La lista completa conta di 12 titoli, che aumenteranno fino a 26 entro la fine dell’anno</b>. Oltre a quelli sopracitati, sono inclusi gli ultimi tre capitoli di Tomb Raider, Destiny 2, GYLT, Just Dance 2020, Kine, Mortal Kombat 11, Samurai Shodown e Thumper.</p>
      <figure>
        <img src="https://cdn.dday.it/system/uploads/picture/image/58608/content_small_giochi_googlestadia.jpg"/>
      </figure>
      <p> </p>
      <h3>Entro fine anno anche NBA 2K20 e Final Fantasy XV</h3>
      <p>A questa prima lista si aggiungeranno, come detto, altri 14 giochi entro la fine dell’anno. In questa lista spicca il nome di NBA 2K20, circondato da molta curiosità visto che sarà <b>il primo sportivo ad approdare sulla piattaforma di Google</b>. Previsti anche di Ghost Recon Breakpoint, Grid, Football Manager 2020, Final Fantasy XV e Wolfenstein: Youngblood.</p>
      <p>Stadia aprirà i battenti il 19 novembre, giorno in cui coloro che hanno acquistato la Founder’s Edition potranno finalmente provare il nuovo servizio di Google. Non è stato ancora comunicato il prezzo dei giochi, ma si ritiene che sotto questo punto di vista Google si allineerà ai prezzi già praticati dai più famosi negozi di videogiochi.</p>
    </article>
  </body>
</html>