<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-boyfriend-calls-girlfriend-to-meet-and-now-will-have-to-get-married-know-what-happened-2845149.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T10:42:36+00:00"/>
    <meta property="og:title" content="प्रेमिका को मिलने बुलाया अब करनी होगी शादी, जानें क्या हुआ ऐसा"/>
    <meta property="og:description" content="उत्तर प्रदेश के मुरादाबाद में एक प्रेमी को प्रेमिका को मिलने के लिए बुलाना बहुत महंगा पड़ा। प्रेमिका को मिलने के लिए बुलाकर प्रेमी उसे छोड़कर चला गया। रात में युवती को अकेले देख पुलिस ने पूछताछ की और..."/>
  </head>
  <body>
    <article>
      <h1>प्रेमिका को मिलने बुलाया अब करनी होगी शादी, जानें क्या हुआ ऐसा</h1>
      <address><time datetime="2019-11-12T10:42:36+00:00">12 Nov 2019, 10:42</time> by <a rel="author">मुरादाबाद | कार्यालय संवाददाता</a></address>
      <p>उत्तर प्रदेश के मुरादाबाद में एक प्रेमी को प्रेमिका को मिलने के लिए बुलाना बहुत महंगा पड़ा। प्रेमिका को मिलने के लिए बुलाकर प्रेमी उसे छोड़कर चला गया। रात में युवती को अकेले देख पुलिस ने पूछताछ की और उसे लेकर थाने पर आ गई। युवती का आरोप है कि प्रेमी ने मिलने बुलाया था पर छोड़कर भाग गया।</p>
      <p>पुलिस युवती के बताए अनुसार युवक को भी हिरासत में ले लिया। दोनों के पकड़े जोन पर परिवार वालों को प्रेम प्रसंग का पता चला। दोनों के परिजनों ने थाने पर पहुंच कर समझौता कर लिया और शादी करने का निर्णय लिया। बाद दोनों को अपने साथ ले गए। <br/>प्राप्त विवरण के अनुसार भोजपुर थाना क्षेत्र के गांव निवासी युवती का बीते करीब पांच माह से मझोला के खुशहालपुर निवासी युवक से प्रेम प्रसंग चल रहा था। दोनों मोबाइल पर घंटो बातें करते थे और मिलते-जुलते रहते थे। बताया गया कि रविवार को युवक ने युवती को मिलने के लिए सिविल लाइंस थाना क्षेत्र के कांठ रोड पर बुलाया। वहां दोनों एक मॉल में फिल्म देखे। बाद में युवक थोड़ी देर में आने की बात कहकर आशियाना चौकी क्षेत्र में युवती को अकेले छोड़कर कहीं चला गया। सिविल लाइंस पुलिस की लैपर्ड टीम गश्त करते हुए युवती के पास पहुंच गई।<br/> <br/>युवती की शिकायत पर पुलिस ने युवक को पकड़ा पुलिस अनहोनी की आशंका देख युवती को थाने पर ले आई। बाद में युवक को भी तलाश करके पकड़ लिया। सोमवार को दोनों के परिवार वालों को थाने पर बुलाया गया। इस दौरान लड़की के परिवार वाले मुकदमा दर्ज कराना चाह रहे थे, लेकिन लड़की तैयार नहीं हुई। </p>
      <p>
        <b>
          <a href="https://www.livehindustan.com/national/story-husband-carrying-his-wife-head-to-police-station-after-killing-made-this-sensational-disclosure-2845057.html">पत्नी की हत्या कर सिर को कनस्तर में डाल पुलिस स्टेशन ले जाने वाले पति ने किया ये सनसनीखेज खुलासा</a>
        </b>
      </p>
      <p>वह प्रेमी के साथ जाने पर अड़ी थी। बाद में थाना परिसर में ही पंचायत का दौर चलता रहा। पंचायत में दोनों के परिवार वाले शादी कराने के लिए राजी हो गए। सिविल लाइंस थाने के एसएसआई एसके चौधरी ने बताया कि दोनों के परिवार वालों ने शपथपत्र के साथ समझौता लिखकर दिया है, जिसमें शादी कराने की बात कही है। कोई कार्रवाई नहीं चाह रहे थे इसलिए दोनों को थाने से छोड़ दिया गया।</p>
    </article>
  </body>
</html>