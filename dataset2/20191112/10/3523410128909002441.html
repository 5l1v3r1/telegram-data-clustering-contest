<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639563/%D9%86%D8%AD%D9%88%D9%87-%D9%85%D8%A8%D8%A7%D8%B1%D8%B2%D9%87-%D8%AA%D9%88%D8%A6%DB%8C%D8%AA%D8%B1-%D8%A8%D8%A7-%D8%AF%DB%8C%D9%BE-%D9%81%DB%8C%DA%A9-%D9%85%D8%B4%D8%AE%D8%B5-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T10:41:00+00:00"/>
    <meta property="og:title" content="نحوه مبارزه توئیتر با «دیپ فیک» مشخص شد"/>
    <meta property="og:description" content="توئیتر که از برنامه های خود برای مقابله با ویدئوهای جعل عمیق خبر داده بود، امروز جزئیاتی در مورد تبعات شناسایی و شرایط حذف این ویدئوها اعلام کرده است"/>
  </head>
  <body>
    <article>
      <h1>
        <a href="https://www.bultannews.com/fa/news/639563/%D9%86%D8%AD%D9%88%D9%87-%D9%85%D8%A8%D8%A7%D8%B1%D8%B2%D9%87-%D8%AA%D9%88%D8%A6%DB%8C%D8%AA%D8%B1-%D8%A8%D8%A7-%D8%AF%DB%8C%D9%BE-%D9%81%DB%8C%DA%A9-%D9%85%D8%B4%D8%AE%D8%B5-%D8%B4%D8%AF">نحوه مبارزه توئیتر با «دیپ فیک» مشخص شد</a>
      </h1>
      <h2>توئیتر که از برنامه های خود برای مقابله با ویدئوهای جعل عمیق خبر داده بود، امروز جزئیاتی در مورد تبعات شناسایی و شرایط حذف این ویدئوها اعلام کرده است</h2>
      <address><time datetime="2019-11-12T10:41:00+00:00">12 Nov 2019, 10:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از انگجت، توئیتر پیش نویس دستورالعملی را در وبلاگ خود منتشر کرده که نشان می دهد این شرکت چگونه می خواهد با ویدئوهای دیپ فیک یا جعل عمیق را شناسایی کند و به حذف آنها کمک کند. دستورالعمل یادشده سیاست های توئیتر را هم در این زمینه مشخص کرده است.</p>
      <p>در سند یادشده ویدئوهای جعل عمیق یک ابزار رسانه ای مصنوعی و دستکاری شده توصیف شده اند که می توانند در قالب عکس، فایل های صوتی یا ویدئویی با هدف گمراه کردن افراد و تغییر معنای واقعی فایل های اصلی منتشر شوند.</p>
      <p>در ادامه این سند آمده است در صورتی که توئیتر عکس، صدا یا فایل ویدئویی جعل عمیق را شناسایی کند، یک پیام هشدار به توئیت هایی که این محتوا را منتشر کنند، اضافه می کند. همچنین به افراد در مورد به اشتراک گذاری و لایک زدن تویئت های حاوی این محتوا از قبل هشدار می دهد.</p>
      <p>همچنین توئیتر به طور خودکار لینک به یک خبر را به چنین توئیتی اضافه می کند تا افراد بتوانند مطالب دست اولی را در مورد محتوای جعل شده دریافتکنند.</p>
      <p>در دستورالعمل یادشده تصریح شده اگر توئیتر به این نتیجه برسد که توئیتی به علت انتشار چنین محتوای دروغینی می تواند امنیت فیزیکی فردی را به خطر بیندازد یا موجب آسیب جدی شخص یا اشخاصی شود، آن را به طور کامل پاک می کند. این شرکت سال گذشته اعلام کرده بود که اجازه انتشار هیچ ویدئوی جعل عمیق هرزه نگارانه ای را نخواهد داد.</p>
      <p>این دستورالعمل ها هنوز قطعی نشده و احتمالا ظرف سی روز آینده در مورد آنها جمع بندی خواهد شد. این شرکت در مورد نحوه شناسایی توئیت های حاوی محتوای جعل عمیق نیز توضیحات فنی چندانی ارائه نکرده است.</p>
    </article>
  </body>
</html>