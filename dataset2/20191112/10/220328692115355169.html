<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/elizabet-vtora-poliva-bizhutata-si-s-dzhin-406514.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T10:22:11+00:00"/>
    <meta property="og:title" content="Елизабет Втора полива бижутата си с джин"/>
    <meta property="og:description" content="Кралицата използвала джин и малко вода, за да придаде на диамантите допълнителен блясък"/>
  </head>
  <body>
    <article>
      <h1>Елизабет Втора полива бижутата си с джин</h1>
      <address><time datetime="2019-11-12T10:22:11+00:00">12 Nov 2019, 10:22</time> by <a rel="author">Редактори</a></address>
      <p>Кралица Елизабет Втора използва джин, за да чисти кралските бижута, пише списание "Пийпъл". Личната гардеробиерка на величеството написа книга и това е една от любопитните подробности в нея.</p>
      <p>Анджела Кели твърди, че Елизабет Втора използвала джин и малко вода, за да придаде на диамантите допълнителен блясък.</p>
      <p>“Диамантите понякога се зацапват от спрея за коса. Малко джин с вода премахва следите.”, пише Кели.</p>
      <p>Гардеробиерката, чиято официална позиция е Личен съветник и куратор отговаря за облеклото, бижутата и комбинирането им.</p>
      <p>Тя работи за Елизабет Втора от 1994 г. и е отговорна за някои от най-запомнящите се тоалети на кралицата.</p>
      <p>“Когато се налага, кралицата дава диамантите за основно почистване на бижутери. Номерът с джина е само временно решение в бързината.”, казва Кели.</p>
    </article>
  </body>
</html>