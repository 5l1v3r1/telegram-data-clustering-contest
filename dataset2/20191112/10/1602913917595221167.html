<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/anm-a-emis-prognoza-speciala-pentru-capitala-vreme-deosebit-de-calda-pana-joi-18571467"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T10:11:38+00:00"/>
    <meta property="og:title" content="ANM a emis prognoză specială pentru Capitală: Vreme deosebit de caldă până joi"/>
    <meta property="og:description" content="Meteorologii au emis o prognoză specială pentru Capitală, valabilă până joi, interval în care vor fi înregistrate temperaturi cu mult peste cele specifice acestei perioade a anului, valorile maxime ajungând la 22 de grade. Joi, vremea se va răci, însă tot se va menţine neobişnuit de caldă. "/>
  </head>
  <body>
    <article>
      <h1>ANM a emis prognoză specială pentru Capitală: Vreme deosebit de caldă până joi</h1>
      <address>
        <time datetime="2019-11-12T10:11:38+00:00">12 Nov 2019, 10:11</time>
      </address>
      <p>Meteorologii au emis o prognoză specială pentru Capitală, valabilă până joi, interval în care vor fi înregistrate temperaturi cu mult peste cele specifice acestei perioade a anului, valorile maxime ajungând la 22 de grade. Joi, vremea se va răci, însă tot se va menţine neobişnuit de caldă. </p>
      <p>Începând de marţi şi până joi, la ora 8:00 în Capitală vor fi înregistrate temperaturi „cu mult peste cele specifice acestei perioade din an”, cu maxime de până la 22 de grade şi minime de 10...12.</p>
      <p>„Cerul va fi variabil, cu înnorări mai ales în cursul nopţilor şi al dimineţilor. Vântul va deveni în general moderat, temporar cu viteze de 35…40 km/h pe parcursul zilei de miercuri (13 noiembrie)”, anunţă meteorologii.</p>
      <p>Potrivit ANM, în cursul zilei de joi, cerul va fi noros, mai ales în a doua parte a zilei.</p>
      <p>„Vântul va sufla moderat, cu cel mult 25…30 km/h. Deşi în scădere faţă de zilele anterioare, valorile termice se vor situa în continuare peste cele normale ale datei, cu o maximă în jurul a 17 grade”, mai transmit meteorologii ANM.</p>
    </article>
  </body>
</html>