<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/smertelna-dtp-na-trasi-kijiv-chop-pozashlyahovik-vletiv-u-vantazhivku-foto-639370.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T10:40:11+00:00"/>
    <meta property="og:title" content="Смертельна ДТП на трасі Київ-Чоп: позашляховик влетів у вантажівку (фото)"/>
    <meta property="og:description" content="Один із пасажирів позашляховика загинув на місці аварії"/>
  </head>
  <body>
    <article>
      <h1>Смертельна ДТП на трасі Київ-Чоп: позашляховик влетів у вантажівку (фото)</h1>
      <address>
        <time datetime="2019-11-12T10:40:11+00:00">12 Nov 2019, 10:40</time>
      </address>
      <h4>Один із пасажирів позашляховика загинув на місці аварії</h4>
      <p>Минулої доби у ДТП на дорогах Київської області постраждали шестеро людей.</p>
      <p>Для пасажира однієї з автівок вчорашня поїздка стала фатальною. Про це повідомляє пресслужба Головного управління Нацполіції в Київській області.</p>
      <p>ДТП із трагічним наслідком сталася пообіді на трасі Київ-Чоп поблизу с. Копилів, Макарівського району. Водій позашляховика не обрав безпечної швидкості руху, виїхав на узбіччя дороги і зіткнувся з припаркованою вантажівкою. В результаті один з пасажирів загинув на місці аварії. Водій позашляховика отримав травми грудної клітини, живота, множинні забої тіла та черепно-мозкову травму. Ще одна 15-річна пасажирка отримала тілесні ушкодження у вигляді травми живота, перелому ключиці і травми голови. </p>
      <p>1 з 3<br/><a href="https://glavcom.ua/kyiv/news/smertelna-dtp-na-trasi-kijiv-chop-pozashlyahovik-vletiv-u-vantazhivku-foto-639370.html#">на весь екран згорнути</a></p>
      <figure>
        <img src="https://glavcom.ua/img/gallery/6393/70/670016_big.jpeg"/>
      </figure>
      <figure>
        <img src="https://glavcom.ua/img/gallery/6393/70/670017_big.jpeg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>У Білій Церкві водій легковика не дотримався безпечної дистанції і збив велосипедиста, який рухався у попутному напрямку. Потерпілого із переломом плеча і забиттям ноги доставили до лікарні. </p>
      <p>Також вчора ввечері у м. Бровари сталося два наїзди на пішоходів. В обох випадках постраждалі переходили проїжджу частину у невстановленому місці. Один з потерпілих, 66-річний чоловік, отримав перелом гомілки та черепно-мозкову травму. Інший – 52-річний - отримав забиття і травму голови. </p>
      <p>Нагадаємо, 10 листопада на автодорозі Бородянка-Гостомель внаслідок зіткнення двох легкових автомобілів <a href="https://glavcom.ua/kyiv/news/avtokatastrofa-na-kijivshchini-zabrala-zhittya-dvoh-ditey-i-dvoh-doroslih-foto-639064.html">загинуло чотири людини, з них двоє дітей, та чотири людини госпіталізовано до лікарні.</a></p>
      <related>
        <a href="https://glavcom.ua/kyiv/news/za-tizhden-u-kijevi-stalasya-rekordna-kilkist-dtp-foto-639217.html"/>
        <a href="https://glavcom.ua/kyiv/news/na-shaleniy-shvidkosti-viletiv-na-trotuar-zyavilosya-video-momentu-smertelnoji-dtp-na-osokorkah--639209.html"/>
        <a href="https://glavcom.ua/news/dtp-iz-shkilnim-avtobusom-na-lvivshchini-desyatero-ditey-gospitalizovano-639144.html"/>
      </related>
    </article>
  </body>
</html>