<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/salina-srazila-na-cejlu-mladeho-muze-museli-ho-ozivovat-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T10:13:00+00:00"/>
    <meta property="og:title" content="Tramvaj v Brně srazila mladého muže. Museli ho oživovat"/>
    <meta property="og:description" content="Srážka chodce a tramvaje linky 4 zablokovala krátce po desáté hodině průjezd tramvají po brněnském Cejlu. Nehoda se stala u zastávky Francouzská, chodce oživovali záchranáři."/>
  </head>
  <body>
    <article>
      <h1>Tramvaj v Brně srazila mladého muže. Museli ho oživovat</h1>
      <address><time datetime="2019-11-12T10:13:00+00:00">12 Nov 2019, 10:13</time> by <a rel="author">Pavla Hloušková</a></address>
      <p>Při srážce se těžce zranil mladý muž. „Podařilo se nám jej resuscitovat, obnovit mu oběh a na řízené ventilaci jsme muže přepravili do Fakultní nemocnice u svaté Anny v Brně," popsala mluvčí záchranářů Michaela Bothová.</p>
      <p>Na místě zasahovaly také dvě jednotky jihomoravských hasičů. „Asistovali jsme záchrance při resuscitaci pacienta,“ popsal mluvčí hasičů Jaroslav Mikoška.</p>
      <figure>
        <img src="https://g.denik.cz/17/15/tragicka-smrtelna-dopravni-nehoda-dalanice-d11-auto-ridic-pcr-policie190118-hk-clone_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/smrtelna-nehoda-uzavrela-dalnici-na-brno-policiste-provoz-odklani-na-blucinu-20191111.html">Smrtelná nehoda na D2: jeden člověk nepřežil, druhý má mnohočetná poranění Přečíst článek ›</a>
      </aside>
      <p>Případ vyšetřovali policisté. „Chodec bezprostředně vstoupil do dráhy tramvaje, která ho odmrštila,“ popsal policejní mluvčí David Chaloupka.</p>
      <p>Kvůli omezenému provozu v ulici nabíraly spoje tramvajových linek 2, 4 a 11 až půlhodinová zpoždění. Vozy Cejlem projely bez potíží teprve krátce po půl jedenáctou dopoledne.</p>
    </article>
  </body>
</html>