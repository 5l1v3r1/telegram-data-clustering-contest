<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-rynok-elektroenergiyi-rada-pidtrymala-zminy-do-zakonu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T10:39:25+00:00"/>
    <meta property="og:title" content="Ринок електроенергії: Рада підтримала зміни до закону"/>
    <meta property="og:description" content="Верховна Рада підтримала внесення змін до закону Про ринок електричної енергії."/>
  </head>
  <body>
    <article>
      <h1>Ринок електроенергії: Рада підтримала зміни до закону</h1>
      <address>
        <time datetime="2019-11-12T10:39:25+00:00">12 Nov 2019, 10:39</time>
      </address>
      <p>Верховна Рада підтримала внесення змін до закону Про ринок електричної енергії.</p>
      <p>Верховна Рада ухвалила у першому читанні  за основу законопроект Про внесення змін до закону Про ринок електричної енергії.</p>
      <p>За проект закону <a href="http://w1.c1.rada.gov.ua/pls/zweb2/webproc4_1?pf3511=67031">№2233</a> у вівторок проголосували 295 народних депутатів.</p>
      <blockquote>– Проект закону дозволяє врегулювати питання виконання спеціальних зобов’язань з купівлі електроенергії за зеленим тарифом, не допустити неконтрольованого зростання ціни електроенергії, а також зобов’язує виробників електричної енергії подавати заявки на продаж електроенергії на ринку на добу вперед за цінами, які не перевищують граничні, щоб унеможливити створення штучних дефіцитів, – повідомив, доповідаючи за законопроектом, голова парламентського Комітету з питань енергетики Андрій Герус.</blockquote>
      <p>За проектом закону, також пропонується до 1 липня 2023 року надати регулятору право встановлювати граничні ціни на ринку на добу вперед і на внутрішньодобовому ринку.</p>
      <p><b>Читайте:</b> <a href="https://fakty.com.ua/ua/ukraine/20191030-zigriyut-vzymku-vid-pochatku-roku-tes-dtek-vidpustyly-24-mlrd-kvt-god-elektroenergiyi/">Зігріють взимку: від початку року ТЕС ДТЕК відпустили 24 млрд кВт-год електроенергії</a></p>
      <p>Регулятору також тимчасово, до 1 квітня 2020 року, надається право встановлювати тариф на відпуск електроенергії виробникам електричної і теплової енергії на теплоелектроцентралях у випадках, передбачених рішенням Кабінету міністрів України про покладання спеціальних обов’язків.</p>
      <p>Також законопроектом передбачено, що держпідприємство Гарантований покупець направлятиме різницю між доходами і витратами, яка виникла під час виконання ним спеціальних обов`язків з купівлі електричної енергії за зеленим тарифом і за аукціонною ціною.</p>
      <p>Раніше проти розгляду законопроекту виступила голова Комітету з питань інтеграції з Європейським Союзом Іванна Климпуш-Цинцадзе. Нардеп вважає, що він порушує Угоду про асоціацію між Україною та ЄС.</p>
      <p>Нагадаємо, Герус заявив, що Україна може припинити <a href="https://fakty.com.ua/ua/ukraine/20191022-import-elektroenergiyi-z-rf-mozhut-prypynyty-gerus-nazvav-umovu/">імпорт електроенергії з Росії та Білорусі</a>.</p>
    </article>
  </body>
</html>