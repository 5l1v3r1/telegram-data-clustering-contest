<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/pogljad/bezpeka/pozov-proty-rf-oon-znachyt-ukrayiny-peremoha-haazi"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T10:58:02+00:00"/>
    <meta property="og:title" content="Позов проти РФ в ООН: що значить для України перемога в Гаазі"/>
    <meta property="og:description" content="8 листопада цього року Міжнародний суд ООН ухвалив рішення продовжити розгляд позову України проти Росії."/>
  </head>
  <body>
    <article>
      <h1>Позов проти РФ в ООН: що значить для України перемога в Гаазі</h1>
      <address><time datetime="2019-11-12T10:58:02+00:00">12 Nov 2019, 10:58</time> by <a rel="author">Сергій Грабський</a></address>
      <p>
        <b>Рішення суду ООН, який підтримав позов України проти Росії про фінансування сепаратистів, це величезний і якісний крок вперед у справі про визнання РФ країною-агресором. Таку позицію в коментарі «Слово і Діло» озвучив глава Ради Всеукраїнського об'єднання «Союз учасників миротворчих операцій» Сергій Грабський.</b>
      </p>
      <p>За словами експерта, перемога в Гаазі в довгостроковій перспективі дасть свої плоди.</p>
      <p>«<i>Якщо в подальшому кількість документів буде збільшуватися, а системі міжнародного права буде зрозуміло, що РФ несе відповідальність за ті жахи, які здійснені в Україні, це дозволить вимагати виплати компенсації, покарання військових злочинців. У такому разі можна порушувати питання про МН17</i>», – розповів військовий експерт.</p>
      <p>На його погляд, рішення суду ООН – карт-бланш для України, який дозволяє на всесвітньому рівні легітимізувати претензії України до країни-агресора. Відтепер розмови про внутрішній конфлікт і будь-які подвійні тлумачення щодо війни на Донбасі виключені, уточнив Грабський.</p>
      <related>
        <a href="https://www.slovoidilo.ua/2018/06/05/infografika/polityka/vidshkoduvannya-zbytkiv-vyznannya-ahresiyi-ukrayina-vymahaye-rf-mizhnarodnyx-sudax"/>
      </related>
      <p>При цьому фахівець підкреслив, що в найближчій перспективі судове рішення України нічого не дасть. Правосуддю притаманно діяти повільно, але вірно.</p>
      <p>«<i>Маючи серйозну доказову базу, Україна вже може говорити, що справа про визнання РФ-агресором, по-перше, вийшла на інший рівень, а по-друге, тепер Київ говорить з інших позицій – сильніших. Вже не потрібно доводити, що РФ спонсорувала тероризм</i>», – прокоментував Сергій Грабський.</p>
      <p>Нагадаємо, 8 листопада Міжнародний<a href="https://www.slovoidilo.ua/2019/11/08/novyna/polityka/sud-oon-pidtrymav-pozov-ukrayiny-proty-rosiyi"> суд ООН ухвалив рішення продовжити розгляд позову України проти Росії.</a> Позов проти Росії Україна подала ще в 2017 році. У ньому вона просить залучити РФ до відповідальності за підтримку тероризму і дискримінацію під час агресії.</p>
      <p>Нагадаємо, «Слово і Діло» зібрало <a href="https://www.slovoidilo.ua/2018/06/05/infografika/polityka/vidshkoduvannya-zbytkiv-vyznannya-ahresiyi-ukrayina-vymahaye-rf-mizhnarodnyx-sudax">найрезонансніші позови України проти РФ і результати їх розгляду.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/polityka/sud-oon-pidtrymav-pozov-ukrayiny-proty-rosiyi"/>
        <a href="https://www.slovoidilo.ua/2019/06/04/novyna/polityka/sud-oon-oprylyudnyv-dokazy-ukrayiny-spravi-proty-rf"/>
        <a href="https://www.slovoidilo.ua/2018/07/19/novyna/polityka/mizhnarodnyj-sud-oon-vymahaye-rf-zvitu-pro-rishennya-shhodo-medzhlisu"/>
        <a href="https://www.slovoidilo.ua/2018/06/05/infografika/polityka/vidshkoduvannya-zbytkiv-vyznannya-ahresiyi-ukrayina-vymahaye-rf-mizhnarodnyx-sudax"/>
      </related>
    </article>
  </body>
</html>