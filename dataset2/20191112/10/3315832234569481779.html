<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ef5c5df214dd4b66/dezastru-la-napoli-suporterii-i-au-atacat-pe-jucatori-casa-unui-fotbalist-a-fost-sparta-masina-altuia-atacata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T10:30:01+00:00"/>
    <meta property="og:title" content="Dezastru la Napoli: Suporterii i-au atacat pe jucători; Casa unui fotbalist a fost spartă, maşina altuia atacată"/>
    <meta property="og:description" content="Jucătorii de la Napoli au o viaţă grea în ultima perioadă. Mai mulţi fotbalişti nu au respectat ordinele date de conducere, iar acum Aurelio De Laurentiis vrea să le micşoreze salariile. Mai rău decât atât, fotbaliştii se simt în pericol după ultimele atacuri din oraş."/>
  </head>
  <body>
    <article>
      <h1>Dezastru la Napoli: Suporterii i-au atacat pe jucători; Casa unui fotbalist a fost spartă, maşina altuia atacată</h1>
      <address><time datetime="2019-11-12T10:30:01+00:00">12 Nov 2019, 10:30</time> by <a rel="author">Jurnal.md</a></address>
      <p>
        <b>Jucătorii de la Napoli au o viaţă grea în ultima perioadă. Mai mulţi fotbalişti nu au respectat ordinele date de conducere, iar acum Aurelio De Laurentiis vrea să le micşoreze salariile. Mai rău decât atât, fotbaliştii se simt în pericol după ultimele atacuri din oraş.</b>
      </p>
      <p>Brazilianul Allan, numit de presa italiană unul dintre cele mai grele nume din vestiarul lui Napoli şi unul dintre cel care a luat decizia să nu respecte ordinele conducerii, a avut casa spartă de hoţii. Aceştia i-au spart geamurile şi i-au răvăşit camerele, însă nu au furat obiecte de valoare sau bani. În tot acest timp, soţia lui Allan, însărcinată, a fost în casă.</p>
      <p>Un alt fotbalist de încredere al lui Carlo Ancelotti, Piotr Zielinski, a avut şi el o soară similară. Maşina soţiei sale a fost atacată. Hoţii au spart geamurile, au furat radioul şi sistemul de navigaţie, însă soţia lui nu a fost rănită.</p>
      <p>Chiar dacă nu există informaţii concrete că aceste atacuri au avut legătură cu ultimele problemele de la club, potrvit presei din Italia, fotbaliştii de la Napoli împărtăşesc această idee. Echipa este fără victorie de cinci partide şi ocupă locul 7 din Serie A.</p>
      <p>Şi lui Carlo Ancelotti i s-ar fi dat un ultimatum, urmând ca tehnicianul legendar să fie dat afară dacă jocul echipei nu se va schimba în următoarele două meciuri. Favorit să îl înlocuiască este Gennaro Gattuso.</p>
    </article>
  </body>
</html>