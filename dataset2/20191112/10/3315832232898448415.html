<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f292f11cbe21c8e9/un-cetatean-turc-prins-cu-o-carte-de-identitate-falsa-pe-aeroportul-chisinau.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T10:11:20+00:00"/>
    <meta property="og:title" content="Un cetățean turc, prins cu o carte de identitate falsă pe Aeroportul Chișinău"/>
    <meta property="og:description" content="Un cetățean al Turciei în vârstă de 36 de ani a fost prins pe Aeroportul Internațional Chișinău cu o carte de identitate română falsă, asupra lui."/>
  </head>
  <body>
    <article>
      <h1>Un cetățean turc, prins cu o carte de identitate falsă pe Aeroportul Chișinău</h1>
      <address><time datetime="2019-11-12T10:11:20+00:00">12 Nov 2019, 10:11</time> by <a rel="author">Jurnal.md</a></address>
      <p>
        <b>Un cetățean al Turciei în vârstă de 36 de ani a fost prins pe Aeroportul Internațional Chișinău cu o carte de identitate română falsă, asupra lui.</b>
      </p>
      <p>Bărbatul urma să zboare spre Istanbul legitimându-se cu pașaportul veridic emis de către autoritatea competentă a Turciei, însă a fost observat de către un inspector cum a scos întâmplător din buzunar și o carte de identitate românească, apoi brusc a pus-o înapoi.</p>
      <p>În cele din urmă, actul a fost solicitat de către polițiști, însă bărbatul a negat existența altui act și a refuzat să-l prezinte.</p>
      <p>În urma verificărilor s-a depistat că acesta mai deținea și o carte de identitate românească falsă.</p>
      <p>Acum acesta riscă amendă sau pedeapsă cu închisoare de până la doi ani.</p>
    </article>
  </body>
</html>