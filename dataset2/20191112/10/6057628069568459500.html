<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191112-saudiya-za-ta-fara-gasar-kwallon-kafa-ta-mata-zalla"/>
    <meta property="og:site_name" content="RFI"/>
    <meta property="article:published_time" content="2019-11-12T10:18:16+00:00"/>
    <meta property="og:title" content="Saudiya za ta fara gasar kwallon kafa ta mata zalla"/>
    <meta property="og:description" content="Shugaban Hukumar Kwallon Kafa ta Spain Luis Rubiales ya bayyana cewa, za su taimaka wa Saudiya shirya gasar lig ta mata zalla, matakin da ke zuwa a daidai lokacin da Yarima Jiran Gado, Mohamed bin Salman ke bullo da sauye-sauye a kasar wadda a can..."/>
  </head>
  <body>
    <article>
      <h1>Saudiya za ta fara gasar kwallon kafa ta mata zalla</h1>
      <address><time datetime="2019-11-12T10:18:16+00:00">12 Nov 2019, 10:18</time> by <a rel="author">Abdurrahman Gambo Ahmad</a></address>
      <p>
        <b>Shugaban Hukumar Kwallon Kafa ta Spain Luis Rubiales ya bayyana cewa, za su taimaka wa Saudiya shirya gasar lig ta mata zalla, matakin da ke zuwa a daidai lokacin da Yarima Jiran Gado, Mohamed bin Salman ke bullo da sauye-sauye a kasar wadda a can baya aka sani da bin tsauraran dokokin Islama.</b>
      </p>
      <p>Rubiales ya bayyana haka a yayin da ake shirin gudanar da gasar Super Cup ta kwararrun kungiyoyin La Liga a birnin Jeddah na Saudiya nan da watan Janairu mai zuwa.</p>
      <p>Kungiyoyin da za su fafata a wannan gasa sun hada da Barcelona da Real Madrid da Atletico Madrid da kuma Valencia.</p>
      <p>Za a gudanar da wasannin ne a filin wasa na Sarki Abdallah mai daukar nauyin â€˜yan kallo dubu 62 a birnin Jeddah.</p>
      <p>Barcelona za ta kara da Atletico Madrid, yayin da Valencia ta fafata da Real Madrid kafin a gudanar da wasan karshe a ranar 12 ga watan na Janairu mai zuwa.</p>
      <p>Yarima Mohamed bin Salman ya kawo sauye-sauye a Saudiya, inda ya dage dokar haramacin gudanar da wasannin kade-kade da raye-raye, yayin da kuma ya bude gidajen Sinima, baya ga bai wa mata damar fara tukin mota da kansu.</p>
    </article>
  </body>
</html>