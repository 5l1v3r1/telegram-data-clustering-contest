<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/alek-bolduin-i-hilariya-bolduin-vtratili-ditinu-vikiden-50053015.html"/>
    <meta property="og:site_name" content="НВ"/>
    <meta property="article:published_time" content="2019-11-12T10:44:00+00:00"/>
    <meta property="og:title" content="Знову викидень. Дружина Алека Болдвіна втратила шосту дитину"/>
    <meta property="og:description" content="Хіларія Болдвін, дружина Алека Болдвіна, повідомила, що засмучена звісткою про те, що її майбутня дитина померла на четвертому місяці вагітності."/>
  </head>
  <body>
    <article>
      <h1>Знову викидень. Дружина Алека Болдвіна втратила шосту дитину</h1>
      <h2>Хіларія Болдвін, дружина Алека Болдвіна, повідомила, що засмучена звісткою про те, що її майбутня дитина померла на четвертому місяці вагітності.</h2>
      <address>
        <time datetime="2019-11-12T10:44:00+00:00">12 Nov 2019, 10:44</time>
      </address>
      <p>У вересні 2019 роки актор Алек Болдвін і його дружина Хіларія поділилися радісною звісткою про те, що чекають на п’яту дитину. Нова вагітність настала через півроку після викидня. На жаль, вона завершилася втратою дитини.</p>
      <p>На своїй сторінці в Isntagram Хіларія Болдвін поділилася сумною новиною в понеділок, 11 листопада, після того, як відвідала плановий скринінг на 20-му тижні вагітності. Новину, яку їй повідомили доктора, вона абсолютно не очікувала почути.</p>
      <p>«З глибоким сумом повідомляємо, що сьогодні ми дізналися, що наша майбутня дитина померла на четвертому місяці вагітності. Ми також хочемо, щоб ви знали, що зараз ми дуже засмучені, але обов’язково відійдемо від звістки», — поділилася новиною Хіларія під відео в Instagram, на якому вона обговорює втрату дитини з дочкою Кармен.</p>
      <p>На відео Хіларія зі сльозами пояснює Кармен, що не знає, коли у них знову з’явиться дитина, але обіцяє, що «у неї коли-небудь обов’язково буде» ще один молодший брат або сестра.</p>
      <p>Нагадуємо, 61-річний Алек Болдвін і його 35-річна дружина Хіларія мають чотирьох дітей: хлопчиків Ромео Алехандро Давида (16 місяців), Леонардо Анхеля Чарльза (3 роки) і Рафаеля Томаса (4 роки), а також їх старшу сестру Кармен Габріелу (6 років). Також у Болдуіна є 23-річна дочка від попереднього шлюбу з Кім Бейсінгер — Айрленд Еліс Болдвін.</p>
      <p>Дружина Алека Болдвіна постійно ділиться фото і відео дітей на своїй сторінці в Instagram.</p>
      <p>Читайте також:<br/><a href="https://style.nv.ua/ukr/znamenitosti/alek-bolduin-druzhina-p-yata-ditina-vagitnist-50043589.html">&amp;nbspЧерез півроку після викидня. Алек Болдуін і його дружина чекають на п’яту дитину</a></p>
    </article>
  </body>
</html>