<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42765_V-Ukrani-vidbuvalisya-aktsi-protestu-proti-vidkrittya-rinku-silskohospodarsko-zemli-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-12T10:31:00+00:00"/>
    <meta property="og:title" content="В Україні відбувалися акції протесту проти відкриття ринку сільськогосподарської землі (ФОТО)"/>
    <meta property="og:description" content="11 листопада на акції протесту проти впровадження земельної реформи вийшли аграрії на головні магістралі країни у 17 локаціях 13 регіонів."/>
  </head>
  <body>
    <article>
      <h1>В Україні відбувалися акції протесту проти відкриття ринку сільськогосподарської землі (ФОТО)</h1>
      <address>
        <time datetime="2019-11-12T10:31:00+00:00">12 Nov 2019, 10:31</time>
      </address>
      <p>
        <b>11 листопада на акції протесту проти впровадження земельної реформи вийшли аграрії на головні магістралі країни у 17 локаціях 13 регіонів.</b>
      </p>
      <p>Про це повідомляє пресслужба Всеукраїнської аграрної ради (ВАР).</p>
      <blockquote>
        <i>На знак незгоди із цинічними діями влади у питанні земельної реформи аграрії вийшли зі своєю технікою до головних автомагістралей країни у 17 точках. До акції протесту приєднались сільгоспвиробники у 13 регіонах, – </i>
        <b>
          <i>йдеться у повідомленні.</i>
        </b>
      </blockquote>
      <p>Акції відбулися на магістралях Вінницької, Черкаської, Чернігівської, Тернопільської, Кіровоградської, Миколаївської, Хмельницької, Житомирської, Одеської, Полтавської, Волинської, Рівненської, Львівської областей.</p>
      <related>
        <h4>Читайте також:</h4>
        <a href="http://press-centr.com/ua/news/41819_V-rehionakh-Ukrani-vidbulisya-aktsi-protestu-fermeriv-cherez-zemelnu-reformu-FOTO"/>
      </related>
      <p>Зранку на Хмельниччині аграрії та фермери перекрили трасу М-12 в районі села Прибузьке Хмельницького району.</p>
      <figure>
        <img src="http://press-centr.com/images/1573462175.jpg"/>
      </figure>
      <p>Про це повідомило <a href="https://ye.ua/syspilstvo/45897_Agrariyi_protestuyit__spochatku_perekrili_dorogu_za_mistom_a_teper_yidut_pid_stini_oblderzhadministraciyi_(ONOVLYuyeTSYa).html">"Є"</a>.</p>
      <blockquote>
        <i>Сьогодні відбувається засідання погоджувальної ради і буде розглядатися питання землі. Тому ми стоїмо, щоб показати, що цей законопроект не можна підтримувати, – </i>
        <b>
          <i>зазначив Алім Міщук заступник голови спілки «Всеукраїнська аграрна рада».</i>
        </b>
      </blockquote>
      <p>За словами правоохоронців, які працюють на місці події, щоб не допустити утворення пробки у місті перекриття траси, рух автотранспорту організували об’їзними автошляхами.</p>
      <figure>
        <img src="http://press-centr.com/images/1573462280.jpg"/>
      </figure>
      <p>В результаті аграрії, з усією технікою та вимогами, перемістилися під стіни Хмельницької обласної державної адміністрації. На площі, навпроти адмінбудівлі, розмістили трактори, а самі, з плакатами в руках, зібралися біля монументу "Віра, Надія, Любов". Свою позицію з аргументами висловили депутати обласної ради, активісти.</p>
      <related>
        <h4>Читайте також:</h4>
        <a href="http://press-centr.com/ua/news/42172_-Pochalo-pidhorati-Tyahnibok-vidpoviv-na-isteriku-Zelenskoho-cherez-protesti-mistsevikh-rad-"/>
      </related>
      <p>На Волині протестувальники вдались до перекриття дороги сполученням "Володимир-Волинський - Ковель" біля села Вербка Володимир-Волинського району.</p>
      <figure>
        <img src="http://press-centr.com/images/75557502_1714102398720728_4364759750055821312_o.jpg"/>
      </figure>
      <p>Про це повідомив на своїй сторінці в мережі Фейсбук відомий на Волині фермер, голова Володимир-Волинської районної організації ВО "Свобода" Павло Карпюк.</p>
      <blockquote>
        <i>Всі, хто були присутні на даній акції сказали своє рішуче "НІ" продажу сільгоспземель в Україні, в тому форматі, який пропонує нинішня влада. Прийняли рішення, що таке стратегічне питання, як продаж землі, має спочатку обговорюватись на загальнонаціональному референдумі, а тільки після того можна приймати таке доленосне рішення для всієї України. Аграрії і надалі готові відстоювати свої права і захищати найцінніший ресурс України-землю, - </i>
        <b>
          <i>йдеться в дописі.</i>
        </b>
      </blockquote>
      <p>За словами Карпюка в акції взяло участь близько 200 людей.</p>
      <p><i>Фото Павло Карпюк, "Є"</i><br/> </p>
    </article>
  </body>
</html>