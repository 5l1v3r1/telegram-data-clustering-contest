<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/valayar-case-ncsc-seeks-clarification-from-doctors.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T10:57:00+00:00"/>
    <meta property="og:title" content="വാളയാര്‍ കേസ് അന്വേഷണത്തില്‍ വീഴ്ചയുണ്ടെന്ന് ദേശീയ പട്ടികജാതി കമ്മീഷന്‍"/>
    <meta property="og:description" content="NCSC Valayar Case Kerala ന്യൂദല്‍ഹി: വാളയാര്‍ പെണ്‍കുട്ടികള്‍ ദുരൂഹ സാഹചര്യത്തില്‍ കൊല്ലപ്പെട്ട കേസിലെ അന്വേഷണത്തില്‍ വീഴ്ചയുണ്ടായതായി ദേശീയ പട്ടികജാതി കമ്മീഷന്‍.പെണ്"/>
  </head>
  <body>
    <article>
      <h1>വാളയാര്‍ കേസ് അന്വേഷണത്തില്‍ വീഴ്ചയുണ്ടെന്ന് ദേശീയ പട്ടികജാതി കമ്മീഷന്‍</h1>
      <address><time datetime="2019-11-12T10:57:00+00:00">12 Nov 2019, 10:57</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: വാളയാര്‍ പെണ്‍കുട്ടികള്‍ ദുരൂഹ സാഹചര്യത്തില്‍ കൊല്ലപ്പെട്ട കേസിലെ അന്വേഷണത്തില്‍ വീഴ്ചയുണ്ടായതായി ദേശീയ പട്ടികജാതി കമ്മീഷന്‍.</p>
      <p>പെണ്‍കുട്ടികളെ പോസ്റ്റ്‌മോര്‍ട്ടം ചെയ്ത ഡോക്ടറില്‍ നിന്നും പട്ടികജാതി കമ്മീഷന്‍ വിവരങ്ങളില്‍ വ്യക്തത ആവശ്യപ്പെട്ടു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പട്ടികജാതി കമ്മീഷന്‍ വൈസ് ചെയര്‍മാന്‍ എല്‍.മുരുകനാണ് തിങ്കളാഴ്ച ഇക്കാര്യം പറഞ്ഞത്.<br/>പോക്‌സോ കോടതി കുറ്റവാളികളെ വെറുതെ വിട്ട സാഹചര്യത്തില്‍ സന്നദ്ധസംഘടനകളുടെയും വിവിധ രാഷ്ട്രീയ പാര്‍ട്ടികളുടെയും നേതൃത്വത്തില്‍ പ്രതിഷേധങ്ങള്‍ ശക്തമായിരുന്നു.</p>
      <related>
        <a href="https://www.doolnews.com/valayar-sisters-mother-approaching-high-court111.html?utm_source=doolnews&amp;utm_medium=related"/>
      </related>
      <p>പ്രതികളെ രക്ഷിക്കാന്‍ കേരള പൊലീസ് അന്വേഷണത്തെ വഴിതിരിച്ച് വിടുകയാണെന്നാണ് അവര്‍ ആരോപിക്കുന്നത്.</p>
      <p>പട്ടിക ജാതി വികസന വകുപ്പ് പ്രിന്‍സിപ്പല്‍ സെക്രട്ടറി എ.ജയന്തി ലാക്ക്, അഡീഷണല്‍ ഡി.ജി.പി (നിയമം) ഷെയ്ഖ് ദാര്‍വേഷ് സാഹേബ്, മുരുകന്‍ എന്നിവര്‍ കേസിന്റെ വിവരങ്ങള്‍ ശേഖരിച്ചതിന് ശേഷം മാധ്യമ പ്രവര്‍ത്തകരോട് സംസാരിക്കുകയായിരുന്നു.</p>
      <related>
        <a href="https://www.doolnews.com/freternity-movement-long-march-to-palakkad-collectorate-in-valayar-case-verdict678348.html?utm_source=doolnews&amp;utm_medium=related"/>
      </related>
      <p>‘പ്രതികള്‍ക്കെതിരെ പൊലീസ് ചുമത്തിയ കേസില്‍ നിരവധി വൈരുദ്ധ്യങ്ങളുണ്ട്. പെണ്‍കുട്ടികളുടെ പോസ്റ്റ്‌മോര്‍ട്ടം നടത്തിയ ഡോക്ടര്‍മാരില്‍ നിന്നും ഞങ്ങള്‍ വിവരങ്ങള്‍ ശേഖരിക്കുകയായിരുന്നു’. മുരുകന്‍ പറഞ്ഞു.</p>
      <p>ഇത് സംബന്ധമായ അടുത്ത വാദം കേള്‍ക്കുന്നത് നവംബര്‍ 21 നാണ്. 2017 ജനുവരിയിലാണ് മൂത്ത പെണ്‍കുട്ടിയെ തൂങ്ങി മരിച്ച നിലയില്‍ കണ്ടെത്തിയത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇളയ പെണ്‍കുട്ടിയെ മാര്‍ച്ചിലും തൂങ്ങി മരിച്ച നിലയില്‍ കാണുകയായിരുന്നു. ഇരുവരുടെയും പോസ്റ്റ്‌മോര്‍ട്ടം റിപ്പോര്‍ട്ടില്‍ ലൈംഗികാക്രമണത്തിനിരയായതായി പറയുന്നുണ്ട്.</p>
      <p>നാല് പേരെയാണ് ആത്മഹത്യ പ്രേരണയും ലൈംഗികാക്രമണവും ചൂണ്ടിക്കാട്ടി പൊലീസ് അറസ്റ്റു ചെയ്തിരുന്നത്. തെളിവുകള്‍ ഇല്ലെന്നു ചൂണ്ടിക്കാട്ടി പാലക്കാട് പോക്‌സോ കോടതി പ്രതികളെ വെറുതെ വിടുകയായിരുന്നു.</p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>