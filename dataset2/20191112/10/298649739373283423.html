<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/12/una-nave-italiana-attaccata-dai-pirati-nel-golfo-del-messico-2-feriti-top10_20191112_111936/"/>
    <meta property="og:site_name" content="Askanews"/>
    <meta property="article:published_time" content="2019-11-12T10:19:36+00:00"/>
    <meta property="og:title" content="Una nave italiana attaccata dai pirati nel Golfo del Messico, 2 feriti"/>
    <meta property="og:description" content="“Roma, 12 nov. (askanews) – Una nave italiana è stata attaccata questa notte da un gruppo di pirati nel Golfo del Messico e 2 marittimi sarebbero rimasti feriti. Fonti della Farnesina riferiscono che l’Unità di crisi del ministero degli Esteri “segue il caso con la massima attenzione e in raccordo con l’ambasciata d’Italia a Città […]"/>
  </head>
  <body>
    <article>
      <h1>Una nave italiana attaccata dai pirati nel Golfo del Messico, 2 feriti</h1>
      <h2>A bordo 35 persone</h2>
      <address>
        <time datetime="2019-11-12T10:19:36+00:00">12 Nov 2019, 10:19</time>
      </address>
      <figure>
        <img src="http://www.askanews.it/wp-content/uploads/2019/11/20191112_111925_4776454D.jpg"/>
      </figure>
      <p>“Roma, 12 nov. (askanews) – Una nave italiana è stata attaccata questa notte da un gruppo di pirati nel Golfo del Messico e 2 marittimi sarebbero rimasti feriti. Fonti della Farnesina riferiscono che l’Unità di crisi del ministero degli Esteri “segue il caso con la massima attenzione e in raccordo con l’ambasciata d’Italia a Città del Messico”. La nave italiana Remas attaccata dai pirati appartiene alla Micoperi, una società di Ravenna, che ha stipulato un contratto da 220 milioni di dollari distribuito in tre anni con la compagnia petrolifera messicana Pemex, per la manutenzione delle piattaforme esistenti.</p>
      <p>Secondo quanto appreso da askanews, due marittimi italiani sono rimasti feriti. Uno è stato raggiunto a una gamba da un colpo d’arma da fuoco, l’altro ha ricevuto un colpo alla testa con un oggetto contundente. La nave trasportava circa 35 persone, di cui una decina italiani. Dopo l’attacco, la nave è stata scortata a terra da imbarcazioni della marina messicana e i due italiani feriti hanno ricevuto assistenza medica. Le loro condizioni, secondo quanto si è appreso, non sarebbero gravi.</p>
      <p>Aer</p>
    </article>
  </body>
</html>