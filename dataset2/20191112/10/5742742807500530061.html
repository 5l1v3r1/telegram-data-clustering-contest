<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/decentni-vyrez-a-staronovy-design-bude-takto-vypadat-iphone-12-39416"/>
    <meta property="og:site_name" content="mobilenet.cz"/>
    <meta property="article:published_time" content="2019-11-12T10:00:00+00:00"/>
    <meta property="og:title" content="Decentní výřez a staronový design. Bude takto vypadat iPhone 12?"/>
    <meta property="og:description" content="Za rendery stojí PhoneArena Nové iPhony by se měly inspirovat u designu iPhonů 4/5/SE Na zadní straně údajně přibude time-of-flight senzor"/>
  </head>
  <body>
    <article>
      <h1>Decentní výřez a staronový design. Bude takto vypadat iPhone 12?</h1>
      <address><time datetime="2019-11-12T10:00:00+00:00">12 Nov 2019, 10:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Za rendery stojí PhoneArena <br/>   •  Nové iPhony by se měly inspirovat u designu iPhonů 4/5/SE <br/>   •  Na zadní straně údajně přibude time-of-flight senzor</b>
      </p>
      <p>Kolegové z <a href="https://www.phonearena.com/news/2020-Apple-iPhone-12-could-be-the-most-dramatic-iPhone-redesign-in-years_id120106">PhoneArena </a>se rozhodli zhotovit sérii renderů a pokusit se do nich zahrnout všechny očekávané změny, kterých se máme dočkat s příchodem iPhonů 12. Při tvorbě těchto konceptů vycházeli z informací dostupných na internetu, například od známého analytika výrobků s logem nakousnutého jablka, <a href="https://mobilenet.cz/clanky/podle-analytika-prijde-nabidne-iphone-5g-az-v-roce-2020-38155">Minch-Chi Kua</a>.</p>
      <figure>
        <iframe data-src="https://twitter.com/phonearena/status/1194153618859012101?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak si můžete všimnout, nákresy iPhonu 12 připomínají designový směr <a href="https://mobilenet.cz/katalog/apple-iphone-4">iPhonu 4</a>, <a href="https://mobilenet.cz/katalog/apple-iphone-5">iPhonu 5</a> či <a href="https://mobilenet.cz/katalog/apple-iphone-se">iPhonu SE</a>. Proslýchá se totiž, že příští generace iPhonů projde zásadní designovou proměnou stejně, jako tomu bylo u <a href="https://mobilenet.cz/katalog/apple-iphone-x">iPhonu X</a>. Koneckonců i nejnovější <a href="https://mobilenet.cz/clanky/chcete-vyuzit-ipad-pro-na-maximum-apple-pro-vas-pripravil-pet-videi-s-tipy-a-triky-36958">iPady Pro</a> již nemají zcela zaoblené boky a sázejí na rovné hrany podobně jako výše zmíněné iPhony.</p>
      <slideshow>
        <figure>
          <img src="https://cdn.24net.cz/1/obrazek/iphone-12-308566/614w"/>
        </figure>
        <figure>
          <img src="https://cdn.24net.cz/1/obrazek/iphone-12-308567/614w"/>
        </figure>
        <figure>
          <img src="https://cdn.24net.cz/1/obrazek/iphone-12-308568/614w"/>
        </figure>
        <figure>
          <img src="https://cdn.24net.cz/1/obrazek/iphone-12-308569/614w"/>
        </figure>
        <figure>
          <img src="https://cdn.24net.cz/1/obrazek/iphone-12-308570/614w"/>
        </figure>
        <figure>
          <img src="https://cdn.24net.cz/1/obrazek/iphone-12-308571/614w"/>
        </figure>
      </slideshow>
      <p>Výřez je jedním z designových prvků, které jsou iPhonům dlouhodobě vytýkány, přestože se zde ukrývá pokročilá technologie pro Face ID. V příštím roce se s největší pravděpodobností nedočkáme toho, že by se všechny senzory implementovaly přímo pod obrazovku, nebo do výsuvného mechanismu, předpokládá se však, že dojde alespoň ke zmenšení výřezu.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-apple-iphone-11-pro-stale-svuj-znovu-nejvykonnejsi-39010"/>
      </related>
      <p>Na zadní straně tentokrát najdeme čtveřici kruhových výřezů pro snímače, mezi nimiž se má nově vyskytovat i time-of-flight senzor pro bokeh snímky a také rozšířenou realitu. Tvůrci renderu se rozhodli umístit tento senzor z designových důvodů do stejného výřezu jako zbylé tři fotoaparáty. Stejně tak je ovšem možné, že zůstane „mimo výřez“ jako například přisvětlovací dioda.</p>
      <figure>
        <img src="https://cdn.24net.cz/1/obrazek/iphone-12-render-phonearena-308565/614w"/>
      </figure>
      <p>O vaše názory na to, jak se vám tento koncept iPhonu 12 líbí, se nezapomeňte podělit v komentářích níže.</p>
      <related>
        <h4>Související články</h4>
        <a href="https://mobilenet.cz/clanky/rozlucme-se-s-iphonem-xs-a-xs-max-apple-ponecha-v-nabidce-pouze-iphone-8-a-iphone-xr-38901"/>
        <a href="https://mobilenet.cz/clanky/apple-opet-zbroji-proti-neoficialnim-servisum-a-domacim-vymenam-baterie-38598"/>
        <a href="https://mobilenet.cz/clanky/nejdrazsi-iphony-jsou-z-ruska-a-ukryvaji-v-sobe-hodinarsky-skvost-z-19-stoleti-37408"/>
        <a href="https://mobilenet.cz/clanky/apple-navysi-vyrobu-zakladniho-iphonu-11-prodava-se-lepe-nez-predchudce-39281"/>
        <a href="https://mobilenet.cz/clanky/menili-jste-na-iphonu-displej-ios-131-nove-upozorni-na-neoriginalni-nahradni-dil-39038"/>
        <a href="https://mobilenet.cz/clanky/zahadna-soucastka-v-iphonu-11-vyvolava-otazky-o-reverznim-bezdratovem-nabijeni-38995"/>
      </related>
    </article>
  </body>
</html>