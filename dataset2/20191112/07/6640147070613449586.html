<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/primo-trailer-per-scooby-il-nuovo-film-danimazione-in-cgi-di-scooby-doo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T07:00:00+00:00"/>
    <meta property="og:title" content="Primo trailer per Scooby!, il nuovo film d’animazione in CGI di Scooby-Doo"/>
    <meta property="og:description" content="Per celebrare i 50 anni di Scooby-Doo, Warner porta al cinema la Scooby Gang con il suo primo film in CGI!"/>
  </head>
  <body>
    <article>
      <h1>Primo trailer per Scooby!, il nuovo film d’animazione in CGI di Scooby-Doo</h1>
      <address><time datetime="2019-11-12T07:00:00+00:00">12 Nov 2019, 07:00</time> by <a rel="author">Roberto Tavecchia</a></address>
      <p>Per celebrare i suoi primi 50 anni, <b>Warner Bros</b> porta <b>Scooby-Doo</b> al cinema con il suo primo lungometraggio animato interamente in CGI, dal titolo <b>Scooby! </b>che si mostra in un primo trailer.</p>
      <figure>
        <iframe src="https://www.youtube.com/embed/S-cwz8l-t9U" width="500" height="281" data-service="Youtube" scrolling="no"/>
      </figure>
      <p><b>Scooby! (Scoob!</b> In originale) sancisce il ritorno della Scooby-Gang sul grande schermo dal 2004, quando uscì il film live action <i><b>Scooby-Doo 2: Mostri Scatenati</b></i>, e vede la la banda della Mystery Inc. in un’avventura che li collocherà come primo tassello di un grande, gigantesco universo cinematografico costellato dalle grandi star del mondo dei cartoon firmato <b>Hanna-Barbera</b>. Diretto da<b> Tony Cervone</b><i> (Tom &amp; Jerry)</i> e sceneggiato da <b>Kelly Fremon Craig</b><i> (17 anni e come uscirne vivi)</i>, <b>Scooby!</b> racconterà della prima grande avventura della Scooby Gang impegnata a sventare un pericoloso rito d’evocazione dello spirito di Cerbero, l’infernale segugio a tre teste, intenzionato a scatenare l’apocalisse canina nel mondo dei vivi. Come il trailer suggerisce, nella pellicola verrà inoltre mostrato il primissimo incontro tra il piccolo Shaggy (doppiato dal giovane enfant prodige <b>Iain Armitrage</b>, la star di <i>Young Sheldon</i>, prequel di <i>The Big Bang Theory</i>) ed il giovane Scooby.</p>
      <p>Per festeggiare l’ambizioso anniversario, un cast di voci eccellenti in patria è stato scomodato: <b>Zac Efron</b> <i>(High School Musical, Ted Bundy – Fascino Criminale)</i> doppierà Fred, <b>Gina Rodriguez</b> <i>(Jane The Virgin, Carmen Sandiego)</i> sarà Velma,<b> Amanda Seyfried</b><i> (Mean Girls, Mamma Mia!)</i> presterà la voce a Daphne, <b>Will Forte</b> <i>(The Last Man on Earth, Piovono Polpette)</i> sarà Shaggy, e <b>Frank Welker</b> riprenderà il ruolo di Scooby-Doo, che ha ormai consolidato come proprio in tutte le incarnazioni del personaggio dal 2002. Grande sorpresa è destata poi da un altro casting, <b>Jason Isaacs</b><i> (Harry Potter, John Wick)</i> interpreterà il villain del film, il malvagio <b>Dick Dastardly</b>, che ha in mente un malvagio piano per conquistare il mondo.</p>
      <figure>
        <img src="https://www.tomshw.it/images/images/2019/11/scooby-62419.jpg"/>
      </figure>
      <p><b>Scooby!</b> uscirà nei cinema statunitensi il<b> 15 maggio 2020</b>,</p>
      <blockquote>In attesa del film, recupera le action figures della Scooby-Gang e la Mystery Machine nel pack completo su <a href="https://toms.it/IoJeI">Amazon</a>!</blockquote>
    </article>
  </body>
</html>