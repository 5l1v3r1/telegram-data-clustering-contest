<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/tramp-obitsyaye-tsogo-tyzhnya-opublikuvaty-tekst-najpershoyi-rozmovy-z-zelenskym/"/>
    <meta property="og:site_name" content="Рубрика"/>
    <meta property="article:published_time" content="2019-11-12T07:17:17+00:00"/>
    <meta property="og:title" content="Трамп обіцяє цього тижня опублікувати текст найпершої розмови з Зеленським"/>
    <meta property="og:description" content="Президент США Дональд Трамп заявив, що цього тижня опублікує стенограму найпершої телефонної розмови з президентом України Володимиром Зеленським. Про це повідомляє “Європейська правда”. “Щоб і надалі залишатися найвідкритішим президентом в історії, я опублікую десь на цьому тижні стенограму першої, а, отже, найважливішої телефонної розмови з президентом України”, – написав Трамп у своєму Twitter. Очевидно, мова […]"/>
  </head>
  <body>
    <article>
      <h1>Трамп обіцяє цього тижня опублікувати текст найпершої розмови з Зеленським</h1>
      <address><time datetime="2019-11-12T07:17:17+00:00">12 Nov 2019, 07:17</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/09/678-2-620x420.jpg"/>
      </figure>
      <p>
        <b>
          <b>Президент США Дональд Трамп заявив, що цього тижня опублікує стенограму найпершої телефонної розмови з президентом України Володимиром Зеленським.</b>
        </b>
      </p>
      <p>Про це повідомляє <a href="https://www.eurointegration.com.ua/news/2019/11/12/7102915/">“Європейська правда”.</a></p>
      <p>“Щоб і надалі залишатися найвідкритішим президентом в історії, я опублікую десь на цьому тижні стенограму першої, а, отже, найважливішої телефонної розмови з президентом України”, – написав Трамп у своєму Twitter.</p>
      <p>Очевидно, мова йде про телефонну розмову у квітні, коли президент США привітав Володимира Зеленського з перемогою на виборах.</p>
      <p>Тоді колишній спецпредставник Держдепу з питань України Курт Волкер повідомив, що Трамп пообіцяв у розмові подальшу підтримку Україні щодо відновлення територіальної цілісності. Втім, офіційно у Білому домі про перебіг розмови не повідомляли.</p>
      <p>Телефонна розмова президентів Зеленського та Трампа 25 липня викликала занепокоєння у неназваного інформатора, який у підсумку подав офіційну скаргу, що призвела до початку розслідування демократів щодо імпічменту Дональда Трампа.</p>
    </article>
  </body>
</html>