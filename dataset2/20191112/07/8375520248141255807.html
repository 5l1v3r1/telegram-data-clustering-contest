<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/futbolist-sobol-rosiyskomu-zmi-v-zbirniy-ukrajini-je-ukrajinomovni-ale-voni-tezh-perehodyat-na-rosiysku-639328.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T07:42:34+00:00"/>
    <meta property="og:title" content="Футболіст Соболь – російському ЗМІ: В збірній України є україномовні, але вони теж переходять на російську"/>
    <meta property="og:description" content="Це дійсно збірна України?"/>
  </head>
  <body>
    <article>
      <h1>Футболіст Соболь – російському ЗМІ: В збірній України є україномовні, але вони теж переходять на російську</h1>
      <address>
        <time datetime="2019-11-12T07:42:34+00:00">12 Nov 2019, 07:42</time>
      </address>
      <h4>Це дійсно збірна України?</h4>
      <p>Оборонець збірної України Едуард Соболь дав інтерв’ю російському виданню з красивою назвою «Совєцкій спорт». Зокрема розповів про те, як спілкуються футболісти в таборі нашої національної команди.</p>
      <p>В контексті того, що головний тренер Андрій Шевченко зазвичай на прес-конференціях спілкується російською, Едуарда запитали, якою мовою наставник спілкується з командою на тренуваннях.</p>
      <p>«Теж російською. В команді є хлопці, для яких основна мова – українська. Але навіть вони переходять на російську. Так зручніше. Втім, для Андрія Миколайовича цей момент – не принциповий», - відповів Соболь.</p>
      <p>Едуарда перепитали про позицію гравців збірної України, серед яких чимало хлопців займають активну політичну позицію.</p>
      <p>«І що в цьому поганого? Ми – вільні громадяни своєї країни. Кожен з нас має право на будь-яку позицію. Кожен в тій чи іншій мірі цікавиться політикою. Хоча особисто мені хотілося б, щоб вона була якомога далі від спорту», - говорить гравець бельгійського «Брюґґе» і збірної України.</p>
      <blockquote>
        <b>Читайте також: <a href="https://glavcom.ua/sport/publications/shahtar-dinamo-chomu-v-harkivskiy-gri-brakuvalo-futbolu-639071.html">«Шахтар» - «Динамо»: чому в харківській грі бракувало футболу</a></b>
      </blockquote>
      <related>
        <a href="https://glavcom.ua/sport/news/shevchenko-prokomentuvav-ymovirnist-ocholiti-milan-631133.html"/>
      </related>
    </article>
  </body>
</html>