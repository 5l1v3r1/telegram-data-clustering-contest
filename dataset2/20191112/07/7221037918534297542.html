<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/otobuste-igrenc-olay-muavinden-yolcuya-turk-kahvesi-bahanesiyle-taciz/926760"/>
    <meta property="og:site_name" content="medya faresi"/>
    <meta property="article:published_time" content="2019-11-12T07:54:00+00:00"/>
    <meta property="og:title" content="Otobüste iğrenç olay! Muavinden yolcuya Türk kahvesi bahanesiyle taciz"/>
    <meta property="og:description" content="İstanbul'dan Balıkesir'e giden E.B. adlı kadın, dönüş yolunda otobüste muavinin tacizine uğradı."/>
  </head>
  <body>
    <article>
      <h1>Otobüste iğrenç olay! Muavinden yolcuya Türk kahvesi bahanesiyle taciz</h1>
      <h2>İstanbul'dan Balıkesir'e giden E.B. adlı kadın, dönüş yolunda otobüste muavinin tacizine uğradı.</h2>
      <address>
        <time datetime="2019-11-12T07:54:00+00:00">12 Nov 2019, 07:54</time>
      </address>
      <p>İddiaya göre olay şöyle gelişti:</p>
      <p>Tekstilci olan E.B., 4 Ekim'de gece İstanbul'a dönmek üzere şehirlerarası otobüse bindi.</p>
      <p>31 nolu koltuğa oturan E.B., ön ve arkasındaki yolcularla koltuk yatırma tartışması yaşadı. </p>
      <p>Muavin M.A., isterse arkada boş olan yere geçebileceğini söyledi.</p>
      <p>Kadın kabul etti. Arka koltuklardan birine geçen E.B., içecek servisi yapan muavinin, "İsterseniz Türk kahvesi ikramımız da var" teklifine "Olur" yanıtı verdi.</p>
      <h3>15-20 KEZ GELDİ</h3>
      <p>Kadının iddiasına göre kahvenin tadı acıydı ancak yine de içti. Fakat kısa süre sonra uykusu geldi.</p>
      <p>E.B., polisteki ifadesinde başından geçenleri anlatırken şöyle devam etti: "Ne kadar uyuduğumu bilmiyorum. Kendime geldiğimde Dudullu'daydık. Birçok kez uyanmaya çalıştım ancak kalkamadım.</p>
      <p>Etraftaki sesleri duyabiliyordum. Bu sürede muavinin 15-20 kez geldiğini ve üzerimi örtme bahanesiyle beni taciz ettiğini hatırlıyorum.</p>
      <p>İki kez su getirdi ancak gözlerimi açıp şahsa bakamıyordum. Kendimi çok yorgun hissediyordum. Otobüs yolculuklarında molaların çoğunda inerdim ama bir kere bile inemedim. Eve gittiğimde ayakta duramıyordum."</p>
    </article>
  </body>
</html>