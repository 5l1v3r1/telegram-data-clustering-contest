<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175735/hongaarse-prijsvechter-wil-vliegen-vanaf-flevoland"/>
    <meta property="og:site_name" content="omroep flevoland"/>
    <meta property="article:published_time" content="2019-11-12T07:35:00+00:00"/>
    <meta property="og:title" content="Hongaarse prijsvechter wil vliegen vanaf Flevoland"/>
    <meta property="og:description" content="De Hongaarse prijsvechter Wizz Air wil vanaf Lelystad Airport gaan vliegen. Dat zegt Diederik Pen, operationeel directeur van de luchtvaartmaatschappij, in een interview met NRC. Hij denkt dat de Nederlandse regering zijn bedrijf niet kan weren."/>
  </head>
  <body>
    <article>
      <h1>Hongaarse prijsvechter wil vliegen vanaf Flevoland</h1>
      <address>
        <time datetime="2019-11-12T07:35:00+00:00">12 Nov 2019, 07:35</time>
      </address>
      <p>
        <b>De Hongaarse prijsvechter Wizz Air wil vanaf Lelystad Airport gaan vliegen. Dat zegt Diederik Pen, operationeel directeur van de luchtvaartmaatschappij, in een <a href="https://www.nrc.nl/nieuws/2019/11/11/wizz-air-kortzichtig-om-ons-te-weren-van-lelystad-airport-a3979907">interview</a> met NRC. Hij denkt dat de Nederlandse regering zijn bedrijf niet kan weren.</b>
      </p>
      <p>De Tweede Kamer heeft minister Cora van Nieuwenhuizen opgedragen om prijsvechters weg te houden van de luchthaven, die in de herfst van volgend jaar open zou moeten gaan. Maatschappijen die ruimte achterlaten op Schiphol krijgen daarom <a href="https://www.omroepflevoland.nl/nieuws/174426/brussel-definitief-akkoord-met-regeling-airport">voorrang</a> als ze vanaf Lelystad gaan vliegen.</p>
      <p>Volgens Wizz Air zal die maatregel niet meer werken als er vanaf 2023 meer vluchten worden toegestaan. Pen zegt dat Europese mededingingsregels dan bepalen dat bij voldoende ruimte in Lelystad, elke maatschappij moet worden toegelaten.</p>
      <p>Wizz Air vliegt al vanaf Eindhoven Airport naar 22 bestemmingen, waaronder Polen en RoemeniÃ«.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>