<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-boyfriend-post-false-love-story-on-facebook-girl-marriage-broken-2844953.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T07:31:48+00:00"/>
    <meta property="og:title" content="प्रेमी ने फेसबुक पर लिखी झूठी प्रेमकहानी, युवती का रिश्ता टूटा"/>
    <meta property="og:description" content="युवक ने प्रेमिका का दूसरी जगह रिश्ता होने पर झूठी प्रेम कहानी लिखकर फेसबुक पर पोस्ट कर दी। जब युवती के मंगेतर ने युवक की फेसबुक पोस्ट पढ़ी तो उसने युवती से रिश्ता तोड़ दिया। पुलिस को दी शिकायत..."/>
  </head>
  <body>
    <article>
      <h1>प्रेमी ने फेसबुक पर लिखी झूठी प्रेमकहानी, युवती का रिश्ता टूटा</h1>
      <address><time datetime="2019-11-12T07:31:48+00:00">12 Nov 2019, 07:31</time> by <a rel="author">नोएडा | संवाददाता</a></address>
      <p>युवक ने प्रेमिका का दूसरी जगह रिश्ता होने पर झूठी प्रेम कहानी लिखकर फेसबुक पर पोस्ट कर दी। जब युवती के मंगेतर ने युवक की फेसबुक पोस्ट पढ़ी तो उसने युवती से रिश्ता तोड़ दिया।</p>
      <p>पुलिस को दी शिकायत में कन्नौज निवासी युवती ने बताया कि वह परिवार के साथ सलारपुर की कॉलोनी में रहती है। उसने बताया कि कुछ दिन पहले ही कन्नौज के युवक से उसकी शादी तय हुई थी। कुछ दिन बाद ही दोनों की शादी की तारीख तय होनी थी। युवती ने बताया कि शादी तय होने से पहले कन्नौज के ही युवक से उसकी दोस्ती थी।</p>
      <p>आरोप है कि जब से उसका रिश्ता तय हुआ है तभी से युवक उसे परेशान कर रहा है। आरोपी युवक ने युवती से कहा कि वह शादी न करें। युवती का आरोप है कि तीन दिन पहले आरोपी युवक ने फेसबुक अकाउंट पर झूठी प्रेम कहानी लिखकर पोस्ट कर दी। इसके अगले दिन युवती के मंगेतर ने युवक की पोस्ट को पढ़ लिया। इसके बाद मंगेतर ने युवती से रिश्ता तोड़ दिया।</p>
    </article>
  </body>
</html>