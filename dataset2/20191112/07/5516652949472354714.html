<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425620/ialysos-me-to-myalo-sthn-triglia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T07:40:02+00:00"/>
    <meta property="og:title" content="Ιάλυσος: Με το μυαλό στην Τριγλία!"/>
    <meta property="og:description" content="Βάρος στο επόμενο παιχνίδι που είναι εντός έδρας κόντρα στην Τριγλία Χαλκιδικής δίνουν πλέον στον Ιάλυσο. Αφήνουν πίσω τους το εκτός έδρας παιχνίδι με τον Ολυμπιακό Βόλου από το οποίο δεν μπόρεσαν να πάρουν κάτι (ηττήθηκαν με 2 – 0) και καταστρώνουν τα σχέδιά τους για την επόμενη αναμέτρηση που αναμένεται με πολύ μεγάλο ενδιαφέρον και οι «ερυθροκίτρινοι» θα προσπαθήσουν να πάρουν τους τρεις βαθμούς της νίκης και να τονώσουν την ψυχολογία τους ενόψει της συνέχειας."/>
  </head>
  <body>
    <article>
      <h1>Ιάλυσος: Με το μυαλό στην Τριγλία!</h1>
      <address>
        <time datetime="2019-11-12T07:40:02+00:00">12 Nov 2019, 07:40</time>
      </address>
      <p>
        <b>Βάρος στο επόμενο παιχνίδι που είναι εντός έδρας κόντρα στην Τριγλία Χαλκιδικής δίνουν πλέον στον Ιάλυσο. Αφήνουν πίσω τους το εκτός έδρας παιχνίδι με τον Ολυμπιακό Βόλου από το οποίο δεν μπόρεσαν να πάρουν κάτι (ηττήθηκαν με 2 – 0) και καταστρώνουν τα σχέδιά τους για την επόμενη αναμέτρηση που αναμένεται με πολύ μεγάλο ενδιαφέρον και οι «ερυθροκίτρινοι» θα προσπαθήσουν να πάρουν τους τρεις βαθμούς της νίκης και να τονώσουν την ψυχολογία τους ενόψει της συνέχειας.</b>
      </p>
      <p>Η χθεσινή ημέρα, περιλάμβανε πρωινή προπόνηση η οποία έγινε στο «Οικονομίδειο» γήπεδο και κύλησε σε χαλαρούς ρυθμούς. Η προετοιμασία για το εντός έδρας παιχνίδι με την Τριγλία, ξεκινάει ουσιαστικά σήμερα με απογευματινή προπόνηση. Ο Τριποτσέρης είναι πολύ καλύτερα και όλα δείχνουν ότι θα είναι σε θέση να ξεκινήσει στο βασικό σχήμα της ομάδας την προσεχή Κυριακή.</p>
      <p>Ο Μιχάλης Φράγκος ξεκίνησε χθες ατομικό πρόγραμμα και είναι αρκετά πιθανό να μπορέσει και αυτός να ενισχύσει τις προσπάθειες των συμπαικτών του έστω και για λίγο. Μέσα στην εβδομάδα θα εξαρτηθεί για τους Μπαρέτα και Πατηνιώτη που επίσης αντιμετωπίζουν πρόβλημα τραυματισμού.</p>
    </article>
  </body>
</html>