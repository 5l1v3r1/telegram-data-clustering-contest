<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/741270"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T07:55:00+00:00"/>
    <meta property="og:title" content="นอสตร้า แมพส่งแผนที่ 12 จุดรับขยะไปรีไซเคิล"/>
    <meta property="og:description" content="โกลบเทค  เพิ่ม12 จุด ที่เปิดรับขยะพลาสติก ลงในนอสตร้า แมพ   เพื่ออำนวยความสะดวกในการนำขยะไปทิ้ง เข้าสู่กระบวนการคัดแยก และกระบวนการรีไซเคิลขยะ ดาวน์โหลดใช้ฟรีได้แล้วตั้งแต่วันนี้"/>
  </head>
  <body>
    <article>
      <h1>นอสตร้า แมพส่งแผนที่ 12 จุดรับขยะไปรีไซเคิล</h1>
      <address>
        <time datetime="2019-11-12T07:55:00+00:00">12 Nov 2019, 07:55</time>
      </address>
      <p>
        <b>โกลบเทค  เพิ่ม12 จุด ที่เปิดรับขยะพลาสติก ลงในนอสตร้า แมพ   เพื่ออำนวยความสะดวกในการนำขยะไปทิ้ง เข้าสู่กระบวนการคัดแยก และกระบวนการรีไซเคิลขยะ ดาวน์โหลดใช้ฟรีได้แล้วตั้งแต่วันนี้</b>
      </p>
      <p>นายวิชัย แสงหิรัญวัฒนา ผู้จัดการทั่วไป บริษัท โกลบเทค จำกัด เปิดเผยว่า จากปัญหาภาวะโลกร้อน (Climate Change) ต่อเนื่องสู่ปัญหาขยะล้นโลก ซึ่งกำลังเป็นที่จับตามองถึงความสูญเสียต่อสัตว์ทะเลหายากในท้องทะเลจากการกลืนขยะพลาสติก โดยรายงานจากองค์กรอนุรักษ์ท้องทะเล (Ocean Conservancy) พบว่า หลายประเทศในอาเซียน ซึ่งมีประเทศไทยเป็น 1 ใน 5 เป็นต้นตอของการทิ้งขยะพลาสติกในทะเลรวมแล้วมากว่า 8 ล้านตัน โดย 3 อันดับที่พบมากสุดในทะเลไทยคือ ถุงพลาสติก 13% หลอด 10% และฝาขวดพลาสติก 8% เร่งรณรงค์ประชาชนใส่ใจสิ่งแวดล้อม เพิ่ม12 จุด ที่เปิดรับขยะพลาสติกเพื่อรีไซเคิล ลงใน NOSTRA Map (นอสตร้า แมพ)<br/><br/> “ขยะพลาสติกส่งผลกระทบมหาศาลต่อสัตว์ทะเล สัตว์บก และมนุษย์ โดยข้อมูลงานวิจัยด้านสิ่งแวดล้อมพบว่า สารไมโครพลาสติกที่เกิดจากขยะพลาสติกสร้างความเสี่ยงต่อห่วงโซ่อาหารของมนุษย์ คาดประชากรครึ่งโลกรับสารปนเปื้อนจากการบริโภคอาหารทะเล NOSTRA เล็งเห็นความสำคัญของปัญหาดังกล่าว จึงขอมีส่วนร่วมเล็กๆ ด้วยการเพิ่ม12 จุด เปิดรับขยะพลาสติก ลงใน NOSTRA Map แผนที่นำทางเพื่ออำนวยความสะดวกประชาชนในการนำขยะไปทิ้ง เพื่อเข้าสู่กระบวนการคัดแยกและการรีไซเคิลขยะต่อไป” นายวิชัยกล่าว<br/> <br/>ทั้งนี้ 12 จุดรับรีไซเคิลพลาสติก ได้แก่  1.โครงการ "วน" บริษัท ทีบีพีไอ จำกัด รับบริจาคถุงช้อปปิ้ง/ ถุงน้ำตาล/ ล้างสะอาด เปลี่ยนให้เป็น ถุงใหม่ เพื่อวนกลับมาใช้ 2.วัดทองนพคุณ เพชรบุรี รับบริจาคขวดพลาสติกใส เปลี่ยนให้เป็นสิ่งประดิษฐ์ที่มีประโยชน์ภายในวัด เช่น สะพาน หรือ แพ ซึ่งนอกจากจะใช้ในการประชาสัมพันธ์วัดแล้ว ยังเป็นตัวอย่างในการนำของเหลือใช้มาเพิ่มคุณค่า 3.วัดจากแดง สมุทรปราการ รับบริจาคขวดพลาสติกใส PET (แกะฉลากบีบให้แบน) แปรรูปเป็นเส้นด้ายแล้วนำมาเย็บเป็นจีวรพระ 4.โครงการหลังคาเขียว บริษัท ไฟเบอร์พัฒน์ จำกัด รับบริจาคกล่องนม กล่องเครื่องดื่ม กล่องน้ำผลไม้เปลี่ยนให้เป็นกระเบื้องหลังคา โต๊ะ เก้าอี้ 5.Precious Plastic BKK จักรพงษ์วิลล่า รับบริจาครับฝาน้ำดื่ม พลาสติกเกรด HDPE/ PP เปลี่ยนให้เป็นภาชนะพลาสติกแบบต่าง ๆ<br/><br/>6.บมจ. ไทยคม รับบริจาคหลอดที่ล้างสะอาดและแห้งแล้ว เปลี่ยนให้เป็นหมอนเพื่อผู้ป่วยติดเตียงในชุมชน 7.ปตท.สนง.ใหญ่ มูลนิธิพลังที่ยั่งยืน รับบริจาคหลอดพลาสติกสะอาดเปลี่ยนให้เป็นหมอนเพื่อผู้ป่วยติดเตียงในชุมชน 8.โครงการกรีนโรด (ผศ.ดร.เวชสวรรค์ หล้ากาศ) รับบริจาคถุงหูหิ้ว ถุงแกงล้างสะอาด เปลี่ยนให้เป็นอิฐบล็อกปูถนน 9.กรมควบคุมมลพิษ รับบริจาคอลูมิเนียมใช้แล้วทุกชนิด เปลี่ยนให้เป็นส่วนประกอบของขาเทียมพระราชทาน 10.    Trash Hero Thailand: Ecobricks รับบริจาคพลาสติกชิ้นเล็ก ๆ ใส่ขวดพลาสติกให้แน่นสร้างโรงเรียนจากขวดพลาสติกอัดด้วยขยะ 11.   บริษัท บางจาก คอร์ปอเรชัน จำกัด (มหาชน) รับบริจาคกล่องนม เปลี่ยนให้เป็นหลังคาให้มูลนิธิเพื่อนพึงภายามยาก และ 12.ผึ้งน้อยนักสู้ Ecobricks รับบริจาคซองกาแฟ ถุงขนม ถุงพลาสติก นำไปล้างให้สะอาดแล้วกดอัดใส่ขวด ทำเป็นขวดพลาสอิฐเป็นโครงสร้างผนังแทนอิฐ หรือ Ecobricks<br/><br/>สำหรับประชาชนที่สนใจเปิดดูพิกัดและนำทางไปยังจุดรับรีไซเคิลขยะพลาสติก สามารถดาวน์โหลดแอพพลิเคชัน NOSTRA Map และกดเปิดแผนที่ได้ทันที โดยกด “12 จุดรับรีไซเคิลพลาสติก” หรือกด https://map.nostramap.com/nostramap/?layer/Recycle2019  ใช้งานฟรีบน App Store และ Google Play ตั้งแต่วันนี้เป็นต้นไป<br/> <br/> </p>
    </article>
  </body>
</html>