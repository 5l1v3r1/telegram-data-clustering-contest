<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903447/-verhaeghe-en-gheyens-bekvechten-in-loge-tijdens-antwerp-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T07:16:00+00:00"/>
    <meta property="og:title" content="UPDATE: 'Gheysens nam Club Brugge-voorzitter Verhaeghe zelf op de korrel'"/>
    <meta property="og:description" content="Paul Gheysens (Antwerp FC) en Bart Verhaeghe ("/>
  </head>
  <body>
    <article>
      <h1>UPDATE: 'Gheysens nam Club Brugge-voorzitter Verhaeghe zelf op de korrel'</h1>
      <address>
        <time datetime="2019-11-12T07:16:00+00:00">12 Nov 2019, 07:16</time>
      </address>
      <p>
        <b>Paul Gheysens (Antwerp FC) en Bart Verhaeghe (<a href="https://www.voetbalprimeur.be/clubs/club-brugge">Club Brugge</a>) zijn niet de beste vrienden. Dat werd nogmaals pijnlijk duidelijk tijdens het onderlinge duel van afgelopen zondag. Beide clubvoorzitters maakten volgens<a href="https://www.nieuwsblad.be/cnt/dmf20191112_04711561"><b><i> Het Nieuwsblad</i></b></a> ruzie in de loges van het Bosuilstadion.</b>
      </p>
      <p>Enkele weken terug stonden Verhaeghe en Gheysens nog samen op de foto bij Leopold Lippens, de burgemeester van Knokkke. Tijdens de rust van Antwerp-Club Brugge vlogen beide heren elkaar opnieuw aan de haren.</p>
      <aside>Lees meer<br/><a href="https://www.voetbalprimeur.be/nieuws/903425/antwerp-fan-ben-vanleene-vermist-politie-vraagt-hulpt.html?itm_source=www.voetbalprimeur.be&amp;itm_medium=highlighted-content">Politie zoekt nog altijd naar vermiste Antwerp-fan Vanleene, zoektocht verlegt</a></aside>
      <p>Voor het eerst sinds lang besloot het Club Brugge-bestuur om af te zakken naar het Bosuilstadion. Vincent Mannaert was van bij het begin op post, terwijl Verhaeghe wat later toekwam vanwege de Boekenbeurs. Net voor de start van de partij kwam de Club-voorzitter toe, waarna het tijdens de rust tot een ruzie kwam met zijn Antwerp-collega.</p>
      <p>Naast Verhaeghe moeide ook Mannaert zich in de discussie. Verbaal gingen de drie heren naar verluidt stevig in de clinch. Na de wedstrijd werd de ruzie weer bijgelegd. Dat is ook nodig, want de komende weken moet er nog samengewerkt worden bij de Pro League. Daar wordt er binnenkort namelijk beslist over het nieuwe TV-contract.</p>
      <p><b>UPDATE</b>: Volgens <i>Het Nieuwsblad</i> was het vooral Antwerp-preses Gheysens die zich tot Verhaeghe richtte. Zo ruziede hij onder meer over de onderbreking van de wedstrijd. De voorzitter van Club Brugge bleef echter rustig zitten. Verhaeghe ging dan ook niet in op de woorden van Gheysens, die zichtbaar gefrustreerd rondliep.</p>
      <aside>Lees meer<br/><a href="https://www.voetbalprimeur.be/nieuws/903276/clement-zag-club-brugge-onderuit-gaan-veel-haat-hier-op-de-tribunes-van-antwerp-.html?itm_source=www.voetbalprimeur.be&amp;itm_medium=highlighted-content">Clement zag Club Brugge onderuit gaan: "Veel haat hier op de tribunes van Antwerp"</a></aside>
    </article>
  </body>
</html>