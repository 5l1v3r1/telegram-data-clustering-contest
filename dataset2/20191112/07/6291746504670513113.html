<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/israele-ucciso-comandante-jihad-islamico-palestinese/"/>
    <meta property="og:site_name" content="Il Post"/>
    <meta property="article:published_time" content="2019-11-12T07:25:32+00:00"/>
    <meta property="og:title" content="Israele ha ucciso un importante comandante del gruppo radicale Jihad Islamico palestinese in un attacco compiuto nella notte a Gaza"/>
    <meta property="og:description" content="Nella notte tra lunedì e martedì Israele ha ucciso in un attacco mirato Baha Abu al Ata, 42 anni, importante comandante del gruppo radicale palestinese Jihad Islamico. Abu al Ata è stato ucciso nella sua casa di Gaza insieme a sua moglie, con un tipo di operazione diventata piuttosto inusuale negli ultimi anni."/>
  </head>
  <body>
    <article>
      <h1>Israele ha ucciso un importante comandante del gruppo radicale Jihad Islamico palestinese in un attacco compiuto nella notte a Gaza</h1>
      <address>
        <time datetime="2019-11-12T07:25:32+00:00">12 Nov 2019, 07:25</time>
      </address>
      <p>Nella notte tra lunedì e martedì Israele <a href="https://www.haaretz.com/israel-news/israel-kills-islamic-jihad-commander-in-gaza-rockets-fired-at-south-central-israel-1.8118652">ha ucciso</a> in un attacco mirato Baha Abu al Ata, 42 anni, importante comandante del gruppo radicale palestinese Jihad Islamico. Abu al Ata è stato ucciso nella sua casa di Gaza insieme a sua moglie, con un tipo di operazione diventata piuttosto inusuale negli ultimi anni. L’esercito israeliano lo accusava tra le altre cose di avere coordinato diversi lanci di missili contro Israele, e lo definiva una «bomba pronta ad esplodere».</p>
      <p>Il Jihad Islamico e Hamas hanno risposto con il lancio di alcuni razzi contro Israele: martedì mattina hanno suonato le sirene di allarme in diverse città israeliane al confine con la Striscia di Gaza. Per ora non si hanno notizie di feriti.</p>
    </article>
  </body>
</html>