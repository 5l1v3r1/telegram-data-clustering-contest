<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134547-galingai-zaides-doncicius-mavericks-i-pergale-neistempe.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T07:18:00+00:00"/>
    <meta property="og:title" content="Galingai žaidęs Dončičius „Mavericks“ į pergalę neištempė"/>
    <meta property="og:description" content="Luka Dončičius kas minutę rinko po tašką, tačiau Dalaso „Mavericks“ (6-4) ekipai to neužteko. Ji svečiuose 106:116 (21:25, 33:29, 25:30, 27:32) nusileido Bostono „Celtics“ (8-1) krepšininkams. Dončičius per 34 žaidimo minutes pelnė 34 taškus (8/11 dvit., 3/10 trit., 9/10 baudos), atkovojo 6 kamuolius ir atliko 9 rezultatyvius perdavimus. Prasčiausias sezono rungtynes sužaidė Dalaso ekipos latvis Kristaps Porzingis, kuris per 19 minučių įmetė tik 4 ..."/>
  </head>
  <body>
    <article>
      <h1>Galingai žaidęs Dončičius „Mavericks“ į pergalę neištempė</h1>
      <address>
        <time datetime="2019-11-12T07:18:00+00:00">12 Nov 2019, 07:18</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-206509-any1000x1000.jpg">
          <img src="https://www.basketnews.lt/paveikslelis-206509-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Luka Dončičius kas minutę rinko po tašką, tačiau Dalaso „Mavericks“ (6-4) ekipai to neužteko. Ji svečiuose <a href="https://www.basketnews.lt/rungtynes/ziureti/83331-boston-celtics-dallas-mavericks.html"><b>106:116</b> (21:25, 33:29, 25:30, 27:32)</a> nusileido Bostono „Celtics“ (8-1) krepšininkams.</p>
      <p>Dončičius per 34 žaidimo minutes pelnė 34 taškus (8/11 dvit., 3/10 trit., 9/10 baudos), atkovojo 6 kamuolius ir atliko 9 rezultatyvius perdavimus.</p>
      <p>Prasčiausias sezono rungtynes sužaidė Dalaso ekipos latvis Kristaps Porzingis, kuris per 19 minučių įmetė tik 4 taškus (0/7 dvit., 1/4 trit., 1/1 baudos), atkovojo 5 kamuolius ir blokavo 1 metimą.</p>
      <p>Prieš tai 24-erių metų vidurio puolėjas mažiausiai buvo pelnęs 10 taškų. Jo sezono vidurkis smuktelėjo iki 18,3 taško.</p>
      <p>„Šiąnakt man buvo laisvadienis, o kiti vaikinai patempė komandą. Jie kovėsi iki galo, o mes buvome visai arti. Jeigu aš būčiau sužaidęs geriau, tuomet rezultatas būtų visai kitoks“, – pažymėjo latvis.</p>
      <p>
        <b>Luka Dončičiaus pasirodymas:</b>
      </p>
      <figure>
        <iframe src="https://www.youtube.com/embed/ivDZqJbgm-M" width="630" height="354" data-service="Youtube" scrolling="no"/>
      </figure>
      <p>Bostono klubą į priekį traukė įspūdingai iš toli pataikęs Kemba Walkeris. Gynėjas per 33 minutes pelnė 29 taškus (1/3 dvit., 8/14 trit., 3/4 baudos), atkovojo 5 kamuolius ir atliko 5 rezultatyvius perdavimus.</p>
      <p>Likus penkioms minutėms „Mavs“ atsiliko tik 93:95, bet Walkeris pataikė du tritaškius paeiliui ir komandai suteikė septynių taškų persvarą (101:94). Per likusį laiką Dalaso krepšininkai arčiau nepriartėjo.</p>
      <p>„Visas rungtynes gerai jaučiau savo metimą. Ketvirtajame kėlinyje natūraliai padidėja konkurencija, todėl stangiausiai padaryti viską, kad kamuolys atsidurtų krepšyje“, – po mačo sakė Walkeris.</p>
      <figure>
        <iframe src="https://www.youtube.com/embed/1hAk-deC9Zw" width="630" height="354" data-service="Youtube" scrolling="no"/>
      </figure>
      <p>Bostono komandoje itin prastas rungtynes sužaidė Jaysonas Tatumas, kuris pelnė 5 taškus. Jis per 35 minutes pataikė 1 dvitaškį iš 15 ir prametė visus tris tritaškius. Jo taiklumas iš žaidimo buvo 6 procentai, arba 1 metimas iš 18.</p>
      <p>
        <i>„Celtics“: Kemba Walkeris 29 (8/14 trit.), Jaylenas Brownas 25 (11 atk. kam.), Marcusas Smartas 17 (6 rez. perd.), Danielis Theisas 11, Bradley Wanamakeris 10 (4/5 dvit.).</i>
      </p>
      <p>
        <i>„Mavericks“: Luka Dončičius 34 (9/11 dvit., 9 rez. perd.), Maximilianas Kleberas 15 (4/8 trit., 8 atk. kam.), Dwightas Powellas ir Jalenas Brunsonas po 12.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/AKgFRu6J820" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204699-crop100x150.jpg"/>
      </figure>
      <p><a href="https://www.basketnews.lt/zaidejai/8297-kemba-walker.html">Kemba Walker</a> Taškai: 29 Naudingumas: 27 Tritaškiai: 57% 8/14 Baudų metimai: 75% 3/4</p>
    </article>
  </body>
</html>