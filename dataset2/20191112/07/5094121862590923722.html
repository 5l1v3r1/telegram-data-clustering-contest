<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/protesty-v-hongkongu-neustavaji-policie-znovu-pouzila-slzny-plyn-a-vodni-dela-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T07:14:00+00:00"/>
    <meta property="og:title" content="Protesty v Hongkongu neustávají. Policie znovu použila slzný plyn a vodní děla"/>
    <meta property="og:description" content="Hongkongská policie dnes rozháněla slzným plynem studenty v univerzitním kampusu, v okolí hlavní vládní budovy byla rozmístěna vodní děla a stanice metra střeží pořádková policie. Napsala to agentura Reuters. Nepokoje, které trvají už pět měsíců, dnes znovu ochromily železniční a silniční dopravu, v ranní špičce se v Hongkongu provoz na několika místech zastavil."/>
  </head>
  <body>
    <article>
      <h1>Protesty v Hongkongu neustávají. Policie znovu použila slzný plyn a vodní děla</h1>
      <address><time datetime="2019-11-12T07:14:00+00:00">12 Nov 2019, 07:14</time> by <a rel="author">ČTK</a></address>
      <p>Policisté zaútočili proti demonstrantům na městské univerzitě ve čtvrti Kowloon Tong, kde se maskovaní studenti pokusili přehradit silnice. Demonstrace na podporu demokratických reforem a proti místní i ústřední čínské vládě v poslední době pravidelně přerůstají v násilnosti. Po pondělních nepokojích, při nichž bylo zadrženo přes 260 lidí, jsou dva lidé v nemocnici v kritickém stavu. Školy a univerzity dnes nezahájily výuku.</p>
      <figure>
        <img src="https://g.denik.cz/1/5e/ctk-policie-postrelila-protestujiciho-v-hongkongu-jimz-zmita-chaos_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/policie-v-hongkongu-strilela-na-demonstranty-mesto-ovladl-chaos-20191111.html">Policie v Hongkongu střílela na demonstranty. Dva lidé jsou v kritickém stavu Přečíst článek ›</a>
      </aside>
      <p>Spojené státy v pondělí odsoudily "neodůvodněné použití smrtící síly", kterého se podle Washingtonu dopouští hongkongská policie. Mluvčí ministerstva zahraničí Morgan Ortagusová vyzvala Peking, aby dodržoval závazek, že "Hongkong bude využívat vysokého stupně autonomie".</p>
      <p>Bývalá britská kolonie Hongkong se v roce 1997 vrátila pod čínskou správu a v současné době je spravována podle principu jedna země, dva systémy, což má zaručovat demokratické zřízení a autonomní výsady. Kritici ale tvrdí, že Peking tyto svobody postupně omezuje.</p>
      <figure>
        <img src="https://g.denik.cz/1/24/v-hongkongu-zemrel-student-ktery-spadl-pri-policejnim-zasahu-snimek_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/policejni-zasah-v-hongkongu-vedl-k-smrti-studenta-incident-posilil-protesty-20191108.html">Policejní zásah v Hongkongu vedl k smrti studenta. Incident posílil protesty Přečíst článek ›</a>
      </aside>
    </article>
  </body>
</html>