<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ertaga-ozbekiston-saudiya-arabistoni-bahsi-oldidan-rasmiy-tadbirlar-bolib-otadi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-12T07:44:10+00:00"/>
    <meta property="og:title" content="Эртага Ўзбекистон - Саудия Арабистони баҳси олдидан расмий тадбирлар бўлиб ўтади"/>
    <meta property="og:description" content="Ўзбекистон миллий терма жамоаси 14 ноябрь куни Жаҳон чемпионати-2022 саралаши доирасида Саудия Арабистони билан баҳс олиб боради."/>
  </head>
  <body>
    <article>
      <h1>Эртага Ўзбекистон - Саудия Арабистони баҳси олдидан расмий тадбирлар бўлиб ўтади</h1>
      <h2>Ўзбекистон миллий терма жамоаси 14 ноябрь куни Жаҳон чемпионати-2022 саралаши доирасида Саудия Арабистони билан баҳс олиб боради.</h2>
      <address>
        <time datetime="2019-11-12T07:44:10+00:00">12 Nov 2019, 07:44</time>
      </address>
      <p>Эртага, 13 ноябрь куни мазкур ўйин олдидан матбуот анжумани ҳамда расмий машғулотлар бўлиб ўтади. Даставвал, соат 16:30да Саудия Арабистони терма жамоаси мураббийи иштирокида матбуот анжумани ташкил этилади. Соат 17:00да эса Саудиялик футболчилар “Пахтакор” стадионида машғулот ўтказади. Машғулот жараёнининг дастлабки 15 дақиқаси ОАВ вакиллари учун очиқ тарзда ўтади.<br/>Сўнгра соат 17:30да “Пахтакор” стадиони анжуманлар залида Ўзбекистон миллий терма жамоаси устози Вадим Абрамов журналистларнинг ўйин олди саволларига жавоб қайтаради. Миллий жамоамизнинг расмий машғулоти эса соат 18:15да бўлиб ўтади ва унинг дастлабки 15 дақиқаси ОАВ вакиллари учун очиқ тарзда ўтади.</p>
      <figure>
        <img src="https://championat.asia/upload/storage/528633_original.jpg"/>
      </figure>
      <p>Манба : ЎФА матбуот хизмати</p>
    </article>
  </body>
</html>