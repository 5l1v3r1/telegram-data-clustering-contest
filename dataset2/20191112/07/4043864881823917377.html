<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231692/"/>
    <meta property="og:site_name" content="Українська правда"/>
    <meta property="article:published_time" content="2019-11-12T07:50:50+00:00"/>
    <meta property="og:title" content="У Харкові поліцейський метрополітену стріляв на станції"/>
    <meta property="og:description" content="У Харкові поліцейський відділу в метрополітені в ніч на вівторок відкрив стрільбу на порожній станції “Наукова”. Спецпідрозділ патрульної поліції “ТОР” роззброїв 22-річного капрала поліції та затримав його. Ніхто не постраждав."/>
  </head>
  <body>
    <article>
      <h1>У Харкові поліцейський метрополітену стріляв на станції</h1>
      <address>
        <time datetime="2019-11-12T07:50:50+00:00">12 Nov 2019, 07:50</time>
      </address>
      <p>У Харкові поліцейський відділу в метрополітені в ніч на вівторок відкрив стрільбу на порожній станції метро "Наукова".</p>
      <p><b>Джерело </b>:<a href="https://hk.npu.gov.ua/news/Inshi-podiji/u-xarkovi-policzejskij-viddilu-v-metropoliteni-vidkriv-strilbu-na-stancziji/?fbclid=IwAR14iSVA9WZhSo7f0etnm81iGKp4hm_oqY1YntNBJZZTQExDOfMHJIFzOOw">поліція </a>Харківської області</p>
      <p><b>Деталі: </b>Інформація про надзвичайну подію надійшла до чергової частини ГУНП в Харківської області близько 3:50 під ранок 12 листопада.</p>
      <p>На місце терміново прибули керівництво обласного главку поліції, відділу поліції в метрополітені, інспекція з особового складу, Управління внутрішньої безпеки, слідчо-оперативна група та психологи.</p>
      <p>Спецпідрозділ патрульної поліції "ТОР" роззброїв 22-річного капрала поліції та затримав його. Правоохоронці з’ясовують усі обставини інциденту.</p>
      <p>У результаті події ніхто не постраждав. На момент інциденту станція метро "Наукова" не працювала та була порожньою.</p>
      <p>За вказаним фактом призначено службове розслідування для притягнення винних осіб до відповідальності. Про подію поінформовано територіальне управління ДБР у Полтаві.</p>
    </article>
  </body>
</html>