<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/gestione-ai-privati-per-ridare-vita-a-villa-dante-ipotesi-bar-e-ristoranti-allinterno.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T07:00:41+00:00"/>
    <meta property="og:title" content="Gestione ai privati per ridare vita a villa Dante: ipotesi bar e ristoranti all’interno"/>
    <meta property="og:description" content="Costano 600 mila euro i lavori per rimettere a nuovo gli spazi di villa Dante. L'amministrazione De Luca punta ad affidarla ai privati per 30 anni"/>
  </head>
  <body>
    <article>
      <h1>Gestione ai privati per ridare vita a villa Dante: ipotesi bar e ristoranti all’interno</h1>
      <address><time datetime="2019-11-12T07:00:41+00:00">12 Nov 2019, 07:00</time> by <a rel="author" href="https://www.tempostretto.it/author/francesca-stornante" target="_blank">Francesca Stornante</a></address>
      <p>
        <i>Costano 600 mila euro i lavori per rimettere a nuovo gli spazi di villa Dante. L'amministrazione De Luca punta ad affidarla ai privati per 30 anni</i>
      </p>
      <p>Per mettere a nuovo villa Dante servono oltre 600 mila euro. E’ la cifra finale venuta fuori dall’ultima riunione di ieri a Palazzo Zanca sugli interventi da effettuare per rendere agibile l’intera area, comprese le attrezzatura sportive. 600 mila euro per illuminazione e spogliatoi dei campi da tennis, ripristino delle fontane e del laghetto artificiale, illuminazione e video sorveglianza.</p>
      <p>Poi serviranno i <a href="https://www.tempostretto.it/news/villa-dante-ecco-i-lavori-che-il-comune-vuole-affidare-entro-fine-anno.html?refresh_ce">lavori</a> per sistemare bagni e ambienti utilizzati dagli anziani. E ancora, ripristino della recinzione, scerbatura e potatura aiuole ed alberi. Sono questi i lavori che il Comune di Messina vuole affidare entro fine anno per riqualificare villa Dante.</p>
      <p>Con la conferenza dei servizi di ieri, l’amministrazione De Luca ha annunciato che finalmente la stima dei costi è stata completata. «Questo computo metrico estimativo sarà utilizzato quale base di gara per l’affidamento trentennale di tutta Villa Dante» ha dichiarato il sindaco.</p>
      <p>Quindi la strada resta quella <a href="https://www.tempostretto.it/news/il-comune-vuol-dare-in-gestione-ville-e-aree-verdi-domande-entro-il-1-luglio.html">dell’affidamentol</a> ai <a href="https://www.tempostretto.it/news/affidamento-ai-privati-di-ville-e-aree-verdi-iter-fermo-da-luglio.html?refresh_ce">privati</a>. L’amministrazione De Luca intende mettere quella cifra nel bando che sarà pubblicato per dare la gestione dell’immenso spazio verde di villa Dante ai privati. L’investimento sarà sostanzioso in cambio delle “chiavi” di villa Dante per i prossimi 30 anni. Chi si aggiudicherà il bando dovrà non solo prendersi cura della villa e fare la manutenzione ma potrà sfruttare gli spazi per creare all’interno anche delle attività come bar, pizzeria o ristorante. </p>
      <p>E’ questa la strategia dell’amministrazione De Luca per riqualificare e dare nuova vita a villa Dante. Per offrire servizi migliori e spazi più accoglienti. Per capire però quali saranno i margini effettivi di questa operazione si dovrà attendere il bando. Anche se la strada è ormai chiara.</p>
      <p>Francesca Stornante</p>
      <h3>Articoli correlati</h3>
    </article>
  </body>
</html>