<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188409/Vegetarische-Slager-levert-aan-Burger-King"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T07:32:39+00:00"/>
    <meta property="og:title" content="Vegetarische Slager levert aan Burger King"/>
    <meta property="og:description" content="De Vegetarische Slager levert vegetarische hamburgers aan Burger King. De hamburgergigant gebruikt deze voor een vleesvrije burger, die aangeboden zal worden in ruim 25-honderd restaurants in 25 Europese landen."/>
  </head>
  <body>
    <article>
      <h1>Vegetarische Slager levert aan Burger King</h1>
      <address>
        <time datetime="2019-11-12T07:32:39+00:00">12 Nov 2019, 07:32</time>
      </address>
      <h4>De Vegetarische Slager levert vegetarische hamburgers aan Burger King. De hamburgergigant gebruikt deze voor een vleesvrije burger, die aangeboden zal worden in ruim 25-honderd restaurants in 25 Europese landen.</h4>
      <p>De Vegetarische Slager werd onder andere opgericht door Niko Koffeman uit Maassluis, nu Eerste Kamerlid voor de Partij voor de Dieren. Samen met Jaap Korteweg begon hij het bedrijf dat later werd verkocht aan multinational Unilever.</p>
      <p>Producten van de Vegetarische Slager liggen in meer dan 4000 winkels in zeventien verschillende landen in de schappen.</p>
      <p>De vegetarische hamburger is eerst te koop in Spanje, Duitsland, Italië, Portugal en Polen. Het Verenigd Koninkrijk volgt snel, aldus Burger King. Nederland volgt mogelijk later.</p>
    </article>
  </body>
</html>