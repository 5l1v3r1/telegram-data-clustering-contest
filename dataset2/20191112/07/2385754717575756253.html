<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596897/xeiropedes-se-31xrono-gia-mpourloto-se-ypostatiko-sti-larnaka"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T07:03:00+00:00"/>
    <meta property="og:title" content="Χειροπέδες σε 31χρονο για μπουρλότο σε υποστατικό στη Λάρνακα"/>
    <meta property="og:description" content="Στη σύλληψη 31χρονου προχώρησε χθες η Αστυνομία στο πλαίσιο διερεύνησης υπόθεσης που αφορά διάρρηξη και εμπρησμό κτιρίου.   Σύμφωνα με τα υπό..."/>
  </head>
  <body>
    <article>
      <h1>Χειροπέδες σε 31χρονο για μπουρλότο σε υποστατικό στη Λάρνακα</h1>
      <address><time datetime="2019-11-12T07:03:00+00:00">12 Nov 2019, 07:03</time> by <a rel="author">SigmaLive</a></address>
      <p>Στη σύλληψη 31χρονου προχώρησε χθες η Αστυνομία στο πλαίσιο διερεύνησης υπόθεσης που αφορά διάρρηξη και εμπρησμό κτιρίου.</p>
      <p>Σύμφωνα με τα υπό διερεύνηση στοιχεία, γύρω στις 2 τα ξημερώματα στις 10/11/2019, λήφθηκε πληροφορία ότι εξερράγη πυρκαγιά σε υποστατικό ιδιοκτησία 30χρονου στην επαρχία Λάρνακας.</p>
      <p>Από την πυρκαγιά, η οποία κατασβήστηκε από την Πυροσβεστική  Υπηρεσία, το εσωτερικό του υποστατικού καταστράφηκε ολοσχερώς, ενώ από περαιτέρω εξετάσεις που έγιναν, διαπιστώθηκε ότι πρόκειται για κακόβουλη ενέργεια, αφού εντοπίστηκαν ίχνη παραβίασης σε πλαϊνή πόρτα του υποστατικού.</p>
      <p>Ο 31χρονος συνελήφθη χθες με δικαστικό ένταλμα, ενώ ανακρινόμενος φέρεται να παραδέχθηκε τη διάπραξη των πιο πάνω αδικημάτων. </p>
      <p>Το ΤΑΕ Λάρνακας διερευνά την υπόθεση. </p>
    </article>
  </body>
</html>