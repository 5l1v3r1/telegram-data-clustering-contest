<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/ncp-wants-more-time-for-government-formation"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T16:42:00+00:00"/>
    <meta property="og:title" content="മഹാരാഷ്ട്ര സര്‍ക്കാര്‍ രൂപീകരണം; കൂടുതല്‍ സമയം വേണമെന്ന് എന്‍സിപി"/>
    <meta property="og:description" content="മുംബൈ :  മഹാരാഷ്ട്രയില്‍ സര്‍ക്കാര്‍ രൂപീകരണത്തിന് കൂടുതല്‍ സമയം വേണമെന്ന് എന്‍സിപി. 48 മണിക്കൂര്‍ കൂടി വേണമെന്നാണ് ഗവര്‍ണര്‍ക്ക് കത്തുനല്‍കിയത്. സര്‍ക്കാര്‍ രൂപീകരണം ഇന്ന് സാധ്യമല്ലെന്ന് അറിയിച്ചെന്നും സൂചനയുണ്ട്.   അതേസമയം രാഷ്ട്രപതി ഭരണത്തിന്..."/>
  </head>
  <body>
    <article>
      <h1>മഹാരാഷ്ട്ര സര്‍ക്കാര്‍ രൂപീകരണം; കൂടുതല്‍ സമയം വേണമെന്ന് എന്‍സിപി</h1>
      <address><time datetime="2019-11-12T16:42:00+00:00">12 Nov 2019, 16:42</time> by <a rel="author" href="http://anweshanam.com/author/veena" target="_blank">veena</a></address>
      <p>മുംബൈ :  മഹാരാഷ്ട്രയില്‍ സര്‍ക്കാര്‍ രൂപീകരണത്തിന് കൂടുതല്‍ സമയം വേണമെന്ന് എന്‍സിപി. 48 മണിക്കൂര്‍ കൂടി വേണമെന്നാണ് ഗവര്‍ണര്‍ക്ക് കത്തുനല്‍കിയത്. സര്‍ക്കാര്‍ രൂപീകരണം ഇന്ന് സാധ്യമല്ലെന്ന് അറിയിച്ചെന്നും സൂചനയുണ്ട്.   അതേസമയം രാഷ്ട്രപതി ഭരണത്തിന് ശുപാര്‍ശ ചെയ്ത ഗവര്‍ണർ കേന്ദ്ര ആഭ്യന്തരമന്ത്രാലയത്തിന് റിപ്പോര്‍ട്ട് നല്‍കി. പ്രധാനമന്ത്രി കേന്ദ്രമന്ത്രിസഭാ യോഗം വിളിച്ചു. രാഷ്ട്രപതി ഭരണത്തിന്  തീരുമാനമായാല്‍ ശിവസേന ഹർജിയുമായി സുപ്രീംകോടതിയെ സമീപിക്കും. സര്‍ക്കാര്‍ രൂപീകരിക്കാന്‍ കൂടുതല്‍ സമയം നല്‍കാത്തതിനെതിരെയാണ് ഹര്‍ജി.  </p>
      <p>ബിജെപിക്ക് 48 മണിക്കൂര്‍ നല്‍കിയപ്പോള്‍ ശിവസേനയ്ക്ക് കിട്ടിയത് 24 മണിക്കൂര്‍ മാത്രമാണ്. ഗവര്‍ണറുടെ നടപടി വിവേചനപരമെന്ന് ഹര്‍ജിയില്‍ ആരോപിക്കുന്നു. ഹര്‍ജി അടിയന്തരമായി പരിഗണിക്കണമെന്ന് ആവശ്യപ്പെട്ടു. കോണ്‍ഗ്രസ് നേതാവ് കപില്‍ സിബല്‍ ശിവസേനയ്ക്കുവേണ്ടി ഹാജരായേക്കും.<br/> </p>
    </article>
  </body>
</html>