<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/nuovo-clan-partenio-aste-giudiziarie-nuovi-testimoni.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T16:21:00+00:00"/>
    <meta property="og:title" content="Nuovo Clan Partenio, vent'anni di turbativa d'asta: si stringe il cerchio"/>
    <meta property="og:description" content="L'attenzione all'attività dei colletti bianchi e l'acquisizione di nuovi testimoni, con queste armi gli inquirenti dovranno risolvere il passaggio chiave dell'inchiesta"/>
  </head>
  <body>
    <article>
      <h1>Nuovo Clan Partenio, vent'anni di turbativa d'asta: si stringe il cerchio</h1>
      <h2>L'attenzione all'attività dei colletti bianchi e l'acquisizione di nuovi testimoni, con queste armi gli inquirenti dovranno risolvere il passaggio chiave dell'inchiesta</h2>
      <address><time datetime="2019-11-12T16:21:00+00:00">12 Nov 2019, 16:21</time> by <a rel="author" href="http://www.avellinotoday.it/author/profile/vinicio-marchetti/19852318015826/" target="_blank">Vinicio Marchetti</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>L’inchiesta relativa al <b>Nuovo Clan Partenio </b>continua con sempre maggiore forza a porre l’accento sul filone delle aste giudiziarie. Appare evidente che, questo, è certamente il passaggio chiave per fare andare tutti i pezzi del puzzle al loro posto. Nella fattispecie, il nucleo investigativo dei carabinieri continua incessantemente a raccogliere elementi investigativi e, questo, sta conducendo rapidamente al coinvolgimento di altri soggetti.</p>
      <p>Ancora, come si prevedeva, stiamo parlando di imprenditori, tecnici, funzionari pubblici che hanno permesso al Sistema di entrare sempre più in questo business. Il gruppo Forte-Aprile, quello che, di fatto, aveva in pugno le aste giudiziarie, avvicinava gli avvocati, i notai e, ben presto, l’ombra del clan ha reso l’attività simile a un monopolio</p>
      <h3>La necessità di ascoltare i nuovi racconti delle vittime</h3>
      <p>Appare anche superfluo sottolineare quanto, per gli investigatori, adesso, risulti fondamentale acquisire nuove testimonianze da parte delle vittime. Questo, perché, stando a quanto affermano le fonti investigative, l’attività criminale durava da almeno vent’anni. Il reato in questione, ovvero la turbativa d’asta, quindi, necessità di una mole enorme di lavoro di approfondimento.</p>
      <h3>Il metodo mafioso con cui le aste venivano pilotate</h3>
      <p>Nel decreto di sequestro dei materiali che ha raggiunto gli avvocati Luciana Zeccardo, Leonardo Tammaro e Alfredo Cavallo, restano in auge i reati di estorsione, di associazione a delinquere e turbativa d’asta; sia per i membri del clan Partenio che per i Forte e gli Aprile, che hanno agito nelle aste giudiziarie.</p>
      <blockquote>“Aggiudicazioni che avvenivano utilizzando metodi e modalità proprie del sodalizio criminale e con il fine di alimentare le casse del clan camorristico che aveva nei fratelli Pasquale e Nicola Galdieri i suoi reggenti”.</blockquote>
      <p>I metodi utilizzati, come detto, consistevano nell’allontanamento tramite minacce e violenza di tutti gli eventuali soggetti intenzionati a partecipare alle aste.</p>
    </article>
  </body>
</html>