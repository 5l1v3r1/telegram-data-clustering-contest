<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33045/sony-xperia-3-foto-smartphone"/>
    <meta property="og:site_name" content="DDay.it"/>
    <meta property="article:published_time" content="2019-11-12T16:00:00+00:00"/>
    <meta property="og:title" content="Sony non rinuncia agli schermi 21:9. Le prime foto di Xperia 3, lancio nel 2020"/>
    <meta property="og:description" content="Nonostante il crollo costante del suo settore smartphone, Sony lancerà Xperia 3 all’inizio del prossimo anno. Ecco le prime immagini del dispositivo comparse in rete."/>
  </head>
  <body>
    <article>
      <h1>Sony non rinuncia agli schermi 21:9. Le prime foto di Xperia 3, lancio nel 2020</h1>
      <h2>Nonostante il crollo costante del suo settore smartphone, Sony lancerà Xperia 3 all’inizio del prossimo anno. Ecco le prime immagini del dispositivo comparse in rete.</h2>
      <address><time datetime="2019-11-12T16:00:00+00:00">12 Nov 2019, 16:00</time> by <a rel="author">Riccardo Danzo</a></address>
      <p>Sono comparse su web, precisamente sul sito cinese CNMO, <b>le prime foto non ufficiali di Xperia 3, il nuovo smartphone di punta di Sony</b>. Nonostante la continua riduzione di investimenti nel settore degli smartphone da parte dell’azienda, infatti, Sony rilascerà Xperia 3 nella prima metà del 2020.</p>
      <figure>
        <img src="https://cdn.dday.it/system/uploads/picture/image/58626/content_small_B3357DFF-CB6D-45C9-BCE4-150BEAF5317B.jpeg"/>
      </figure>
      <p>Trattandosi di un dispositivo di fascia alta, Xperia 3 sarà dotato di un hardware di primo livello. Lo smartphone, infatti, <b>monterà il nuovo processore Snapdragon 865</b> (che dovrebbe essere ufficialmente rilasciato a dicembre) <b>e supporterà le reti 5G di ultima generazione</b>.</p>
      <p>Xperia 3 dovrebbe mantenere il sensore d’impronte digitali sul lato del dispositivo e, probabilmente, il formato dello schermo sarà ancora di 21:9.</p>
      <p><b>La presentazione ufficiale di Xperia 3 è attesa per il Mobile World Congress 2020</b> e il debutto sul mercato dovrebbe avvenire qualche settimana dopo. </p>
    </article>
  </body>
</html>