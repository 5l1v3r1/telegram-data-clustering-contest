<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/vazhni-finansovi-novini-svrzani-s-nzok_news708887.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T16:19:00+00:00"/>
    <meta property="og:title" content="Важни финансови новини, свързани с НЗОК"/>
    <meta property="og:description" content="Парламентът прие бюджета за 2020-а за Касата на първо четене"/>
  </head>
  <body>
    <article>
      <h1>Важни финансови новини, свързани с НЗОК</h1>
      <h2>Парламентът прие бюджета за 2020-а за Касата на първо четене</h2>
      <address>
        <time datetime="2019-11-12T16:19:00+00:00">12 Nov 2019, 16:19</time>
      </address>
      <p>https://blitz.bg/politika/vazhni-finansovi-novini-svrzani-s-nzok_news708887.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1570178389-img-8419jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Парламентът прие бюджета на НЗОК за 2020 г. на първо четене, предаде агенция <a href="https://focus-news.net/news/2019/11/12/2718827/parlamentat-prie-byudzheta-na-nzok-za-2020-g-na-parvo-chetene.html">"Фокус". </a></b><br/><br/>"За" бюджета на Касата гласуваха 120 народни представители, "против" - 88 и "въздържали се" - 0, с което бе приет. В бюджета на Здравната каса за 2020 г. са предвидени 4 744 704,9 хил. лв. приходи и трансфери.<br/><br/>Здравноосигурителните приходи са в размер на 4 640 733,7 хил. лв., от които 3 107 134,2 хил. лв. са приходи от здравноосигурителни вноски и 1 533 599,0 хил. лв. са трансфери за здравно осигуряване.<br/><br/>Разчетените средства за здравноосигурителни вноски са в размер на 3 107 134,2 хил. лв., което представлява увеличение с 264 880,0 хил. лв. в сравнение със същите през 2019 г.<br/><br/>Малко преди гласуването министърът на здравеопазването Кирил Ананиев заяви, че няма никакви различия по отношение на това, че профилактиката, ранната диагностика, лекуването в доболничната помощ, долекуването трябва да бъдат приоритет.<br/><br/>"В това нямаме никакво различие", каза Ананиев.<br/><br/>Той посочи,че всяко едно по-рязко движение би довело да хаос и объркване в системата.</p>
    </article>
  </body>
</html>