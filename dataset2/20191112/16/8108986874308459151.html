<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Vid-Chytachiv/andriy-ermak-vid-formuli-shtaynmaera-do-kioskiv-10968137.html"/>
    <meta property="og:site_name" content="Всім"/>
    <meta property="article:published_time" content="2019-11-12T16:42:00+00:00"/>
    <meta property="og:title" content="Андрій Єрмак: від &quot;формули Штайнмаєра&quot; до кіосків"/>
    <meta property="og:description" content="Для чого помічник президента лізе в питання благоустрою."/>
  </head>
  <body>
    <article>
      <h1>Андрій Єрмак: від "формули Штайнмаєра" до кіосків</h1>
      <address><time datetime="2019-11-12T16:42:00+00:00">12 Nov 2019, 16:42</time> by <a rel="author">Игорь Бахмутский</a></address>
      <p>Для чого помічник президента лізе в питання благоустрою.</p>
      <p>Днями КП «Київблагоустрій» отримав нового голову. Ним став такий собі Олексій Кулеба. Він — не родич нинішнього віце-премєра з європейської та євроатлантичної інтеграції Дмитра Кулеби, але дружні зв’язки з новою владою таки має. Його називають другом нинішнього помічника президента Андрія Єрмака, що підтверджують навіть у «Слузі народу». Про це, зокрема, пише одіозний топ-пропагандист медіа імперії Коломойського, нардеп Олександр Дубінський. Дубінський зокрема, зазначає, що саме завдяки домовленості з Єрмаком і Богданом (главою ОП) Кличко досі керує столицею.</p>
      <p>https://ukr.lb.ua/news/2019/11/06/441561_formula_stolitsi_klichko_iermak.html</p>
      <p>Як би там не було, але очевидним є те, що Кулеба не зміг би очолити «хлібне» КП столиці без протекції свого впливово друга. А про друга цього – взагалі окрема розмова. Почнемо з того, що інтерес Єрмака в просуванні своєї людини на Київблагоустрій можна пояснити тим, що в часи регіоналів саме Єрмак був «смотрящім» за столичними МАФами і брав з них відкати. Схоже, Єрмак вирішив знову запустити руку в справу, з якої його колись витіснили.</p>
      <p>http://kievvlast.com.ua/news/ermak-holodov-i-komarnitskij-stali-novymi-smotryashhimi-po-kievue-kspert</p>
      <p>Звичайно, зараз такі твердження щодо Єрмака є радше гіпотезами. Але точно доконаним фактом є наступна річ. Саме Єрмак є головним переговорником від Офісу Президента з державою-агресором.</p>
      <p>https://www.radiosvoboda.org/a/schemes/30197800.html</p>
      <p>Серед партнерів Єрмака по кінобізнесу є впливовий російський діяч Рахамім Емануїлов.</p>
      <p>Як зазначає сам Єрмак, росіянин є другом його батька. А батько Єрмака, на одну хвилину, генерал-лейтенант КДБ, структури, яка «зростила і вигодувала» самого Путіна. З останнім, до речі, в Емануїлова також є зв’язок.</p>
      <p>Саме Єрмак був лобістом підписання так званої «формули Штайнмаєра», що викликала велике суспільне збурення. За даними ЗМІ, Єрмак домовився з російським віце-прем’єром Козаком про впровадження формули Штайнмаєра в обмін на вихід компаній Ігоря Коломойського на російський ринок. Якщо це правда, то такі дії Єрмака є державним злочином, який підпадає під кваліфікацію 111 статті кримінального кодексу України «Державна зрада».</p>
      <p>Тож якщо помічник Зеленського таки здійснив акт державної зради, то що йому якісь дрібні київські підприємці. Через свого ставленика Кулебу він просто «видоїть» у власників столичних МАФів все що можна і що неможна.</p>
      <p>П.С. Крім Єрмака за київськими МАФами, за даними ЗМІ, буде «наглядати» ще один «слуга» — Андрій Холодов, дітей якого хрестила дружина кума Путіна Віктора Медведчука Оксана Марченко.</p>
      <figure>
        <img src="https://img.20minut.ua/uploads/ckeditor/0015/39/acf2a1d2cff13c0f1fbb370ecf4bd817c038955f.jpeg?hash=2019-11-12-16-42-21"/>
      </figure>
      <p>Андрій Холодов — кум Медведчука</p>
      <p>https://www.radiosvoboda.org/a/news-schemes-sluga-narodu-kholodov/30037468.html</p>
      <p>От такий от «капітулянтський пасьянс» намалювався у нашій з вами столиці.</p>
      <p>Георгій Удайський для vyboranema.in.ua</p>
    </article>
  </body>
</html>