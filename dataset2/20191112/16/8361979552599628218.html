<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sprava-hizb-ut-tahrir-mzs-vislovilo-rf-protest-novini-ukrajini-50053142.html"/>
    <meta property="og:site_name" content="НВ"/>
    <meta property="article:published_time" content="2019-11-12T16:55:00+00:00"/>
    <meta property="og:title" content="Справа Хізб ут-Тахрір: МЗС висловило РФ протест через засудження шістьох кримчан"/>
    <meta property="og:description" content="Міністерство закордонних справ України висловило РФ рішучий протест через незаконне засудження шістьох фігурантів ялтинської справи Хізб ут-Тахрір."/>
  </head>
  <body>
    <article>
      <h1>Справа Хізб ут-Тахрір: МЗС висловило РФ протест через засудження шістьох кримчан</h1>
      <h2>Міністерство закордонних справ України висловило РФ рішучий протест через незаконне засудження шістьох фігурантів ялтинської справи Хізб ут-Тахрір.</h2>
      <address>
        <time datetime="2019-11-12T16:55:00+00:00">12 Nov 2019, 16:55</time>
      </address>
      <p>«Висловлюємо рішучий протест у зв’язку з неправомірним рішенням „суду“ РФ про засудження громадян України Мусліма Алієва, Інвера Бекірова, Еміра-Усеїна Куку, Вадима Сірука, Рефата Алімова, Арсена Джеппарова за сфабрикованими звинуваченнями в тероризмі», — повідомила речниця МЗС Катерина Зеленко в Twitter.</p>
      <p>У дипломатичному відомстві закликали міжнародну спільноту відреагувати на переслідування представників кримськотатарського народу в окупованому Криму, у тому числі посилити санкції проти Росії.</p>
      <p>12 листопада суд в РФ <a href="https://nv.ua/ukr/ukraine/events/sprava-hizb-ut-tahrir-shistoh-krimchan-zasudili-do-tyuremnih-terminiv-novini-ukrajini-50053118.html">засудив шістьох мешканців окупованого Криму</a> до 7−19 років колонії суворого режиму (сумарно 76 років позбавлення волі).</p>
      <p>Читайте також:<br/><a href="https://nv.ua/ukr/world/countries/usi-vidomi-politv-yazni-utrimuvani-rf-spravi-golovni-fakti-novini-ukrajini-50041724.html">&amp;nbspПро них не можна забувати. Кого з українців все ще утримує РФ — справи і головні факти</a></p>
      <p>Їх визнали винними в участі в забороненій в Росії ісламській політичній організації Хізб ут-Тахрір і замаху на насильницьке захоплення влади.</p>
    </article>
  </body>
</html>