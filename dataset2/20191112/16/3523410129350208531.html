<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639660/%DB%B7%DB%B0-%D9%87%D8%B2%D8%A7%D8%B1-%DA%A9%D9%88%D8%AF%DA%A9-%D9%85%D9%87%D8%A7%D8%AC%D8%B1-%D8%B7%DB%8C-%D8%B3%D8%A7%D9%84-%DB%B2%DB%B0%DB%B1%DB%B9-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%B2%D9%86%D8%AF%D8%A7%D9%86%DB%8C-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T16:00:00+00:00"/>
    <meta property="og:title" content="۷۰ هزار کودک مهاجر طی سال ۲۰۱۹ در آمریکا زندانی شدند"/>
    <meta property="og:description" content="آمارهای جدید نشان می‎دهند شمار کودکان مهاجری که در بازداشتگاه‌های آمریکا زندانی شدند در سال جاری به ۷۰ هزار کودک رسیده است."/>
  </head>
  <body>
    <article>
      <h1>
        <a href="https://www.bultannews.com/fa/news/639660/%DB%B7%DB%B0-%D9%87%D8%B2%D8%A7%D8%B1-%DA%A9%D9%88%D8%AF%DA%A9-%D9%85%D9%87%D8%A7%D8%AC%D8%B1-%D8%B7%DB%8C-%D8%B3%D8%A7%D9%84-%DB%B2%DB%B0%DB%B1%DB%B9-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%B2%D9%86%D8%AF%D8%A7%D9%86%DB%8C-%D8%B4%D8%AF%D9%86%D8%AF">۷۰ هزار کودک مهاجر طی سال ۲۰۱۹ در آمریکا زندانی شدند</a>
      </h1>
      <h2>آمارهای جدید نشان می‎دهند شمار کودکان مهاجری که در بازداشتگاه‌های آمریکا زندانی شدند در سال جاری به ۷۰ هزار کودک رسیده است.</h2>
      <address><time datetime="2019-11-12T16:00:00+00:00">12 Nov 2019, 16:00</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، داده‌های جدید دولت<b> آمریکا</b> نشان می‌دهد شمار کودکان <b>مهاجر</b>ی که در سال جاری در بازداشتگاه‌های مرزی زندانی هستند به بالاترین سطح خود رسیده است.</p>
      <p>به گفته محققان سازمان ملل، شمار کودکان مهاجری که از والدین خود در مرز‌های آمریکا جدا شدند از کشور‌های دیگر بیشتر است.</p>
      <p>بازداشت کودکان مهاجر در مرز‌های آمریکا در حالی اتفاق می‌افتد که حتی دولت آمریکا تایید کرده نگهداری کودکان در بازداشتگاه‌ها می‌تواند وضعیت روحی و جسمی آنان را در معرض آسیب‌های طولانی مدت قرار بدهد.</p>
      <p>بر اساس آمار‌های منتشر شده شماری از کودکان مهاجر به خانوداه‌های خود بازگرداننده شدند؛ با این وجود در حال حاضر تقریباً ۴ هزار کودک مهاجر هنوز در بازداشتگاه‌ها به سر می‌برند که تعداد آنها هر هفته افزایش می‌یابد.</p>
      <p>به گزارش آسوشیتدپرس، در حدود ۷۰ هزار کودک مهاجر در سال جاری در بازداشتگاه‌های آمریکا زندانی شده‎اند که این میزان به نسبت سال گذشته ۴۲ درصد بیشتر بوده است.</p>
      <p>سیاست‌های مهاجرتی دونالد ترامپ، رئیس جمهور آمریکا، باعث شده است تا کودکان مهاجر بیشتر در بازداشتگاه‌های مرزی بمانند.</p>
      <p>جک شونکوف از اساتید دانشگاه هاروارد می‌گوید، نتایج ده‌ها سال تحقیق نشان می‌دهد که بازداشت کودکان مهاجر و جدا کردن آنها از والدین و یا سرپرستان آنها به سلامتشان آسیب می‌رساند.</p>
      <p>به گفته وی، قرار گرفتن در این نوع از شرایط باعث می‌شود ذهن کودکان بسیار تحت فشار قرا بگیرد و با محرک‌های استرس‎زا دچار آسیب شود.</p>
      <p>داستان دختر ۳ ساله تابع هندوراس که در مرز آمریکا از والدینش جدا شده و مورد آزار جنسی قرار گرفت بود تنها یک مورد از هزاران کودکی است که در بازداشتگاه‌های آمریکا زندانی هستند.</p>
    </article>
  </body>
</html>