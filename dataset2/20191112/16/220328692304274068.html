<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/boris-nikolov-za-treti-mandat-e-kmet-na-belogradchik-406575.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T16:32:47+00:00"/>
    <meta property="og:title" content="Борис Николов за трети мандат е кмет на Белоградчик"/>
    <meta property="og:description" content="За председател на общинския съвет бе избран Боян Иванов"/>
  </head>
  <body>
    <article>
      <h1>Борис Николов за трети мандат е кмет на Белоградчик</h1>
      <address><time datetime="2019-11-12T16:32:47+00:00">12 Nov 2019, 16:32</time> by <a rel="author">Стандарт</a></address>
      <p>Областният управител на Видин Албена Георгиева откри първото заседание на Общински съвет- Белоградчик. Тя ръководи и церемонията, на която положиха клетва 13-те новоизбрани общински съветници и избраният за трети мандат за кмет на община Белоградчик Борис Николов.  </p>
      <p>Областният управител пожела на всички успешен мандат, здраве и сили в отговорния им труд и грижа за жителите на община Белоградчик. „Изборите отминаха и вече ни предстои работа. Време е да загърбите политическите пристрастия и да работите за развитието на Белоградчик“, каза областният управител.</p>
      <p>Най-възрастният от общинските съветниците – Тодор Цеков ръководи заседанието за избор на председател на Общинския съвет. Единствената номинация бе за Боян Минков Иванов, който след тайно гласуване бе избран за председател на Общинския съвет–Белоградчик.     </p>
      <p> </p>
    </article>
  </body>
</html>