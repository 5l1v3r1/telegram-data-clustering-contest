<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546862.html/%D8%B1%D9%88%DB%8C%D8%AF%D8%A7%D8%AF-%D8%A7%D8%B3%D8%AA%D8%A7%D8%B1%D8%AA%D8%A7%D9%BE%DB%8C-%D8%AA%D9%88%D9%84%DB%8C%D8%AF-%D9%85%D8%AD%D8%AA%D9%88%D8%A7%DB%8C-%D8%AF%DB%8C%D8%AC%DB%8C%D8%AA%D8%A7%D9%84-%D8%A8%D8%B3%DB%8C%D8%AC-%D9%84%D8%B1%D8%B3%D8%AA%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T16:29:00+00:00"/>
    <meta property="og:title" content="رویداد استارتاپی تولید محتوای دیجیتال بسیج لرستان برگزار می‌شود"/>
    <meta property="og:description" content="مسئول مرکز فضای مجازی سپاه لرستان گفت: رویداد استارتاپی تولید محتوای دیجیتال بسیج آذرماه امسال در استان لرستان برگزار می‌شود."/>
  </head>
  <body>
    <article>
      <h1>رویداد استارتاپی تولید محتوای دیجیتال بسیج لرستان برگزار می‌شود</h1>
      <h2>مسئول مرکز فضای مجازی سپاه لرستان:</h2>
      <address>
        <time datetime="2019-11-12T16:29:00+00:00">12 Nov 2019, 16:29</time>
      </address>
      <p>مسئول مرکز فضای مجازی سپاه لرستان گفت: رویداد استارتاپی تولید محتوای دیجیتال بسیج آذرماه امسال در استان لرستان برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ علی رشنو در گفت‌وگو با خبرنگار <a href="http://safiraflak.ir/?p=1574">سفیرافلاک،</a> از برگزاری رویداد استارتاپی تولید محتوا در استان خبر داد و اظهار داشت: به مناسبت گرامی داشت چهلمین سال تشکیل بسیج، برنامه‌های متعددی توسط سپاه در سطح کشور برگزار می‌شود که یکی از این برنامه‌ها برگزاری رویداد استارتاپی و تولید محتوای تخصصی در سایر استان‌های کشور است.</p>
      <p>وی به برگزاری رویداد استارتاپی در مرکز استان لرستان اشاره کرد و افزود: از دوم لغایت چهارم آذرماه رویداد تخصصی تولید محتوا توسط مرکز فضای مجازی بسیج استان لرستان در حسینیه ثارالله خرم‌آباد برگزار می‌شود.</p>
      <p>مسئول مرکز فضای مجازی سپاه لرستان بابیان اینکه این رویداد تخصصی در ۴ رشته برگزار می‌شود عنوان کرد: شرکت‌کنندگان می‌توانند در زمینه‌های پویانمایی (انیمیشن و موشن گرافیک)، تولید اپلیکیشن و بازی‌های موبایلی در این رویداد شرکت کنند.</p>
      <p>وی بیان کرد: این رویداد استارتاپی برای نخستین بار در استان لرستان برگزار می‌شود و تمامی رده های مختلف بسیج و همچنین سایر علاقمندان می‌توانند در این رویداد تخصصی شرکت کنند.</p>
      <p>سرهنگ رشنو تصریح کرد: افراد علاقه‌مند به شرکت در این رویداد می‌توانند از طریق کانال اطلاع‌رسانی این رویداد به آدرس Lorestan_Startup@ ثبت‌نام کنند.</p>
      <p>وی بابیان اینکه موضوع مسابقه در روز افتتاحیه به شرکت‌کنندگان اعلام می‌شود خاطرنشان کرد: پیش‌بینی می‌شود بین ۳۰ تا ۴۰ تیم تولید محتوا در این رویداد استارتاپی شرکت کنند.</p>
      <p>مسئول مرکز فضای مجازی سپاه لرستان گفت: تیم های شرکت کننده در قالب ۳ تا ۵ نفره می‌باشد و به تیم های برنده اول تا سوم در هر رشته جوایز نفیسی اهدا می‌گردد.</p>
      <p>وی اظهار داشت: هدف از برگزاری این رویداد استارتاپی کشف و به‌کارگیری استعدادهای بسیج در عرصه تولید محتوا در فضای مجازی، ورود هوشمندانه و وسیع بسیجان در تمامی عرصه‌های فضای مجازی، ایجاد نشاط، پویایی و بالا بردن سطح کیفی تولیدات فعالان بسیجی سطح استان است.</p>
      <p> </p>
      <figure>
        <img src="http://newsroom.dana.ir/content/upload/e224db2c-dd51-436e-9ca3-460ba9687477.jpg"/>
      </figure>
      <p>انتهای پیام/</p>
    </article>
  </body>
</html>