<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/bezpeka/sbu-zatrymala-dezertyra-zsu"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T16:19:12+00:00"/>
    <meta property="og:title" content="СБУ затримала дезертира ЗСУ"/>
    <meta property="og:description" content="Дезертир із ЗСУ був затриманий співробітниками військової контррозвідки на адміністративному кордоні з окупованим РФ Кримом."/>
  </head>
  <body>
    <article>
      <h1>СБУ затримала дезертира ЗСУ</h1>
      <address>
        <time datetime="2019-11-12T16:19:12+00:00">12 Nov 2019, 16:19</time>
      </address>
      <p>
        <b>Дезертир із ЗСУ був затриманий співробітниками військової контррозвідки на адміністративному кордоні з окупованим РФ Кримом.</b>
      </p>
      <p>Про це повідомили в пресслужбі СБУ.</p>
      <p>Як повідомляється, прибувши у 2018 році на материкову частину України з незаконно анексованого Росією Криму, зловмисник вступив на службу до десантно-штурмових військ.</p>
      <p>При цьому зазначається, що ще у 2016 році він cклав військову присягу РФ, після чого був відряджений до Сирії захищати там «рускій мір».</p>
      <p>За даними СБУ, російські спецслужби планували використовувати коллаборанта для спеціальної операції з дискредитації ЗСУ.</p>
      <p>«<i>Згідно з задумом кураторів після вступу до ЗСУ військовий повинен був дезертирувати з української армії. Його «викривальні» виступи планувалися на російських телеканалах і пропагандистських ЗМІ. Оперативники СБУ перервали операцію ФСБ та затримали дезертира при спробі перетину адміністративного кордону з Кримом</i>», — йдеться у повідомленні.</p>
      <p>Під час огляду у затриманого виявили при собі зібрану ним військову інформацію.</p>
      <p>Раніше <a href="https://www.slovoidilo.ua/2019/10/03/novyna/polityka/rada-pozbavyla-dezertyriv-statusu-vijskovosluzhbovcziv">Верховна рада ухвалила закон</a> про військову службу, який дозволив позбавляти військових звань дезертирів, а також встановив матеріальну відповідальність військових за завдані збитки.</p>
      <p>Закон про дезертирство №1227 <a href="https://www.slovoidilo.ua/2019/10/20/novyna/polityka/zakon-pro-dezertyrstvo-nabrav-chynnosti-detali">опубліковано в урядовій газеті «Голос України» 19 жовтня і набув чинності.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/20/novyna/polityka/zakon-pro-dezertyrstvo-nabrav-chynnosti-detali"/>
        <a href="https://www.slovoidilo.ua/2019/10/03/novyna/polityka/rada-pozbavyla-dezertyriv-statusu-vijskovosluzhbovcziv"/>
        <a href="https://www.slovoidilo.ua/2019/01/16/novyna/suspilstvo/minoborony-pidraxuvaly-kilkist-dezertyriv"/>
        <a href="https://www.slovoidilo.ua/2019/01/09/novyna/bezpeka/nazvaly-kilkist-dezertyriv-ukrayini-chotyry-roky"/>
      </related>
    </article>
  </body>
</html>