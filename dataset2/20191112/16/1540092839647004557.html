<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197148/novartis-xoris-polaki-kai-tzanakopoylo-xekinise-i-proanakritiki"/>
    <meta property="og:site_name" content="CNN.gr"/>
    <meta property="article:published_time" content="2019-11-12T16:22:04+00:00"/>
    <meta property="og:title" content="Novartis: Χωρίς Πολάκη και Τζανακόπουλο ξεκίνησε η Προανακριτική"/>
    <meta property="og:description" content="Χωρίς την παρουσία του Παύλου Πολάκη και του Δημήτρη Τζανακόπουλου ξεκινά τις εργασίες της η ειδική κοινοβουλευτική επιτροπή προκαταρκτικής εξέτασης για τον..."/>
  </head>
  <body>
    <article>
      <h1>Novartis: Χωρίς Πολάκη και Τζανακόπουλο ξεκίνησε η Προανακριτική</h1>
      <h2>Χωρίς την παρουσία του Παύλου Πολάκη και του Δημήτρη Τζανακόπουλου ξεκινά τις εργασίες της η ειδική κοινοβουλευτική επιτροπή προκαταρκτικής εξέτασης για τον πρώην αναπληρωτή υπουργό Δικαιοσύνης Δ. Παπαγγελόπουλο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:22 , 12 November 2019 - 18:28</p>
      <p>Σύμφωνα με πληροφορίες, ο εισηγητής του ΣΥΡΙΖΑ <b>Σπύρος Λάππας</b> θα επισημάνει όσα αναφέρει στην ανακοίνωση που εξέδωσε νωρίτερα η Κουμουνδούρου, με την οποία έχει καλέσει τη ΝΔ και το Κίνημα Αλλαγής να τηρήσουν την ίδια στάση που τήρησαν στην περίπτωση των κυρίων Πολάκη και Τζανακόπουλου, και για το αίτημα του κ. Παπαγγελόπουλου να εξαιρεθούν τρία μέλη της επιτροπής.</p>
      <p>Ο ΣΥΡΙΖΑ έχει δηλώσει ότι δεν πρόκειται να αντικαταστήσει τους δύο βουλευτές του και ότι δεν θέλει να δώσει στη ΝΔ τη δυνατότητα να συνεχίσει <b>παρελκυστικές τακτικές</b> τις οποίες έχουν υιοθετήσει βουλευτές της για το υποτιθέμενο σκάνδαλο της σκευωρίας. Επίσης ότι δεν πρέπει να δοθεί κανένα πρόσχημα στη ΝΔ για να καθυστερήσει και άλλο η κατάθεση του κ. Φρουζή.</p>
      <p>Για τη στάση που τηρεί στη σημερινή συνεδρίαση ο ΣΥΡΙΖΑ προηγήθηκε <b>ευρεία σύσκεψη στα γραφεία του κόμματος στη Βουλή</b>, ενώ αυτήν είχε προαναγγείλει και ο Δημήτρης Τζανακόπουλος, μιλώντας το πρωί στον Σκάι.</p>
      <blockquote>«Το κεντρικό ζήτημα είναι η <b>υπεράσπιση της συνταγματικής νομιμότητας</b>, με την έννοια ότι η απόφαση της επιτροπής για την εξαίρεσή μας είναι ανυπόστατη. Το δεύτερο ζήτημα όμως είναι ότι δεν πρέπει να δοθεί κανένα απολύτως πρόσχημα στη ΝΔ, ώστε να συνεχίσει να παρακωλύει και να εμποδίζει τη λειτουργία της επιτροπής. Άρα εμείς, σταθμίζοντας αυτές τις δύο αρχές, στη βάση των οποίων θέλουμε να πορευτούμε και στη βάση των οποίων πορευτήκαμε και τις προηγούμενες εβδομάδες, θα καθορίσουμε τη στάση μας. Επομένως, θα έλεγα να κάνουμε λίγο υπομονή», είχε δηλώσει νωρίτερα ο Δημήτρης Τζανακόπουλος.</blockquote>
      <p>Διευκρίνισε όμως ότι η όποια στάση επιλεγεί σήμερα από τον ΣΥΡΙΖΑ<b> δεν συνιστά αποχώρηση.</b> «Μίλησε κανείς για αποχώρηση; Είμαστε μέλη της επιτροπής, δεν έχουμε αντικατασταθεί, από τον πρόεδρό μας, και θα επιλέγουμε εμείς, τον τρόπο με τον οποίο θα εκπροσωπούμε την Κοινοβουλευτική Ομάδα του ΣΥΡΙΖΑ στην ειδική επιτροπή», είπε ο κ. Τζανακόπουλος, αφήνοντας ανοιχτό το ενδεχόμενο οι δύο βουλευτές να διαφοροποιούν τη στάση τους, κατά περίπτωση, στην πορεία λειτουργίας της επιτροπής.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197120/syriza-prokaloyme-nd-kinal-na-efarmosoyn-tis-exaireseis-ton-melon-poy-zita-o-papaggelopoylos">ΣΥΡΙΖΑ: Προκαλούμε ΝΔ - ΚΙΝΑΛ να εφαρμόσουν τις εξαιρέσεις των μελών που ζητά ο Παπαγγελόπουλος</a>
        </li>
        <li>
          <a href="https://www.cnn.gr/news/politiki/story/197080/tzanakopoylos-tha-epilegoyme-emeis-ton-tropo-poy-tha-ekprosopoyme-tin-ko-toy-syriza">Τζανακόπουλος: Θα επιλεγούμε εμείς τον τρόπο που θα εκπροσωπούμε την ΚΟ του ΣΥΡΙΖΑ</a>
        </li>
        <li>
          <a href="https://www.cnn.gr/news/politiki/story/197073/proanakritiki-h-stasi-polaki-tzanakopoyloy-to-kleidi">Προανακριτική Επιτροπή: Τι στάση θα κρατήσουν Πολάκης - Τζανακόπουλος</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/26199/dhmhtrhs-tzanakopoylos">ΔΗΜΗΤΡΗΣ ΤΖΑΝΑΚΟΠΟΥΛΟΣ</a>
        </li>
        <li>
          <a href="https://www.cnn.gr/eidhseis/tag/20413/paylos-polakhs">ΠΑΥΛΟΣ ΠΟΛΑΚΗΣ</a>
        </li>
        <li>
          <a href="https://www.cnn.gr/eidhseis/tag/55203/proanakritikh-epitroph">ΠΡΟΑΝΑΚΡΙΤΙΚΗ ΕΠΙΤΡΟΠΗ</a>
        </li>
        <li>
          <a href="https://www.cnn.gr/eidhseis/tag/24153/novartis">NOVARTIS</a>
        </li>
        <li>
          <a href="https://www.cnn.gr/eidhseis/tag/72694/proanakritikh-novartis">ΠΡΟΑΝΑΚΡΙΤΙΚΗ NOVARTIS</a>
        </li>
        <li>
          <a href="https://www.cnn.gr/eidhseis/tag/5528/dimitris-papaggelopoylos">ΔΗΜΗΤΡΗΣ ΠΑΠΑΓΓΕΛΟΠΟΥΛΟΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/11/197046/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197139/snapshot/2738384.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197113/snapshot/2754268.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197138/snapshot/21645659.jpg"/>
      </figure>
    </article>
  </body>
</html>