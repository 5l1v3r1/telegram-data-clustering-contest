<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741345"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T16:45:00+00:00"/>
    <meta property="og:title" content="'ชัยวัฒน์'ท้าสาบานยันบริสุทธิ์ ใครฆ่า'บิลลี่'ให้มีอันเป็นไป"/>
    <meta property="og:description" content="'ชัยวัฒน์ ลิ้มลิขิตอักษร' เผยหลังได้รับการประกันตัว เตรียมตัวไปสาบานยืนยันความบริสุทธิ์ที่สะพานแขวนจุดพบกระดูก 'บิลลี่' พร้อมแช่งผู้ที่ลงมือสังหาร ขอให้มีอันเป็นไป"/>
  </head>
  <body>
    <article>
      <h1>'ชัยวัฒน์'ท้าสาบานยันบริสุทธิ์ ใครฆ่า'บิลลี่'ให้มีอันเป็นไป</h1>
      <address>
        <time datetime="2019-11-12T16:45:00+00:00">12 Nov 2019, 16:45</time>
      </address>
      <p>
        <b>"ชัยวัฒน์ ลิ้มลิขิตอักษร" เผยหลังได้รับการประกันตัว เตรียมตัวไปสาบานยืนยันความบริสุทธิ์ที่สะพานแขวนจุดพบกระดูก "บิลลี่" พร้อมแช่งผู้ที่ลงมือสังหาร ขอให้มีอันเป็นไป</b>
      </p>
      <p>เมื่อวันที่ 12 พ.ย. ผู้สื่อข่าวรายงานว่า ภายหลังที่ นายชัยวัฒน์ ลิ้มลิขิตอักษร กับพวกอีก 3 คน ได้รับการประกันตัวในคดีฆาตกรรมอำพรางศพ นายพอละจี รักจงเจริญ หรือ บิลลี่ แกนนำกะเหรี่ยงบ้านโป่งลึก-บางกลอย โดย นายชัยวัฒน์ ได้กล่าวว่า ขอบคุณศาลที่ให้ความเมตตาพิ​จารณาให้ประกันตัว โดยหลังจากนี้ ตนพร้อมที่จะสู้คดีในชั้นศาล ตนยืนยันมาตลอดว่าเมื่อมีการจั​บกุมเรื่องน้ำผึ้งแล้วได้ปล่​อยตัว นายบิลลี่ โดยในวันที่  16 พ.ย.นี้ ตนจะเดินทางไปที่สะพานแขวน จุดที่ดีเอสไอรวบรวมหลักฐานอ้​างว่าเป็นจุดที่พบถังและกระดู​กของนายบิลลี่ เพื่อสาบานยืนยันความบริสุทธ์ ซึ่งหากใครทำในสิ่งที่ตนไม่ได้​ทำก็ขอให้บุคคลนั้นมีอันเป็นไป ซึ่งหลังจากนี้ ตนพร้อมที่จะให้สัมภาษณ์สื่​อมวลชนเกี่ยวกับข้อมูลที่​ตนพอจะบอกได้ ซึ่งตนก็พร้อมที่จะสู้แบบเปิ​ดหน้า อย่างไรก็ตาม ตนเองและน้องเจ้าหน้าที่ต่างก็​มีครอบครัว จึงขออย่ามองคดีนี้เป็นเพี​ยงประเด็นดราม่า  นอกจากนี้ ส่วนตัวคิดมาตลอดว่า อาจจะมีประเด็นเรื่องการถูกกลั่​นแกล้งจากที่ตนได้ทำงานมา ซึ่งมีการจับกุมคดีใหญ่ๆหลายคดี<br/>               </p>
      <figure>
        <img src="https://www.dailynews.co.th/admin/upload/20191112/news_FoRXLAPtIw235039_533.jpg?v=201911130811?v=4280"/>
      </figure>
      <p>ขณะที่นายธนเสฏฐ์ หรือไพฑูรย์ แช่มเทศ หนึ่งในผู้ต้องหา เปิดเผยว่า หลังจากที่มีการคุมตัวนายบิลลี่ นั้น พวกตนยืนยันว่าได้ปล่อยตัวนายบิ​ลลี่ไปอย่างแน่นอน ซึ่งก็เป็นไปตามที่พวกตนเคยให้​การไว้  ส่วนการถูกดำเนินคดีก็รู้สึ​กตกใจอยู่เหมือนกัน และกังวลที่ถูกดำเนินคดี เพราะเราทำงานตรงนี้มานาน และไม่เคยทำอะไรที่ผิดกฎหมาย อีกทั้ง หลักฐานที่ทางดีเอสไอเสนอขึ้​นมานี้ ไม่ใช่สิ่งที่พวกตนกระทำกัน พวกตนยืนยัน 100% ว่าเป็นคนปล่อยนายบิลลี่ และนำรถจักรยานยนต์ลงจากรถขนส่​งให้เอง ส่วนที่หลักฐานครั้งนี้จะเป็นข้​อเท็จจริงทั้งหมดหรือไม่ ขอให้สื่อมวลชนลองติดตามดูกัน ส่วนที่มีการตั้งข้อสังเกตว่ามี​กลุ่มบุคคลใดทำให้พวกตนต้องถู​กดำเนินคดีนี้หรือไม่นั้น ตนยังพูดอะไรไม่ได้ ขอให้ดูกันต่อไป ทั้งนี้ พวกตนรู้สึกเป็นห่วงความปลอดภั​ยของครอบครัวเหมือนกัน เพราะเคยมีกรณีที่ครอบครัวถูกคุ​กคาม.</p>
    </article>
  </body>
</html>