<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/rinok-reklami-rada-dozvolila-porivnyuvati-sviy-tovar-z-tovarom-konkurentiv-novini-ukrajini-50053132.html"/>
    <meta property="og:site_name" content="НВ"/>
    <meta property="article:published_time" content="2019-11-12T16:22:00+00:00"/>
    <meta property="og:title" content="Верховна Рада дозволила порівнювати в рекламі свій товар із продукцією конкурентів"/>
    <meta property="og:description" content="Виробник зможе використовувати в рекламі зображення, посилання на товар, з яким здійснює порівняння, а також найменування конкурента, діяльність або товар якого порівнюються."/>
  </head>
  <body>
    <article>
      <h1>Верховна Рада дозволила порівнювати в рекламі свій товар із продукцією конкурентів</h1>
      <h2>Виробник зможе використовувати в рекламі зображення, посилання на товар, з яким здійснює порівняння, а також найменування конкурента, діяльність або товар якого порівнюються.</h2>
      <address>
        <time datetime="2019-11-12T16:22:00+00:00">12 Nov 2019, 16:22</time>
      </address>
      <p>Верховна Рада підтримала в другому читанні законопроект № 0953 про внесення змін до деяких законодавчих актів України щодо гармонізації законодавства в сфері порівняльної <a href="https://nv.ua/ukr/tags/reklama.html">реклами</a> з правом Європейського Союзу, яким дозволяється в рекламній продукції відкрито порівнювати свій товар із продукцією конкурента. Про це повідомляє <a href="https://interfax.com.ua/">Інтерфакс-Україна</a>.</p>
      <p>За відповідне рішення 12 листопада проголосували 326 депутатів</p>
      <p>Автори прийнятого закону вказали на те, що документ спрямований на адаптацію законодавства України до норм Європейського Союзу в сфері порівняльної реклами.</p>
      <p>Читайте також:<br/><a href="https://nv.ua/ukr/kyiv/smog-u-kiyevi-znyali-reklamu-respiratoriv-video-novini-ukrajini-50049584.html">&amp;nbspСвіже повітря вже не модно. У Києві зняли «рекламу» респіраторів, щоб привернути увагу до проблеми смогу</a></p>
      <p>Відтепер у своїй рекламній продукції виробник може використовувати зображення, посилання на товар, торгові марки або інші позначення, під якими випускається товар, з яким здійснюється порівняння, а також найменування конкурента, діяльність або товар якого порівнюються.</p>
      <p>Читайте також:<br/><a href="https://nv.ua/ukr/kyiv/komunalniki-zafarbuvali-znamenitiy-mural-foto-novini-kiyeva-50048542.html">&amp;nbspЗаради реклами: у Києві зафарбували знаменитий мурал — фото</a></p>
      <p>У прийнятому законі визначено чіткий перелік умов, за дотримання яких підприємці зможуть порівнювати свій товар із позиціями конкурентів. Зокрема, для того, щоб виробник міг згадати продукцію в ролику, білборді або іншому вигляді комунікації разом із товарними позиціями інших підприємств необхідно, щоб реклама не порушувала українське законодавство в сфері недобросовісної конкуренції. У самій же рекламі об'єктивно і без дискредитації повинні порівнюватися подібні товари. При цьому забороняється імітація товарів, захищених торговою маркою.</p>
      <p>Читайте також:<br/><a href="https://nv.ua/ukr/biz/markets/uber-bude-prodavati-reklamu-v-svojih-dodatkah-50052212.html">&amp;nbspUber почне продавати рекламу в своїх сервісах</a></p>
      <p>За прогнозами авторів закону, його прийняття дозволить зробити черговий крок на шляху адаптації українського законодавства до норм ЄС, буде стимулювати розвиток чесної конкуренції, посилить захист економічних інтересів споживачів і добросовісних підприємців, а, отже, позитивно відіб'ється на економічному розвитку України.</p>
    </article>
  </body>
</html>