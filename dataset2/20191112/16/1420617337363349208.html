<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ostia-cronaca/giardino-di-roma-invasa-dai-ratti-la-scuola-di-via-gherardi-i-topi-ballano-nelle-aule.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T16:39:29+00:00"/>
    <meta property="og:title" content="Giardino di Roma, invasa dai ratti la scuola di Via Gherardi: i topi ballano nelle aule!"/>
    <meta property="og:description" content="Invasioni di topi nella scuola di Giardino di Roma: il plesso di Via Gherardi vede la presenza di topi in ogni aula del plesso scolastico."/>
  </head>
  <body>
    <article>
      <h1>Giardino di Roma, invasa dai ratti la scuola di Via Gherardi: i topi ballano nelle aule!</h1>
      <address><time datetime="2019-11-12T16:39:29+00:00">12 Nov 2019, 16:39</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://www.ilcorrieredellacitta.com/wp-content/uploads/2019/11/mouse-2204576_1280-1068x790-e1573572678820.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Scene da panico nel quartiere di Giardino di Roma da qualche settimana, dove il <b>plesso scolastico dell’Istituto Comprensivo “Via Carotenuto 30” su Via Pietro Gherardi </b>ha visto una <b>pesante invasione di ratti</b> all’interno dei propri locali formativi.</p>
      <p>La scuola primaria posizionata a Via Piero Gherardi 39, ha visto oggi toccare l’apice in una scala di episodi gravissimi all’interno dello stesso plesso scolastico.<b> I bambini non hanno potuto seguire le regolari lezioni</b> scolastiche, considerato come o<b>gni aula dello stabile vedeva la presenza di topi</b> che sgattaiolavano da una parte all’altra delle singole stanze. </p>
      <figure>
        <video src="https://www.ilcorrieredellacitta.com/wp-content/uploads/2019/11/WhatsApp-Video-2019-11-12-at-15.51.18.mp4?_=1"/>
      </figure>
      <p>Una condizione che ha spinto i genitori e il “Comitato di Quartiere Giardino di Roma” a chiedere l’<b>intervento dei Carabinieri del nucleo di Vitinia</b>, che già oggi pomeriggio si sono presentati presso la sede scolastica per <b>effettuare un sopralluogo e soprattutto valutare eventuali chiusure temporanee della struttura</b> formativa. </p>
      <p>Le colpe di una simile invasione dei ratti nei locali scolastici sono ancora sconosciute, anche se diversi<b> fenomeni legati al degrado</b> locale potrebbero aver favorito questo immenso disagio per tanti studenti e le loro famiglie. La prima pista porterebbe a trovare forti responsabilità nei<b> rifiuti accatastati fuori dall’edificio scolastico</b> di Via Gherardi, dove <b>da diversi giorni non avviene la regolare raccolta differenziata</b> come programmato per il quartiere. Sarebbe proprio il deposito dell’immondizia e degli scarti ad aver attratto i topi, che nel giro di poche settimane hanno colonizzato i locali della Carotenuto.</p>
      <slideshow>
        <figure>
          <img src="https://www.ilcorrieredellacitta.com/wp-content/gallery/rifiuti-scuola-carotenuto/1c0740c3-0332-4a69-a270-72c6f16b8636.jpg"/>
        </figure>
        <figure>
          <img src="https://www.ilcorrieredellacitta.com/wp-content/gallery/rifiuti-scuola-carotenuto/1c0740c3-0332-4a69-a270-72c6f16b8636.jpg"/>
        </figure>
        <figure>
          <img src="https://www.ilcorrieredellacitta.com/wp-content/gallery/rifiuti-scuola-carotenuto/2f45a5b5-cc3a-4bff-9029-685709a69306.jpg"/>
        </figure>
        <figure>
          <img src="https://www.ilcorrieredellacitta.com/wp-content/gallery/rifiuti-scuola-carotenuto/2f45a5b5-cc3a-4bff-9029-685709a69306.jpg"/>
        </figure>
      </slideshow>
      <p><a href="https://www.ilcorrieredellacitta.com/ostia-cronaca/giardino-di-roma-invasa-dai-ratti-la-scuola-di-via-gherardi-i-topi-ballano-nelle-aule.html/gallery/thumbnails">[Show thumbnails]<br/></a>Si sta seguendo anche la pista dei <b>tombini ostruiti nella zona</b>, che soprattutto in queste giornate di pioggia con il deposito di liquame potrebbero aver attratto il proliferare di topi in questo quadrante romano e soprattutto all’interno di questo plesso scolastico del X Municipio di Roma Capitale.</p>
      <p>Grande <b>spavento soprattutto per le famiglie</b>, che non hanno nessuna intenzione di mandare i propri bambini a scuola finché la struttura scolastica non sarà bonificata dalla presenza dei ratti e tutto ciò verrà certificato dagli Enti competenti.  </p>
      <p>La scuola con un proprio comunicato stampa già avvisa le famiglie che rimarrà domani chiusa per la consueta derattizzazione necessaria in questo caso:  <b><i>“Si comunica che mercoledì 13 novembre 2019 il plesso di Via Gherardi rimarrà chiuso per derattizzazione”</i></b>.</p>
      <p>L’<b>Ufficio Scuole del X Municipio</b> ha già predisposto un <b>intervento della ditta</b> preposta per risolvere il delicato problema: è <b>previsto per domani mattina un primo sopralluogo</b>, che servirà ai tecnici per stabile le tempistiche legate alla disinfestazione o la derattizzazione dei locali scolastici. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ostia-cronaca/ostia-il-m5s-ricostruisce-la-scalinata-di-regina-pacis-la-cittadinanza-chiede-anche-la-ricostruzione-della-storica-terrazza-dello-stabilimento-roma.html"/>
        <a href="https://www.ilcorrieredellacitta.com/ambiente/roma-le-iene-scoprono-truffa-sulla-mancata-raccolta-differenziata-ai-negozi-la-sindaca-raggi-apre-uninchiesta-in-comune.html"/>
        <a href="https://www.ilcorrieredellacitta.com/ostia-cronaca/giardino-di-roma-tombini-killer-su-via-paolo-stoppa-per-ora-macchine-e-autobus-gravemente-danneggiati-per-il-dissesto-stradale.html"/>
        <a href="https://www.ilcorrieredellacitta.com/ostia-cronaca/giardino-di-roma-per-la-stazione-interrogazione-urgente-al-campidoglio-la-giunta-raggi-si-muove.html"/>
        <a href="https://www.ilcorrieredellacitta.com/ambiente/la-storta-libera-dopo-mesi-via-andreassi-dai-rifiuti.html"/>
        <a href="https://www.ilcorrieredellacitta.com/ostia-cronaca/giardino-di-roma-cittadini-in-protesta-per-chiedere-la-stazione-ferroviaria-nel-quartiere.html"/>
      </related>
    </article>
  </body>
</html>