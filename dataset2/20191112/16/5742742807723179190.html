<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/zpravy-ze-zahrobi-petioke-xiaomi-a-dalsi-zpravy-tydne-mnews-39422"/>
    <meta property="og:site_name" content="mobilenet.cz"/>
    <meta property="article:published_time" content="2019-11-12T16:15:00+00:00"/>
    <meta property="og:title" content="Zprávy ze záhrobí, pětioké Xiaomi a další zprávy týdne"/>
    <meta property="og:description" content="Proč Amerika prožívá kauzu zatoulaných SMS a co se vlastně stalo? Xiaomi Mi Note 10 má pětici zadních fotoaparátů a skvělou výbavu mNews přináší přehled toho nejzásadnějšího z uplynulého týdne"/>
  </head>
  <body>
    <article>
      <h1>Zprávy ze záhrobí, pětioké Xiaomi a další zprávy týdne</h1>
      <address><time datetime="2019-11-12T16:15:00+00:00">12 Nov 2019, 16:15</time> by <a rel="author" href="https://mobilenet.cz/uzivatele/bedikk" target="_blank">Petr Vojtěch</a></address>
      <p>
        <b>   •  Proč Amerika prožívá kauzu zatoulaných SMS a co se vlastně stalo? <br/>   •  Xiaomi Mi Note 10 má pětici zadních fotoaparátů a skvělou výbavu <br/>   •  mNews přináší přehled toho nejzásadnějšího z uplynulého týdne</b>
      </p>
      <p>Amerika řeší opravdu vážný problém – opožděné textovky. Ale na vážnější notu, ukážeme si nejnovější Xiaomi nebo další skládačku od Samsungu. Vítejte u mNews.</p>
      <h3>Zprávy ze záhrobí, pětioké Xiaomi a další zprávy týdne – mNews</h3>
      <h3>Xiaomi Mi Note 10 má 5 fotoaparátů</h3>
      <p>Mimo nových chytrých hodinek Xiaomi představilo model CC9 Pro, který do Evropy přijde pod názvem <a href="https://mobilenet.cz/katalog/xiaomi-mi-note-10">Mi Note 10</a>. Ten má velký displej s drobným výřezem, Snapdragon 730G, až 8 GB RAM nebo 256GB úložiště. Potěší i obří baterie s kapacitou 5 260 mAh a rychlým nabíjením. Hlavním tahákem je ale zadní sbírka pěti snímačů. Hlavní má 108 Mpx, nechybí dvojnásobný a pětinásobný teleobjektiv, širokoúhlý snímač a makro kamera. Prodávat se začne již během listopadu za cenu od 14 tisíc korun.</p>
      <related>
        <h4>Přečtěte si také</h4>
        <a href="https://mobilenet.cz/clanky/xiaomi-mi-note-10-je-tady-jde-o-dvojce-modelu-cc9-pro-s-5-fotoaparaty-39370"/>
      </related>
      <h3>W20 je další skládačka od Samsungu</h3>
      <p>Označení W20 5G vzbuzuje zvědavost. Poslední informace hovoří o tom, že pravděpodobně půjde o 5G variantu Galaxy Foldu pro čínský trh. Dříve se spekulovalo o véčku se skládacím displejem. Taková varianta je stále ve hře, nedočkáme se jí však již během představení W20 19. listopadu.</p>
      <related>
        <h4>Přečtěte si také</h4>
        <a href="https://mobilenet.cz/clanky/samsung-predvedl-67palcovy-ohebny-smartphone-la-vecko-39310"/>
      </related>
      <h3>Hodinky Fossil Hybrid vydrží 2 týdny</h3>
      <p>Fossil aktuálně patří mezi nejzajímavější výrobce chytrých hodinek a nyní si pro nás připravil model Hybrid HR. Ten disponuje dvěma tradičními ručičkami, ale pod nimi se ještě nachází displej. Na jedno nabití navíc vydrží až dva týdny.</p>
      <related>
        <h4>Přečtěte si také</h4>
        <a href="https://mobilenet.cz/clanky/fossil-hybrid-hr-jsou-elegantni-chytre-hodinky-s-dvoutydenni-vydrzi-39378"/>
      </related>
      <h3>Amerika řeší opožděné textovky</h3>
      <p>V Severní Americe došlo k podivné chybě. Řadě lidem se SMS zprávy odeslané 14. února, tedy na Valentýna, jaksi ztratily a přišly až nyní. Celkem má jít o necelých 170 tisíc případů. Přesný důvod chyby není znám, ale postihl více operátorů najednou. Spousta lidí tak dostala zprávu od bývalých partnerů, v některých případech od lidí, kteří už jsou po smrti.</p>
      <related>
        <h4>Přečtěte si také</h4>
        <a href="https://mobilenet.cz/clanky/amerika-resi-zahadu-valentynskych-textovek-39393"/>
      </related>
      <p>Kdyby nešlo o Valentýna, nikdo by se nad tím asi ani nepozastavil. Ale kvůli charakteru zpráv mohlo vzniknout nejedno drama. Pokud chcete zůstat v obraze, mám pro vás jeden tip. Sledujte mobilenet.cz.</p>
      <hr/>
      <slideshow>
        <figure>
          <a href="https://mobilenet.cz/serialy/mnews">
            <img src="https://cdn.24net.cz/1/obrazek/ikonka-285280/768w"/>
          </a>
        </figure>
        <figure>
          <a href="https://mobilenet.cz/serialy/mnews">
            <img src="https://cdn.24net.cz/1/obrazek/ikonka-285281/110w"/>
          </a>
        </figure>
        <figcaption>
          <a href="https://mobilenet.cz/serialy/mnews">
            <b>mNews<br/></b>
          </a>
          <a href="https://mobilenet.cz/serialy/mnews">Zobrazit všechny díly seriálu</a>
        </figcaption>
      </slideshow>
      <ol>
        <li data-num="53">
          <a href="https://mobilenet.cz/clanky/vecko-a-tank-od-nokie-i-netradicni-telefon-vsech-barev-mnews-39174">Véčko a tank od Nokie i netradiční telefon všech barev</a>
        </li>
        <li data-num="54">
          <a href="https://mobilenet.cz/clanky/google-pixel-4-konecne-prisel-a-4-operator-se-blizi-mnews-39233">Google Pixel 4 konečně přišel a 4. operátor se blíží</a>
        </li>
        <li data-num="55">
          <a href="https://mobilenet.cz/clanky/sluchatka-od-applu-a-prvni-zlom-v-kauze-huawei-mnews-39295">Sluchátka od Applu a první zlom v kauze Huawei</a>
        </li>
        <li data-num="56">
          <a href="https://mobilenet.cz/clanky/google-kupuje-fitbit-a-start-apple-tv-mnews-39352">Google kupuje Fitbit a start Apple TV+</a>
        </li>
        <li data-num="57">Zprávy ze záhrobí, pětioké Xiaomi a další zprávy týdne</li>
      </ol>
      <related>
        <h4>Související články</h4>
        <a href="https://mobilenet.cz/clanky/fossil-hybrid-hr-jsou-elegantni-chytre-hodinky-s-dvoutydenni-vydrzi-39378"/>
        <a href="https://mobilenet.cz/clanky/xiaomi-mi-note-10-je-tady-jde-o-dvojce-modelu-cc9-pro-s-5-fotoaparaty-39370"/>
        <a href="https://mobilenet.cz/clanky/virtual-fayn-muze-nove-poskytovat-sluzby-v-siti-t-mobile-a-miri-i-na-slovensko-38535"/>
        <a href="https://mobilenet.cz/clanky/galaxy-fold-o-sobe-dava-vedet-a-google-stadia-nebude-hernim-netflixem-mnews-38103"/>
        <a href="https://mobilenet.cz/clanky/dalsi-trable-pro-samsung-na-galaxy-foldu-se-odlupuje-logo-39130"/>
        <a href="https://mobilenet.cz/clanky/nahlednete-s-ifixit-do-utrob-upraveneho-samsungu-galaxy-fold-co-se-zmenilo-39120"/>
      </related>
    </article>
  </body>
</html>