<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-ukrenergo-nazvali-zagrozi-zakonoproektu-2233-329396_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T16:41:00+00:00"/>
    <meta property="og:title" content="В &quot;Укренерго&quot; назвали загрози законопроекту №2233"/>
    <meta property="og:description" content="Документ не вирішує питання щодо сертифікації Укренерго."/>
  </head>
  <body>
    <article>
      <h1>В "Укренерго" назвали загрози законопроекту №2233</h1>
      <h2>Документ не вирішує питання щодо сертифікації "Укренерго".</h2>
      <address>
        <time datetime="2019-11-12T16:41:00+00:00">12 Nov 2019, 16:41</time>
      </address>
      <p>Прийняття <b><a href="https://dt.ua/POLITICS/rada-maye-rozglyanuti-chotiri-zakonoproekti-schodo-rinku-elektroenergiyi-translyaciya-329309_.html">Верховною Радою законопроекту №2233</a></b> у подальшому буде мати певні негативні наслідки для енергоринку. Зокрема, законопроект не вирішує жодного питання, пов'язаного із сертифікацією "Укренерго", як незалежного оператора системи передачі. Про це <b>DT.UA</b> повідомили в прес-службі "Укренерго".</p>
      <p>При цьому сертифікація передбачена чинним Законом "Про ринок електричної енергії", необхідна для повноцінної роботи нової моделі ринку, а також для інтеграції ОЕС України в енергосистему континентальної Європи ENTSO-E.</p>
      <p>Крім того, <b>сертифікація НЕК "Укренерго" — одна з умов надання ЄС макрофінансової допомоги Україні у розмірі 500 млн євро на підтримку економічної стабілізації і програми структурних реформ.</b></p>
      <p>Повідомлялось, що 7 жовтня НКРЕКП постановою<a href="http://www.nerc.gov.ua/?id=44925"> №2094</a> ухвалила попереднє рішення щодо сертифікації "Укренерго", підтверджуючи в цілому відповідність вимогам щодо відокремлення і незалежності оператора системи передачі. Однак остаточна сертифікація за рішенням регулятора можлива лише після виконання наступних вимог НКРЕКП: Виключення зі стуту НЕК "Укренерго" пунктів про певні види діяльності; Внесення відповідних змін до ч. 3 ст. 32 Закону України "Про ринок електричної енергії", якою передбачено, що оператором системи передачі може бути виключно власник системи передачі. Наразі "НЕК "Укренерго" володіє об'єктами системи передачі на праві господарського відання, що не відповідає зазначеним нормам.</p>
      <p>А також вимог Секретаріату Енергетичного Співтовариства: Виключити зі ст. 5 Закону України "Про ринок електроенергії" повноваження Міністерства енергетики та захисту довкілля  право погодження інвестиційних програм оператора системи передачі та операторів системи розподілу; Врегулювати питання застави на активи оператора системи передачі або, як альтернатива, передбачити можливість сертифікації ОСП за моделлю ISO у Законі України "Про ринок електричної енергії".</p>
      <p>Як зазначалося, <b><a href="https://dt.ua/ECONOMICS/poyava-rosiyskoyi-elektroenergiyi-zi-zbilshennyam-chastki-vde-vdarit-po-stabilnosti-energorinku-329238_.html">українська енергосистема є негнучкою</a></b>, відповідно, збільшення впливу на ринок будь-яких постачальників може мати небажані наслідки для неї.</p>
      <p>Докладно щодо енергосистеми України читайте в матеріалі Алли Єрьоменко для DT.UA <a href="https://dt.ua/energy_market/energorinok-dityachi-hvorobi-chi-sprobi-povernuti-ruchne-keruvannya-329213_.html"><b>"Енергоринок: дитячі хвороби або спроби повернути ручне керування?"</b>.</a></p>
      <p>
        <b> </b>
      </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>