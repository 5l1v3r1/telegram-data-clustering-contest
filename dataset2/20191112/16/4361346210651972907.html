<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/russell-crowe-miatt-egett-le-az-otthonom-duhongenek-a-sztar-szomszedai/186436"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T16:00:00+00:00"/>
    <meta property="og:title" content="Russell Crowe miatt égett le az otthonom - dühöngenek a sztár szomszédai"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Russell Crowe miatt égett le az otthonom - dühöngenek a sztár szomszédai</mark>
      </h1>
      <address><time datetime="2019-11-12T16:00:00+00:00">12 Nov 2019, 16:00</time> by <a rel="author">Bors</a></address>
      <p>Hatalmas, bizonyos jelentések szerint történelmük legsúlyosabb tűzvészeivel küzdenek Ausztrália keleti partkán, Új-Dél-Walesben. A lángok óriási pusztítást okoznak mindenfelé. Az Oscar-díjas színész, Russell Crowe 400 hektáros birtoka is a veszélyzónában van - szomszédai legnagyobb bánatára. Ők ugyanis azt állítják: a sztár elsőbbséget élvezett a vészhelyzet során.</p>
      <figure>
        <img src="http://media.borsonline.hu/cikk/20/192015/big-lead/650x360/2021447_000-1m72hm.jpg"/>
        <figcaption>Szomszédai szerint Russell Crowe birtokát mentették a tűzoltók, nem törődve a többi otthonnal © AFP</figcaption>
      </figure>
      <p>Egy helyi asszony, Debbie Waldon például arról beszélt a Seven News hírcsatornának, hogy egy barátja háza azért égett le, mert az összes tűzoltóautó egyenesen elhajtott mellette, hogy Russell Crowe házához mehessenek. “Mi lesz a hétköznapi emberekkel?” - tette fel a kérdést kétségbeesve.</p>
      <p>A helyi tűzoltóság nonszenszként jellemezte az asszony vádjait, mondván, senki házát nem hagyták leégni, hogy egy híresség birtokát mentsék, ráadásul a helyszínre küldött tűzoltók nem is tudják, melyik otthon kié - ők az esetek súlyossága alapján döntik el, hol van rájuk a legnagyobb szükség éppen - írja a Daily Mail Australia.</p>
    </article>
  </body>
</html>