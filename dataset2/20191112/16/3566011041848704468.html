<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546795.html/%D8%A7%D8%AA%D9%88%D8%A8%D9%88%D8%B3-%D8%B1%D8%A7%D9%86%DB%8C-%D8%A8%DB%8C%D9%86-%D9%85%D9%86%D8%A7%D8%B7%D9%82-%D9%82%D9%85-%D8%AA%D8%A8%D8%B9%DB%8C%D8%B6-%D9%82%D8%A7%D8%A6%D9%84-%D9%86%D9%85%DB%8C-%D8%B4%D9%88%D8%AF--%D8%A7%D8%AA%D9%88%D8%A8%D9%88%D8%B3-%D9%87%D8%A7%DB%8C-%D9%86%D9%88-%D8%A8%D8%B1-%D8%A7%D8%B3%D8%A7%D8%B3-%DA%A9%D8%A7%D8%B1%DA%A9%D8%B1%D8%AF-%D8%A7%D8%AA%D9%88%D8%A8%D9%88%D8%B3-%D9%87%D8%A7%DB%8C-%DA%A9%D9%87%D9%86%D9%87-%D8%AC%D8%A7%DB%8C%DA%AF%D8%B2%DB%8C%D9%86-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T16:05:00+00:00"/>
    <meta property="og:title" content="اتوبوس‌رانی بین مناطق قم تبعیض قائل نمی‌شود/ اتوبوس‌های نو بر اساس کارکرد اتوبوس های کهنه جایگزین می‌شوند"/>
    <meta property="og:description" content="مدیرعامل سازمان اتوبوس‌رانی شهرداری قم با اشاره به اینکه در تقسیم اتوبوس‌های نو هیچ تبعیضی بین مناطق مختلف شهری قم وجود ندارد گفت: اتوبوس‌های نو بر اساس کارکرد اتوبوس های کهنه جایگزین می‌شوند."/>
  </head>
  <body>
    <article>
      <h1>اتوبوس‌رانی بین مناطق قم تبعیض قائل نمی‌شود/ اتوبوس‌های نو بر اساس کارکرد اتوبوس های کهنه جایگزین می‌شوند</h1>
      <h2>مدیرعامل سازمان اتوبوس‌رانی قم؛</h2>
      <address>
        <time datetime="2019-11-12T16:05:00+00:00">12 Nov 2019, 16:05</time>
      </address>
      <p>مدیرعامل سازمان اتوبوس‌رانی شهرداری قم با اشاره به اینکه در تقسیم اتوبوس‌های نو هیچ تبعیضی بین مناطق مختلف شهری قم وجود ندارد گفت: اتوبوس‌های نو بر اساس کارکرد اتوبوس های کهنه جایگزین می‌شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیر یزدی در گفتگو با خبرنگار <a href="http://www.qomefarda.ir/">قم فردا</a>، اظهار کرد:  تقسیم اتوبوس های خریداری شده برای ناوگان حمل و نقل درون شهری قم  بعد از نهایی شدن مناقصه انجام می شود ، 4 شرکت انتخاب خواهد شد که به هرکدام 60 دستگاه اتوبوس نو و 6 دستگاه اتوبوس کار کرده بازسازی شده  تحویل داده خواهد شد که مجموعاً 270 دستگاه اتوبوس خواهد شد.<br/><br/>مدیرعامل سازمان اتوبوس رانی شهرداری قم افزود: این 270 اتوبوس در خطوط مختلف شهر قم فعال خواهند شد، هنوز مرحله اصلی ورود اتوبوس ها به ناوگان عمومی شهر انجام نشده است اما بنا دستور شهرداری از ابتدای مهر از تعدادی از اتوبوس ها در خطوط مختلف استفاده کردیم و بهترین روش برای جایگزین این بخش از اتوبوس های نو این بود که اتوبوس هایی که تعهد 10 ساله آنها پایان یافته بود و از خطوط مختلف  خارج شده بودند را با اتوبوس های نو جایگزین کنیم.<br/><br/><b>110دستگاه اتوبوس نو و بازسازی‌شده وارد حمل‌ونقل عمومی شدند</b><br/><br/>وی تصریح کرد: از هر خطی هر تعداد اتوبوس خارج شده بود با اتوبوس های نو جایگزین شدند و در این جا بحث تبعیض بین مناطق مطرح نبوده است و ممکن است در یک خط تعداد بیشتری از رد خارج شده بودند و اتوبوس نوی بیشتری به آن خط واگذار شده است.<br/><br/>یزدی ادامه داد: 110 دستگاه اتوبوس نو و بازسازی شده وارد ناوگان حمل و نقل عمومی شهر قم شده است و هر زمان که مناقصه نهایی شود و با شرکت ها قرارداد منعقد شد باقی مانده اتوبوس ها نیز بین خطوط تقسیم بندی می شود آگهی مناقصه نیز دو روز است در روزنامه چاپ شده است که تا آخر ماه آینده این واگذاری ها نهایی می شود.<br/><br/>مدیرعامل سازمان اتوبوس رانی شهرداری قم با اشاره به اینکه همه اتوبوس های نو اکنون در اختیار پیمانکار قرار دارد تأکید کرد: بعد از اینکه مناقصه انجام شود همه اتوبوس های نو و بازسازی شده به کلیه خطوط اتوبس رانی داده خواهد شد و چهره شهر تغییر کرده و سیستم به صورت کلی تغییر خواهد کرد.<br/><br/><b>مردم شکایات خود از رانندگان اتوبوس را اطلاع دهند</b><br/><br/>یزدی در پاسخ به این سؤال که مردم مناطق کمتر برخوردار معتقد هستند در اتوبوس رانی قم در واگذاری اتوبوس های نو بین آن‌ها و مناطق دیگر تبعیض قائل می شود این مسئله صحت دارد؟ گفت: نه اصلاً چنین چیزی وجود ندارد و چنین نگاهی در اتوبوس رانی قم وجود ندارد منطق جایگزین ها فقط از رده خارج  شدن اتوبوس ها بوده است در تقسیم بندی هرگز به این مسئله که بخش های کمتر برخوردار چون از نظر ظاهر نسبت به مناطق دیگر آراستگی کمتری دارد پس اتوبوس ها کهنه در این خطوط فعال باشند وجود نداشته است.<br/><br/>وی خاطرنشان کرد: همه نقاط شهر برای اتوبوس رانی یکسان است و همه شهروند درجه یک محسوب می شوند و وظیفه ما خدمت رسانی به همه شهروندان است مردم منتظر باشند تا کار تقسیم نهایی اتوبوس های نو به اتمام برسد متوجه خواهند شد تبعیضی وجود ندارد.<br/><br/>وی در پاسخ به این سؤال که مشاهدات نشان می دهد نحوه تعامل و برخورد برخی از رانندگان اتوبوس های درون شهری مناسب نیست آیا برنامه ای برای این موضوع دارید؟ گفت: به صورت مرتبط به رانندگان آموزش داده می شود اما اگر شهروندان موردی را مشاهده کردند یا با سامانه137 شهرداری و یا با روابط عمومی اتوبوس رانی قم به شماره 6642800 تماس حاصل نمایند که حتماً مسئله پیگیری خواهد شد.<br/><br/><br/>انتهای پیام/</p>
    </article>
  </body>
</html>