<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425595/toyrnoya-mpasket-sto-kollegio-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T16:10:01+00:00"/>
    <meta property="og:title" content="Τουρνουά μπάσκετ στο Κολλέγιο Ρόδου"/>
    <meta property="og:description" content="Το Κολλέγιο Ρόδου και η Αθλητική Ακαδημία Ρόδου διοργανώνουν την Κυριακή 24 Νοεμβρίου στο χρονικό διάστημα 09:00-16:00 το τουρνουά μπάσκετ «Γεώργιος Παπαγεωργίου» για τις κατηγορίες Pro mini και Super mini αγοριών (γεννηθέντες το 2008-2009-2010-2011-2012-2013), δίνοντας την ευκαιρία στα παιδιά αυτά να συμμετάσχουν σε αγωνιστική δράση, απολαμβάνοντας τη χαρά του παιχνιδιού."/>
  </head>
  <body>
    <article>
      <h1>Τουρνουά μπάσκετ στο Κολλέγιο Ρόδου</h1>
      <h2>Διοργανώνεται από την Αθλητική Ακαδημία Ρόδου την Κυριακή 24 Νοεμβρίου</h2>
      <address>
        <time datetime="2019-11-12T16:10:01+00:00">12 Nov 2019, 16:10</time>
      </address>
      <p>
        <b>Το Κολλέγιο Ρόδου και η Αθλητική Ακαδημία Ρόδου διοργανώνουν την Κυριακή 24 Νοεμβρίου στο χρονικό διάστημα 09:00-16:00 το τουρνουά μπάσκετ «Γεώργιος Παπαγεωργίου» για τις κατηγορίες Pro mini και Super mini αγοριών (γεννηθέντες το 2008-2009-2010-2011-2012-2013), δίνοντας την ευκαιρία στα παιδιά αυτά να συμμετάσχουν σε αγωνιστική δράση, απολαμβάνοντας τη χαρά του παιχνιδιού.</b>
      </p>
      <p>Η πρόσκληση είναι ανοιχτή για όλες της ομάδες της Δωδεκανήσου που ανήκουν στη δικαιοδοσία της ΤΕ ΕΟΚ Δωδεκανήσου, οι οποίες θα έχουν τη δυνατότητα να συμμετάσχουν με δύο ομάδες, μία για κάθε κατηγορία ως εξής:</p>
      <p>Κατηγορία Pro mini: γεννηθέντες 2008-2009-2010.</p>
      <p>Κατηγορία Super mini: γεννηθέντες 2011-2012-2013.</p>
      <p>Για δηλώσεις συμμετοχής στο τουρνουά και περισσότερες πληροφορίες μπορούν οι ενδιαφερόμενοι να καλούν μέχρι τη Δευτέρα 18 Νοεμβρίου και ώρα 15:00 στο τηλέφωνο 6973939468 (Σταυριανάκης Γιώργος) ή να επικοινωνήσουν μέσω της ηλεκτρονικής διεύθυνσης: stavrianakisgeo@gmail.com.</p>
      <p>Το πρόγραμμα των αγώνων θα ανακοινωθεί την Τετάρτη 20 Νοεμβρίου.</p>
      <p><b>ΚΑΝΟΝΕΣ ΔΙΕΞΑΓΩΓΗΣ ΤΟΥ ΤΟΥΡΝΟΥΑ</b><br/>1. Όλες οι ομάδες θα παίξουν 2 αγώνες διάρκειας 20 λεπτών (2 Χ 10 λεπτά ο καθένας, μεικτός χρόνος, χωρίς σκορ και χωρίς χρονόμετρο 24 δευτερολέπτων)</p>
      <p>2. Η κάθε ομάδα θα μπορεί να έχει στην αποστολή ανεξάρτητο αριθμό ατόμων, αλλά υποχρεωτικά όλοι οι αθλητές θα πρέπει να έχουν συμμετοχή.</p>
      <p>3. Προϋπόθεση για τη συμμετοχή ενός παιδιού στο τουρνουά είναι το πιστοποιητικό ταυτοπροσωπίας με φωτογραφία του αθλητή η απλό πιστοποιητικό γέννησης και κάρτα υγείας ή πρόσφατη ιατρική βεβαίωση για την πιστοποίηση της υγείας του αθλητή.</p>
      <p>4. Η κατηγορία Pro mini θα αγωνιστεί με μπάλα Molten (size 5), ενώ η κατηγορία Super mini με μπάλα Molten (size 6).</p>
      <p>5. Η κατηγορία Pro mini θα αγωνιστεί σε μπασκέτες ύψους 2,70 μ., ενώ η κατηγορία Super mini σε κανονικές μπασκέτες ύψους 3,05 μ.</p>
      <p>6. Για την προθέρμανση των ομάδων μπορούν να χρησιμοποιούνται τα 2 ανοιχτά γήπεδα μπάσκετ δίπλα από το κλειστό γυμναστήριο του σχολείου.</p>
      <p>7. Σε όλο το χρονικό διάστημα του τουρνουά θα λειτουργεί το κυλικείο του σχολείου με όλα τα απαραίτητα φαγώσιμα και πόσιμα είδη για την εξυπηρέτηση όλων.</p>
    </article>
  </body>
</html>