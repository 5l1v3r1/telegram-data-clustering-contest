<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ldquo-gianni-fantoni-rsquo-superdotato-rdquo-ora-siamo-tranquilli-218820.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T16:15:00+00:00"/>
    <meta property="og:title" content="Luca ward informa: gianni fantoni e’ superdotato. siamo rimasti senza parole. e' enorme..."/>
    <meta property="og:description" content="“GIANNI FANTONI E’ SUPERDOTATO” - ORA SIAMO TRANQUILLI: LUCA WARD CI INFORMA CHE IL COMICO HA UN CALIBRO PESANTE: “NESSUNO DI NOI SE LO SAREBBE MAI ASPETTATO E INVECE QUANDO SI È TOLTO IL TANGA DURANTE LE PROVE SIAMO RIMASTI SENZA PAROLE! ENORME! - FANTONI GIÀ FACEVA PARTE DEL PRIMO CAST DI “THE FULL MONTY” SETTE ANNI FA - AL MOMENTO DELLO STRIP INTEGRALE LE SIGNORE HANNO...&quot;"/>
  </head>
  <body>
    <article>
      <h1>Luca ward informa: gianni fantoni e’ superdotato. siamo rimasti senza parole. e' enorme...</h1>
      <address>
        <time datetime="2019-11-12T16:15:00+00:00">12 Nov 2019, 16:15</time>
      </address>
      <p>
        <b>“GIANNI FANTONI E’ SUPERDOTATO” - ORA SIAMO TRANQUILLI: LUCA WARD CI INFORMA CHE IL COMICO HA UN CALIBRO PESANTE: “NESSUNO DI NOI SE LO SAREBBE MAI ASPETTATO E INVECE QUANDO SI È TOLTO IL TANGA DURANTE LE PROVE SIAMO RIMASTI SENZA PAROLE! ENORME! - FANTONI GIÀ FACEVA PARTE DEL PRIMO CAST DI “THE FULL MONTY” SETTE ANNI FA - AL MOMENTO DELLO STRIP INTEGRALE LE SIGNORE HANNO..."</b>
      </p>
      <hr/>
      <p>
        <b>Armando Sanchez per <a href="http://www.novella2000.it/">“Novella 2000”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255245/1237284.htm">
          <img src="https://cdn-static.dagospia.com/img/foto/11-2019/gianni-fantoni-nicolas-vaporidis-luca-ward-jonis-bascir-paolo-conticini-1237284.jpg"/>
        </a>
        <figcaption>GIANNI FANTONI - NICOLAS VAPORIDIS - LUCA WARD - JONIS BASCIR - PAOLO CONTICINI</figcaption>
      </figure>
      <p>Raggiungiamo Luca Ward durante le prove di The Full Monty, spettacolo teatrale diretto da Massimo Romeo Piparo che ripropone in chiave attuale e italiana la trama dell’omonimo film inglese del 1997. La voce profonda, calda e maschia è quella che doppia Russell Crowe, il Gladiatore che dice “scatenate l’inferno” e scatena davvero un inferno di ormoni. Nello spettacolo Ward però non si limita a usare la voce per stupire: tutti sanno che si spoglia e tutti aspettano la scena di nudo integrale prevista dal copione.</p>
      <p>
        <b>Sul palco con Paolo Conticini, Gianni Fantoni, Jonis Bascir e Nicolas Vaporidis, a un certo punto apparite completamente nudi. Imbarazzati?</b>
      </p>
      <p>«Nessun imbarazzo! Ci siamo decisamente divertiti. Dal mio canto, non trovo nulla di male a mostrarmi come mamma mi ha fatto. Inoltre, credo che pur non essendo più giovanissimo, di avere ancora un corpo prestante...».</p>
      <figure>
        <a href="https://www.dagospia.com/mediagallery/Dago_fotogallery-255245/1237285.htm">
          <img src="https://cdn-static.dagospia.com/img/foto/11-2019/luca-ward-e-giada-desideri-1237285.jpg"/>
        </a>
        <figcaption>LUCA WARD E GIADA DESIDERI</figcaption>
      </figure>
      <p>
        <b>E il pubblico come reagisce allo spogliarello?</b>
      </p>
      <p>«Dalla platea partono risate, ma anche applausi. La gente si diverte, anche perché, non essendo provetti ballerini ci muoviamo in modo goffo. Questo ci rende inevitabilmente comici».</p>
      <p>
        <b>E le donne? Apprezzano o si imbarazzano?</b>
      </p>
      <p>«Abbiamo notato che al momento dello strip integrale tutte le signore si sono coperte gli occhi, ma secondo me, e sfido chiunque a pensare il contrario, hanno allargato le dita per sbirciare. Trovo la cosa molto divertente!».</p>
      <p>
        <b>Si dice che il suo collega di scena Paolo Conticini là sotto sia superdotato. Confessi, è vero?</b>
      </p>
      <p>«(Scoppia a ridere, ndr) A dire il vero siamo tutti nella media, tranne uno!».</p>
      <p>
        <b>Fuori il nome, subito.</b>
      </p>
      <p>«Gianni Fantoni. Nessuno di noi se lo sarebbe mai aspettato e invece quando si è tolto il tanga per la prima volta durante le prove dello spettacolo siamo rimasti senza parole! Enorme!».</p>
      <figure>
        <a href="https://www.dagospia.com/mediagallery/Dago_fotogallery-255245/1237287.htm">
          <img src="https://cdn-static.dagospia.com/img/foto/11-2019/gianni-fantoni-1237287.jpg"/>
        </a>
        <figcaption>GIANNI FANTONI</figcaption>
      </figure>
      <p>
        <b>Uomo fortunato.</b>
      </p>
      <p>«Fortunato sì! Fantoni già faceva parte del primo cast di The Full Monty sette anni fa e dopo quella prima esibizione ha trovato l’amore tra il pubblico in platea. Sarà un caso...».</p>
      <p>
        <b>Siete una compagnia di attori molto diversi, come vi siete trovati a lavorare insieme?</b>
      </p>
      <p>«L’idea del regista Massimo Romeo Piparo è stata proprio quella di mettere insieme tutti attori differenti, non di età, perche più o meno siamo vicini, tranne Vaporidis che ha 40 anni, ma con delle esperienze variegate in ambito artistico. Il segreto del nostro successo è che ce n’è per tutti i gusti. Lo spettacolo fa ridere, ma affronta anche argomenti di attualità, come la disoccupazione, le diversità e l’affidamento dei figli. Diciamo che è un show completo».</p>
      <figure>
        <a href="https://www.dagospia.com/mediagallery/Dago_fotogallery-255245/1237286.htm">
          <img src="https://cdn-static.dagospia.com/img/foto/11-2019/gianni-fantoni-1237286_tn.jpeg"/>
        </a>
        <figcaption>GIANNI FANTONI</figcaption>
      </figure>
      <p>
        <b>Aveva già fatto scene di nudo?</b>
      </p>
      <p>«Certo. Nella fiction Elisa di Rivombrosa, dove interpretavo il duca Ranieri, avevo una scena erotica con Jane Alexander. La bravissima regista Cinzia Th. Torrini pensò di mettere in risalto i miei glutei durante tutta la sequenza. La cosa mi piacque molto. Dopotutto ho da sempre un sedere invidiabile».</p>
      <p>
        <b>Cosa che non passò inosservata neanche agli uomini, ricordo.</b>
      </p>
      <p>«Sa quanti ragazzi omosessuali mi incontravano per strada e si complimentavano anche in maniera appassionata per le mie forme? Che ricordi! Questo mi ha sempre fatto piacere, perché un apprezzamento fatto da un uomo ha un valore aggiunto».</p>
    </article>
  </body>
</html>