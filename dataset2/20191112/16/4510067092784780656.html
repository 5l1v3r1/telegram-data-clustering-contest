<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/noi-restrictii-de-circulatie-in-oradea-un-tronson-al-strazii-costa-foru-inchis-pentru-lucrari-152748.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T16:31:00+00:00"/>
    <meta property="og:title" content="Noi restricţii de circulaţie, în Oradea: Un tronson al străzii Costa-Foru, închis pentru lucrări"/>
    <meta property="og:description" content="Primăria a anunţat, marţi, că a fost închisă circulaţia pe un tronson al străzii Gheorghe Costa-Foru pentru lucrări de extindere şi reabilitare a reţelelor de apă şi canalizare. Este vorba despre tronsonul dintre străzile Alexandru Vlahuţă şi Nicolaus Olahus."/>
  </head>
  <body>
    <article>
      <h1>Noi restricţii de circulaţie, în Oradea: Un tronson al străzii Costa-Foru, închis pentru lucrări</h1>
      <address><time datetime="2019-11-12T16:31:00+00:00">12 Nov 2019, 16:31</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <figure>
        <img src="https://cdn.ebihoreanul.ro/static/gallery_big/stradainchisageneric12112019.JPG"/>
        <figcaption>(foto: generic)</figcaption>
      </figure>
      <p>Primăria a anunţat, marţi, că a fost închisă circulaţia pe un tronson al străzii Gheorghe Costa-Foru pentru lucrări de extindere şi reabilitare a reţelelor de apă şi canalizare. Este vorba despre tronsonul dintre străzile Alexandru Vlahuţă şi Nicolaus Olahus.</p>
      <p>"Comisia de circulaţie din cadrul Primăriei Oradea a aprobat luni, la solicitarea Companiei de Apă, închiderea circulaţiei pe strada Gheorghe Costa-Foru, pe tronsonul cuprins între străzile Al. Vlahuţă şi Nicolaus Olahus, începând de azi, 12 noiembrie şi până în 24 noiembrie inclusiv", se arată într-o informare a municipalităţii.</p>
      <p>Potrivit autorităţilor locale, închiderea circulaţiei este necesară pentru lucrarea "Extindere şi reabilitare reţea alimentare cu apă şi reţea canalizare menajeră" pe strada Gheorghe Costaforu, între strada Dimitrie Cantemir şi Parcul 22 Decembrie.</p>
    </article>
  </body>
</html>