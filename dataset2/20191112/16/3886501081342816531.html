<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119224-pendarovski-makron-rekao-da-odluke-o-pregovorima-sa-eu-moze-biti-u-maju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T16:45:04+00:00"/>
    <meta property="og:title" content="Pendarovski: Makron rekao da odluke o pregovorima sa EU može biti u maju"/>
    <meta property="og:description" content="Predsednik Severne Makedonije Stevo Pendarovski izjavio je danas da mu je predsednik Francuske Emanuel Makron rekao u Parizu da bi se odluka o pregovorima sa EU mogla očekivati u maju na samitu Zagrebu.Dodao je, medjutim, da &quot;nije dobio garancije da će odluka biti pozitivna&quot;.Posle sastanka s francuskim predsednikom tokom Pariskog mirovnog foruma, Pendarovski je rekao da je razgovor bio &quot;prilično otvoren i dinamičan&quot; i da je &quot;sada rasčišćena situacija u nekoliko važnih tački&quot;.Predsednik Severne Makedonije je rekao da je Makron &quot;insistirao&quot; da poseti Skoplje da bi gradjanima objasnio svoje stavove i da je rekao da će &quot;doći u prvih šest meseci 2020. godine&quot;.Na konstataciju da ne zna kakva bi bila odluka i da bi u maju moglo da dodje do novog odlaganja, predsednik Severne Makedonije je rekao da su &quot;sve opcije otvorene&quot; i izrazio nadu da će njegova zemlja do tada napredovati.&quot;Sve opcije su otvorene, s tim da je Makron decidno rekao da je odlaganje zato što EU treba više vremena. Rekao je da se odavno zalaže za 'produbljavanje'…"/>
  </head>
  <body>
    <article>
      <h1>Pendarovski: Makron rekao da odluke o pregovorima sa EU može biti u maju</h1>
      <address>
        <time datetime="2019-11-12T16:45:04+00:00">12 Nov 2019, 16:45</time>
      </address>
      <p>Predsednik Severne Makedonije Stevo Pendarovski izjavio je danas da mu je predsednik Francuske Emanuel Makron rekao u Parizu da bi se odluka o pregovorima sa EU mogla očekivati u maju na samitu Zagrebu.Dodao je, medjutim, da "nije dobio garancije da će odluka biti pozitivna".<br/><br/>Posle sastanka s francuskim predsednikom tokom Pariskog mirovnog foruma, Pendarovski je rekao da je razgovor bio "prilično otvoren i dinamičan" i da je "sada rasčišćena situacija u nekoliko važnih tački".<br/><br/>Predsednik Severne Makedonije je rekao da je Makron "insistirao" da poseti Skoplje da bi gradjanima objasnio svoje stavove i da je rekao da će "doći u prvih šest meseci 2020. godine".<br/><br/>Na konstataciju da ne zna kakva bi bila odluka i da bi u maju moglo da dodje do novog odlaganja, predsednik Severne Makedonije je rekao da su "sve opcije otvorene" i izrazio nadu da će njegova zemlja do tada napredovati.<br/><br/>"Sve opcije su otvorene, s tim da je Makron decidno rekao da je odlaganje zato što EU treba više vremena. Rekao je da se odavno zalaže za 'produbljavanje' Unije i 'popravljanje metodologije', da zna da te stvari mogu da idu paralelno i da će ići, a da mi je kristalno jasno da mi sada tražimo samo datum", rekao je Pendarovski.<br/><br/>Po njegovim rečima, Makron je rekao da je Severna Makedonija ispunila sve što je traženo, ali da je odluka o datumu početka pregovora o prijemu u EU odlložena jer "Uniji treba više vremena".<br/><br/>Pendarovski je rekao da je na sastanku insistirao da njegova zemlja ne prihvata "nikavu alternativu punopravnom članstvu u EU" i da se Makron s tim saglasio.<br/><br/>"Precizno mi je rekao da nikada nije bila njegova namera da nam da alternative punopravnom člnastvu, i da samo želi da poboljša proces prostupanja, da proces ne prozvodi samo birokratske uspehe, a suštinske neuspehe", preneo je Pendarovski.<br/><br/>Rekao je da Severnoj Makedoniji "promena metodoligije ne predstavlja nikakav problem", navodeći da je obavešten da je Francuska zemljama članicama EU već podnela neformalan predlog (non-pejper) za "reformu metodologije" pretpristupnih pregovora koju Makron traži pre no što odobri otvaranje pregovra sa Severnom Makdonijom i Albanijom.<br/><br/>"Non-pejper s predlozima je zemljama-članicama EU podnet pre jedne sedmice i očekuje se da ga one prokomentarišu u narednih mesec-dva. Načelno, on (Makron) misli da bi nova, revidirana metodologija mogla da bude usvojena do marta. Medjutim, kada imate medjunarodnu organizaciju koja ima 28 članica, nikada ne možete da budete sigurni", rekao je Pendarovski.<br/><br/>Po njegovim rečima, Makron je rekao da bi, kada se usvoji ta nova metodologija, što očekuje u martu, mogla da se odluka Evropskog saveta o Severnoj Makedoniji i Albaniji očekuje na sledećem samitu EU u Zagrebu, 6. maja 2020.<br/><br/>"Razume se, nismo razgovarali o sadržaju odluke, već da će to biti redosled: promena metodologije i posle toga odluka za zemlje koje čekaju da otvore pretpristupne pregovore", rekao je Pendarovski.<br/><br/>Na pitanje šta će biti ako Severna Makedonija u medjuvremenu bude nazadovala, rekao je da može da bude i toga, ali da se on ipak nada napredovanju.<br/><br/>"Prvi zadatak je u tom smislu, znate, jeste da organizujemo vanredne parlamentarne izbore zakazane za 12. april, kako dolikuje, kakvi su nam bili u nekoliko prethodnih ciklusa", rekao je Pendarovski.</p>
    </article>
  </body>
</html>