<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/12/7102960/"/>
    <meta property="og:site_name" content="Європейська правда"/>
    <meta property="article:published_time" content="2019-11-12T16:35:11+00:00"/>
    <meta property="og:title" content="Угорщина прийняла великий штраф за невідповідне використання коштів ЄС"/>
    <meta property="og:description" content="Угорщина прийняла штраф за невідповідне управління коштами, отриманими від Європейського Союзу, що може коштувати Будапешту понад 500 мільярдів форинтів (1,65 мільярда доларів) фінансування."/>
  </head>
  <body>
    <article>
      <h1>Угорщина прийняла великий штраф за невідповідне використання коштів ЄС</h1>
      <address>
        <time datetime="2019-11-12T16:35:11+00:00">12 Nov 2019, 16:35</time>
      </address>
      <p>Угорщина прийняла штраф за невідповідне управління коштами, отриманими від Європейського Союзу, що може коштувати Будапешту понад 500 мільярдів форинтів (1,65 мільярда доларів) фінансування.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Деталі покарання були викладені в документі, підготовленому Європейським комісаром з питань політики сусідства для засідання Комітету з питань бюджетного контролю Європарламенту в понеділок.</p>
      <p>Документ показав, що Угорщина погодилася на 10-відсоткове скорочення фінансування ЄС, яке комітет визнав використаним не за призначенням в поточному бюджетному періоді ЄС на 2014-2020 роки.</p>
      <p>Торік 8 з 30 програм фінансування ЄС, які Єврокомісії довелося "виправити" через проблеми у їх використанні, були угорськими.</p>
      <p>Посилаючись на аудит державних закупівель, Єврокомісія назвала Угорщину країною-членом ЄС з найслабшими національними системами управління та контролю у 2018 році.</p>
      <p>Угорщина могла оскаржувати результати висновків Комісії проєкт за проєктом, але натомість обрала "10-відсоткову фіксовану фінансову корекцію".</p>
      <related>
        <a href="https://www.eurointegration.com.ua/news/2019/11/12/7102939/"/>
      </related>
    </article>
  </body>
</html>