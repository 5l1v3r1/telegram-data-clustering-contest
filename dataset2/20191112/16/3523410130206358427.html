<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639668/%D8%B3%D9%81%D8%B1-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D9%87-%D9%88%D8%A7%D8%B4%D9%86%DA%AF%D8%AA%D9%86-%D9%84%D8%BA%D9%88-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T16:17:00+00:00"/>
    <meta property="og:title" content="سفر اردوغان به واشنگتن لغو شود"/>
    <meta property="og:description" content="گروهی از قانون‌گذاران جمهوری‌خواه و دموکرات مجلس نمایندگان آمریکا خواستار لغو سفر رئیس‌جمهوری ترکیه به این کشور شدند."/>
  </head>
  <body>
    <article>
      <h1>
        <a href="https://www.bultannews.com/fa/news/639668/%D8%B3%D9%81%D8%B1-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D9%87-%D9%88%D8%A7%D8%B4%D9%86%DA%AF%D8%AA%D9%86-%D9%84%D8%BA%D9%88-%D8%B4%D9%88%D8%AF">سفر اردوغان به واشنگتن لغو شود</a>
      </h1>
      <h2>گروهی از قانون‌گذاران جمهوری‌خواه و دموکرات مجلس نمایندگان آمریکا خواستار لغو سفر رئیس‌جمهوری ترکیه به این کشور شدند.</h2>
      <address><time datetime="2019-11-12T16:17:00+00:00">12 Nov 2019, 16:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی کنگره آمریکا، گروهی از قانون‌گذاران جمهوری‌خواه و دموکرات مجلس نمایندگان آمریکا از «دونالد ترامپ»، رئیس‌جمهوری این کشور خواستند تا دیدارش با «رجب طیب اردوغان»، همتای ترکیه‌ای خود را لغو کند.</p>
      <p>اردوغان بناست فردا -‌چهارشنبه- در کاخ سفید با ترامپ دیدار کند. اما قانون‌گذاران آمریکایی نسبت به این سفر برنامه‌ریزی‌شده «ابراز نگرانی شدید»‌کردند. دلیل این نگرانی عملیات ترکیه در شمال شرقی سوریه اعلام شده است.</p>
      <p>در نامه این قانون‌گذاران به ترامپ آمده است: «تصمیم رئیس‌جمهور اردوغان برای اشغال شمال شرقی سوریه در تاریخ ۹ اکتبر نتایج فاجعه‌باری برای امنیت ملی آمریکا داشته است. این اقدام به اختلاف میان اعضای سازمان پیمان آتلانتیک شمالی (ناتو) انجامیده و به بحرانی انسانی ختم شده است.»</p>
      <p>در ادامه این نامه آمده است: «با توجه به وضعیت فعلی، باور داریم که اکنون زمان مناسبی برای دیدار اردوغان از آمریکا نیست و خواستار لغو این سفر هستیم.»</p>
    </article>
  </body>
</html>