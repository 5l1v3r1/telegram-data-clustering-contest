<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/windows-10-build-20h1-slow-ring/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T16:35:00+00:00"/>
    <meta property="og:title" content="Windows 10 20H1 sempre più &quot;pronto&quot;: la prima build ai Windows Insiders del canale Slow | Tom's Hardware"/>
    <meta property="og:description" content="Microsoft ha reso disponibile la build 20H1 sul canale Lento (Slow ring) del programma Windows Insider e si appresta ad avviare i test sul secondo feature update del 2020, 20H2."/>
  </head>
  <body>
    <article>
      <h1>Windows 10 20H1 sempre più "pronto": la prima build ai Windows Insiders del canale Slow | Tom's Hardware</h1>
      <address>
        <time datetime="2019-11-12T16:35:00+00:00">12 Nov 2019, 16:35</time>
      </address>
      <p>Dopo mesi di attesa, nelle scorse ore Microsoft ha finalmente <a href="https://blogs.windows.com/windowsexperience/2019/11/11/releasing-windows-10-insider-preview-build-19013-into-the-slow-ring/#vtk8mPOk5xZ3bkmS.97">rilasciato</a> la <b>prima build di Windows 10 20H1</b> ai tester (Windows Insiders) del canale Slow (Lento). La build è la 19013, ed è la stessa rilasciata agli Insiders del Fast ring (canale Veloce), con un paio di correzioni aggiuntive a favore degli utenti del canale Slow.</p>
      <p>Windows 10 build 19013 include tutte le modifiche di Windows 10 20H1 che gli utenti hanno testato finora, tra cui una nuova esperienza per Cortana, miglioramenti alle impostazioni di Windows, più kaomoji e molto altro.</p>
      <figure>
        <img src="https://www.tomshw.it/images/images/2019/04/microsoft-windows-10-may-2019-update-27835.768x432.jpg"/>
      </figure>
      <p>Con l’approdo di Windows 10 20H1 nel canale Slow, Microsoft può iniziare a testare il prossimo importante feature update di Windows 10 con gli Insiders del Fast ring (20H2). Inizialmente Microsoft aveva intenzione di distribuire la prima build di Manganese (nome in codice di 20H2) nel corso di questa settimana, ma potrebbe esserci un leggero posticipo per motivi logistici.</p>
      <p>Microsoft dovrebbe arrivare a ottenere una “build finale” di Windows 10 20H1 <a href="http://www.tomshw.it/hardware/windows-10-20h1-pronto-a-dicembre-con-tre-mesi-di-anticipo/">nel corso di dicembre</a>, invece che a marzo. Questo perché Windows adesso segue uno sviluppo semestrale legato a quello di “Azure” che termina, rispettivamente, a dicembre e giugno.</p>
      <p>Siamo nelle fasi finali del ciclo di sviluppo di 20H1 e ora che gli Insiders del canale Slow stanno testando tale versione, Microsoft può iniziare a testare la versione successiva. Ricordiamo che a brevissimo la casa di Redmond dovrebbe iniziare a distribuire il <a href="http://www.tomshw.it/hardware/windows-10-1909-19h2-novita/">November 2019 Update (19H2)</a>.</p>
    </article>
  </body>
</html>