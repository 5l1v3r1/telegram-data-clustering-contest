<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/zhivko-milanov-otgovori-na-kurdov-qvno-rakiqta-ne-proshtava-1405524.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T16:49:00+00:00"/>
    <meta property="og:title" content="Живко Миланов отговори на Курдов: Явно ракията не прощава"/>
    <meta property="og:description" content="Капитанът на Левски Живко Миланов сподели, че сините са играли слабо и това е причината за загубата от Ботев (Пловдив) Според него влияние е оказало и липсата на контузените играчи"/>
  </head>
  <body>
    <article>
      <h1>Живко Миланов отговори на Курдов: Явно ракията не прощава</h1>
      <address><time datetime="2019-11-12T16:49:00+00:00">12 Nov 2019, 16:49</time> by <a rel="author">Sportlive.bg</a></address>
      <p>Капитанът на <a href="https://www.sportlive.bg/bgfootball/levski"><b>Левски</b></a> Живко Миланов сподели, че "сините" са играли слабо и това е причината за загубата от Ботев (Пловдив). Според него влияние е оказало и липсата на контузените играчи. Опитният футболист отвърна остро на изказването на <a href="https://www.sportlive.bg/bgfootball/levski/Legenda-na-Levski-sysipa-kapitana-na-tima-Pravi-napuk-na-Petyr-Hubchev-1405237.html"><b>Петър Курдов по негов адрес, който го обвини, че саботира Петър Хубчев</b></a>.</p>
      <p>"Не исках да го коментирам този човек, но не мога да оставя да се говорят лъжи и измислици по мой адрес. Няма проблем да бъда критикуван. Това винаги съм го приемал. Градивната критика ме е мобилизира, но да чувам, че играя срещу треньора си, не мога да го повярвам. Това означава да играя против Левски, против мен самия. Аз имам близо 500 мача и във всеки един съм давал максимума от себе си. Не винаги се е получавало, но хората, които ме познават, знаят, че цялата си кариера съм изградил с много трудно и пот, минавайки през всякакви трудности.</p>
      <p>Никога не съм си позволявал да се крия. Това означава да плюя на абсолютно всичко, което съм направил досега. Нека да каже къде го е чул? Сигурно в кръчмата? Ако иска да си намери работа, да отиде в някой жълт вестник. Там да говори измислици! Не мога да повярвам, че човек на тия години може да говори такива неща, ама явно ракията не прощава", сподели Миланов пред Спортал.</p>
      <p>"Неприятно е, че загубихме. Истината е, че играхме слабо и затова не взехме точки от <a href="https://www.sportlive.bg/bgfootball/botevpd"><b>Ботев</b></a>. Жалко, тъй като вече изоставаме на седем точки от Лудогорец, а дори бяхме изпреварени от Локомотив (Пловдив). Разбира се, че има още доста мачове, но Левски трябва да печели тези срещи. Лошото е, че всяка наша грешка се наказва и конкурентите дърпат в класирането. Не трябва да търсим извинения, а да работим здраво, за да завършим календарната година максимално добре и напред в класирането, както и да продължим за Купата на България. Нормално е да има умора в нашия тим, след като на много от играчите ни се натрупаха много мачове". <b><a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html">На какво отдава загубата Петър Хубчев четете в този материал</a></b>.</p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-Levski-i-cSKA-v-bitka-za-igrach-na-opashkar-1405448.html"/>
        <a href="https://www.sportlive.bg/bgfootball/levski/Arabi-proqvqvat-interes-kym-Paulinxo-1405310.html"/>
        <a href="https://www.sportlive.bg/bgfootball/levski/Legenda-na-Levski-sysipa-kapitana-na-tima-Pravi-napuk-na-Petyr-Hubchev-1405237.html"/>
        <a href="https://www.sportlive.bg/bgfootball/levski/Fenove-na-Botev-(Pd)-atakuvaha-rasistki-Hali-Tiam-ot-Levski-1404868.html"/>
      </related>
    </article>
  </body>
</html>