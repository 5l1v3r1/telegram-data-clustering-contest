<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119220-mihajlovic-pristina-pokusava-da-prekroji-politicku-volju-srpskog-naroda?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T16:35:04+00:00"/>
    <meta property="og:title" content="Mihajlović: Priština pokušava da prekroji političku volju srpskog naroda"/>
    <meta property="og:description" content="Potpredsednica SNS i Vlade Srbije, Zorana Mihajlović rekla je danas da prištinske institucije pokušavaju da prekroje političku volju srpskog naroda koji je dao većinsku podršku Srpskoj listi na nedavno održanim vanrednim parlamentarnim izborima na Kosovu.&quot;Posle izmišljenog trovanja, koje pogadja samo članove izborne komisije jedne nacionalnosti, kosovski Albanci sad pronalaze druge izgovore da se poništi politička volja Srba, koji su velikom većinom glasova podržali Srpsku listu&quot;, navodi se u izjavi.Povodom odluke da se oko 4.000 glasova iz centralne Srbije na kosovskim izborima proglasi nevažećim Mihajlović je rekla da su Srbi &quot;jasno rekli da žele da ta organizacija zastupa njihove interese u prištinskim institucijama&quot;.Dodala je da poništavanjem glasova raseljenih Srba, Priština, kako je ocenila, šalje poruku da ne žele da se oni vrate da žive na Kosovu.&quot;Ako se ne poštuju politička prava raseljenih Srba, sutra mogu biti prekršena i neka druga i to je jasna poruka da ne žele da se oni vrate&quot;, navodi ona."/>
  </head>
  <body>
    <article>
      <h1>Mihajlović: Priština pokušava da prekroji političku volju srpskog naroda</h1>
      <address>
        <time datetime="2019-11-12T16:35:04+00:00">12 Nov 2019, 16:35</time>
      </address>
      <p><b>Potpredsednica SNS i Vlade Srbije, Zorana Mihajlović rekla je danas da prištinske institucije pokušavaju da prekroje političku volju srpskog naroda koji je dao većinsku podršku Srpskoj listi na nedavno održanim vanrednim parlamentarnim izborima na Kosovu.</b><br/><br/>"Posle izmišljenog trovanja, koje pogadja samo članove izborne komisije jedne nacionalnosti, kosovski Albanci sad pronalaze druge izgovore da se poništi politička volja Srba, koji su velikom većinom glasova podržali Srpsku listu", navodi se u izjavi.<br/><br/>Povodom odluke da se oko 4.000 glasova iz centralne Srbije na kosovskim izborima proglasi nevažećim Mihajlović je rekla da su Srbi "jasno rekli da žele da ta organizacija zastupa njihove interese u prištinskim institucijama".<br/><br/>Dodala je da poništavanjem glasova raseljenih Srba, Priština, kako je ocenila, šalje poruku da ne žele da se oni vrate da žive na Kosovu.<br/><br/>"Ako se ne poštuju politička prava raseljenih Srba, sutra mogu biti prekršena i neka druga i to je jasna poruka da ne žele da se oni vrate", navodi ona.</p>
    </article>
  </body>
</html>