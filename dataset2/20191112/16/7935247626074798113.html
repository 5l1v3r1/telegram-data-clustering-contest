<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/esnaf-konut-kampanyasi-istiyor-214910h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T16:22:04+00:00"/>
    <meta property="og:title" content="Esnaf konut kampanyası istiyor"/>
    <meta property="og:description" content="Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken,  Palandöken, esnafın konut sahibi olmaya çalışırken yaşadığı sıkıntılara dikkati çekti."/>
  </head>
  <body>
    <article>
      <h1>Esnaf konut kampanyası istiyor</h1>
      <h2>Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken,  Palandöken, esnafın konut sahibi olmaya çalışırken yaşadığı sıkıntılara dikkati çekti.</h2>
      <address>
        <time datetime="2019-11-12T16:22:04+00:00">12 Nov 2019, 16:22</time>
      </address>
      <p>Esnaf ve sanatkarların devlete yük olmadan kendi yağıyla kavrulduğunu belirten Palandöken, ‘'Esnaf başını sokacak bir ev almak için bankaya gittiğinde kredi çekerken önüne dünya kadar prosedür engeli çıkıyor. Geçmişteki tüm borçlarını ödemiş olsa bile 'Sicil engeliniz var' denilerek esnafımıza kredi verilmiyor'' dedi. İstihdama katkı sağlayan esnafın mağdur olmaması gerektiğini kaydeden Palandöken, ‘'Hazine ve Maliye Bakanı Berat Albayrak tarafından dar gelirli 100 bin vatandaşın konut sahibi olması için açıklanan proje, esnaf ve sanatkarlarımız için de uygulanmalı. Esnaf ve sanatkarlarımız da düşük faizle kira öder gibi ev sahibi olabilmeli. Anayasamızın 174'üncü maddesinde de belirtildiği gibi, 'esnaf ve sanatkarı koruyucu ve destekleyici tedbirler' kapsamında böyle bir kampanya başlatılırsa camiamız adına sevindirici olur'' ifadelerini kullandı.</p>
    </article>
  </body>
</html>