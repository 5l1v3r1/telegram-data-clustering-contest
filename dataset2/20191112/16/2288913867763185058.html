<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04712170"/>
    <meta property="og:site_name" content="De Standaard"/>
    <meta property="article:published_time" content="2019-11-12T16:12:00+00:00"/>
    <meta property="og:title" content="Roger Federer poetst blazoen op met zege tegen Matteo Berrettini op ATP Finals"/>
    <meta property="og:description" content="Roger Federer (ATP 3) heeft zijn tweede groepswedstrijd op de ATP Finals in Londen (hard/9 miljoen dollar) winnend afgesloten. De Zwitserse routinier klopt..."/>
  </head>
  <body>
    <article>
      <h1>Roger Federer poetst blazoen op met zege tegen Matteo Berrettini op ATP Finals</h1>
      <address>
        <time datetime="2019-11-12T16:12:00+00:00">12 Nov 2019, 16:12</time>
      </address>
      <p>
        <b>Roger Federer (ATP 3) heeft zijn tweede groepswedstrijd op de ATP Finals in Londen (hard/9 miljoen dollar) winnend afgesloten. De Zwitserse routinier klopte de Italiaan Matteo Berrettini (ATP 8) in twee sets: 7-6 (7/2) en 6-3. De partij duurde 1 uur en 20 minuten.</b>
      </p>
      <p>Later dinsdag volgt in dezelfde poule Björn Borg het duel tussen de Serviër Novak Djokovic (ATP 2) en de Oostenrijker Dominic Thiem (ATP 5).</p>
      <p>Zondag werden de eerste duels in de groep Björn Borg afgewerkt. Djokovic haalde het met 6-2 en 6-1 van Berrettini, terwijl Thiem met twee keer 7-5 won van Federer. De eerste twee van elke groep plaatsen zich voor de halve finales.</p>
      <p>De Duitser Alexander Zverev (ATP 7) opende maandag de groep André Agassi met een knappe zege tegen de Spanjaard Rafael Nadal (ATP 1) in twee sets: 6-2 en 6-4. Stefanos Tsitsipas (ATP 6) klopte in dezelfde groep de Rus Daniil Medvedev (ATP 4) in twee sets: 7-6 (7/5) en 6-4.</p>
      <p>Zverev won het Londense toernooi vorig jaar na een zege in de finale tegen Djokovic.</p>
    </article>
  </body>
</html>