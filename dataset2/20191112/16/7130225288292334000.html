<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/gectigimiz-hafta-tahliye-edilmisti-ahmet-altan-hakkinda-yakalama-karari-889409"/>
    <meta property="og:site_name" content="Onedio"/>
    <meta property="article:published_time" content="2019-11-12T16:52:02+00:00"/>
    <meta property="og:title" content="Geçtiğimiz Hafta Tahliye Edilmişti: Ahmet Altan Gözaltına Alındı"/>
    <meta property="og:description" content="FETÖ’nün medya yapılanması davasında 10 yıl 6 ay hapis cezasına çarptırılarak tahliye edilen Taraf Gazetesi eski Genel Yayın Yönetmeni Ahmet Altan hak..."/>
  </head>
  <body>
    <article>
      <h1>Geçtiğimiz Hafta Tahliye Edilmişti: Ahmet Altan Gözaltına Alındı</h1>
      <address><time datetime="2019-11-12T16:52:02+00:00">12 Nov 2019, 16:52</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/feto/57a8544bc860bcb03fd8c69d">FETÖ</a>’nün medya yapılanması davasında 10 yıl 6 ay hapis cezasına çarptırılarak <a href="https://onedio.com/etiket/tahliye/57b46b9574ff9a2b2a02c233">tahliye</a> edilen <a href="https://onedio.com/etiket/taraf-gazetesi/5044f5f90228f609176018b6">Taraf Gazetesi</a> eski Genel Yayın Yönetmeni <a href="https://onedio.com/etiket/ahmet-altan/50773d2b0228f60917601cf5">Ahmet Altan</a> hakkında yakalama kararı çıkarıldı. Kararın ardından Altan gözaltına alındı. </h4>
      <figure>
        <img src="https://img-s1.onedio.com/id-5dcb067ca87a1af50ffeb972/rev-0/w-500/s-68cdaa23d2ff40e8d56a409d5a6aa8506926feec.jpg"/>
        <figcaption>Hakkında yakalama kararı çıkarılan <a href="https://onedio.com/etiket/ahmet-altan/50773d2b0228f60917601cf5">Ahmet Altan</a>'ın Göztepe'deki evine akşam saatlerinde <a href="https://onedio.com/etiket/polis/578bf06ee4ad23697ca1a0b3">polis</a> ekipleri geldi. Altan, ellerinde yakalama kararı olan polisler tarafından gözaltına alındı. Altan'ın işlemlerinin ardından yeniden cezaevine girmesi bekleniyor.</figcaption>
      </figure>
      <h3>10 yıl 6 ay hapis cezasına çarptırılmıştı.</h3>
      <figure>
        <img src="https://img-s1.onedio.com/id-5dcae4756c9b111905b9112e/rev-0/w-500/s-9f7294e73aac73d8e71d206875bda333403181f7.jpg"/>
        <figcaption>Fetullahçı <a href="https://onedio.com/etiket/teror/50187b65295c0432640034e6">Terör</a> Örgütü'nün medya yapılanmasına ilişkin <a href="https://onedio.com/etiket/istanbul/501c48f7cc161f8ec13422a8">İstanbul</a> 26. Ağır Ceza Mahkemesi'nde geçtiğimiz günlerde görülen davada karar açıklanmış, mahkeme heyeti 'Silahlı terör örgütüne bilerek ve isteyerek yardım etme" suçundan yargılanan <a href="https://onedio.com/etiket/ahmet-altan/50773d2b0228f60917601cf5">Ahmet Altan</a>'a 10 yıl 6 ay ve <a href="https://onedio.com/etiket/nazli-ilicak/507818ea0228f60917601cfd">Nazlı Ilıcak</a>'a da 8 yıl 9 ay hapis cezası vermişti. Heyet, tutuksuz sanık Mehmet Altan'ın beraatına hükmetmişti. Mahkeme heyeti, Ahmet Altan ve Nazlı Ilıcak'ın tahliyesine karar vermişti. Karar ardından Ilıcak ve Altan cezaevinden çıkmıştı.</figcaption>
      </figure>
      <p><a href="https://onedio.com/etiket/istanbul/501c48f7cc161f8ec13422a8">İstanbul</a> Cumhuriyet Başsavcılığı 10 yıl 6 ay 'Silahlı <a href="https://onedio.com/etiket/teror/50187b65295c0432640034e6">terör</a> örgütüne bilerek ve isteyerek yardım etme' suçundan ceza alan <a href="https://onedio.com/etiket/ahmet-altan/50773d2b0228f60917601cf5">Ahmet Altan</a>'ın tahliyesine yönelik mahkeme kararına 6 Kasım günü itiraz etmiş ve hakkında yakalama kararı çıkartılmıştı.</p>
      <h3>Altan'ın avukatı karara tepki göstererek hukukun çiğnendiğini aktardı.</h3>
      <figure>
        <img src="https://img-s1.onedio.com/id-5dcae6dcdfe4d6f2050354da/rev-0/w-500/s-49ea9fa861ca6e56759a67aa1953ac2244dbd9ae.jpg"/>
      </figure>
      <p><b><a href="https://t24.com.tr/haber/altan-in-avukati-calikusu-dun-atanan-mahkeme-baskaninin-3-yillik-dosyada-tutukluluk-karari-vermesi-hukuku-cignemektir,847855">T24'ten Elif Akgül'e konuşan</a></b> Altan'ın avukatı Figen Çalıkuşu şu ifadeleri kullandı: </p>
      <blockquote>"Üç gündür her gün mahkeme kalemine gidiyorum. Karar gözümün önünde yazıldı ama üç yıldır süren dosyaya daha dün atanan mahkeme başkanının talimatıyla bana verilmedi. Bu nedenle karar metnine ne yazıldığını ben görmedim. Kararı Sabah gazetesinden öğrendim. Bununla birlikte bir mahkeme bir dosya hakkında hüküm verdiyse artık o dosyadan el çekmiş demektir. O dosya artık üst mahkemelerin yetki alanındadır. Yani, <a href="https://onedio.com/etiket/istanbul/501c48f7cc161f8ec13422a8">İstanbul</a> 27. Ağır Ceza Mahkemesi istinaf mahkemesinin yetkisini gasp ediyor. Burada üç yıldır süren, <a href="https://onedio.com/etiket/yargitay/5040cbb462704586c6cbd5df">Yargıtay</a>'dan geçmiş ve hüküm kurulmuş bir dosya var. Ama dosyanın içeriğini, aşamalarını bilmeyen bir hakim, <a href="https://onedio.com/etiket/tahliye/57b46b9574ff9a2b2a02c233">tahliye</a> üzerine karar veriyor, tahliye kararını kaldırıyor. Bu hukuku çiğnemektir, betonların altına gömmektir. Bu dönemde ne yazık ki savcılar böyle bir yöntem buldular."</blockquote>
    </article>
  </body>
</html>