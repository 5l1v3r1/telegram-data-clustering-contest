<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/gezondheid/277626/st-antonius-gebruikt-gamecontroller-in-behandelkamer.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-12T16:26:25+00:00"/>
    <meta property="og:title" content="St. Antonius gebruikt gamecontroller in behandelkamer"/>
    <meta property="og:description" content="Het St. Antonius Ziekenhuis heeft als eerste ziekenhuis in Nederland de Philips Azurion-FlexArm in gebruik genomen. Dit uiterst flexibel röntgenapparaat wordt gebruikt bij minimaal invasieve ingrepen waarbij nauwkeurig radiologische beeld nodig is. Bijvoorbeeld bij behandelingen aan de bloedvaten maar ook bij het nemen van puncties en biopsieën en ook steeds vaker bij kankerbehandelingen. De arm is eenvoudig te besturen met een soort gamecontroller, beweegt soepel rondom de patiënt en het medisch team heen en geeft uiterst nauwkeurige röntgenbeelden tijdens de ingreep."/>
  </head>
  <body>
    <article>
      <h1>St. Antonius gebruikt gamecontroller in behandelkamer</h1>
      <address>
        <time datetime="2019-11-12T16:26:25+00:00">12 Nov 2019, 16:26</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/2202-2cad77ad593098e974a0a7b3e61a226f.jpg?itok=qcG5t1DA"/>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/2202-2cad77ad593098e974a0a7b3e61a226f.jpg?itok=qcG5t1DA"/>
      </figure>
      <p>Het St. Antonius Ziekenhuis heeft als eerste ziekenhuis in Nederland de Philips Azurion-FlexArm in gebruik genomen. Dit uiterst flexibel röntgenapparaat wordt gebruikt bij minimaal invasieve ingrepen waarbij nauwkeurig radiologische beeld nodig is. Bijvoorbeeld bij behandelingen aan de bloedvaten maar ook bij het nemen van puncties en biopsieën en ook steeds vaker bij kankerbehandelingen. De arm is eenvoudig te besturen met een soort gamecontroller, beweegt soepel rondom de patiënt en het medisch team heen en geeft uiterst nauwkeurige röntgenbeelden tijdens de ingreep.</p>
      <p>Het St. Antonius Ziekenhuis heeft als eerste ziekenhuis in Nederland de Philips Azurion-FlexArm in gebruik genomen. Dit uiterst flexibel röntgenapparaat wordt gebruikt bij minimaal invasieve ingrepen waarbij nauwkeurig radiologische beeld nodig is. Bijvoorbeeld bij behandelingen aan de bloedvaten maar ook bij het nemen van puncties en biopsieën en ook steeds vaker bij kankerbehandelingen. De arm is eenvoudig te besturen met een soort gamecontroller, beweegt soepel rondom de patiënt en het medisch team heen en geeft uiterst nauwkeurige röntgenbeelden tijdens de ingreep.</p>
      <h3>Game-controller</h3>
      <p>De FlexArm is aan het plafond van de interventiekamer gemonteerd en kan tijdens de ingreep vanuit verschillende posities rondom de operatietafel röntgenbeelden van de patiënt maken. Door het geavanceerde besturingsmechanisme, de zogenaamde Axis controller – samen met de gaming-industrie ontwikkeld, zijn de bewegingen van de FlexArm heel flexibel en nauwkeurig. Het systeem beweegt gemakkelijk om de patiënt en het medisch team heen en staat daardoor nooit in de weg. Ook biedt het nieuwe systeem meer details in de 2D en 3D röntgenbeelden, waardoor specialisten beter, sneller en gemakkelijker veranderingen in de patiënt zien en daar direct op kunnen reageren.</p>
      <h3>Patiënt korter op operatietafel</h3>
      <p>“Voorheen bewoog ik als arts om de apparatuur heen, maar de FlexArm beweegt juist om het medische team en de patiënt heen. Hierdoor hebben mijn team en ik minder verstoringen tijdens de ingreep en kunnen we ons nóg beter concentreren op de patiënt en de ingreep.” zegt dr. Marco van Strijen, interventieradioloog in het St. Antonius. “Daarnaast bespaart de FlexArm ons tijd omdat het gemakkelijker is om de beeldvormingsapparatuur en de operatietafel vanaf één console te bewegen. De patiënt hoeft hierdoor minder lang op de operatafel te liggen.” De Flexarm is een uitbreiding op het innovatieve Azurion systeem in de hypermoderne catheterisatielab bij de afdeling Radiologie van het St. Antonius.</p>
      <h3>Ruimte optimaal benutten</h3>
      <p>Steeds meer operaties kunnen minimaal invasief (via een klein gaatje) worden uitgevoerd met behulp van radiologisch beeld tijdens de ingreep. Voor patiënten betekent dit minder tijd in het ziekenhuis en sneller herstel. Daarnaast worden de ingrepen complexer, waardoor vaak een groot team rond de operatietafel nodig is. Hierdoor is het belangrijk om de ruimte optimaal te benutten. “De ongekende positioneringsmogelijkheden van de FlexArm helpen daar enorm bij. Uiteindelijk bevordert dit de zorg en uitkomsten voor onze patiënten”, aldus Van Strijen. </p>
    </article>
  </body>
</html>