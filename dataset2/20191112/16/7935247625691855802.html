<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/messten-dijital-fabrika-214914h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T16:26:09+00:00"/>
    <meta property="og:title" content="MESS'ten dijital fabrika"/>
    <meta property="og:description" content="Türkiye Metal Sanayicileri Sendikası (MESS) Yönetim Kurulu Başkanı Özgür Burak Akkol, dünya standartlarında bir teknoloji merkezi açmaya hazırlandıklarını söyledi."/>
  </head>
  <body>
    <article>
      <h1>MESS'ten dijital fabrika</h1>
      <h2>Türkiye Metal Sanayicileri Sendikası (MESS) Yönetim Kurulu Başkanı Özgür Burak Akkol, dünya standartlarında bir teknoloji merkezi açmaya hazırlandıklarını söyledi.</h2>
      <address>
        <time datetime="2019-11-12T16:26:09+00:00">12 Nov 2019, 16:26</time>
      </address>
      <p>Akkol, MESS'in 60'ıncı yılını geride bıraktığını belirterek, sendikanın 227 üyeyle ekonomiye her yıl 70 milyar dolardan fazla katkı sağladığını kaydetti. Teknolojiyle dönüşen dünyada değişimin kaçınılmaz olduğuna işaret eden Akkol, ‘'Teknoloji bize ne getirecek diye beklemek yerine Türkiye'yi Endüstri 4.0 ve dijital dönüşümde söz sahibi yapacak, dünya standartlarında bir teknoloji merkezi açmaya hazırlanıyoruz. 60'ıncı yılımızda yeni nesil sendikacılık vizyonumuzun ilk icraatı olan teknoloji merkezimizi, yani MEXT'i ilk kez duyurmanın heyecanını yaşıyoruz'' dedi. MEXT'i yerli kaynaklarla 2020'nin üçüncü çeyreğinde hizmete açacaklarını dile getiren Akkol, söz konusu merkezin 8 bin metrekare alan üzerine kurulacağını anlattı.</p>
    </article>
  </body>
</html>