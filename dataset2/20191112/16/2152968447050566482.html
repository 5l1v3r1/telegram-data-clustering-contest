<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/12/aktiorite-ot-divi-i-shtastlivi-trygvat-na-turne.429370"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T16:13:00+00:00"/>
    <meta property="og:title" content="Актьорите от &quot;Диви и Щастливи&quot; тръгват на турне"/>
    <meta property="og:description" content="Най-нетърпеливите зрители ще могат да гледат филма преди премиерата му | Dnes.bg"/>
  </head>
  <body>
    <article>
      <h1>Актьорите от "Диви и Щастливи" тръгват на турне</h1>
      <h2>Най-нетърпеливите зрители ще могат да гледат филма преди премиерата му</h2>
      <address><time datetime="2019-11-12T16:13:00+00:00">12 Nov 2019, 16:13</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Актьорите от най-новата романтична екшън комедия "Диви и Щастливи“ тръгват на турне. Яна Маринова, Луиза Григорова-Макариев и Александър Сано, заедно с режиьора на филма Мартин Макариев, ще се срещнат с феновете първо във Велико Търново, където са заснети ключови екшън сцени, а след  това продължават към Шумен, Русе, Варна, Бургас, София и Пловдив. Звездите ще раздават автографи и селфита, а нетърпеливите зрители ще могат да гледат първи дългоочакваната многомилионна продукция "Диви и Щастливи“. Билети за всички предварителни прожекции от турнето вече се продават в съответното кино, както и онлайн.</p>
      <p>Графикът на турнето включва:</p>
      <p>Велико Търново - 20 ноември от 18:30 часа в кино Palace, прожекцията ще започне в 19:30 часа.<br/>Шумен -21 ноември от 18:00 часа в Latona Cinema, прожекциите ще започнат от 15:30 и 18:30 часа<br/>Русе - 22 ноември от 17:00 часа в Cinema City, прожекцията започва от 18:00 часа<br/>Варна - 25 ноември от 17:30 часа в Кино Арена Grand Mall Varna, прожекцията започва от 19:30 часа<br/>Варна - 25 ноември от 19:00 часа в Cinema City Delta Planet Mall, прожекцията започва от 19:45 часа<br/>Бургас  - 26 ноември от 18:00 часа в Cinema City, прожекцията започва в 19:00 часа<br/>София - 27 ноември от 20:00  часа в Кино Арена The Mall, прожекциите започват в 18:00 и 20:45 часа<br/>Пловдив - 28 ноември от 18:00 часа в Cinema City, прожекцията ще започне в 19:00 часа<br/>Пловдив -28 ноември от 20:00 часа в Кино Арена Мол Марково Тепе, прожекцията ще започне от 21:00 часа<br/>София - 7 декември он 16:00 часа в Cinegrand Park Center Sofia, предстои обявяване на часа на прожекцията</p>
      <p>В романтичната екшън комедия, която тръгва по всички български кина от 29 ноември, участват още  международно признатите звезди Базил Айденбенц, и Бен Крос, от българска страна са Дария Симеонова, Калин Врачански, Явор Бахаров, Койна Русева и много други родни звезди с пистолетни, но запомнящи се роли. Постоянното преобличане, смяна на визии с различни перуки, наситените с адреналин екшън-сцени и модерен хумор са ключовите елементи в "Диви и Щастливи“.</p>
      <p>Историята, която режисьорът Мартин Макариев и операторът Андрей Андреев умело пресъздават в "Диви и Щастливи“, се ражда на 8ми март. Тогава Яна Маринова кани сценаристът Борислав Захариев да напише сценарий за смелата и борбена жена, която има нужда от повече самочувствие, за да постигне мечтите си и да намери щастието си. Постепенно се ражда идеята за филм, който да не поучава, а просто да забавлява публиката.</p>
      <p>"Зрителите в България имат нужда киното да им благодари за времето и парите, които отделят. Да им покаже качество и екшън, какъвто досега не е имало в родните филми. Щастливи сме, че успяхме да съберем екип от професионалисти, които са готови да дадат максимума, да не спят по цели нощи, за да се получи нивото на холивудска продукция. Време е да разчупим представите за киното, което се прави в България“ – казват продуцентите на филма Яна Маринова и Александър Сано. Същият екип от сценариста до режисьора и актьорите създаде "Привличане“, който разби боксофиса през 2018 г.</p>
      <p>"Диви и Щастливи“ е история и за истинското приятелство и жертвоготовността, за това, че винаги има избор, за любовта и себеуважението. Сцени от него показват най-красивите места във Варна, София, Велико Търново и Русе. Изпълнил е международните изисквания, за да се квалифицира като екшън – има каскади с мотори, бъгита, леки коли, камиони и хеликоптер. Заснет е динамично и с най-добрата техника. Всичко това е причина филмът да бъде забелязан от международен дистрибутор и да бъде продаден предварително за разпространение в чужбина. <br/>Първите прожекции са на 30 ноември и 8ми декември в Лондон, от 14:30 часа в Rio Cinema:</p>
      <p>
        <a href="https://www.facebook.com/events/908920506148793/">Присъединете се към събитието</a>
      </p>
      <p>"Диви и щастливи“ благодари на NOVA телевизия за подкрепата, която е част от дългосрочната стратегия "NOVA подкрепя българските филми“. Медийни партньори са още: БГ Радио, NRJ и City Radio&amp;TV.</p>
      <p>Повече на сайта:  <a href="https://wildlingsmovie.com/">www.wildlingsmovie.com</a> или в профилите на филма в социалните мрежи<a href="https://www.facebook.com/diviishtastlivimovie"> Facebook </a>и<a href="https://www.instagram.com/divi_i_shtastlivi_movie/?hl=bg"> Instagram</a>.</p>
    </article>
  </body>
</html>