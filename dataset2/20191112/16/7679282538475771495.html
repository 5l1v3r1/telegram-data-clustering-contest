<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-uk-labour-party-hit-by-cyber-attack-2845878.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T16:40:09+00:00"/>
    <meta property="og:title" content="ब्रिटेन की लेबर पार्टी पर साइबर हमला, कंप्यूटर सर्वर को ऑफलाइन करने की कोशिश"/>
    <meta property="og:description" content="ब्रिटेन की विपक्षी लेबर पार्टी ने कहा है कि उसके डिजिटल प्लेटफॉर्म्स को एक व्यापक और तीव्र साइबर हमले का शिकार बनाया गया है। बीबीसी की मंगलवार (12 नवंबर) को जारी रपट के अनुसार, पाटीर् ने कहा कि हमले..."/>
  </head>
  <body>
    <article>
      <h1>ब्रिटेन की लेबर पार्टी पर साइबर हमला, कंप्यूटर सर्वर को ऑफलाइन करने की कोशिश</h1>
      <address><time datetime="2019-11-12T16:40:09+00:00">12 Nov 2019, 16:40</time> by <a rel="author">लाइव हिन्दुस्तान टीम,लंदन</a></address>
      <p>ब्रिटेन की विपक्षी लेबर पार्टी ने कहा है कि उसके डिजिटल प्लेटफॉर्म्स को एक व्यापक और तीव्र साइबर हमले का शिकार बनाया गया है। बीबीसी की मंगलवार (12 नवंबर) को जारी रपट के अनुसार, पाटीर् ने कहा कि हमले में किसी डेटा की चोरी नहीं हो पाई है, क्योंकि मजबूत सुरक्षा प्रणाली ने पार्टी के डिजिटल प्रणाली के कामकाज को बाधित करने के प्रयास को विफल कर दिया।</p>
      <p>चुनाव और चुनाव प्रचार से संबंधित पार्टी के निदेशक निएल सूकू ने अपनी पार्टी के प्रचारकों को भेजे एक पत्र में कहा है, “कल (11 नवंबर) अपराह्न हमारी सुरक्षा प्रणाली ने इस बात की पहचान की कि एक बहुत ही छोटी अवधि के दौरान लेबर पार्टी के प्लेटफॉर्म्स पर व्यापक और तीव्र हमले किए गए, जिसका मकसद हमारी पूरी प्रणाली को ऑफलाइन करना था।”</p>
      <p>पत्र में उन्होंने कहा, “लेकिन हमारी मजबूत सुरक्षा प्रणालियों के कारण हरेक प्रयास को विफल कर दिया गया और हमारे प्लेटफॉर्म्स व डेटा की पवित्रता बरकरार है।” लेबर पार्टी के महासचिव जेन्नी फॉर्मबी ने ट्विटर पर कहा कि हमला एक वास्तविक चिंता है। </p>
      <p>रपटों में कहा गया है कि यह एक डिस्ट्रीब्यूटेड डेनियल ऑफ सर्विस (डीडीओएस) हमला है, जो एक कंप्यूटर सर्वर पर टूट पड़ा और उसने उसे ऑफलाइन करने की कोशिश की।</p>
    </article>
  </body>
</html>