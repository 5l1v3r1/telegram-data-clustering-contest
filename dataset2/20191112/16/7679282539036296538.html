<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-12th-and-10th-annual-examination-2020-bihar-board-gives-another-chance-for-improvement-second-dummy-admit-card-will-be-released-2845843.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T16:02:59+00:00"/>
    <meta property="og:title" content="12वीं व 10वीं वार्षिक परीक्षा 2020: सुधार का एक और मौका, जारी होगा द्वितीय Dummy Admit Card"/>
    <meta property="og:description" content="बिहार विद्यालय परीक्षा समिति ने इंटरमीडिएट एवं मैट्रिक वार्षिक परीक्षा 2020 में सम्मिलित होने के लिए रजिस्ट्रेशन एवं परीक्षा फॉर्म भरे चुके विद्यार्थियों का द्वितीय Dummy Admit Card जारी करने का..."/>
  </head>
  <body>
    <article>
      <h1>12वीं व 10वीं वार्षिक परीक्षा 2020: सुधार का एक और मौका, जारी होगा द्वितीय Dummy Admit Card</h1>
      <address><time datetime="2019-11-12T16:02:59+00:00">12 Nov 2019, 16:02</time> by <a rel="author">हिन्दुस्तान टीम,पटना</a></address>
      <p>बिहार विद्यालय परीक्षा समिति ने इंटरमीडिएट एवं मैट्रिक वार्षिक परीक्षा 2020 में सम्मिलित होने के लिए रजिस्ट्रेशन एवं परीक्षा फॉर्म भरे चुके विद्यार्थियों का द्वितीय Dummy Admit Card जारी करने का फैसला किया है। द्वितीय एडमिट कार्ड में दर्ज सूचनाओं का मिलान करने एवं उसमें किसी प्रकार की त्रुटि का ऑनलाइन सुधार करने के लिए समिति ने दिनांक 14.11.2019 से 20.11.2019 तक का अवसर प्रदान किया है। </p>
      <p>इंटरमीडिएट वार्षिक परीक्षा में सम्मिलित होने वाले विद्यार्थियों का द्वितीय Dummy Admit कार्ड समिति के वेबसाइट   bsebinteredu.in पर तथा मैट्रिक वार्षिक परीक्षा में सम्मिलित होने वाले विद्यार्थियों का Dummy Admit कार्ड वेबसाइट www.biharboard.online पर उपलब्ध रहेगा तथा ऑनलाइन माध्यम से सुधार भी इन्हीं वेबसाइट पर किया जाएगा। </p>
      <p>इस सम्बंध में श्री आनन्द किशोर, अध्यक्ष, बिहार विद्यालय परीक्षा समिति ने बताया कि शिक्षण संस्थानों के प्रधान अपने यूजर आई०डी० एवं पासवर्ड के माध्यम से अपने विद्यार्थियों का Dummy Admit कार्ड डाउनलोड करेंगे एवं विद्यार्थियों को उसमें अंकित विवरणीं के मिलान के लिए उपलब्ध करा देंगे। अध्यक्ष ने बताया कि समिति द्वारा दिये जा रहे विशेष अवसर के तहत विद्यार्थी स्वयं भी अपना दूसरा Dummy Admit कार्ड समिति के वेबसाइट पर जाकर उसमें रोल कोड, रजिस्ट्रेशन नंबर एवं जन्मतिथि भरते हुए  डाउनलोड कर सकते हैं। </p>
      <p>इस प्रकार, अपने शिक्षण संस्थान के प्रधान द्वारा उपलब्ध कराए गए द्वितीय Dummy Admit कार्ड की प्रति अथवा स्वयं द्वारा डाउनलोड की गई प्रति में अंकित अपनी विवरणी का मिलान विद्यार्थी करेंगे। अपने द्वितीय dummy admit कार्ड में विवरणी का मिलान करते समय यदि किसी विद्यार्थी के नाम, माता-पिता के नाम, कोटि, लिंग, विषय, जन्मतिथि, फ़ोटो एवं हस्ताक्षर आदि में कोई त्रुटि हो तो विद्यार्थी उसका सुधार करते हुए अपने हस्ताक्षर के साथ एक प्रति अपने शिक्षण संस्थान के प्रधान को देंगे तथा दूसरा अपने प्रधान का हस्ताक्षर एवं मुहर प्राप्त करते हुए रख लेंगे। </p>
      <p>उसके बाद शिक्षण संस्थान के प्रधान विद्यार्थियों से प्राप्त उस डमी एडमिट कार्ड में किये गए संसोधन के आधार पर ऑनलाइन सुधार दिनांक 14.11.2019 से 20.11.2019 के बीच करना सुनिश्चित करेंगे। इंटरमीडिएट के लिए हेल्पलाइन नंबर 0612-2230039, 2235616 है तथा मैट्रिक के लिए 0612-2232074, 2232257 है, जिसपर सम्पर्क करते हुए समस्या का समाधान किया जा सकता है। </p>
    </article>
  </body>
</html>