<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621183/%D8%A2%D8%AE%D8%B1%DB%8C%D9%86-%D9%82%DB%8C%D9%85%D8%AA-%D8%B3%DA%A9%D9%87-%D8%B7%D9%84%D8%A7-%D9%88-%D8%A7%D8%B1%D8%B2-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D9%85%D8%B1%D9%88%D8%B2"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T16:00:00+00:00"/>
    <meta property="og:title" content="آخرین قیمت سکه، طلا و ارز در بازار امروز"/>
    <meta property="og:description" content="قیمت سکه و طلا امروز سه‌شنبه نسبت به روز گذشته اندکی کاهش داشت اما قیمت دلار و یورو در صرافی‌های مجاز بانکی افزایش قیمت را تجربه کرد."/>
  </head>
  <body>
    <article>
      <h1>آخرین قیمت سکه، طلا و ارز در بازار امروز</h1>
      <address>
        <time datetime="2019-11-12T16:00:00+00:00">12 Nov 2019, 16:00</time>
      </address>
      <p>
        <i>قیمت سکه و طلا امروز سه‌شنبه نسبت به روز گذشته اندکی کاهش داشت اما قیمت دلار و یورو در صرافی‌های مجاز بانکی افزایش قیمت را تجربه کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>قیمت سکه تمام بهار آزادی طرح جدید در بازار امروز (سه‌شنبه) به سه میلیون و ۹۹۵ هزار تومان (با کاهش ۱۵ هزار تومانی نسبت به روز دوشنبه) و قیمت سکه تمام بهار آزادی طرح قدیم سه میلیون و ۹۹۰ هزار تومان (با کاهش ۱۰ هزار تومانی نسبت به روز گذشته) رسید.</p>
      <p>قیمت نیم سکه هم با کاهش ۱۰ هزار تومانی به دو میلیون و ۹۰ هزار تومان رسید و ربع سکه هم یک میلیون و ۲۹۰ هزار تومان قیمت داشت. سکه یک گرمی هم با کاهش ۱۰ هزار تومانی به ۸۳۰ هزار تومان رسید و هر گرم طلای ۱۸ عیار نیز ۴۰۵ هزار تومان در طلافروشی‌ها فروخته می‌شود.</p>
      <p>در بازارهای جهانی نیز آخرین قیمت هر اونس طلا با حدود دو دلار افزایش به ۱۴۵۲ دلار و ۸۱ سنت رسید.</p>
      <p>
        <b>افزایش قیمت دلار در صرافی‌ها</b>
      </p>
      <p>صرافی‌های مجاز بانکی هر دلار و یورو را نسبت به دیروز ۵۰ تومان گرانتر فروختند؛ به طوری که فروش هر دلار ۱۱ هزار و ۴۵۰ تومان و خرید آن ۱۱ هزار و ۳۵۰ تومان قیمت خورد. همچنین هر یورو ۱۲ هزار و ۵۵۰ تومان خریداری و ۱۲ هزار و ۶۵۰ تومان فروخته شد.</p>
      <p>در بانک‌ها قیمت خرید دلار و یورو کمی افزایش داشت و هر دلار با ۳۰ تومان رشد ۱۱ هزار و ۱۰۰ و هر یورو با ۷۰ تومان افزایش ۱۲ هزار و ۲۰۰ تومان از مشتریان خریداری شده است.</p>
      <p>قیمت ارز مسافرتی تفاوت چندانی با روز گذشته نداشت و تقریبا ثابت بود به طوری که هر یورو حدود ۱۳ هزار تومان برای مسافران قیمت‌گذاری شده است که نرخی بالاتر از بازار آزاد است. در مجموع قیمت دلار و یورو گر چه نوسان شدیدی نداشته، ولی در قیاس با هفته‌های اخیر افزایش داشته است.</p>
    </article>
  </body>
</html>