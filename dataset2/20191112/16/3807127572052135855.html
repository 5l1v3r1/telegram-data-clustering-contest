<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/189-sport_and_zdrave/55512-5-neshta-koito-se-sluchvat-ako-piete-alkohol-po-vreme-na-cikal/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-12T16:30:00+00:00"/>
    <meta property="og:title" content="5 неща, които се случват, ако пиете алкохол по време на цикъл"/>
    <meta property="og:description" content="Вижте кои са те"/>
  </head>
  <body>
    <article>
      <h1>5 неща, които се случват, ако пиете алкохол по време на цикъл</h1>
      <h2>Вижте кои са те</h2>
      <address><time datetime="2019-11-12T16:30:00+00:00">12 Nov 2019, 16:30</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Сигурно ви се е случвало да пиете алкохол по време на цикъл, дори да знаете, че не е препоръчително. Ако сте с лек цикъл - не кървите много и не изпитвате големи болки, вероятно не сте забелязали проблем. Но при момичетата с по-тежка и обилна менструация, алкохолът може да повлияе зле. Ето и какви са ефектите му в такъв период, според "Elite Daily".</p>
      <p>
        <b>1. Нередовен цикъл</b>
      </p>
      <p>Ако често пиете малко преди цикъл или по време на цикъл, може той да стане нередовен - да ви закъснява, да ви дойде по-рано или в някои месеци изобщо да не ви идва. Това става, защото алкохолът повишава нивата на хормоните естроген и тестостерон.</p>
      <p>
        <b>2. Усилва болката</b>
      </p>
      <p>Ако пиете прекалено много на някое парти, по принцип може на другата сутрин да имате стомашни крампи. Това се случва на много хора. А при момичетата с болезнен цикъл - болките ще са два пъти по-силни, ако са пили много. Алкохолът води до дехидратация, а когато сме дехидратирани, сме по-податливи на стомашни крампи.</p>
      <figure>
        <img src="https://www.teenproblem.net/a/189-sport_and_zdrave/55512-5-neshta-koito-se-sluchvat-ako-piete-alkohol-po-vreme-na-cikal/../../media/teenproblem/files/articles/528x352/e0cfd9ea066bba2c48f79e10d64f4529.jpg"/>
      </figure>
      <p>Снимка: Pexels</p>
      <p>
        <b>3. Засилва ПМС</b>
      </p>
      <p>Предменструалните симптоми са ужасни - подуване на корема, болки в гърдите, главоболие, смяна на настроението, нервност. Алкохолът може само да подсили действието им, твърдят специалисти.</p>
      <p>
        <b>4. Понижава нивото на магнезия</b>
      </p>
      <p>Нивата на магнезия в организма се променят, когато сте в цикъл - те падат. Алкохолът ще стимулира това и ще ги направи още по-ниски. Колкото по-ниски са нивата на магнезия, толкова по-ниска е и кръвната захар. Това води до глад за сладко и раздразнителност. Ще бъдете и по-изтощени.</p>
      <p>
        <b>5. Ставате по-емоционални</b>
      </p>
      <p>Алкохолните напитки повишават нивото на хормона естроген. Това значи, че ще станете по-емоционални, ако препиете. Може да се разстройвате от дребни неща и да премисляте много всичко, което ви се случва.</p>
    </article>
  </body>
</html>