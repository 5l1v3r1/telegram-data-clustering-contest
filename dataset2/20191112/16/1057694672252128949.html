<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2032609/i-pediki-loutrini-koukla-ekrive-iroini.html"/>
    <meta property="og:site_name" content="News.gr"/>
    <meta property="article:published_time" content="2019-11-12T16:09:33+00:00"/>
    <meta property="og:title" content="Η παιδική λούτρινη κούκλα… έκρυβε ηρωίνη"/>
    <meta property="og:description" content="Μέσα σε παιχνίδι μετέφερε ποσότητα ναρκωτικών μία 35χρονη στην Κάλυμνο"/>
  </head>
  <body>
    <article>
      <h1>Η παιδική λούτρινη κούκλα… έκρυβε ηρωίνη</h1>
      <address>
        <time datetime="2019-11-12T16:09:33+00:00">12 Nov 2019, 16:09</time>
      </address>
      <h3>Μέσα σε παιχνίδι μετέφερε ποσότητα ναρκωτικών μία 35χρονη στην Κάλυμνο</h3>
      <p>Με μία λούτρινη παιδική κούκλα ταξίδεψε από τον Πειραιά στην Κάλυμνο 35χρονη, μεταφέροντας με τον τρόπο αυτό ποσότητα <a href="https://www.news.gr/tag/iroini">ηρωίνης</a> για τον 32χρονο φίλο της.</p>
      <p>Η 35χρονη εντοπίστηκε κατά την άφιξή της στην <a href="https://www.news.gr/tag/kalimnos">Κάλυμνο</a> και συνελήφθη μαζί με τον 32χρονο, κατηγορούμενοι για κατοχή, μεταφορά και διακίνηση ναρκωτικών ουσιών. Ειδικότερα, στο πλαίσιο στοχευμένων δράσεων της Γενικής Περιφερειακής Αστυνομικής Διεύθυνσης Νοτίου Αιγαίου για την καταπολέμηση της διακίνησης ναρκωτικών ουσιών, αστυνομικοί που διερευνούσαν σχετική υπόθεση, πραγματοποίησαν έλεγχο στην 35χρονη κατά την άφιξή της στο νησί, με πλοίο της γραμμής από Πειραιά και διαπίστωσαν ότι κατείχε:</p>
      <p>• Ηρωίνη βάρους 34 γραμμαρίων, επιμελώς κρυμμένη μέσα σε παιδική κούκλα<br/>• Κινητό τηλέφωνο<br/>• Αποκόμματα ακτοπλοϊκών εισιτηρίων.</p>
      <p>Από την εξέλιξη της υπόθεσης διακριβώθηκε, ότι η 35χρονη μετέφερε τη ναρκωτική ουσία για λογαριασμό του 32χρονου, ο οποίος αφού αναζητήθηκε, εντοπίστηκε και συνελήφθη. Οι συλληφθέντες οδηγήθηκαν στον Εισαγγελέα Πρωτοδικών Κω και σε βάρος τους κινήθηκε η προβλεπόμενη από τον νόμο διαδικασία.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2032592/katapie-46-fixakia-iroinis-gia-na-min-sillifthi.html"/>
        <a href="https://www.news.gr/ellada/article/2030723/entopistike-kannavi-ke-iroini-se-kratoumeno-stin-kerkira.html"/>
        <a href="https://www.news.gr/travel/tourismos/article/2020706/i-iaponiki-agora-stochos-ton-ellinon-touristikon-praktoron.html"/>
      </related>
    </article>
  </body>
</html>