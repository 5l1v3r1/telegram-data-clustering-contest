<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76504-Kreditka-Apple-Card-je-vraj-sexisticka-Zeny-dostavaju-nizsie-financne-limity"/>
    <meta property="og:site_name" content="REFRESHER"/>
    <meta property="article:published_time" content="2019-11-12T22:13:00+00:00"/>
    <meta property="og:title" content="Kreditka Apple Card je vraj sexistická. Ženy dostávajú nižšie finančné limity"/>
    <meta property="og:description" content="Apple sa pritom oháňa transparentnosťou a otvorenosťou voči zákazníkom."/>
  </head>
  <body>
    <article>
      <h1>Kreditka Apple Card je vraj sexistická. Ženy dostávajú nižšie finančné limity</h1>
      <address><time datetime="2019-11-12T22:13:00+00:00">12 Nov 2019, 22:13</time> by <a rel="author">Matej Krajčovič</a></address>
      <p>
        <b>Apple sa pritom oháňa transparentnosťou a otvorenosťou voči zákazníkom.</b>
      </p>
      <p>Jablčná kreditka <b>Apple Card</b>, ktorou chce technologický gigant z Cupertina vstúpiť na pole finančných služieb a rožšíriť si tak zdroje svojich ziskov, má už <b>druhý škandál</b>.</p>
      <related>
        <a href="https://refresher.sk/68573-Kreditka-od-Apple-je-vonku-tri-dni-Internet-sa-smeje-ze-sa-poskodi-uz-v-penazenke"/>
      </related>
      <p>Všetko <a href="https://www.theverge.com/2019/11/11/20958953/apple-credit-card-gender-discrimination-algorithms-black-box-investigation">podľa The Verge</a> začal Tweet <b>Davida Heinemeiera Hanssona</b>, ktorý sa posťažoval, že jeho manželka dostala pri požiadaní o Apple Card až 20-krát nižší <b>úverový limit </b><i>(sumu, ktorú môžeš z karty míňať, než ju potom vydavateľovi postupne splácaš) </i>než on. </p>
      <figure>
        <iframe data-src="https://twitter.com/dhh/status/1192540900393705474?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>  </p>
      <p>Na príspevok však reagoval aj muž v technologických kruhoch naozaj vplyvný. <b>Steve Wozniak</b>, mimochodom spoluzakladateľ Apple, ktorý z firmy odišiel v roku 1985, sa pridal s podobným problémom. "Woz" má 10-násobný limit než jeho v poradí štvrtá manželka.</p>
      <figure>
        <iframe data-src="https://twitter.com/stevewoz/status/1193330241478901760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kľúčom ku kauze je fakt, že Hansson s manželkou vyplnili spoločné daňové priznanie a Wozniak zas tvrdí, že<b> so svojou ženou zdieľa jeden bankový účet</b> a prakticky celý majetok.</p>
      <p>V zásade by tak medzi manželmi nemali byť žiadne rozdiely, a preto sa objavujú tvrdenia, že algoritmus limitov pri Apple Card je <b>jednoducho sexistický </b>a <b>ženám nastavuje nižší limit na míňanie</b>. </p>
      <figure>
        <img src="https://i.refresher.sk/public/matejkrajcovic/Apple_Card.jpg"/>
        <figcaption>
          <cite>Apple.com</cite>
        </figcaption>
      </figure>
      <p><b>Medializácia prípadov</b> zašla až tak ďaleko, že ich podľa The Verge začal vyšetrovať aj finančný úrad štátu New York. Podobná <b>diskriminácia jedného z pohlaví </b>je totiž, samozrejme, nelegálna. </p>
      <p>Obaja muži sa sťažujú aj na komplikovaný proces, respektíve to, že im pravidlá, na základe ktorých sa výška limitov určuje, nebol schopný nikto povolaný vysvetliť. </p>
      <p><b>Apple</b> totiž kartu nevydáva sám, spojil sa s americkou bankou <b>Goldman Sachs</b>. Nie je preto jasné, nakoľko limity určujú algoritmy Applu a na koľko počítače finančnej inštitúcie. Jej hovorca diskrimináciu odmietol:<i> „V žiadnom z prípadov sme nerobili, ani nebudeme robiť rozhodnutia na základe faktorov, ako je pohlavie,“</i> tvrdí. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/48055-Buducorocne-iPhony-pridu-o-Touch-ID-Renomovany-analytik-predpoklada-ze-ho-nahradi-skenovanie-tvare"/>
        <a href="https://refresher.sk/47748-Ked-bude-iPhone-X-hit-Samsung-zarobi-poriadnu-kopku-penazi-Gigant-stoji-nielen-za-novym-OLED-displejom"/>
        <a href="https://refresher.sk/44036-Touch-ID-v-displeji-iPhonu-8-alebo-okuliare-s-rozsirenou-realitou-Applu-zrejme-unikli-plany-na-mesiace-dopredu"/>
        <a href="https://refresher.sk/44077-iMac-Pro-ma-18jadrovy-procesor-5K-displej-a-nechutnu-cenu-Hitech-pocitac-potesi-kazdeho-s-vysokymi-narokmi"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>