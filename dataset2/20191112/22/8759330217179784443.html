<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903551/onder-invloed-van-propere-handen-beerschot-lijdt-miljoenen-verlies-in-boekjaar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T22:02:00+00:00"/>
    <meta property="og:title" content="Onder invloed van Propere Handen? 'Beerschot lijdt miljoenen verlies in boekjaar'"/>
    <meta property="og:description" content="Nu het einde van het jaar nadert, is het tijd voor de Belgische clubs om de financiële boekhouding op orde te krijgen. Bij K. Beerschot V.A. ziet die er niet zo rooskleurig uit. De Antwerpenaren leden de voorbije maanden immers flink wat verlies."/>
  </head>
  <body>
    <article>
      <h1>Onder invloed van Propere Handen? 'Beerschot lijdt miljoenen verlies in boekjaar'</h1>
      <address>
        <time datetime="2019-11-12T22:02:00+00:00">12 Nov 2019, 22:02</time>
      </address>
      <p>
        <b>Nu het einde van het jaar nadert, is het tijd voor de Belgische clubs om de financiële boekhouding op orde te krijgen. Bij K. Beerschot V.A. ziet die er niet zo rooskleurig uit. De Antwerpenaren leden de voorbije maanden immers flink wat verlies.</b>
      </p>
      <p>In totaal heeft Beerschot op een jaar tijd 3,6 miljoen euro verloren, weet <i>Het Laatste Nieuws. </i>Hoewel het Kiel 7,9 miljoen mocht ontvangen, gaf het zo'n 11,5 miljoen uit. Daardoor oogt de balans dus negatief. Meer dan de helft van de uitgaven ging naar de loonkosten van de selectie: 5,8 miljoen.</p>
      <aside>Lees meer<br/><a href="https://www.voetbalprimeur.be/nieuws/901724/beerschot-moet-portefeuille-bovenhalen-na-wangedrag-van-supporter.html?itm_source=www.voetbalprimeur.be&amp;itm_medium=highlighted-content">Beerschot moet portefeuille bovenhalen na wangedrag van supporter</a></aside>
      <p>Ondanks die rode cijfers maakt men zich binnen de club weinig zorgen. Voorzitter Francis Vrancken schat de situatie 'niet zorgwekkend' in, aangezien hij zich sterk maakt dat de aandeelhouders de tekorten met hun eigen middelen zullen aanvullen.</p>
      <p>Of de verliezen iets te maken hebben met Operatie Propere Handen, is niet duidelijk. De voorbije maanden sleepte Beerschot zich wel van de enige rechtszaak naar de andere. Mogelijk heeft dat de uitgaven verhoogd. <a href="https://www.voetbalprimeur.be/nieuws/903460/kv-mechelen-zoekt-geld-via-de-fans-schulden-lopen-op-tot-11-5-miljoen-euro-.html?utm_source=doorlink&amp;utm_medium=doorlink&amp;utm_campaign=%2F">Eerder maakte KV Mechelen al bekend dat het, om uiteenlopende redenen, financiële hulp zoekt bij de eigen aanhang.</a></p>
    </article>
  </body>
</html>