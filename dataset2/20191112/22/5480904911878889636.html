<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/fotbalistky-podlehly-v-priprave-semifinalistkam-ms-anglicankam/1820316?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-12T22:13:00+00:00"/>
    <meta property="og:title" content="Fotbalistky podlehly v přípravě semifinalistkám MS Angličankám"/>
    <meta property="og:description" content="České Budějovice - České fotbalové reprezentantky prohrály v přípravném utkání v Českých Budějovicích s Anglií 2:3. Semifinalistkám letošního mistrovství světa vstřelila oba góly Tereza Szewieczková."/>
  </head>
  <body>
    <article>
      <h1>Fotbalistky podlehly v přípravě semifinalistkám MS Angličankám</h1>
      <address><time datetime="2019-11-12T22:13:00+00:00">12 Nov 2019, 22:13</time> by <a rel="author" href="http://www.ctk.cz/" target="_blank">ČTK</a></address>
      <p>České Budějovice - České fotbalové reprezentantky prohrály v přípravném utkání v Českých Budějovicích s Anglií 2:3. Semifinalistkám letošního mistrovství světa vstřelila oba góly Tereza Szewieczková.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1573589008_P201911121067101.jpg"/>
        </figure>
        <figure>
          <img src="https://i3.cn.cz/6/1573589830_P201911121077501.jpg"/>
        </figure>
        <figure>
          <img src="https://i3.cn.cz/6/1573590075_P201911121081401.jpg"/>
        </figure>
        <figure>
          <img src="https://i3.cn.cz/6/1573594831_P201911121138201.jpg"/>
        </figure>
      </slideshow>
      <p>Svěřenkyně trenéra Karla Rady nastoupily proti Anglii pět dnů po kvalifikačním vítězství 4:0 v Ázerbájdžánu a v úvodu byly střelecky při chuti. Po dvou neproměněných šancích Andrey Staškové se v 15. minutě po sólu prosadila Szewieczková.</p>
      <p>Angličanky stihly už za pět minut otočit stav, Szewieczková vyrovnala v houstnoucím sněžení střelou z dálky. V druhém poločase neplatil gól pořadatelské země příštího ME kvůli faulu, blýskla se i brankářka Barbora Votíková, přesto domácí celek remízu neudržel. Čtyři minuty před koncem rozhodla tečovanou střelou zpoza vápna Leah Williamsonová.</p>
      <h4>ČR - Anglie 2:3 (2:2)</h4>
      <p>Branky: 15. a 27. Szewieczková - 17. Englandová, 20. Meadová, 86. Williamsonová.</p>
      <p><b>Sestava ČR:</b> Votíková - Jarchovská, Bertholdová, Sedláčková, Sonntagová - Cahynová - Voňková, Svitková, Szewieczková (71. Khýrová) - Martínková, Stašková (85. Dubcová). Trenér: K. Rada.</p>
    </article>
  </body>
</html>