<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/android-ip-web-kamerasi-olarak-kullanin_85015.html"/>
    <meta property="og:site_name" content="CHIP Online"/>
    <meta property="article:published_time" content="2019-11-12T22:30:00+00:00"/>
    <meta property="og:title" content="Android'i IP Web Kamerası Olarak Kullanın"/>
    <meta property="og:description" content="Eski Android'li telefonunuzu bir IP webcam'e dönüştürmek mi istiyorsunuz? İşte bunun yolu..."/>
  </head>
  <body>
    <article>
      <h1>Android'i IP Web Kamerası Olarak Kullanın</h1>
      <h2>Eski Android'li telefonunuzu bir IP webcam'e dönüştürmek mi istiyorsunuz? İşte bunun yolu...</h2>
      <address><time datetime="2019-11-12T22:30:00+00:00">12 Nov 2019, 22:30</time> by <a rel="author">CHIP Online</a></address>
      <p>Eski Android'li telefonunuzu değerlendirmek için bir yol mu arıyorsunuz? Bir <b>IP kamerası</b> sistemine ihtiyacınız varsa ancak bunun için ayıracağınız bütçeniz yoksa, Android'li telefonunuzu bir IP webcam'e dönüştürecek birkaç uygulama var.</p>
      <p>İhtiyacınız olan Wi-Fi internet bağlantısı, doğru uygulamayı bulmak ve Android'li telefonunuzu gerektiği gibi konumlandırmak. Muhtemelen statik bir IP'ye de ihtiyacınız olacak. Kaydedilen görüntüyü internetten, web tarayıcısından izleyebilirsiniz.</p>
      <h3>Webcam ile IP Webcam'in Farkı</h3>
      <p>Web kamerası, bilgisayara veya herhangi bir cihaza USB üzerinden bağlanan bir kameradır ve amacı, Skype gibi programlarda veya yerel kullanım için video veya fotoğraf kaydetmektir.</p>
      <p>IP kamerası ise internet üzerinden video akışı yapmayı amaçlayan kameradır. Bu örneğin bir trafik kamerası veya herkesin erişebildiği başka bir kamera olabilir.</p>
      <h3>Android'i IP Webcam Olarak Kullanma</h3>
      <p>Bu yazımızda en pratik seçeneklerden biri olan <a href="https://play.google.com/store/apps/details?id=com.ipphonecamera">IP Phone Camera</a> uygulamasını ele aldık. IP Phone Camera'da uygulama içi satın almalar var, ancak temel IP kamerası işlevleri için bunlara ihtiyacınız yok.</p>
      <p>IP Phone Camera, kamerayı web tarayıcısı üzerinden kontrol etmenize, parlaklığı değiştirmenize, flaşı açıp kapamanıza, yakınlaşıp uzaklaşmanıza, otomatik odaklamayı kullanmanıza, görüntüyü döndürmenize, ön ve arka kameralar arasında geçiş yapmanıza izin veriyor.</p>
      <h3>IP Webcame'e Web Tarayıcısından ulaşma</h3>
      <p>Kendi kablosuz ağınızda kameraya ulaşmak için yayın ekranında görünen URL'yi tarayıcıya girin. Bu, genellikle 192.168.1.103:6677 gibi port numarası içeren bir adrestir.</p>
      <p>Mobil internet yayını için <a href="https://www.chip.com.tr/redir/?url=https%3A%2F%2Fipphonecamera.deskshare.com%2F">ipphonecamera.deskshare.com</a> adresini ziyaret edin. Bu durumda kameraya ulaşabilmek için kullanıcı adı ve parola girmeniz gerekecek.</p>
      <p>Daha fazla işleve sahip olmak istiyorsanız, ikinci bir seçenek olarak 70 olar ücretle satılan <a href="https://www.chip.com.tr/redir/?url=https%3A%2F%2Fwww.deskshare.com%2Fvideo-surveillance-software.aspx">Security Monitor Pro'yu</a> kullanabilirsiniz. Ancak çoğu durumda bu uygulamaya ihtiyacınız olmayacaktır.</p>
    </article>
  </body>
</html>