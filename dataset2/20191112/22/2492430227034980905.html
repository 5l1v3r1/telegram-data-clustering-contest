<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188450/Overlast-voor-Zwijndrechts-verkeer-naar-A16-door-kapotte-leiding"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T22:23:18+00:00"/>
    <meta property="og:title" content="Overlast voor Zwijndrechts verkeer naar A16 door kapotte leiding"/>
    <meta property="og:description" content="Een kapotte rioolpersleiding zorgt de komende weken voor flinke overlast voor verkeer dat de A16 bij Zwijndrecht op wil. De Pieter Zeemanstraat, de doorgaande weg bij de op- en afrit, is afgesloten vanwege herstelwerkzaamheden."/>
  </head>
  <body>
    <article>
      <h1>Overlast voor Zwijndrechts verkeer naar A16 door kapotte leiding</h1>
      <address>
        <time datetime="2019-11-12T22:23:18+00:00">12 Nov 2019, 22:23</time>
      </address>
      <h4>Een kapotte rioolpersleiding zorgt de komende weken voor flinke overlast voor verkeer dat de A16 bij Zwijndrecht op wil. De Pieter Zeemanstraat, de doorgaande weg bij de op- en afrit, is afgesloten vanwege herstelwerkzaamheden.</h4>
      <p>De Pieter Zeemanstraat is één van de twee doorgaande wegen vanuit Zwijndrecht om de A16 richting Rotterdam op of af te komen. Bij de rotonde aan het begin van deze straat is vorige week een kapotte rioolpersleiding ontdekt.</p>
      <p>Vanwege de herstelwerkzaamheden is de straat afgesloten voor doorgaand verkeer. Het gaat minimaal twee weken duren voor de leiding is gerepareerd, laat de gemeente Zwijndrecht weten. Er is een omleiding ingesteld via de H.A. Lorentzstraat, Develsingel en Plantageweg.</p>
      <p>De huizen van direct omwonenden en het restaurant aan de Pieter Zeemanstraat blijven bereikbaar met een noodvoorziening.</p>
    </article>
  </body>
</html>