<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/politics/syriza-dourou-tora-ksafnika-thymithikan-tous-prosfyges-kai-metanastes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T22:12:34+00:00"/>
    <meta property="og:title" content="ΣΥΡΙΖΑ – Δούρου: Τώρα ξαφνικά θυμήθηκαν τους πρόσφυγες και μετανάστες;"/>
    <meta property="og:description" content="Θα πρέπει να μας πουν τι έγιναν εκείνα τα 1,5 δισ ευρώ ευρωπαϊκά κονδύλια που ήταν ακριβώς για τη βελτίωση των συνθηκών ζωής των προσφύγων και μεταναστών."/>
  </head>
  <body>
    <article>
      <h1>ΣΥΡΙΖΑ – Δούρου: Τώρα ξαφνικά θυμήθηκαν τους πρόσφυγες και μετανάστες;</h1>
      <h2>Θα πρέπει να μας πουν τι έγιναν εκείνα τα 1,5 δισ ευρώ ευρωπαϊκά κονδύλια που ήταν ακριβώς για τη βελτίωση των συνθηκών ζωής των προσφύγων και μεταναστών.</h2>
      <address><time datetime="2019-11-12T22:12:34+00:00">12 Nov 2019, 22:12</time> by <a rel="author">Κανέλλης Βασίλης Σ.</a></address>
      <p>Στο λιμάνι του Πειραιά για να υποδεχθούν πρόσφυγες και μετανάστες κατέβηκε η πρώην περιφερειάρχης Αττικής Ρένα Δούρου, μαζί με το Νάσο Ηλιόπουλο και τον βουλευτή, Δ. Δρίτσα. Και φυσικά δεν παρέλειψε να μας ανακοινώσει με φωτογραφίες της στα social media, την… ανθρώπινη αυτή ενέργειά της, που ασφαλώς και είναι επαινετή.</p>
      <p>Ωστόσο, θα είχε μεγάλο ενδιαφέρον τα μεγαλοστελέχη του ΣΥΡΙΖΑ να μας θύμιζαν τι έχουν κάνει αυτά τα 4,5 χρόνια της «αριστερής» διακυβέρνησης για τους πρόσφυγες και μετανάστες. Και η κ. Δούρου φυσικά και τα υπόλοιπα στελέχη και κυρίως ο Αλέξης Τσίπρας θα πρέπει να μας θυμίσουν πότε και πως δημιουργήθηκαν οι «Μόριες» στα νησιά.</p>
      <p>
        <a href="https://www.in.gr/2019/11/13/economy/dnt-epimenei-gia-meiosi-syntakseon-kai-aforologitou/">ΔΝΤ : Επιμένει για μείωση συντάξεων και αφορολογήτου</a>
      </p>
      <p>Θα πρέπει να μας πουν τι έκαναν για να γίνουν πιο ανθρώπινες οι συνθήκες διαβίωσης των κατατρεγμένων αυτών ανθρώπων.</p>
      <p>Θα πρέπει να μας πουν τι έγιναν εκείνα τα 1,5 δισ ευρώ ευρωπαϊκά κονδύλια που ήταν ακριβώς για τη βελτίωση των συνθηκών ζωής των προσφύγων και μεταναστών.</p>
      <p>Μέχρι τώρα δεν έχουν απαντήσει από τον ΣΥΡΙΖΑ για το σκάνδαλο με τα λεφτά που χάθηκαν για τη σίτιση. Για τις απευθείας αναθέσεις και για τα «χρυσά κουτάλια» που έτρωγαν εδώ και πολύ καιρό.</p>
      <p>Διότι ναι, στην Αριστερά είναι ανθρωπιστές, αλλά δεν έχουν και το μονοπώλιο στον ανθρωπισμό. Αυτός φαίνεται μόνον όταν ασκείς εξουσία και κάνεις τα πάντα για να λύσεις προβλήματα. Δεν τους στοιβάζεις στη Μόρια, δεν τους κλείνεις κατά εκατοντάδες στις καταλήψεις των Εξαρχείων, δεν αφήνεις τις ΜΚΟ να αλωνίζουν.</p>
      <p>Και δεν τους θυμάσαι όταν χάνεις την εξουσία αλλά πρέπει να κάνεις σόου στο λιμάνι.</p>
      <figure>
        <img src="https://www.in.gr/wp-content/uploads/2019/11/EJDVmJMXYAALGp--369x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/EJDVlJ_WwAE-kyb-363x600.jpg"/>
      </figure>
      <p>Βεβαίως, είναι αθλιότητες όσα γράφουν στο twitter κατά της κ. Δούρου όλοι αυτοί οι κρυφορατσιστές που βγάζουν χολή κατά των προσφύγων και μεταναστών. Ομως, η κριτική κατά του ΣΥΡΙΖΑ είναι ξεκάθαρη, και ίσως τώρα που έχασαν την εξουσία να κάνουν και μια σχετική αυτοκριτική για τα πεπραγμένα τους.</p>
      <p>
        <a href="https://www.tovima.gr/2019/11/13/opinions/imeres-entasis/">Ημέρες έντασης</a>
      </p>
    </article>
  </body>
</html>