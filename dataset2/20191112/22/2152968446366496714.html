<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/12/teodor-ushev-s-pozdrav-ot-tokio.429426"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T22:07:00+00:00"/>
    <meta property="og:title" content="Теодор Ушев с поздрав от Токио"/>
    <meta property="og:description" content="Аниматорът се готви да покаже &quot;Нарисувай ми тъга&quot; на Киномания | Dnes.bg"/>
  </head>
  <body>
    <article>
      <h1>Теодор Ушев с поздрав от Токио</h1>
      <h2>Аниматорът се готви да покаже "Нарисувай ми тъга" на Киномания</h2>
      <address><time datetime="2019-11-12T22:07:00+00:00">12 Nov 2019, 22:07</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Теодор Ушев и екипът от Япония, който ще пристигне за вечерта, посветена на българския аниматор в рамките на Киномания, отправиха специално видеообръщение от Токио.</p>
      <p>В момента Теодор е в Страната на изгряващото слънце, а в България ще пристигне за кино-концерта, който ще премине под наслов "Нарисувай ми тъга". Събитието ще се проведе в зала 1 на НДК на 17 ноември от 19:00 ч.</p>
      <p>Във видеото Ушев е в компанията на екипа от Токийския университет в Япония, които споделят и първите научени думи на български език.</p>
      <p>Продуцентите от Токио ще осигурят специален софтуер за кино-концерта по "Четирите годишни времена" на Вивалди, който ще синхронизира ритъма на картината и живата музика, която се изпълнява.</p>
      <p>Музикалното удоволстие за публиката в зала 1 ще поднесат музикантите от ансамбъл "Куарто" със солист Иван Пенчев. Във втората част от вечерта зрителите ще могат да гледат единствената прожекция за България на най-новия филм на Теодор Ушев – "Физика на тъгата" (по едноименния роман на Георги Господинов). Филмът вече има 6 награди от фестивали в Торонто, Ванкувър, Отава и Монреал.</p>
    </article>
  </body>
</html>