<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/katalan-parlamentosu-bagimsizlik-baskilarin-artirdi-gostericiler-daha-cok-protesto-cagrisi"/>
    <meta property="og:site_name" content="euronews"/>
    <meta property="article:published_time" content="2019-11-12T22:03:02+00:00"/>
    <meta property="og:title" content="Katalan parlamentosu bağımsızlık baskılarını artırdı"/>
    <meta property="og:description" content="İspanya'da genel seçimlerin üzerinden iki gün geçmesi ardından hükümet kurulamazken Katalonya Parlamentosu İspanya'dan ayrılmak için baskıları artırdı."/>
  </head>
  <body>
    <article>
      <h1>Katalan parlamentosu bağımsızlık baskılarını artırdı</h1>
      <address><time datetime="2019-11-12T22:03:02+00:00">12 Nov 2019, 22:03</time> by <a rel="author">Gizem Sade</a></address>
      <p>İspanya'da genel seçimlerin üzerinden iki gün geçmesi ardından hükümet kurulamazken Katalonya Parlamentosu İspanya'dan ayrılmak için baskıları artırdı.</p>
      <p>Bağımsızlık yanlısı partilerin baskın olduğu Katalan Parlamentosu, İspanya Anayasa Mahkemesinden çıkan sonuçlara karşı çıkarak "kendi kaderini tâyin hakkını somut bir şekilde kullanma iradesini" dile getirdi.</p>
      <p>Katalan parlamento sözcüsü hareketin siyasi eylem çağrısında bulunduğunu ancak bağlayıcı olmadığını ve yasal etkisi bulunmadığını belirtti.</p>
      <p>Öte yandan bağımsızlık yanlısı Katalan protestocuların İspanya - Fransa sınırındaki otoyolu kapama girişimi iki ülkenin güvenlik güçleri tarafından durduruldu. Fransız çevik kuvvet polisi Katalan göstericilere biber gazıyla müdahale etti.</p>
      <figure>
        <img src="https://static.euronews.com/articles/stories/04/29/64/06/606x404_cmsv2_98a26a38-8672-5029-9274-8fb5817953ed-4296406.jpg"/>
        <figcaption>Katalonya bayrağı tutan göstericiler - "Özgürlük? Eşitlik? Kardeşlik? Nerede?"Reuters</figcaption>
      </figure>
      <h3>Bağımsızlık yanlısı Katalanlara yol kapama eylemlerini artırma çağrısı</h3>
      <p>İspanya seçim kampanyasını gölgede bırakan protestoları alevleyen, ayrılıkçı Katalan liderlerin geçersiz sayılan 2017 başarısız bağımsızlık referandumunu organize etmek suçlamasıyla hüküm giymesi oldu.</p>
      <p>İspanya'nın aşırı sağcı Vox partisinin mevcut durumda yoğunlaştığı ayrılıkçılık karşıtı söylemleri, İspanyol genel seçimlerinde sandalye sayısını ikiye katlamasına imkan verdi.</p>
      <p>Yetkililer protestocuların daha fazla yol kapama eylemi planladığını bildirdi. Protestoların organizatörleriyse Katalonya'nın bağımsızlık mücadelesine uluslararası düzeyde dikkat çekmek için sınırda yol kapama eylemlerini artırma çağrısı yaptı.</p>
      <p>Katalan ayrılıkçılarına Avrupa Adalet Divanından destek geldi. hukuk sözcüsü Maciej Szpunar, tutukluyken Avrupa Parlamentosuna seçilen Katalan ayrılıkçı liderlerin dokunulmazlığını koruyup korumama hususunda milletvekillerine danışma hakkına sahip olması gerektiğini söyledi.</p>
      <ul>
        <li>
          <a href="https://tr.euronews.com/2019/10/17/katalonya-ozerk-yonetimi-hukumeti-baskan-torra-bagimsizlik-referandumu-yapmak-istiyoruz">Katalonya Özerk Yönetimi Hükümeti Başkanı Torra: Bağımsızlık referandumu yapmak istiyoruz</a>
        </li>
        <li>
          <a href="https://tr.euronews.com/2019/11/12/ispanya-ile-fransa-sinirindaki-yolu-kapatan-gruba-polis-mudahalesi">İspanya ile Fransa sınırındaki yolu kapatan gruba polis müdahalesi</a>
        </li>
        <li>
          <a href="https://tr.euronews.com/2019/11/11/ispanya-da-secim-sosyalistler-kazandi-asiri-sag-oylarini-ikiye-katladi">İspanya'da seçim: Sosyalistler kazandı; aşırı sağ oylarını ikiye katladı</a>
        </li>
      </ul>
      <figure>
        <img src="https://static.euronews.com/articles/stories/04/29/64/06/606x404_cmsv2_34c08e47-3047-5f07-bbb2-15f35f2bed19-4296406.jpg"/>
        <figcaption>Barselona'daki Fransız konsolosluğu önünde protestoReuters</figcaption>
      </figure>
      <h3>İspanya'da hükümet kurulamadı</h3>
      <p>İspanya'da ise pazar günü yapılan erken genel seçimlerin ardından hükümeti kurmak için iki sol parti arasında varılan koalisyon anlaşmasına diğer siyasi partilerden olumsuz tepkiler geldi.</p>
      <p>Sol ve sağ blokların meclis çoğunluğunu elde edemediği seçimlerden 1. çıkan Sosyalist İşçi Partisi (PSOE) ve aşırı sol görüşlü Unidas Podemos arasında koalisyon hükümeti kurmak için yapılan ön anlaşma, şimdilik yeterli destek bulmadı.</p>
      <p>PSOE (120 milletvekili) ve Unidos Podemos (35 milletvekili) koalisyonu, meclis aritmetiğine göre hükümet kurmak için gerekli olan çoğunluğun (176) gerisinde kaldı.</p>
      <p>Ek kaynaklar<b> • AA, Reuters</b></p>
    </article>
  </body>
</html>