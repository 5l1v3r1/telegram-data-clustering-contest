<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/12/nina-dobrev-se-ozova-v-speshnoto-otdelenie.429412"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T22:30:00+00:00"/>
    <meta property="og:title" content="Нина Добрев се озова в спешното отделение"/>
    <meta property="og:description" content="Причината - остра алергична реакция | Dnes.bg"/>
  </head>
  <body>
    <article>
      <h1>Нина Добрев се озова в спешното отделение</h1>
      <h2>Причината - остра алергична реакция</h2>
      <address><time datetime="2019-11-12T22:30:00+00:00">12 Nov 2019, 22:30</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Канадската актриса с български корени Нина Добрев беше приета по спешност в болница през уикенда. Тя е получила остра алергична реакция, което е накарало Джулиан Хъф да закара Добрев в лечебното заведение.</p>
      <p>Танцьорката сподели няколко снимки в социалните мрежи от инцидента, който се е случил в събота вечер. Хъф, която в момента се подвизава като съдия в риалити предаването "America's Got Talent" написа в Инстаграм: "С кого ще бъда в спешното отделение в събота вечер? Слава богу, че отидох да посетя това малко човече".<br/> <br/>На снимките се вижда, че Добрев е с кислородна маска и е покрита с "лечебни" камъни от приятелката си. Явно магиите на Хъф са подействали, тъй като актрисата от "Дневниците на вампира" вече е добре и се възстановява вкъщи. <br/> <br/>След като всичко премина успешно и Нина сподели за ситуацията. Тя също качи няколко снимки в Инстаграм, на които се виждат етапите на нейното оздравяване. От публикациите става ясно, че това не е първият път, в който Добрев страда от алергична реакция.<br/> <br/>"Това е доста често срещан случай, тъй като аз имам доста алергии. В зависимост от силата им, понякога изпадам в шок", пише актрисата. Тя благодари на приятелката си, че е била на точното място в точния момент и успокои феновете си, че вече всичко е наред. <br/> <br/><b>Още новини за звезди четете в </b><a href="https://www.tialoto.bg/c/1-zvezdi"><b>Tialoto.bg<br/></b></a> </p>
    </article>
  </body>
</html>