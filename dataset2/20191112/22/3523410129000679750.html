<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639709/%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA-%D8%AA%D8%B9%D8%A7%D9%88%D9%86%DB%8C-%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T22:54:00+00:00"/>
    <meta property="og:title" content="سامانه ثبت تعاونی راه‌اندازی شد"/>
    <meta property="og:description" content="معاون امور تعاون وزیر تعاون، کار و رفاه اجتماعی گفت: زمان رسیدگی به درخواست متقاضیان نباید از ۵ وز کاری تجاوز کند."/>
  </head>
  <body>
    <article>
      <h1>
        <a href="https://www.bultannews.com/fa/news/639709/%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA-%D8%AA%D8%B9%D8%A7%D9%88%D9%86%DB%8C-%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%B4%D8%AF">سامانه ثبت تعاونی راه‌اندازی شد</a>
      </h1>
      <h2>معاون امور تعاون وزیر تعاون، کار و رفاه اجتماعی گفت: زمان رسیدگی به درخواست متقاضیان نباید از ۵ وز کاری تجاوز کند.</h2>
      <address><time datetime="2019-11-12T22:54:00+00:00">12 Nov 2019, 22:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدجعفر کبیری گفت : با توجه به اینکه <b>سامانه جامع و هوشمند</b> بخش تعاونی کشور از اوایل آبان به بهره‌برداری رسیده است، بنابراین تشکیل تعاونی‌ها و اتحادیه‌ها از طریق سامانه مذکور بدون نیاز به مراجعه متقاضی به ادارات و به صورت خدمت الکترونیکی انجام می‌شود.</p>
      <p>وی افزود: مجموع زمان رسیدگی به درخواست متقاضیان و بررسی مدارک آنها را سامانه مذکور نباید از پنج روز کاری تجاوز کند و این موضوع به صورت برخط بررسی و در ارزیابی ادارات تعاون استان‌ها لحاظ می شود.</p>
      <p>معاون امور تعاون وزارت تعاون ، کار و رفاه اجتماعی افزود: تکمیل اطلاعات اعضای شرکت‌ها و اطلاعات تعاونی در سامانه مذکور در اولویت قرار می‌گیرد و میزان تحقق آن بررسی و در ارزیابی استانی ادارات لحاظ می شود.</p>
      <p>کبیری پیش از این نیز اعلام کرده بود برای کاهش مراجعه فعالان بخش تعاونی به ادارات تعاون، کار و رفاه اجتماعی باید همه مسائل آنها از طریق سامانه جامع و هوشمند پیگیری شود.</p>
      <p>این سامانه از طریق سامانه http://taavoni.mcls.gov.ir در دسترس است.</p>
    </article>
  </body>
</html>