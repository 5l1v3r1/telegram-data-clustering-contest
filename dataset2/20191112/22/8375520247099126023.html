<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/pranker-dzhoker-pohvalivsya-yak-pogrozhuvav-vyatrovichu-vid-imeni-buzhanskogo-639516.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T22:09:51+00:00"/>
    <meta property="og:title" content="Пранкер Джокер похвалився, як погрожував В’ятровичу від імені Бужанського"/>
    <meta property="og:description" content="Пранкер закликав Володимира В’ятровича видалили пост з погрозами від начебто нардепа Бужанського"/>
  </head>
  <body>
    <article>
      <h1>Пранкер Джокер похвалився, як погрожував В’ятровичу від імені Бужанського</h1>
      <address>
        <time datetime="2019-11-12T22:09:51+00:00">12 Nov 2019, 22:09</time>
      </address>
      <h4>Пранкер закликав Володимира В’ятровича видалили пост з погрозами від начебто нардепа Бужанського</h4>
      <p>Відомий пранкер Джокер опублікував у себе в Telegram-каналі скріншоти переписки, де він написав образи і погрози Володимиру В'ятровичу від імені нардепа від «Слуги народу» Максима Бужанського.</p>
      <p>«Ви вважаєте, пане В'ятрович, що суть любові до своєї Батьківщини полягає лише у декомунізацiї? Ні, справжня любов до своєї країни - це, перш за все, повага і любов до своїх співвітчизників, незважаючи на їх світогляд та мову, якою вони звикли спілкуватися у повсякденності. Не будьте лохом, спростуйте фейк, який ви розповсюдили власноруч», – написав Джокер.</p>
      <figure>
        <img src="https://glavcom.ua/img/forall/users/79/7943/561.jpg"/>
      </figure>
      <figure>
        <img src="https://glavcom.ua/img/forall/users/79/7943/9t0bgo9i9nff6ljlj9oibhxkqnnej3kst3zfc04k.png"/>
      </figure>
      <p>У вівторок ввечері Володимир <a href="https://glavcom.ua/news/ya-odrazu-budu-biti-u-jelo-vyatrovich-zayaviv-pro-pogrozi-vid-slugi-narodu-buzhanskogo--639482.html">В'ятрович опублікував у Facebook скріншот повідомлення у Telegram від акаунта, підписаного як «Максим Бужанський» </a>та з його фотографією.</p>
      <p>У повідомленні йшлося: «Привіт, колего майбутній, дивись, давай без провокацій, якщо ти відкриєш у мій бік свій рот, я одразу буду бити є...ло».</p>
      <p>Натомість депутат «Слуги народу» Максим Бужанський заперечив, що надсилав майбутньому депутату від «Європейської солідарності» та ексголові Інституту національної пам'яті Володимиру В'ятровичу повідомлення з нецензурними погрозами.</p>
      <figure>
        <img src="https://glavcom.ua/img/forall/users/79/7943/_109633068_img_3489.jpg"/>
      </figure>
      <p>«Товариші, ні, номер не мій, і я не вступав у переписку з В'ятровичем. Провокація, буває. Провокація В'ятровича, я маю на увазі»,- напивсав Бужанський у Telegram.</p>
      <p>Після цього В’ятрович заявив, що йому прикро, що сприйняв це повідомлення як Бужанського.</p>
      <figure>
        <img src="https://glavcom.ua/img/forall/users/79/7943/75580524_411933229478810_3487177569319518208_n.jpg"/>
      </figure>
      <p>«Кажуть, Макс Бужанський спростував свою причетність до повідомлення з погрозами. Мені прикро, що сприйняв це повідомлення як його, адже він відомий своєю ввічливістю і неприхованими симпатіями до мене та моєї роботи», - написав майбутній нардеп від «ЄС».</p>
      <p>Зазначимо, що вдень під час пленарного засідання Верховної Ради Бужанський заявив, що <a href="https://glavcom.ua/news/vyatrovich-stane-nardepom-zamist-lucenko-639472.html">замість нардепа Ірини Луценко за списком «Європейської солідарності» до Верховної Ради пройде В'ятрович</a>. В черзі за Луценко у партійному списку йшла Наталія Бойко. Бужанський стверджує, що Бойко зняла кандидатуру для того, щоб до Ради пройшов В'ятрович.</p>
      <p>Зазначимо, що Бужанський полюбляє потрапляти у скандали. Так, нещодавно він <a href="https://glavcom.ua/news/vtomiv-parad-debiliv-sluga-narodu-proponuje-vignati-odnogo-z-ministriv-637980.html">заявив, що потрібно «вигнати нах*р» міністра розвитку економіки</a>, торгівлі та сільського господарства України Тимофія Милованова.</p>
      <p>Нагадаємо, пранкер Джокер за останні кілька дні розіграв у месенджері кількох депутатів від «Слуги народу» від імені генерального прокурора.</p>
      <p>Так, Джокер опублікував переписку, яка відбувалася минулого пленарного тижня, в якій він від імені генпрокурора Руслана Рябошапки<a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html"> спілкується із заступником голови фракції партії «Слуга народу» Миколою Тищенком, зокрема, про гроші «в конвертах» для «слуг народу».</a></p>
      <p>Також <a href="https://glavcom.ua/country/politics/yaremenko-vibachivsya-za-seksskandal-pid-tiskom-prankera-genprokurora-skrinshoti-perepiski-636603.html">український пранкер, відомий під ніком Джокер, деякий час листувався з нардепом від «Слуги народу» Богданом Яременком</a> під виглядом генпрокурора Руслана Рябошапки та змусив його вибачитися за сексскандал у Раді.</p>
      <related>
        <a href="https://glavcom.ua/news/ya-odrazu-budu-biti-u-jelo-vyatrovich-zayaviv-pro-pogrozi-vid-slugi-narodu-buzhanskogo--639482.html"/>
        <a href="https://glavcom.ua/news/vyatrovich-stane-nardepom-zamist-lucenko-639472.html"/>
        <a href="https://glavcom.ua/news/vtomiv-parad-debiliv-sluga-narodu-proponuje-vignati-odnogo-z-ministriv-637980.html"/>
      </related>
    </article>
  </body>
</html>