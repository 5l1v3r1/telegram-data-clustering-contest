<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10674--milovice-indoor-open-siniakov-i-svrcina-konci-v-prvnim-kole-michnev-zvladl-finalove-kolo-kvalifikace"/>
    <meta property="og:site_name" content="Tenisový svět"/>
    <meta property="article:published_time" content="2019-11-12T22:51:00+00:00"/>
    <meta property="og:title" content="Milovice Indoor Open: Siniakov i Svrčina končí v prvním kole. Michnev zvládl finálové kolo kvalifikace"/>
    <meta property="og:description" content="Halový turnaj v Milovicích má na programu druhý hrací den. Finálové kolo kvalifikace zvládli Petr Michnev s Antonínem Štěpánkem, kteří si zajistili postup do hlavní soutěže. Pátý, Panák a Barnát na turnaji v singlové části končí. V odpoledních hodinách odstartovala hlavní soutěž dvouhry, v níž neuspěl ani Daniel Siniakov, ani Dalibor Svrčina. Ve čtyřhře postoupily do čtvrtfinále čtyři ryze české páry a ukrajinsko-česká dvojice Běloborodko, Svrčina."/>
  </head>
  <body>
    <article>
      <h1>Milovice Indoor Open: Siniakov i Svrčina končí v prvním kole. Michnev zvládl finálové kolo kvalifikace</h1>
      <address>
        <time datetime="2019-11-12T22:51:00+00:00">12 Nov 2019, 22:51</time>
      </address>
      <p>
        <b>Halový turnaj v Milovicích má na programu druhý hrací den. Finálové kolo kvalifikace zvládli Petr Michnev s Antonínem Štěpánkem, kteří si zajistili postup do hlavní soutěže. Pátý, Panák a Barnát na turnaji v singlové části končí. V odpoledních hodinách odstartovala hlavní soutěž dvouhry, v níž neuspěl ani Daniel Siniakov, ani Dalibor Svrčina. Ve čtyřhře postoupily do čtvrtfinále čtyři ryze české páry a ukrajinsko-česká dvojice Běloborodko, Svrčina.</b>
      </p>
      <p><b>Svrčina neudržel vedení a končí<br/></b>Když Dalibor Svrčina vedl 6:2 a 4:1, vypadalo to s jeho nadějemi na postup do osmifinále turnaje v Milovicích velmi nadějně. Sedmnáctiletý český reprezentant však nakonec podlehl svému deblovému parťákovi Iljovi Běloborodkovi 6:2, 6:7(5) a 2:6. Osmnáctiletý Ukrajinec si k vítězství pomohl šesti esy.</p>
      <figure>
        <iframe src="https://www.youtube.com/embed/UB3wfTZWyTE" width="640" height="360" data-service="Youtube" scrolling="no"/>
      </figure>
      <p><b>Siniakov si osmifinále nezahraje<br/></b>Šestnáctiletý Daniel Siniakov v Milovicích prohrál s Jakobem Aichhornem za hodinu a půl 6:7(4), 0:6 a na turnaji končí v prvním kole. Český mladík v úvodní sadě nevyužil vedení 3:1. Nenaváže tak na povedené vystoupení z Neridé, kde z kvalifikace prošel do osmifinále.</p>
      <figure>
        <iframe src="https://www.youtube.com/embed/GbjzYav5ei8" width="640" height="360" data-service="Youtube" scrolling="no"/>
      </figure>
      <p><b>Z kvalifikace postoupili Michnev a Štěpánek</b><u><br/></u>V úterý vyvrcholila v Milovicích kvalifikace. Místo v hlavní soutěži si ve finálovém kole kvalifikace zajistili dva čeští tenisté – Petr Michnev, který uspěl v derby proti Yvo Panákovi, a Antonín Štěpánek, ten si poradil s Rusem Novikovem. O postup bojovali také Jiří Barnát s Danielem Pátým, ale oba prohráli ve dvou setech.</p>
      <figure>
        <iframe src="https://www.youtube.com/embed/i5hGM_nEQj8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/H64TmwZd_7g" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/ucu1wLEB9gI" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/6tKqxtH46Yg" width="640" height="360" data-service="Youtube" scrolling="no"/>
      </figure>
      <p><u>Finále kvalifikace</u><br/><b>PETR MICHNEV (898.)</b> – YVO PANÁK (1398.) 6:3, 6:4<br/>Jegor Novikov (RUS, -) – <b>ANTONÍN ŠTĚPÁNEK (1355.) </b>2:6, 4:6<br/>Michael Glöckler (AUT, 1366.) – <b>Samuel Puškár (SVK, 1398.)</b> 2:6, 6:7(5)<br/><b>Piotr Grynkowski (POL, 1177.)</b> – JIŘÍ BARNÁT (1538.) 6:4, 6:4<br/><b>Pavel Šumejko (UKR, 1118.)</b> – DANIEL PÁTÝ (1486.) 6:4, 6:2</p>
      <p><u>1. kolo dvouhry</u><br/>DANIEL SINIAKOV (-) [WC] – <b>Jakob Aichhorn (AUT, 946.)</b> 6:7(4), 0:6<br/>DALIBOR SVRČINA (1082.) – <b>Ilja Běloborodko (UKR, 1533.)</b> 6:2, 6:7(5), 2:6<br/><b>Vadym Ursu (UKR, 942.)</b> – Francesco Vilardo (ITA, 729.) 7:6(2), 6:4<br/><b>Oleksej Krutych (UKR, 720.)</b> – Remy Bertola (SUI, 1039.) 6:4, 3:6, 6:2</p>
      <p><u>1. kolo čtyřhry</u><br/><b>MICHNEV, PAULSON</b> – F. Ninčevič, L. Ninčevič (oba CRO) 6:3, 6:2<br/>JENÍČEK, PECÁK – <b>DUDA, HÁJEK [4]</b> 2:6, 1:2 – skreč Jeníček, Pecák<br/>Aichhorn, Glöckler (oba AUT) – <b>KRSTEV, STANĚK [2]</b> 6:7(4), 6:2, 6:10<br/><b>LANGMAJER, LUSTIG [WC]</b> – JIROUŠEK, KRUMICH 6:3, 7:6(5)<br/>Glváč, Grynkowski (SVK/POL) – <b>Běloborodko (UKR), SVRČINA</b> bez boje<br/><b>Vilardo, Whitehouse (ITA/GBR)</b> – Líška, Puškár (oba SVK) 6:3, 6:4</p>
      <h3>Milovice Indoor Open den po dni:</h3>
      <p>11.11.<br/><a href="https://www.tenisovysvet.cz/article/detail/../detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi?showUnvisible=1">Milovice Indoor Open: Michnev zahájil kvalifikaci úspěšně. Doplnili ho další Češi</a></p>
      <footer>Jan Havlovic, Marek Bartošík, foto: Roman Kučera – Tenisový svět</footer>
    </article>
  </body>
</html>