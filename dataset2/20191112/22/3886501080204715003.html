<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/119231-uzbunjivac-iz-krusika-firma-gim-i-bereta-ulaze-u-zastava-oruzje?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T22:00:06+00:00"/>
    <meta property="og:title" content="Uzbunjivač iz 'Krušika': Firma GiM i Bereta ulaze u Zastava oružje"/>
    <meta property="og:description" content="Uzbunjivač iz valjevske fabrike &quot;Krušik&quot; Aleksandar Obradović rekao je danas da privatna firma &quot;GiM&quot; u saradnji sa jednom italijanskom kompanijom, najverovatnije &quot;Bereta&quot;, planira da kupi deo kapitala &quot;Zastave oružja&quot; u Kragujevcu. Obradović je za list &quot;Danas&quot; od srede kazao da je sticajem okolnosti bio u prilici da od jednog zastupnika kompanije &quot;GiM&quot; sazna tu informaciju. On je za &quot;Danas&quot; rekao da je u novembru prošle godine, kada se saznalo da Mladen Petković iz &quot;Krušika&quot; dolazi na mesto generalnog direktora kragujevačke fabrike, zvao sindikalne funkcionere &quot;Zastave oružja&quot; da ih upozori &quot;šta ih čeka&quot;. U fabričkom Sindikatu su naveli za taj list da nemaju informacije te vrste, ali da ih mogućnost da se &quot;GiM&quot;, u saradnji sa nekom drugom kompanijom domaćom ili stranom, pojavi kao kupac kapitala &quot;Zastave oružje&quot;, ne bi mnogo iznenadila. Predsednik Sindikata u Zastavi oružju Dragan Ilić kazao je za list &quot;Danas&quot; da je prošlogodišnjim usvajanjem Zakona o proizvodnji i prometu naoružanja i vojne opreme predvidjeno…"/>
  </head>
  <body>
    <article>
      <h1>Uzbunjivač iz 'Krušika': Firma GiM i Bereta ulaze u Zastava oružje</h1>
      <address>
        <time datetime="2019-11-12T22:00:06+00:00">12 Nov 2019, 22:00</time>
      </address>
      <slideshow>
        <figure>
          <img src="https://static.beta.rs/thumbs/zastava_oruzje_logo_1573596228.672x371.jpg"/>
        </figure>
        <figure>
          <img src="https://static.beta.rs/thumbs/Beta-t3y0d9j79j.674x371.jpg"/>
        </figure>
      </slideshow>
      <p><b>Uzbunjivač iz valjevske fabrike "Krušik" Aleksandar Obradović rekao je danas da privatna firma "GiM" u saradnji sa jednom italijanskom kompanijom, najverovatnije "Bereta", planira da kupi deo kapitala "Zastave oružja" u Kragujevcu.</b> Obradović je za list "Danas" od srede kazao da je sticajem okolnosti bio u prilici da od jednog zastupnika kompanije "GiM" sazna tu informaciju.<br/><br/>On je za "Danas" rekao da je u novembru prošle godine, kada se saznalo da Mladen Petković iz "Krušika" dolazi na mesto generalnog direktora kragujevačke fabrike, zvao sindikalne funkcionere "Zastave oružja" da ih upozori "šta ih čeka".<br/><br/>U fabričkom Sindikatu su naveli za taj list da nemaju informacije te vrste, ali da ih mogućnost da se "GiM", u saradnji sa nekom drugom kompanijom domaćom ili stranom, pojavi kao kupac kapitala "Zastave oružje", ne bi mnogo iznenadila.<br/><br/>Predsednik Sindikata u Zastavi oružju Dragan Ilić kazao je za list "Danas" da je prošlogodišnjim usvajanjem Zakona o proizvodnji i prometu naoružanja i vojne opreme predvidjeno da domaći i inostrani investitori mogu da kupe do 15 odsto kapitala najznačajnijih domaćih vojnih fabrika.<br/><br/>"Njihovo ukupno učešće u vlasništvu nad preduzećem ne može da predje 49 odsto, pa je tako stvoren zakonski osnov da GiM ili neka druga domaća ili inostrana firma kupi deo kapitala naše fabrike, protiv čega smo se mi prošle godine snažno borili", rekao je za "Danas" Ilić.</p>
    </article>
  </body>
</html>