<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/16-die-in-bangladesh-train-accident"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T22:47:00+00:00"/>
    <meta property="og:title" content="ബംഗ്ലാദേശില്‍ ട്രെയിനുകള്‍ കൂട്ടിയിടിച്ച് 16 മരണം"/>
    <meta property="og:description" content="ധാക്ക: ബംഗ്ലാദേശിലെ ബ്രഹ്മന്‍ബാരിയയില്‍ ട്രെയിനുകള്‍ കൂട്ടിയിടിച്ച് 16 പേർ മരിച്ചു. 60 പേർക്ക് പരിക്കേറ്റു. മരണ സംഖ്യ ഉയര്‍ന്നേക്കാമെന്നാണ് വിവരം. ധാക്കയില്‍ നിന്നും ചിറ്റഗോങ്ങില്‍ നിന്നും വന്ന ട്രെയിനുകളാണ് കൂട്ടിയിടിച്ചത്. പുലര്‍ച്ചെ മൂന്ന് മണിക്കായിരുന്നു..."/>
  </head>
  <body>
    <article>
      <h1>ബംഗ്ലാദേശില്‍ ട്രെയിനുകള്‍ കൂട്ടിയിടിച്ച് 16 മരണം</h1>
      <address><time datetime="2019-11-12T22:47:00+00:00">12 Nov 2019, 22:47</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ധാക്ക: ബംഗ്ലാദേശിലെ ബ്രഹ്മന്‍ബാരിയയില്‍ ട്രെയിനുകള്‍ കൂട്ടിയിടിച്ച് 16 പേർ മരിച്ചു. 60 പേർക്ക് പരിക്കേറ്റു. മരണ സംഖ്യ ഉയര്‍ന്നേക്കാമെന്നാണ് വിവരം.</p>
      <p>ധാക്കയില്‍ നിന്നും ചിറ്റഗോങ്ങില്‍ നിന്നും വന്ന ട്രെയിനുകളാണ് കൂട്ടിയിടിച്ചത്. പുലര്‍ച്ചെ മൂന്ന് മണിക്കായിരുന്നു അപകടം. സിഗ്നല്‍ തെറ്റി ട്രെയിനുകള്‍ ഒരേ ട്രാക്കിലൂടെ എത്തിയതാണ് അപകടകാരണമെന്നാണ് പ്രാഥമിക നിഗമനം.</p>
      <p>അപകടത്തെ തുടർന്ന് ധാക്കയിൽ നിന്നുള്ള ട്രെയിൻ സർവീസുകൾ നിറുത്തിവച്ചു. അപകടത്തില്‍പ്പട്ടവര്‍ക്ക് എല്ലാ വൈദ്യസഹായവും ലഭ്യമാക്കാന്‍ നടപടി സ്വീകരിക്കുമെന്ന് പ്രധാനമന്ത്രി ഷെയ്ഖ് ഹസീന അറിയിച്ചു. അപകടത്തെ കുറിച്ച് ഉന്നതതല അന്വേഷണത്തിന് ഉത്തരവ് ഇട്ടിട്ടുണ്ട്.</p>
      <p>ബംഗ്ലാദേശ് പ്രസിഡന്റ് അബ്ദുൾ ഹമീദ്,​ പ്രധാനമന്ത്രി ഷേഖ് ഹസീന എന്നിവർ അനുശോചനം രേഖപ്പെടുത്തി. മരണമടഞ്ഞവരുടെ കുടുംബാംഗങ്ങൾക്ക് നഷ്ടപരിഹാരം നൽകുമെന്നും സംഭവത്തെക്കുറിച്ച് അന്വേഷിച്ചുവരികയാണെന്നും ഉന്നതതല അന്വേഷണത്തിന് ഉത്തരവിട്ടിട്ടുണ്ടെന്നും റെയിൽവേ അധികൃതർ പറഞ്ഞു.  </p>
    </article>
  </body>
</html>