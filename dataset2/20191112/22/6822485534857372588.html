<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821200.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T22:37:00+00:00"/>
    <meta property="og:title" content="گفت‌وگوی تلفنی پمپئو و عبدالمهدی درباره تحولات عراق"/>
    <meta property="og:description" content="به گزارش فارس، «مایک پامپئو» وزیر امور خارجه آمریکا روز سه‌شنبه تلفنی با «عادل عبدالمهدی» نخست وزیر عراق گفت‌وگو کرد."/>
  </head>
  <body>
    <article>
      <h1>گفت‌وگوی تلفنی پمپئو و عبدالمهدی درباره تحولات عراق</h1>
      <address>
        <time datetime="2019-11-12T22:37:00+00:00">12 Nov 2019, 22:37</time>
      </address>
      <p>وزیر امور خارجه آمریکا و نخست وزیر عراق روز سه‌شنبه تلفنی درباره آخرین تحولات عراق گفت‌وگو کردند.</p>
      <p>به گزارش فارس، «مایک پامپئو» وزیر امور خارجه آمریکا روز سه‌شنبه تلفنی با «عادل عبدالمهدی» نخست وزیر عراق گفت‌وگو کرد.</p>
      <p>بر اساس گفته سخنگوی وزارت امور خارجه آمریکا، پامپئو در این گفت‌وگوی تلفنی از نخست وزیر عراق می‌خواهد تا از تظاهرات‌کنندگان حمایت کرده و به آنچه او محدودیت‌های رسانه‌ای و اینترنتی خوانده پایان دهد.</p>
      <p>این تماس تلفنی در حالی انجام می‌شود که  کاخ سفید روز گذشته در ادامه اظهارنظرهای مداخله‌جویانه درباره تحولات عراق، با انتشار یک بیانیه اتهام‌هایی علیه ایران زده و خواستار برگزاری انتخابات زودهنگام شد. </p>
      <p>اعتراضات در عراق از ابتدای ماه اکتبر آغاز شد و به دلیل ایام زیارت اربعین حسینی برای چند روز متوقف شد و از بیست و پنجم اکتبر (۳ آبان) از سر گرفته شد.</p>
    </article>
  </body>
</html>