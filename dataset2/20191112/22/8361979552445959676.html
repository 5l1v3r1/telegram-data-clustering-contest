<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/ronaldu-yuventus-ne-naklav-shtraf-za-match-iz-milanom-gravci-chekayut-vibachen-50053185.html"/>
    <meta property="og:site_name" content="НВ"/>
    <meta property="article:published_time" content="2019-11-12T22:52:00+00:00"/>
    <meta property="og:title" content="Одноклубники Роналду чекають від нього вибачень за поведінку в матчі з Міланом — ЗМІ"/>
    <meta property="og:description" content="Партнери нападника Кріштіану Роналду по Ювентусу чекають від нього вибачень за поведінку в матчі Серії А проти Мілана, повідомляє La Gazzetta dello Sport."/>
  </head>
  <body>
    <article>
      <h1>Одноклубники Роналду чекають від нього вибачень за поведінку в матчі з Міланом — ЗМІ</h1>
      <h2>Партнери нападника Кріштіану Роналду по Ювентусу чекають від нього вибачень за поведінку в матчі Серії А проти Мілана, повідомляє La Gazzetta dello Sport.</h2>
      <address>
        <time datetime="2019-11-12T22:52:00+00:00">12 Nov 2019, 22:52</time>
      </address>
      <p>За інформацією видання, одноклубникам зіркового футболіста не сподобалося те, що в цей момент він не потиснув тренеру руку та покинув стадіон до завершення гри.</p>
      <p>Як зазначає медіа, керівництво Ювентуса вирішило не штрафувати Роналду, а спортивний директор Фабіо Паратічі подзвонив агенту нападника Жорже Мендешу, щоб той обговорив ситуацію з гравцем.</p>
      <p>Читайте також:<br/><a href="https://nv.ua/ukr/sport/football/lineker-ronaldu-reakciya-na-zaminu-v-matchi-yuventus-milan-50053168.html">&amp;nbspЛегенда англійського футболу назвала Роналду придурком за його поведінку в матчі з Міланом</a></p>
      <p>За інформацією медіа, в матчі проти Мілана Роналду образив наставника Ювентуса після своєї заміни й покинув стадіон до фінального свистка матчу.</p>
      <p>Як повідомляють ЗМІ, йдучи на заміну, нападник назвав Сарри «су*им сином» португальською мовою, після чого не потиснув йому руку і відправився одразу ж в роздягальню.</p>
      <p>Ювентус завдяки єдиному голу від Паулу Дібали, який як раз замінив Роналду, на 77-й хвилині <a href="https://nv.ua/ukr/sport/football/yuventus-milan-12-tur-seriji-a-rezultati-matchiv-50052713.html">переміг у принциповому протистоянні Мілан</a> з рахунком 1:0.</p>
    </article>
  </body>
</html>