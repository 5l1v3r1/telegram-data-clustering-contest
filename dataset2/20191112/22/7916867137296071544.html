<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134579-anksti-i-duobe-krites-neptunas-cempionu-lygoje-nepratese-pergalingos-serijos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T22:45:00+00:00"/>
    <meta property="og:title" content="Anksti į duobę kritęs „Neptūnas“ Čempionų lygoje nepratęsė pergalingos serijos"/>
    <meta property="og:description" content="Klaipėdos „Neptūnas“ (3-2) antradienio vakarą FIBA Čempionų lygoje patyrė pralaimėjimą ir taip buvo priversti nutraukti dviejų pergalių seriją. Tomo Rinkevičiaus auklėtiniai išvykoje 85:97 (18:29, 15:25, 27:23, 25:20) nusileido Bonos „Telekom Baskets“ (3-2) ekipai. Į duobę „Neptūnas“ krito dar pirmojoje rungtynių pusėje, kurią pralaimėjo 33:54 ir į ilgąją pertrauką Lietuvos klubo krepšininkai išėjo turėdami net 21 taško deficitą. ..."/>
  </head>
  <body>
    <article>
      <h1>Anksti į duobę kritęs „Neptūnas“ Čempionų lygoje nepratęsė pergalingos serijos</h1>
      <address>
        <time datetime="2019-11-12T22:45:00+00:00">12 Nov 2019, 22:45</time>
      </address>
      <p>Nuotr.: fiba.basketball</p>
      <figure>
        <a href="https://www.basketnews.lt/paveikslelis-206556-any1000x1000.jpg">
          <img src="https://www.basketnews.lt/paveikslelis-206556-any630x500.jpg"/>
        </a>
      </figure>
      <p>Nuotr. fiba.basketball</p>
      <p>Klaipėdos „Neptūnas“ (3-2) antradienio vakarą FIBA Čempionų lygoje patyrė pralaimėjimą ir taip buvo priversti nutraukti dviejų pergalių seriją.</p>
      <p>Tomo Rinkevičiaus auklėtiniai išvykoje <a href="https://www.basketnews.lt/rungtynes/ziureti/84718-bonos-telekom-baskets-klaipedos-neptunas.html"><b>85:97</b> (18:29, 15:25, 27:23, 25:20)</a> nusileido Bonos „Telekom Baskets“ (3-2) ekipai.</p>
      <p>Į duobę „Neptūnas“ krito dar pirmojoje rungtynių pusėje, kurią pralaimėjo 33:54 ir į ilgąją pertrauką Lietuvos klubo krepšininkai išėjo turėdami net 21 taško deficitą.</p>
      <p>Po ilgosios pertraukos sugrįžę Rinkevičiaus auklėtiniai kiek apkirpo šeimininkų persvarą, kai Matas Jogėla trečiąjį kėlinį užbaigė taikliu dvitaškiu iš po krepšio ir „Neptūno“ deficitą sumažino iki 17 taškų – 60:77.</p>
      <p>Lemiamo ketvirčio pradžioje Klaipėdos komanda per penkias minutes sužaidė atkarpą 11:9 ir atsiliko 15 taškų – 71:86.</p>
      <p>Likus 2 minutėms ir 18 sekundžių Martinas Breunigas pataikė dvitaškį su pražanga, realizavo baudos metimą, o klaipėdiečių atsilikimas išaugo iki 16 taškų – 77:93.</p>
      <p>Per likusį laiką klaipėdiečiams nieko naudingo suregzti nepavyko ir „Neptūnas“ patyrė antrąjį pralaimėjimą Čempionų lygoje.</p>
      <p>
        <i>„Neptūnas“: Gytis Masiulis 16 (8 atk. kam., 2 blk., 20 naud. bal.), Tadas Sedekerskis (4/4 dvit., 3 per. kam., 5 rez. perd., 21 naud. bal.) ir Andre Williamsonas (6/8 dvit., 5 atk. kam., 19 naud. bal.) po 12, Matas Jogėla 11 (5 rez. perd.), Tomas Delininkaitis 10.</i>
      </p>
      <p>
        <i>„Telekom Baskets“: Stephenas Zimmermanas 19 (7/10 dvit.), Martinas Breunigas ir Benjaminas Simonsas po 13, Yormanas Bartolo ir Anthony DiLeo (8 rez. perd.) po 11.</i>
      </p>
      <figure>
        <iframe src="https://www.youtube.com/embed/PlfIW0xFgEI" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-203166-crop100x150.jpg"/>
      </figure>
      <p><a href="https://www.basketnews.lt/zaidejai/21227-anthony-dileo.html">Anthony Dileo</a> Taškai: 11 Naudingumas: 17 Rezultatyvūs perdavimai: 8 Baudų metimai: 100% 2/2</p>
    </article>
  </body>
</html>