<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/lavrov-sashch-iskat-da-szdadat-kvazidrzhava-v-siriya_news708956.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T22:45:00+00:00"/>
    <meta property="og:title" content="Лавров: САЩ искат да създадат квазидържава в Сирия"/>
    <meta property="og:description" content="Руският министър заяви, че опитите на Вашингтон да ограби Сирия като вземе под свой контрол петролните кладенци са противозаконни и не носят нищо добро"/>
  </head>
  <body>
    <article>
      <h1>Лавров: САЩ искат да създадат квазидържава в Сирия</h1>
      <h2>Руският министър заяви, че опитите на Вашингтон да ограби Сирия като вземе под свой контрол петролните кладенци са противозаконни и не носят нищо добро</h2>
      <address>
        <time datetime="2019-11-12T22:45:00+00:00">12 Nov 2019, 22:45</time>
      </address>
      <p>https://blitz.bg/svyat/lavrov-sashch-iskat-da-szdadat-kvazidrzhava-v-siriya_news708956.html Blitz.bg</p>
      <figure>
        <img src="https://static.blitz.bg/documents/thumbnails/730/201511/20151125.erhnrqqvlt.jpg"/>
        <figcaption>Сергей Лавров</figcaption>
      </figure>
      <p><b>Вашингтон иска да отдели сирийска територия на източния бряг на река Ефрат и прави всичко, за да създаде квазидържава там. </b><br/><br/>Това заяви министърът на външните работи на Русия Сергей Лавров на втория парижки Форум на мира, съобщават световните осведомителни агенции.<br/><br/>„САЩ искат големи инвестиции от страните от Персийския залив, за да бъде създадена местна администрация на основата на „Сирийските демократически сили“, кюрдите – „Отрядите за народна самоотбрана“ и други, с ясното намерение да отделят тази част от Сирия и да контролират намиращите се там нефтени находища“, заяви министърът.<br/><br/>Лавров отбеляза още, че САЩ забраняват на съюзниците си да инвестират в проекти за възстановяването на Сирия, които се контролират от официален Дамаск.<br/><br/>Накрая руският министър заяви, че опитите на Вашингтон да ограби Сирия като вземе под свой контрол петролните кладенци са противозаконни и не носят нищо добро.</p>
    </article>
  </body>
</html>