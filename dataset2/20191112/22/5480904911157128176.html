<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/tesla-podle-muska-postavi-novou-tovarnu-blizko-berlina/1820319?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-12T22:31:00+00:00"/>
    <meta property="og:title" content="Tesla podle Muska postaví novou továrnu blízko Berlína"/>
    <meta property="og:description" content="Berlín - Americký výrobce elektromobilů Tesla hodlá postavit novou továrnu v blízkosti Berlína. Oznámil to podle agentur DPA a Reuters generální ředitel podniku Elon Musk."/>
  </head>
  <body>
    <article>
      <h1>Tesla podle Muska postaví novou továrnu blízko Berlína</h1>
      <address><time datetime="2019-11-12T22:31:00+00:00">12 Nov 2019, 22:31</time> by <a rel="author" href="http://www.ctk.cz/" target="_blank">ČTK</a></address>
      <p>Berlín - Americký výrobce elektromobilů Tesla hodlá postavit novou továrnu v blízkosti Berlína. Oznámil to podle agentur DPA a Reuters generální ředitel podniku Elon Musk.</p>
      <p>Tesla již dříve uvedla, že brzy sdělí umístění svého evropského závodu s označením Gigafactory 4, který by měl zahájit výrobu v roce 2021. Musk dnes při předávání ocenění "Zlatý volant" v Berlíně prohlásil, že závod bude stát blízko berlínského letiště.</p>
      <p>Automobilka nyní dokončuje závod Gigafactory 3 za dvě miliardy dolarů (zhruba 46,5 miliardy Kč) v Šanghaji. Jde o její první továrnu na výrobu elektromobilů v zahraničí.</p>
      <p>Tesla ve třetím čtvrtletí zvýšila dodávky zákazníkům proti předchozím třem měsícům o dvě procenta na rekordních 97.000 vozů. Zároveň uvedla, že v celém letošním roce hodlá dodat 360.000 až 400.000 vozů.</p>
    </article>
  </body>
</html>