<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/uryad-polschi-sklav-povnovazhennya-329431_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T22:13:00+00:00"/>
    <meta property="og:title" content="Уряд Польщі склав повноваження"/>
    <meta property="og:description" content="Матеуш Моравецький оголосив у Сеймі про відставку своєї Ради міністрів."/>
  </head>
  <body>
    <article>
      <h1>Уряд Польщі склав повноваження</h1>
      <h2>Матеуш Моравецький оголосив у Сеймі про відставку своєї Ради міністрів.</h2>
      <address>
        <time datetime="2019-11-12T22:13:00+00:00">12 Nov 2019, 22:13</time>
      </address>
      <p>Глава уряду Польщі <b><a href="https://dt.ua/WORLD/polskiy-prem-yer-moraveckiy-nazvav-pidtrimku-pivnichnogo-potoku-2-sponsoruvannyam-armiyi-rf-329217_.html">Матеуш Моравецький</a></b> оголосив у Сеймі про відставку своєї Ради міністрів, виступаючи перед депутатами нового скликання. Про це повідомляє <a href="https://www.polskieradio.pl/398/7856/Artykul/2402134,%D0%92%D1%96%D0%B4%D1%81%D1%82%D0%B0%D0%B2%D0%BA%D0%B0-%D1%83%D1%80%D1%8F%D0%B4%D1%83-%D0%9C%D0%B0%D1%82%D0%B5%D1%83%D1%88%D0%B0-%D0%9C%D0%BE%D1%80%D0%B0%D0%B2%D1%94%D1%86%D1%8C%D0%BA%D0%BE%D0%B3%D0%BE">Польське радіо</a>.</p>
      <p>Наголошується, що під час виступу Моравецький підбив підсумки двох років своєї роботи главою уряду.</p>
      <p>Раніше депутати обрали на пост спікера Сейму представницю правлячої партії Право і справедливість Ельжбету Вітьок. Вона отримала 314 голосів, з яких 235 - голоси її політичної сили.</p>
      <p>Також 12 листопада відбулося перше засідання верхньої палати польського парламенту.</p>
      <p>Нагадаємо, парламентські вибори пройшли в Польщі 13 листопада. Наші західні сусіди обирали Сейм дев'ятої каденції, і Сенат — десятої, починаючи з 1989-го року. Правляча партія "Право і Справедливість" перемогла у нижній палаті і отримала 235 місць. Більшість в Сенаті отримала опозиція. Докладніше читайте в статті Олександра Шевченка <b><a href="https://dt.ua/international/marsh-kachinskogo-326349_.html">"Марш Качиньського"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5wb2xyYWRpby5wbC8=">Польське радіо</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>