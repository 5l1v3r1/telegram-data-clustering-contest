<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zyavilasya-nova-informaciya-pro-ukrajinciv-yakih-znayshli-mertvimi-v-morozilniy-kameri-v-polshchi-639521.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T22:59:06+00:00"/>
    <meta property="og:title" content="З’явилася нова інформація про українців, яких знайшли мертвими в морозильній камері в Польщі"/>
    <meta property="og:description" content="Українці легально працювали на території Польщі"/>
  </head>
  <body>
    <article>
      <h1>З’явилася нова інформація про українців, яких знайшли мертвими в морозильній камері в Польщі</h1>
      <address>
        <time datetime="2019-11-12T22:59:06+00:00">12 Nov 2019, 22:59</time>
      </address>
      <h4>Українці легально працювали на території Польщі</h4>
      <p>Двоє українців, яких знайшли мертвими в Польщі в морозильній камері, приїхали на заробітки.</p>
      <p>Про це «<a href="https://www.ukrinform.ua/rubric-society/2816915-u-polsi-znajsli-tila-dvoh-ukrainskih-zarobitcan.html">Укрінформу»</a> повідомила керівник консульського відділу посольства України в Варшаві Світлана Криса.</p>
      <p>«Поліція поінформувала нас про цей випадок. Двоє померлих родом з Тернопільської області, і вони є родичами: дядько та племінник», — сказала вона, додавши, що чоловіки легально працювали на території Польщі.</p>
      <p>За словами дипломата, розтин тіл відбудеться в середу, 13 листопада, а їх вивезення в Україну планується на четвер, 14 листопада.</p>
      <p>Раніше стало відомо, що у Лодзінському воєводстві Польщі <a href="https://glavcom.ua/news/u-morozilniy-kameri-na-polskomu-skladi-znayshli-tila-dvoh-ukrajinciv--639474.html">виявили тіла двох українців у холодильній камері для зберігання фруктів</a>.</p>
      <p>Обидва загиблих жили на території господарства, де стався інцидент, але поки що не встановлено, за яких обставин вони опинилися в холодильній камері - приміщенні з контрольованим анаеробним середовищем. Увійти в нього означає піддати себе смертельній небезпеці.</p>
      <p>Також нагадаємо, що на фабриці концерну LG біля Вроцлава, Польща, <a href="https://glavcom.ua/news/u-polshchi-na-fabrici-zaginuv-ukrajinec-619024.html">від важких виробничих травм помер</a> 28-річний українець. </p>
      <p>Раніше повідомлялося, що поблизу населеного пункту Тарнувка у Полковіцькому повіті, що у Польщі, під час розширення водосховища <a href="https://glavcom.ua/news/tragediya-u-polshchi-na-roboti-zaginuv-zarobitchanin-z-ternopilshchini-618799.html">загинув заробітчанин</a> з Тернопільської області.</p>
      <p>Крім того повідомлялося, що ослаблення регуляцій в Німеччині може <a href="https://glavcom.ua/news/u-polshchi-na-fabrici-zaginuv-ukrajinec-619024.html">відібрати у Варшави 20-25% українських заробітчан</a> впродовж наступних чотирьох років.</p>
      <blockquote><b>Читайте також: <br/></b><br/>   •  <b><a href="https://glavcom.ua/country/society/klyuch-do-procvitannya-chi-poboretsya-zelenskiy-za-ukrajinskih-zarobitchan-618377.html">Ключ до процвітання. Чи побореться Зеленський за українських заробітчан?</a></b></blockquote>
      <related>
        <a href="https://glavcom.ua/news/u-morozilniy-kameri-na-polskomu-skladi-znayshli-tila-dvoh-ukrajinciv--639474.html"/>
        <a href="https://glavcom.ua/news/sloveniya-hoche-peremaniti-do-sebe-ishche-bilshe-pracivnikiv-z-ukrajini--638355.html"/>
        <a href="https://glavcom.ua/economics/finances/na-robotu-do-polshchi-yak-ukrajina-pryamuje-do-demografichnoji-katastrofi-ostanni-dani-637730.html"/>
      </related>
    </article>
  </body>
</html>