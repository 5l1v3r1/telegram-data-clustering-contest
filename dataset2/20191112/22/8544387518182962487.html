<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/13/gntm-2-i-paiktria-pou-apohorise-vid/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T22:22:00+00:00"/>
    <meta property="og:title" content="GNTM 2: Αυτή είναι η παίκτρια που αποχώρησε από το ριάλιτι (vid)"/>
    <meta property="og:description" content="Όσο πάει και στενεύουν τα περιθώρια στο GNTM 2, με αποτέλεσμα οι δοκιμασίες να δυσκολεύουν και οι παίκτριες του διαγωνισμού να καλούνται να φέρουν εις πέρας όλο και πιο απαιτητικά concepts."/>
  </head>
  <body>
    <article>
      <h1>GNTM 2: Αυτή είναι η παίκτρια που αποχώρησε από το ριάλιτι (vid)</h1>
      <h2>GNTM 2: Μεγάλη συγκίνηση στο πλατό της σημερινής αποχώρησης!</h2>
      <address><time datetime="2019-11-12T22:22:00+00:00">12 Nov 2019, 22:22</time> by <a rel="author">neolaia.gr Team</a></address>
      <p>Όσο πάει και στενεύουν τα περιθώρια στο <a href="https://www.neolaia.gr/tag/gntm-2/"><b>GNTM 2, </b></a>με αποτέλεσμα οι δοκιμασίες να δυσκολεύουν και οι παίκτριες του διαγωνισμού να καλούνται να φέρουν εις πέρας όλο και πιο απαιτητικά concepts.</p>
      <p>Στη δοκιμασία αποχώρησης που είδαμε σήμερα, Τρίτη 12 Νοεμβρίου, η κάθε μια από τις διαγωνιζόμενες κλήθηκε να συνεργαστεί με μια σχεδιάστρια ρούχων από τις καλεσμένες στο σόου και, όχι απλώς να φωτογραφηθεί σε μια street style φωτογράφιση στο κέντρο της Αθήνας, αλλά να επιλέξει και μόνη της μέσα σε 1 λεπτό ποια λήψη της θα φτάσει στα χέρια της κριτικής επιτροπής.</p>
      <p>Με λίγα λόγια, το αποψινό κόνσεπτ σήμαινε 10 φωτογραφικά clicks και μόνο 1 λεπτό για την επιλογή της καλύτερης φωτογραφίας.</p>
      <p>Το αβαντάζ της σημερινής δοκιμασίας είχε η <b><a href="https://www.neolaia.gr/tag/%CE%BC%CE%B1%CF%81%CE%AF%CE%B1-%CE%BC%CE%B9%CF%87%CE%B1%CE%BB%CE%BF%CF%80%CE%BF%CF%8D%CE%BB%CE%BF%CF%85/">Μαρία Μιχαλοπούλου</a></b>, η οποία επέλεξε να «χαντακώσει» την<a href="https://www.neolaia.gr/tag/%CE%BA%CE%AC%CF%84%CE%B9%CE%B1-%CF%84%CE%B1%CF%81%CE%B1%CE%BC%CF%80%CE%B1%CE%BD%CE%BA%CF%8C/"><b> Κάτια Ταραμπανκό</b></a>, διαλέγοντας για εκείνη την τελική λήψη που θα κατέληγε μπροστά στους κριτές στο πλατό αποχώρησης του GNTM 2. Εκ του αποτελέσματος, ωστόσο, μάλλον έπεσε στο κενό η στρατηγική της Μαρίας, αφού η Κάτια αποθεώθηκε από τους κριτές για την φωτογραφία της στη social media καμπάνια και άκουσε θετικά σχόλια μετά από καιρό.</p>
      <p>Προς αποχώρηση στο σημερινό πλατό του GNTM 2 ήταν η <b><a href="https://www.neolaia.gr/2019/10/09/anna-xatzi-pragmata-gia-thn-paiktria-gntm-2/">Άννα Χατζή</a></b>, η <b><a href="https://www.neolaia.gr/2019/10/07/marina-grigoriou-pragmata-pou-de-gnwrizes-gntm/">Μαρίνα Γρηγορίου</a></b> και η <b><a href="https://www.neolaia.gr/tag/%CE%B1%CF%83%CE%B7%CE%BC%CE%AF%CE%BD%CE%B1-%CF%87%CE%B1%CF%81%CE%AF%CF%84%CE%BF%CF%85/">Ασημίνα Χαρίτου.</a></b></p>
      <p>Τελικά, η κοπέλα που δεν κατάφερε να συνεχίσει στο GNTM 2 και αποχώρησε σε κλίμα έντονης συγκίνησης, μετά από απόφαση των κριτών είναι η… <b>Μαρίνα Γρηγορίου.</b></p>
      <p>
        <b>Δες το σχετικό απόσπασμα της αποχώρησης παρακάτω:</b>
      </p>
      <figure>
        <iframe src="https://www.youtube.com/embed/ec6ckearTqA" width="1195" height="672" data-service="Youtube" scrolling="no"/>
      </figure>
      <p>
        <b>Δείτε ακόμα: <a href="https://www.neolaia.gr/2019/10/07/marina-grigoriou-pragmata-pou-de-gnwrizes-gntm/">Μαρίνα Γρηγορίου: 12 πράγματα που δε γνώριζες για την παίκτρια του GNTM 2</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/youtube-tha-kleisei-logariasous-pou-den-poulane/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/marina-grigoriou-i-proti-anartisi-meta-tin-apohrisi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/13/pou-i-htipaei-i-kakokeria-viktoria/"/>
        <a href="https://neolaia.gr/2019/11/13/17-noemvri-sxoles-katalipsi-enopsi-politehniou/"/>
        <a href="https://neolaia.gr/2019/11/13/fititis-katagelei-elas-ton-odigisan-sti-gada-mpikan-spiti-me-ta-kldiia-tou/"/>
      </related>
    </article>
  </body>
</html>