<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952418"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T01:23:07+00:00"/>
    <meta property="og:title" content="కొంచెం కోత వాత"/>
    <meta property="og:description" content="ADVT"/>
  </head>
  <body>
    <article>
      <h1>కొంచెం కోత వాత</h1>
      <address>
        <time datetime="2019-11-12T01:23:07+00:00">12 Nov 2019, 01:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>పన్ను శ్లాబుల్లో పలు మార్పులు?</b>
        </li>
        <li>
          <b>వచ్చే బడ్జెట్‌లో ప్రతిపాదించే అవకాశం</b>
        </li>
      </ul>
      <p>
        <b>అసలే ఆర్థిక మందగమనం. పైగా కార్పొరేట్లకు రూ.1.45 లక్షల కోట్ల పన్ను రాయితీ కల్పించింది ప్రభుత్వం. దీంతో ఖజానాకు భారీ గండిపడే పరిస్థితి ఏర్పడింది. పోయిన చోటే వెతుక్కోవాలన్న చందాన రాయితీలతో ఆదాయం తగ్గిన పన్నుల విభాగం నుంచే రాబడి పెంచుకోవడంపై సర్కారు దృష్టిపెట్టినట్లు తెలుస్తోంది. అందుకోసం ఐటీ టాస్క్‌ఫోర్స్‌ సిఫారసుల్లో కొన్నింటినైనా అమలు చేయాలని యోచిస్తున్నట్లు సమాచారం. వచ్చే ఆర్థిక సంవత్సరానికి (2020-21) ప్రవేశపెట్టబోయే బడ్జెట్‌లో పన్నులకు సంబంధించి పలు మార్పులను ప్రతిపాదించే అవకాశం ఉంది. ప్రత్యక్ష పన్నుల కేంద్ర మండలి (సీబీడీటీ) సభ్యుడు అఖిలేష్‌ రంజన్‌, ప్రభుత్వ ప్రధాన ఆర్థిక సలహాదారు కే సుబ్రమణియన్‌లతో కూడిన ఐటీ టాస్క్‌ఫోర్స్‌ ఆగస్టు 19న కేంద్రానికి రిపోర్టు సమర్పించింది. అందులోని కీలక సిఫారసులు..</b>
      </p>
      <p> </p>
      <p>
        <b>వ్యక్తిగత ఆదాయ పన్ను</b>
      </p>
      <p>ప్రస్తుత వ్యక్తిగత ఆదాయ పన్ను శ్లాబులను సమూలంగా మార్చాలని టాస్క్‌ఫోర్స్‌ ప్రతిపాదించింది. అలాగే, పలు మినహాయింపులకు కొంత కత్తెర వేయాలని, కొన్నింటిని రద్దు చేయాలని, పన్నుకు అదనంగా వసూలు చేస్తున్న సర్‌చార్జ్‌ను ఎత్తివేయాలని సూచించింది. అయితే, ఆదాయ పన్ను మినహాయింపు పరిమితి మార్పుపై మాత్రం ఎలాంటి సిఫారసు చేయకపోవడం గమనార్హం. ప్రస్తుతం రూ.2.5 లక్షల వరకు వార్షికాదాయంపై పన్ను మినహాయింపు లభిస్తోంది.</p>
      <p> </p>
      <p>
        <b>రద్దు చేసేందుకు అవకాశమున్న మినహాయింపులు</b>
      </p>
      <ul>
        <li>ఫిక్స్‌డ్‌ డిపాజిట్లపై ఆర్జించే వడ్డీ</li>
        <li>ఈక్విటీ అనుసంధానిత పొదుపు పథకాలపై రిటర్నులు</li>
        <li>బీమా పథకంపై లభించే రిటర్నులు</li>
      </ul>
      <p>
        <b> </b>
      </p>
      <p>
        <b>పెట్టుబడులపై ఆర్జిత పన్ను</b>
      </p>
      <p>
        <b>క్యాపిటల్‌ గెయిన్‌ టాక్స్‌</b>
      </p>
      <p>
        <b>(పెట్టుబడులపై ఆర్జిత పన్ను) కోసం ఆస్తులను మూడు విభాగాలుగా </b>
        <b>విభజించాలి. అవి..</b>
      </p>
      <p>1. ఈక్విటీ</p>
      <p>2. నాన్‌ ఈక్విటీ ఫైనాన్షియల్‌ అసెట్స్‌</p>
      <p>3. స్థిరాస్తి తదితరాలు</p>
      <p> </p>
      <p>
        <b>స్వల్పకాలిక పెట్టుబడుల  ఆర్జిత పన్ను- 15%</b>
      </p>
      <ul>
        <li>
          <b>దీర్ఘకాలిక పెట్టుబడుల ఆర్జిత పన్ను</b>
        </li>
        <li>
          <b>ఈక్విటీలు : 10%</b>
        </li>
        <li>
          <b>ఇతర విభాగాలు : 20%</b>
        </li>
      </ul>
      <p> </p>
      <p>
        <b>కంపెనీలకు.. డివిడెండ్‌ డిస్ట్రిబ్యూషన్‌ టాక్స్‌ ఎత్తివేత</b>
      </p>
      <ul>
        <li>విదేశీ కంపెనీలపై పన్ను 40%</li>
        <li>నుంచి 25 శాతానికి తగ్గింపు</li>
        <li>ప్రిజంప్టివ్‌ టాక్స్‌ నిబంధనలు మరింత పటిష్ఠం</li>
      </ul>
      <p>
        <b>ప్రస్తుత క్యాపిటల్‌ గెయిన్‌ టాక్స్‌</b>
      </p>
      <p>ఏడాదికిపైగా కలిగి ఉన్న ఈక్విటీలు, ప్రిఫరెన్షియల్‌ షేర్లు, ఈక్విటీ ఆధారిత మ్యూచువల్‌ ఫండ్లు, జీరో కూపన్‌ బాండ్లు, యూటీఐ యూనిట్లను దీర్ఘకాలిక పెట్టుబడులుగా పరిగణిస్తున్నారు. రియల్‌ ఎస్టేట్‌ అయితే 24 నెలలు, డెట్‌ ఆధారిత మ్యూచువల్‌ ఫండ్లు, ఆభరణాలైతే 36 నెలలకు మించితే దీర్ఘకాలిక పెట్టుబడులుగా పరిగణిస్తున్నారు.</p>
      <p> </p>
      <p>
        <b>కత్తెర పడేందుకు అవకాశమున్న పన్ను మినహాయింపులు</b>
      </p>
      <ul>
        <li> <b>ప్రావిడెంట్‌ ఫండ్‌</b></li>
        <li>
          <b>విరాళాలు</b>
        </li>
        <li>
          <b>వైద్య, విద్య ఖర్చులు</b>
        </li>
        <li>
          <b>గృహ రుణం</b>
        </li>
      </ul>
    </article>
  </body>
</html>