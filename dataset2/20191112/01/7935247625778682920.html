<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegol-otobus-terminalinde-onlem-alinmazsa-kazalar-kacinilmaz-olacak-15568yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T01:00:00+00:00"/>
    <meta property="og:title" content="İnegöl Otobüs Terminali’nde önlem alınmazsa kazalar kaçınılmaz olacak"/>
    <meta property="og:description" content="İnegöl’deki Şehirlerarası Otobüs Terminali’ne girmeyen otobüs firmaları otogar önünde yolcu alarak hem trafiği hem de yolcuların güvenliğini..."/>
  </head>
  <body>
    <article>
      <h1>İnegöl Otobüs Terminali’nde önlem alınmazsa kazalar kaçınılmaz olacak</h1>
      <address><time datetime="2019-11-12T01:00:00+00:00">12 Nov 2019, 01:00</time> by <a rel="author">Söz Sizde</a></address>
      <p><b>İ</b>negöl’deki Şehirlerarası Otobüs Terminali’ne girmeyen otobüs firmaları otogar önünde yolcu alarak hem trafiği hem de yolcuların güvenliğini tehlikeye sokuyor.</p>
      <p>Büyükşehir Belediyesi’nin sınırlarının genişletilmesi ile Büyükşehir Belediyesi’ne bağlanan İnegöl Şehirlerarası Otobüs Terminali konumu gereği batıdan doğuya, doğudan batıya giden bütün otobüs firmalarının uğrak noktası.</p>
      <p>Bazı otobüs firmalarının terminale girmeden kavşakta yolcu indirip bindirmeleri hem trafiği hem de yolcuların güvenliğini tehlikeye sokuyor.</p>
      <figure>
        <img src="https://www.olay.com.tr/d/other/otogar.jpg"/>
      </figure>
      <p>Bu otobüs firmaları neden terminali kullanmaz bilemiyorum.</p>
      <p>Ancak trafik açısından risk oluşturdukları belli.</p>
      <p>Vatandaşın sesi olan Söz Sizde köşesi aracılığıyla yetkililerin, Büyükşehir Belediyesi’nin ve İnegöl Belediyesi’nin bu konuda önlem almasını rica ediyorum.</p>
      <p>
        <b>Bir okur</b>
      </p>
      <p> </p>
      <p>
        <b>Hastaneler bölgesi ama yolları taşrada bile olmayacak kadar kötü</b>
      </p>
      <figure>
        <img src="https://www.olay.com.tr/d/other/park-023.jpg"/>
      </figure>
      <p>
        <b>Y</b>
      </p>
      <p>üksek İhtisas Eğitim ve Araştırma Hastanesi ile Ağız ve Diş Sağlığı Hastanesi’nin karşısındaki kaldırımdan bir görüntü.</p>
      <p>Daha doğrusu, burada kaldırım var mı yok mu belli değil. Kaldırım kaldırım gibi değil zaten. Ortada trafo ve aydınlatma direği.</p>
      <p>Burası hastaneler bölgesi ama ne yolları ne de kaldırımlar ne hikmetse kırsalda dahi olmayacak kadar kötü durumda.</p>
      <p>Yol dar ve bununla beraber birer şerit otopark.</p>
      <p>Yayalar o bozuk kaldırımlarda ayaklarını burkmamak için adım adım yürümek ya da caddede işleyen trafiğin içinde yürümek zorunda kalıyor.</p>
      <p><b>Büyükşehir Belediyesi</b>’nin bu hastaneler bölgesini rahatlatacak önlemler alması gerektiğini düşünüyorum.</p>
      <p>
        <b>Bir vatandaş</b>
      </p>
    </article>
  </body>
</html>