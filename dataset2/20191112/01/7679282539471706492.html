<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-kartik-purnima-2019-to-guru-nanak-jayanti-2019-according-to-astrology-know-the-festivals-and-vrats-coming-in-this-week-between-12th-november-to-18th-november-2019-2844793.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T01:47:28+00:00"/>
    <meta property="og:title" content="आज है कार्तिक पूर्णिमा, जानें इस सप्ताह के सभी बड़े व्रत-त्योहार"/>
    <meta property="og:description" content="Kartik purnima 2019: कार्तिक महीने की पूर्णिमा को कार्तिक पूर्णिमा कहा जाता है। इस साल कार्तिक पूर्णिमा आज यानी 12 नवंबर को मनाई जा रही है। आज के दिन भगवान विष्णु अपनी योग निद्रा से जागे थे..."/>
  </head>
  <body>
    <article>
      <h1>आज है कार्तिक पूर्णिमा, जानें इस सप्ताह के सभी बड़े व्रत-त्योहार</h1>
      <address><time datetime="2019-11-12T01:47:28+00:00">12 Nov 2019, 01:47</time> by <a rel="author">लाइव हिन्दुस्तान टीम,नई दिल्ली</a></address>
      <p><b>Kartik purnima 2019:</b> कार्तिक महीने की पूर्णिमा को कार्तिक पूर्णिमा कहा जाता है। इस साल कार्तिक पूर्णिमा आज यानी 12 नवंबर को मनाई जा रही है। आज के दिन भगवान विष्णु अपनी योग निद्रा से जागे थे जिससे प्रसन्न होकर समस्त देवी-देवताओं ने पूर्णिमा को लक्ष्मी-नारायण की महाआरती कर दीप प्रज्वलित किए। इस दिन भगवान विष्णु का व्रत, दान व पूजन का विधान है।</p>
      <p>कार्तिक पूर्णिमा को गंगा स्नान एवं तीर्थ स्थान पर स्नान दान का बड़ा महत्व माना जाता है।यह दिन देवताओं की दीपावली माना जाता है। खास बात यह है कि इस बार कार्तिक पूर्णिमा और गुरु नानक जयन्ती एक ही दिन मंगलवार को पड़ रहे हैं। ऐसे में इस पूरे सप्ताह आपको किसी व्रत और त्योहार को लेकर कोई कन्फ्यूजन न हो इसलिए आपको बताते हैं किस दिन पड़ रहा है कौन सा व्रत-त्योहार।</p>
      <p>
        <b>सप्ताह के व्रत-त्योहार- 12 नवंबर से 18 नवंबर तक</b>
      </p>
      <p>12 नवंबर (मंगलवार) : मन्वादि। कार्तिक पूर्णिमा। स्नान-दान की पूर्णिमा। पुष्कर यात्रा। गुरुनानक देव की जयंती। त्रिपुरोत्सव। भीष्म पंचक समाप्त। देव दीपावली। भरणी दीपम।<br/>13 नवंबर (बुधवार) : कृत्तिका दीपम। <br/>14 नवंबर(गुरुवार) : मार्गशीर्ष कृष्ण द्वितीया सायं 7 बज कर 55 मिनट तक पश्चात तृतीया।  <br/>15 नवंबर (शुक्रवार) : संकष्टी श्री गणेश चतुर्थी व्रत। <br/>16 नवंबर (शनिवार) : आकाशदीप समाप्ति। सूर्य की वृश्चिक संक्रांति रात्रि 12.40 पर। संक्रांति का पुण्यकाल अगले दिन। <br/>17 नवंबर (रविवार) : संक्रांति का पुण्यकाल सूर्योदय से प्रात: 8.51 बजे तक। गंगा प्रयाग में स्नान एवं दीपदान।<br/>18 नवंबर (सोमवार) : भद्रा सायं 5 बज कर 10 मिनट से रात्रि 4 बज कर 23 मिनट तक।  <b>  </b></p>
      <p>
        <b>पं. वेणीमाधव गोस्वामी</b>
      </p>
    </article>
  </body>
</html>