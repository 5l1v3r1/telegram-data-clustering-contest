<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/podatok-na-aviaciyu-planuyut-poshiriti-na-vsyu-yevrozonu-329294_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T01:45:00+00:00"/>
    <meta property="og:title" content="Податок на авіацію планують поширити на всю Єврозону"/>
    <meta property="og:description" content="На сьогодні податок на авіаквитки запровадили Німеччина, Франція, Швеція і Нідерланди."/>
  </head>
  <body>
    <article>
      <h1>Податок на авіацію планують поширити на всю Єврозону</h1>
      <h2>На сьогодні податок на авіаквитки запровадили Німеччина, Франція, Швеція і Нідерланди.</h2>
      <address>
        <time datetime="2019-11-12T01:45:00+00:00">12 Nov 2019, 01:45</time>
      </address>
      <p>Німеччина ініціює введення <b><a href="https://dt.ua/ECONOMICS/sud-skasuvav-bagatomilyonni-vimogi-podatkivciv-do-mau-kolomoyskogo-310577_.html">податку на авіаквитки</a></b>, який вона ввела в 2011 році і тепер хоче поширити на країни єврозони. Німеччина, Франція, Нідерланди і Швеція вже звернулися до заступника голови ЄК з питань екології Франса Тіммерманса з відповідною пропозицією. Податок на авіацію поставить всі країни ЄС в однакові умови і буде засобом компенсації за забруднення навколишнього середовища.</p>
      <p>Зараз у Німеччині з авіапасажирів стягується збір у розмірі від 7,38 євро до 41,49 євро залежно від дальності рейсу. Уряд країни запропонував підняти його з 1 квітня 2020 року до 13,03-59,43 євро з одночасним зниженням ПДВ на квитки на поїзди далекого прямування з 19% до 7%.</p>
      <p>З 1 квітня 2018 року Швеція ввела податок на авіаквитки, який становить 60-400 крон (5,6-37,3 євро) в залежності від дальності перельоту.</p>
      <p>Франція планує ввести податок на авіацію з 2020 року. Передбачається, що з пасажирів економ-класу буде стягуватися збір 1,5 євро при вильоті в країни ЄС і 3 євро при вильоті за межі ЄС. Для пасажирів бізнес-класу цей збір становитиме 9 євро та 18 євро відповідно.</p>
      <p>Найбільша авіакомпанія Air France заявила, що новий податок буде коштувати їй більш ніж 60 млн євро в рік, знизить її можливості для інвестицій у більш сучасні літаки, які менше забруднюють навколишнє середовище, і значно послабить конкурентоспроможність.</p>
      <p>В Нідерландах новий податок на авіацію планують запустити з 2021 року. Планується, що збір з кожного пасажира складе 7 євро. Одночасно з цим країна хоче ввести податок на вантажні перевезення, які виконуються авіатранспортом, у розмірі 3,85 євро з кожної тонни вантажу.</p>
      <p>Раніше повідомлялося про те, що <b><a href="https://dt.ua/ECONOMICS/ryanair-i-wizzair-pidvischili-vartist-perevezennya-malogo-bagazhu-301939_.html">лоукостери Ryanair і wizzair</a></b> підвищили вартість перевезення малого багажу.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>