<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639632/%D8%A7%D8%B9%D8%AA%D8%B5%D8%A7%D8%A8-%DA%A9%D8%A7%D8%B1%DA%A9%D9%86%D8%A7%D9%86-%D8%B4%D8%B1%DA%A9%D8%AA-%D9%87%D9%88%D8%A7%D9%BE%DB%8C%D9%85%D8%A7%DB%8C%DB%8C-%DA%A9%D9%88%DB%8C%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T14:11:00+00:00"/>
    <meta property="og:title" content="اعتصاب کارکنان شرکت هواپیمایی کویت"/>
    <meta property="og:description" content="سندیکای کارکنان هواپیمایی کویت به منظور مطالبه کمک هزینه یکسان برای همه کارکنان، یک اعتصاب جزئی ترتیب داد و کارکنان به مدت یک ساعت دست از کار کشیدند."/>
  </head>
  <body>
    <article>
      <h1>
        <a href="https://www.bultannews.com/fa/news/639632/%D8%A7%D8%B9%D8%AA%D8%B5%D8%A7%D8%A8-%DA%A9%D8%A7%D8%B1%DA%A9%D9%86%D8%A7%D9%86-%D8%B4%D8%B1%DA%A9%D8%AA-%D9%87%D9%88%D8%A7%D9%BE%DB%8C%D9%85%D8%A7%DB%8C%DB%8C-%DA%A9%D9%88%DB%8C%D8%AA">اعتصاب کارکنان شرکت هواپیمایی کویت</a>
      </h1>
      <h2>سندیکای کارکنان هواپیمایی کویت به منظور مطالبه کمک هزینه یکسان برای همه کارکنان، یک اعتصاب جزئی ترتیب داد و کارکنان به مدت یک ساعت دست از کار کشیدند.</h2>
      <address><time datetime="2019-11-12T14:11:00+00:00">12 Nov 2019, 14:11</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از سومریه نیوز عراق، تعدادی از کارکنان شرکت هواپیمایی در محوطه فرودگاه کویت به منظور مطالبه حقوق خود از ساعت ۱۰ تا ۱۱ صبح به وقت محلی به مدت یک ساعت تجمع کردند.</p>
      <p>این سندیکا در ازای خطراتی مانند بیماری‌های واگیردار، سر و صدا، آلودگی و شب‌بیداری که کارکنان به دلیل ماهیت کار خود در معرض آنها قرار دارند، خواستار دریافت کمک‌هزینه یکسان برای همه کارکنان شرکت هواپیمایی شد.</p>
      <p>در حالی که شرکت هواپیمایی کویت اعلام کرد، پروازها در فرودگاه کویت تحت تأثیر اعتصاب مذکور قرار نگرفت و روند طبیعی خود را داشت، جابر العازمی، رئیس سندیکای کارکنان شرکت هواپیمایی از لغو پنج تا شش پرواز در اثر این اعتصاب خبر داد.</p>
      <p>وی افزود: امروز در اولین اعتصاب خود موفق شدیم و امیدواریم که به اعتصاب دوم و سوم نرسیم، زیرا این اقدام خساراتی را برای شرکت هواپیمایی به بار خواهد آورد.</p>
    </article>
  </body>
</html>