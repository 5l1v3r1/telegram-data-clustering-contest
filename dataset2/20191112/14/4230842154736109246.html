<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191112-dyvni-anomaliyi-ta-dorogotsinni-metaly-shho-pryhovuye-temnyj-bik-misyatsya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T14:45:44+00:00"/>
    <meta property="og:title" content="Дивні аномалії та дорогоцінні метали. Що приховує темний бік Місяця"/>
    <meta property="og:description" content="Темний бік Місяця досі приховує таємниці. Дехто вірить, що там знаходяться секретні військові бази та навіть живуть прибульці."/>
  </head>
  <body>
    <article>
      <h1>Дивні аномалії та дорогоцінні метали. Що приховує темний бік Місяця</h1>
      <address>
        <time datetime="2019-11-12T14:45:44+00:00">12 Nov 2019, 14:45</time>
      </address>
      <p><b>Темний бік Місяця досі приховує таємниці</b>. Дехто вірить, що там знаходяться секретні військові бази та навіть живуть прибульці.</p>
      <p>Та вже 2019 року земний <b>апарат здійснив першу історичну посадку на невидимому із Землі боці Місяця</b>. В космічній гонці довжиною у півстоліття вперед впевнено виривається піднебесна.</p>
      <p>
        <b>Читайте: </b>
        <a href="https://fakty.com.ua/ua/svit/20191111-povnistyu-elektrychnyj-nasa-predstavylo-novyj-litak/">Повністю електричний: NASA представило новий літак</a>
      </p>
      <p>Китайська міжпланетна станція мала амбітні плани <b>виростити на супутнику аж 5 видів рослин</b>, але несподівано згорнула експеримент після першого ж паростка бавовни. Інші плани програми теж забуксують.</p>
      <p>Китайці нічого не коментували, а мережею ширилися чутки, що <b>винні у цьому дивні місячні аномалії</b>, що спостерігають на супутнику Землі астрономи з усього світу.</p>
      <p>Місяць завжди повернутий до Землі одним боком, а зворотній ми бачити не можемо. Саме з ним пов’язують незвичні явища: <b>зірки, які рухаються, блимання світла, плями дивної форми</b>.</p>
      <figure>
        <iframe src="https://www.youtube.com/embed/wpXQKY_6qZw" width="560" height="315" data-service="Youtube" scrolling="no"/>
      </figure>
      <p>Дров у містичне багаття навколо темного боку Місяця додали і дві цьогорічні аварії під час посадки на земний супутник. <b>Розбилися посадковий модуль Вікрам з Індії та ізраїльський зонд Берешит</b> із копією Тори на борту, який перед падінням зробить останній загадковий знімок.</p>
      <p>Розпочалося космічне протистояння із запуску Радянським союзом у космос першої людини. А <b>США відігралися відправивши на Місяць своїх астронавтів</b>.</p>
      <p>Відео прогулянки Ніла Армстронга Місяцем передивлятимуться тисячі разів. Скептики доводитимуть, що американці на супутнику ніколи не були, а <b>все це голлівудська постановка режисера Стенлі Кубрика</b>.</p>
      <blockquote><b>Фото сліду, що залишив Армстронг назвуть занадто чітким</b>, а тремтливий прапор, там де немає атмосфери і вітру – нереалістичним.</blockquote>
      <p><b>На Землю американська місія доставить майже 400 кілограмів місячного ґрунту</b>. Так з’явиться припущення, що під поверхнею Місяця можуть знаходитись рідкісні природні копалини, у тому числі й дорогоцінні метали. Зокрема, каліфорній, вартість якого $200 млн за один грам.</p>
      <p><b>Маленький шматочок Місяця, який потрапив на Землю у вигляді метеориту, що впав у Сахарі коштує $2 тис. за грам</b>. То ж заробити можна було б навіть на камінні, вже не кажучи про безцінні корисні копалини.</p>
      <blockquote>Про незручну таємницю розкаже астронавт Баз Олдрін, який був на місяці разом з Нілом Армстронгом. <b>Начебто Аполлон супроводжувало НЛО</b>, що відкидало неприроднє світло. З’явиться навіть інформація, що астронавти начебто зустріли прибульців обличчя до обличчя.</blockquote>
      <p>Шотландський хакер Гері Маккіман навіть зламав 10 років тому сервери Національного Аерокосмічного Агентства США щоб <b>довести, що зустріч з НЛО була в дійсності</b>.</p>
      <p><b>За хакера розгорнулася справжня боротьба</b>. Британія категорично відмовила Сполученим Штатам у його екстрадиції. Але довести чи спростувати чи існувала реально інформація НАСА про знайдені на Місяці сліди давньої цивілізації не можливо.</p>
      <p>У розсекречених американських документах <b>є свідоцтва про програму Орізон зі створення військової бази на Місяці</b>. Планувалося відправляти туди у річне відрядження по два десятки військових і створити умови для бомбардування Землі. За конспірологічною версію, така база на темному боці Місяця вже є.</p>
      <p>На Місяці низька гравітація, яка вшестеро менша за земну. До того ж тут зручні рельєфи і грунти для створення космічних баз. За однією із програм НАСА <b>Сполучені Штати планують освоїти кратер Шеклтон на Південному полюсі Місяця і створити там колонію роботів</b>.</p>
      <p>А Трамп навіть поставив завдання директору космічного агентства, що <b>за 5 років Америка має повернутись на Місяць</b>. Росія вже перелякано заявляє, що Штати таким чином отримають значну перевагу у гонці озброєнь.</p>
      <p>Але поки всі планують, то засновник SpaceX <b>Ілон Маск готує до відправки в експедицію навколо Місяця першого космічного туриста</b>. Ним стане японський мільярдер Юсака Маедзав. Можливо саме він і проллє світло на таємниці найближчого до Землі небесного світила.</p>
      <p>Нагадаємо, вперше в історії відразу двоє американських жінок-астронавток<a href="https://fakty.com.ua/ua/lifestyle/20191018-vpershe-v-istoriyi-u-vidkrytyj-kosmos-vyjshly-dvi-zhinky-astronavtky/"> вийшли у відкритий космос</a> з борту Міжнародної космічної станції.</p>
    </article>
  </body>
</html>