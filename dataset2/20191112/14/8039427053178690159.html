<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953085"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T14:07:32+00:00"/>
    <meta property="og:title" content="బోగస్ కాంట్రాక్టులు... రూ. 3 వేల కోట్ల హవాలా రాకెట్"/>
    <meta property="og:description" content="ADVT"/>
  </head>
  <body>
    <article>
      <h1>బోగస్ కాంట్రాక్టులు... రూ. 3 వేల కోట్ల హవాలా రాకెట్</h1>
      <address>
        <time datetime="2019-11-12T14:07:32+00:00">12 Nov 2019, 14:07</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ :</b> ఇది మామూలు ఆర్ధిక నేరం కాదు. ఏకంగా రూ. 3 వేల కోట్ల మోసం. అది కూడా కార్పొరేట్ స్థాయి సంస్థలే చేసిన దురాగతం. ఆ సంస్థలు... బోగస్ పేర్లతో కాంట్రాక్టులు పొందుతూ, హవాలా లావాదేవీలు నడిపినట్లు ఆదాయపు పన్ను శాఖ దాడుల్లో బయటపడింది. సీబీడీటీ ఈ విషయాన్ని వెల్లడించింది. ఈ సంస్థల్లో ఎక్కువ భాగం హైదరాబాద్, ఢిల్లీ, ముంబై పరిధుల్లోనే ఉన్నాయి. వివరాలిలా ఉన్నాయి.</p>
      <p> ఆదాయపు పన్ను చెల్లింపుల ఎగవేతల నేపధ్యంలో ఈ నెల మొదటి వారంలో జరిపిన సోదాల్లో ఈ హవాలా రాకెట్ బయటపడింది. హైదరాబాద్ సహా ఈరోడ్, ఆగ్రా, ముంబై, గోవా, ఢిల్లీ, పూణె నగరాల్లో ఈ సోదాలు జరిగాయి. బోగస్ బిల్లులను జారీ చేస్తూ హవాలా లావాదేవీలను జరుపుతున్న ఈ మూఠాలను గుర్తించినట్లు ఆదాయపు పన్ను శాఖ వర్గాలు వెల్లడించాయి. ఇంకా నేరుగా చెప్పాలంటే... తమ వద్ద ఉన్న నల్ల ధనాన్ని ప్రముఖ ఇన్‌ఫ్రా సంస్థలు హవాలా ద్వారా మార్చుకునే క్రమమే ఈ బోగస్ బిల్లుల వ్యవహారమని అధికార వర్గాలు చెబుతున్నాయి.  కాగా బోగస్ కాంట్రాక్టుల ద్వారా జరుగుతున్న హవాలా లావాదేవీలకు సంబంధించి సీబీడీటీ దగ్గర పక్కా ఆధారాలున్నట్లు సమాచారం. అయితే ఆయా సంస్థల పేర్లు మాత్రం వెల్లడి కాలేదేు. అయితే వాటిపై చట్టపరంగా చర్యలు తీసుకునేందుకు ఆదాయపు పన్ను శాఖ వర్గాలు సమాయత్తమవుతున్నాయి. ఈ వ్యవహారంలో భాగంగా ఆంధ్రప్రదేశ్‌కు చెందిన ఓ వ్యక్తికి కూ. 150 కోట్ల మేరకు చెల్లింపులు జరిగినట్లుగా వార్తలు వచ్చిన విషయం విదితమే.</p>
    </article>
  </body>
</html>