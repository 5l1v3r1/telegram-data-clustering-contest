<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/gabriela-firea-primarul-general-al-bucurestiului-il-provoc-pe-orban-la-o-dezbatere-despre-administratia-publica-18573017"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T14:28:52+00:00"/>
    <meta property="og:title" content="Gabriela Firea, primarul general al Bucureştiului: Îl provoc pe Orban la o dezbatere despre administraţia publică"/>
    <meta property="og:description" content="Primarul general al Capitalei, Gabriela Firea, l-a provocat, marţi, pe premierul Ludovic Orban la o dezbatere pe teme de administraţie publică ”pentru a se vedea cât de incompetent este”. ”Cred că atunci când adoarme se gândeşte la mine şi când se trezeşte la fel”, a mai spus Firea."/>
  </head>
  <body>
    <article>
      <h1>Gabriela Firea, primarul general al Bucureştiului: Îl provoc pe Orban la o dezbatere despre administraţia publică</h1>
      <address><time datetime="2019-11-12T14:28:52+00:00">12 Nov 2019, 14:28</time> by <a rel="author">Alexandru Costea, Mediafax</a></address>
      <p>Primarul general al Capitalei, Gabriela Firea, l-a provocat, marţi, pe premierul Ludovic Orban la o dezbatere pe teme de administraţie publică ”pentru a se vedea cât de incompetent este”. ”Cred că atunci când adoarme se gândeşte la mine şi când se trezeşte la fel”, a mai spus Firea.</p>
      <p>”Îl provoc public pe dl Orban, pentru că vrea să le demonstreze că le ştie pe toate şi, de regulă, cei care vor să demonstreze că le ştiu pe toate sunt foarte superficiali şi nu ştiu nimic şi sunt aproape calamităţi. Am văzut că a văzut o referire de fiecare dată la adresa mea la instalarea ministrilor. Se pare că îl inspir, că sunt o muză pentru noul premier. Cred că atunci când adoarme se gândeşte la mine şi când se trezeşte, la fel, se gândeşte la mine, pentru că aproape toate declaraţiile domniei sale conţin numele meu”, a declarat Gabriela Firea.</p>
      <p>Ea a mai spus că, pe de o parte, se simte măgulită.</p>
      <p>”Pe de altă parte îl invit la dezbatere pe o temă despre probleme administraţiei publice locale, pentru a se vedea cât de incompetent este”, a conchis Firea.</p>
    </article>
  </body>
</html>