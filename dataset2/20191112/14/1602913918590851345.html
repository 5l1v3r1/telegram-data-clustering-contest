<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/unicredit-lanseaza-de-black-friday-o-campanie-de-oferte-disponibila-exclusiv-online-18572984"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T14:20:58+00:00"/>
    <meta property="og:title" content="UniCredit lansează de Black Friday o campanie de oferte disponibilă exclusiv online"/>
    <meta property="og:description" content="UniCredit România lansează o campanie de Black Friday cu trei oferte speciale care vor fi disponibile exclusiv online, se arată într-un comunicat al băncii remis MEDIAFAX."/>
  </head>
  <body>
    <article>
      <h1>UniCredit lansează de Black Friday o campanie de oferte disponibilă exclusiv online</h1>
      <address><time datetime="2019-11-12T14:20:58+00:00">12 Nov 2019, 14:20</time> by <a rel="author">Teona Tomoiaga, Mediafax</a></address>
      <p>UniCredit România lansează o campanie de Black Friday cu trei oferte speciale care vor fi disponibile exclusiv online, se arată într-un comunicat al băncii remis MEDIAFAX.</p>
      <p>Campania include o ofertă tranzacţională de cont curent şi servicii ataşate de la UniCredit Bank cu zero costuri pe viaţă pentru primii 1.000 de clienţi noi care accesează campania, precum şi două oferte de creditare – respectiv pentru creditele de nevoi personale şi cardurile de credit UniCreditCard Principal şi Premium oferite de UniCredit Consumer Financing.</p>
      <p>„Pe data de 15 noiembrie, de Black Friday, vom oferi consumatorilor, pentru al doilea an la rând, posibilitatea de a beneficia de servicii financiare de la UniCredit în condiţii avantajoase. Bazându-ne pe succesul campaniei de anul trecut, am decis să eliminăm sau să reducem, pentru participanţii la campanie, anumite costuri sau comisioane aferente produselor bancare de cel mai mare interes în rândul consumatorilor: contul curent, cardurile de credit şi împrumuturile pentru realizări personale fără ipotecă”, a declarat Sorin Drăgulin, Director Produse şi Segmente în cadrul Diviziei de Retail UniCredit Bank., citat în comunicat.</p>
      <p>Campania va fi disponibilă exclusiv online în 15 noiembrie, între orele 09:00 – 17:00 şi va avea un număr limitat de oferte.</p>
      <p>Oferta tranzacţională de cont curent şi servicii ataşate va fi disponibilă primilor 1.000 de clienţi noi (care nu au şi nu au avut un cont curent UniCredit înainte de 15.11.2019) care accesează campania, pentru următoarele operaţiuni: deschidere, administrare lunară şi închidere pentru un cont curent în lei, euro, dolari; administrare lunară card de debit principal Visa Classic; plăţi prin Online Banking/Mobile Banking şi plăţi la ghişeu efectuate în lei (inclusiv comision sent/ReGIS) şi în euro şi dolari (inclusiv comision plată în regim de urgenţă); depuneri de numerar în lei, euro şi dolari în contul clientului la ghişeele băncii; retrageri de numerar în lei, euro, dolari la ghişeele băncii; retrageri de numerar şi interogare sold la ATM-urile băncii, în reţeaua Grupului UniCredit din străinătate, în reţeaua Euronet din România şi în reţeaua altor bănci din România şi străinătate - prin intermediul cardului de debit principal Visa Classic; Debitare directă intrabancară şi interbancară; activare şi administrare Online Banking şi Mobile Banking; Info SMS.</p>
      <p>Din punct de vedere al creditării, primii 200 de clienţi care aplică online în 15 noiembrie pentru un Credit de Nevoi Personale sau pentru Refinanţarea altor împrumuturi deţinute la alte instituţii financiare din România, vor beneficia, dacă îndeplinesc condiţiile pentru aprobarea creditului, de o dobândă specială, fixă, de 6,99%/an. Oferta se aplică pentru orice sumă finanţată între 1.500 şi 100.000 lei, în condiţiile ataşării unei asigurări de viaţă cu primă unică finanţată de 0,15% din valoarea creditului înmulţit cu perioada de creditare, aceasta oferind protecţie clienţilor în cazul incapacităţii de plată din diverse motive precum şomajul sau pierderea capacităţii de muncă, relatează sursa precizată.</p>
      <p>În plus, primele 200 de persoane care aplică on-line pentru un card de credit UniCreditCard Premium sau Principal pot primi de Black Friday 200 de lei cadou pe card (în puncte UniCredit, 1 punct = 1leu, conform Programului de Loialitate). Acestea pot fi folosite imediat după activarea cardului, fie pentru plata cumpărăturilor, fie pentru acoperirea comisionului de furnizare card de credit – emitere instrument de plată (în cazul cardului Principal - 39 de lei care se pot acoperi cu 30 de puncte UniCredit) sau de furnizare card de credit – administrare instrument de plată (în cazul cardului Premium - 200 de lei care se pot acoperi cu 180 de puncte UniCredit</p>
    </article>
  </body>
</html>