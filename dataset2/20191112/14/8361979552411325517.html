<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sud-skasuvav-rishennya-pro-dostup-dbr-do-danih-redakciji-shem-novini-ukrajini-50053096.html"/>
    <meta property="og:site_name" content="НВ"/>
    <meta property="article:published_time" content="2019-11-12T14:33:00+00:00"/>
    <meta property="og:title" content="Розслідування про Порошенка на Мальдівах: суд скасував рішення про доступ ДБР до даних редакції Схем"/>
    <meta property="og:description" content="У вівторок, 12 листопада, Київський апеляційний суд скасував постанову Печерського райсуду про доступ слідчих ДБР до внутрішніх документів редакції програми Схеми: корупція в деталях."/>
  </head>
  <body>
    <article>
      <h1>Розслідування про Порошенка на Мальдівах: суд скасував рішення про доступ ДБР до даних редакції Схем</h1>
      <h2>У вівторок, 12 листопада, Київський апеляційний суд скасував постанову Печерського райсуду про доступ слідчих ДБР до внутрішніх документів редакції програми Схеми: корупція в деталях.</h2>
      <address>
        <time datetime="2019-11-12T14:33:00+00:00">12 Nov 2019, 14:33</time>
      </address>
      <p>Про це повідомляє <a href="https://www.radiosvoboda.org/a/news-schemes-vygraly-apelyatsiyu/30266365.html">Радіо Свобода.</a></p>
      <p>Згідно з рішенням суду, клопотання ДБР про надання тимчасового доступу до документів, які знаходяться у розпорядженні Радіо Свобода, повернули до Печерського райсуду Києва на повторний розгляд.</p>
      <p>Адвокат Віра Крат зазначила, що рішення Київського апеляційного суду усунуло загрози обшуків на Радіо Свобода.</p>
      <p>При цьому вона не виключила, що Печерський суд повторно ухвалить рішення на користь ДБР.</p>
      <p>Нагадаємо, Печерський райсуд Києва <a href="https://nv.ua/ukr/ukraine/politics/vidpochinok-poroshenka-na-maldivah-sud-dav-dbr-dozvil-na-dostup-do-danih-zhurnalistiv-shem-novini-ukrajini-50049428.html">надав слідчим ДБР дозвіл на тимчасовий доступ до даних журналістів програми Схеми </a>про підготовку матеріалу про відпочинок екс-президента Петра Порошенка на Мальдівах.</p>
      <p>Журналісти з’ясували, що з 1 по 8 січня 2018 року <a href="https://nv.ua/ukr/ukraine/politics/poroshenko-na-maldivakh-jak-prezident-proviv-vidpustku-v-teplikh-krajakh-i-shcho-pro-tse-diznalisja-zhurnalisti-2446950.html">Порошенко перебував у відпустці на Мальдівах</a> інкогніто під чужим ім'ям. Повідомлень на офіційних сайтах про відпочинок глави держави не було.</p>
      <p>У редакції Схем зазначили, що <a href="https://nv.ua/ukr/ukraine/politics/poroshenko-na-maldivah-shemi-vvazhayut-nadmirnim-dostup-dbr-do-danih-redakciji-novini-ukrajini-50049491.html">доступ до даних є надмірним</a> та не виключили, що через відмову слідчі ДБР клопотатимуть про дозвіл на проведення обшуків на Радіо Свобода.</p>
    </article>
  </body>
</html>