<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/ispanya-sol-partiler-koalisyonda-anlasti-ancak-hukumet-kurulamiyor"/>
    <meta property="og:site_name" content="euronews"/>
    <meta property="article:published_time" content="2019-11-12T14:38:06+00:00"/>
    <meta property="og:title" content="İspanya: Sol partiler koalisyonda anlaştı ancak hükümet kurulamıyor"/>
    <meta property="og:description" content="Nisan ayından bu yana koalisyon kurma girişimlerinin sürdüğü İspanya'da Sosyalist Parti ile aşırı sol görüşlü Podemos Partisi 10 Kasım Pazar günü gerçekleşen erken seçimin ardından anlaşmaya vardı ancak yine de meclis çoğunluğu oluşturulamıyor."/>
  </head>
  <body>
    <article>
      <h1>İspanya: Sol partiler koalisyonda anlaştı ancak hükümet kurulamıyor</h1>
      <address><time datetime="2019-11-12T14:38:06+00:00">12 Nov 2019, 14:38</time> by <a rel="author">Sertaç Aktan</a></address>
      <p>Nisan ayından bu yana koalisyon kurma girişimlerinin sürdüğü İspanya'da Sosyalist Parti ile aşırı sol görüşlü Podemos Partisi 10 Kasım Pazar günü gerçekleşen erken seçimin ardından anlaşmaya vardı ancak yine de meclis çoğunluğu oluşturulamıyor.</p>
      <p>Son dört yılda dördüncü kez erken seçime giden ülkede kalıcı bir hükümet kurmak için taraflar arasında aylardır görüşmeler devam ediyordu.</p>
      <p>Şimdilik ne Vekil Başbakan ve Sosyalist Lider Pedro Sanchez ne de ikna etmeyi başardığı Podemos lideri Pablo Iglesias Turrion anlaşmanın detaylarına ilişkin bir açıklama yaptı.</p>
      <h3>Bir öncekinden daha parçalanmış bir parlamento</h3>
      <p>Pazar günü gerçekleşen seçimler Nisan ayındaki erken seçim sonuçlarından bile daha parçalanmış bir parlamento yapısı ortaya çıkardığı için Sosyalistler'in 120 ve Podemos'un 35 sandalyesi anlaşmaya rağmen 350 sandalyeli mecliste çoğunluğun elde etmeye yetmiyor.</p>
      <p>Sanchez ve Iglesias Salı günü bir kez daha bir araya gelerek nasıl hareket etmeleri gerektiği konusunda bir karara varmaya çalışacaklar.</p>
      <h3>En çok yükselen aşırı sağ oldu</h3>
      <p>Mecliste Sosyalist Parti'yi 88 sandalye ile merkez sağ muhafazakar Halk Partisi ve 52 sandalye ile seçimlerde en büyük sıçramayı yaşayan aşırı sağ Vox Partisi takip ediyor.</p>
      <ul>
        <li>
          <b>
            <a href="https://tr.euronews.com/2019/11/11/ispanya-daki-asiri-sagci-parti-vox-nasil-ve-neden-yukselise-gecti">İspanya’daki aşırı sağcı parti Vox, nasıl ve neden yükselişe geçti ?</a>
          </b>
        </li>
        <li>
          <b>
            <a href="https://tr.euronews.com/2019/11/11/ispanya-da-secim-sosyalistler-kazandi-asiri-sag-oylarini-ikiye-katladi">İspanya'da seçim: Sosyalistler kazandı; aşırı sağ oylarını ikiye katladı</a>
          </b>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>