<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/noviyat-kmet-iska-drug-voden-rezhim-za-pernik-406556.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T14:51:46+00:00"/>
    <meta property="og:title" content="Новият кмет иска друг воден режим за Перник"/>
    <meta property="og:description" content="Решението си Станислав Владимиров обяви днес, веднага след встъпването си в длъжност"/>
  </head>
  <body>
    <article>
      <h1>Новият кмет иска друг воден режим за Перник</h1>
      <address><time datetime="2019-11-12T14:51:46+00:00">12 Nov 2019, 14:51</time> by <a rel="author">Редактори</a></address>
      <p>Току-що встъпилият в длъжност кмет на Перник Станислав Владимиров връща за преразглеждане предложения от ВиК график за воден режим, според който перничани ще имат вода само във времето от 16 до 22 часа.</p>
      <p>Решението си Владимиров обяви днес, веднага след встъпването си в длъжност. Според него предложеният от ръководството на дружеството режим е необоснован и много драстичен.</p>
      <p>"Ситуацията е спешна. Така че аз, връщайки това предложение на ВиК- дружеството, ще изискам в рамките още на утрешния ден нова информация, която да бъде предоставена на перничани, и няколко варианта за водния режим, но на база на достатъчна информираност - как е взето това решение и на каква основа се е стъпило, за да отидем на толкова драстична мярка", каза Владимиров.</p>
      <p>В първата си реч пред новия Общински съвет Владимиров заяви, че ще работи само с двама заместник-кметове. Той каза още, че ще подкрепи всяко предложение, което е в интерес на Перник, но няма да се договаря в кабинети и офиси, когато това не е пред очите на перничани.</p>
    </article>
  </body>
</html>