<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/anziana-pensione-carabinieri-1.4882160"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-12T14:25:10+00:00"/>
    <meta property="og:title" content="Bologna, anziana senza documenti per ritirare la pensione. I carabinieri le fanno la spesa"/>
    <meta property="og:description" content="In attesa della carta d'identità, la donna è stata aiutata dai militari della stazione Navile: &quot;Mi hanno assistita come se fossi la loro nonna&quot;"/>
  </head>
  <body>
    <article>
      <h1>Bologna, anziana senza documenti per ritirare la pensione. I carabinieri le fanno la spesa</h1>
      <h2>In attesa della carta d'identità, la donna è stata aiutata dai militari della stazione Navile: "Mi hanno assistita come se fossi la loro nonna"</h2>
      <address><time datetime="2019-11-12T14:25:10+00:00">12 Nov 2019, 14:25</time> by <a rel="author">il Resto del Carlino</a></address>
      <p>Bologna, 12 novembre 2019 - "Mi hanno assistita come se fossi la loro nonna", si commuove l'anziana che è stata aiutata dai carabinieri in una situazione difficile: non trovava più <b>la carta di identità </b>che usava per ritirare <b>la pensione </b>all'ufficio postale, così i militari della <b>stazione Navile</b> le hanno fatto la<b> spesa</b>. È successo a ridosso del <b>Ponte di Ognissanti</b>.</p>
      <p>Ai carabinieri Luciana, nonna di 86 anni, residente a Bologna, aveva raccontato in lacrime di avere smarrito i documenti, forse rubati sull'autobus, e di non riuscire a farsi consegnare <b>la pensione</b> alla Posta.</p>
      <p>"Appena sono entrata in caserma - ha raccontato l'anziana, che è rimasta vedova e ha perso di recente una figlia - ho subito trovato persone buone e pronte ad aiutarmi. Due militari, due ragazzi giovani, mi hanno assistita come se fossi la loro nonna. Mi hanno accompagnata prima a provare a prendere<b> la pensione</b>, poi siccome era comunque necessario il documento d'identità, mi hanno portato a fare la spesa e poi a casa, perché <b>non avevo più soldi</b>. Il lunedì successivo sono venuti con me all'anagrafe e poi di nuovo alle Poste per ritirare finalmente la pensione. Ora sono in attesa della nuova carta di identità. Ho incontrato ragazzi che fatto per me più di quello che tanti figli fanno per i genitori".</p>
      <p>
        <b>LEGGI ANCHE <a href="https://www.ilrestodelcarlino.it/bologna/cronaca/bambino-10-anni-perso-1.4879560">Bambino di 10 anni si perde e chiede aiuto ai carabinieri</a></b>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/bambino-10-anni-perso-1.4879560"/>
      </related>
    </article>
  </body>
</html>