<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546822.html/%D9%85%D9%88%D9%81%D9%82%DB%8C%D8%AA-17-%D9%87%D9%86%D8%B1%D9%85%D9%86%D8%AF-%D9%85%D8%A7%D8%B2%D9%86%D8%AF%D8%B1%D8%A7%D9%86%DB%8C-%D8%AF%D8%B1-%DA%A9%D8%B3%D8%A8-%D9%86%D8%B4%D8%A7%D9%86-%D9%85%D9%84%DB%8C-%D8%B5%D9%86%D8%A7%DB%8C%D8%B9-%D8%AF%D8%B3%D8%AA%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:48:00+00:00"/>
    <meta property="og:title" content="موفقیت 17 هنرمند مازندرانی در کسب نشان ملی صنایع دستی"/>
    <meta property="og:description" content="مدیرکل میراث فرهنگی، صنایع دستی و گردشگری مازندران از موفقیت هنرمندان مازندرانی در پنجمین دوره داوری نشان ملی مرغوبیت صنایع دستی کشور خبر داد و گفت: از 35 اثری که پس از داوری استانی جهت شرکت در این داوری ارسال شد، 17 اثر موفق به دریافت نشان ملی شدند."/>
  </head>
  <body>
    <article>
      <h1>موفقیت 17 هنرمند مازندرانی در کسب نشان ملی صنایع دستی</h1>
      <h2>مدیرکل میراث فرهنگی مازندران اعلام کرد</h2>
      <address>
        <time datetime="2019-11-12T14:48:00+00:00">12 Nov 2019, 14:48</time>
      </address>
      <p>مدیرکل میراث فرهنگی، صنایع دستی و گردشگری مازندران از موفقیت هنرمندان مازندرانی در پنجمین دوره داوری نشان ملی مرغوبیت صنایع دستی کشور خبر داد و گفت: از 35 اثری که پس از داوری استانی جهت شرکت در این داوری ارسال شد، 17 اثر موفق به دریافت نشان ملی شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سیف‌الله فرزانه در گفت‌وگو با <a href="http://www.bloghnews.com/">بلاغ</a> از موفقیت 17 هنرمند مازندرانی در پنجمین دوره داوری نشان ملی مرغوبیت صنایع دستی کشور خبر داد.<br/><br/>وی افزود: از 35 اثری که پس از داوری استانی جهت شرکت در این داوری ارسال شد، طی روز گذشته 20 آبان‌ماه در وزارتخانه میراث فرهنگی کشور مورد داوری ملی قرار گرفت که 17 اثر موفق به دریافت نشان ملی شدند.<br/><br/>مدیرکل میراث فرهنگی، صنایع دستی و گردشگری مازندران خاطرنشان کرد: این 17 اثر در رشته‌های لاک تراشی، سفال، لباس محلی، نساجی سنتی، نساجی سنتی تلفیق با چرم، حصیر، کوب بافی، خراطی و قواره بری بوده است که حائز کسب نشان ملی مرغوبیت صنایع دستی شدند.<br/><br/>فرزانه گفت: این هنرمندان از شهرهای آمل، بهشهر، بابلسر، ساری، تنکابن، قائم‌شهر، چالوس و نور بودند.<br/><br/>انتهای پیام/</p>
    </article>
  </body>
</html>