<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lb.ua/blog/roman_holovin/442042_zemelniy_uryad_zakonodavcha.html"/>
    <meta property="og:site_name" content="LB.ua"/>
    <meta property="article:published_time" content="2019-11-12T14:56:00+00:00"/>
    <meta property="og:title" content="Земельний уряд: законодавча ініціатива з національно-орієнтованого законодавства з земельних відносин"/>
    <meta property="og:description" content="Все, що до цього пропонувалося в якості законодавства про ринок земель чи обіг земель не визначало і не визначає пріоритетів за Українським народом як суб’єктом права власності на українську землю, а українська земля не визначається як об’єкт права власності Українського народу."/>
  </head>
  <body>
    <article>
      <h1>Земельний уряд: законодавча ініціатива з національно-орієнтованого законодавства з земельних відносин</h1>
      <address><time datetime="2019-11-12T14:56:00+00:00">12 Nov 2019, 14:56</time> by <a rel="author">Роман Головін</a></address>
      <p>
        <b>Все, що до цього пропонувалося в якості <a href="https://lb.ua/news/2019/11/11/441966_rada_perenesla_rassmotrenie.html">законодавства про ринок земель</a> чи обіг земель не визначало і не визначає пріоритетів за Українським народом як суб’єктом права власності на українську землю, а українська земля не визначається як об’єкт права власності Українського народу.</b>
      </p>
      <figure>
        <img src="https://i.lb.ua/089/21/5dca705bc781a.jpeg"/>
        <figcaption>
          <cite>Фото: Макс Левин</cite>
        </figcaption>
      </figure>
      <p>Українська земля стала об’єктом інтересів лихварів, які тимчасово мають можливості маніпулювати поняттями, примітивно спускаючи поняття «земля» до пляшки горілки.</p>
      <p>Українська земля роздирається між великими і малими орендарями, які вже давно відібрали землю у селян і хочуть легалізації награбованого, але кожен за своїми правилами.</p>
      <p>Народ поки що стоїть осторонь, хоч і має свою думку, та дивиться, як воює велика і мала буржуазія. Народ не відчуває що може втратити. Народові не дали розуміння втрати. Опитування «за» чи «проти» так званого ринку не є відповідними до швидкої зміни цінових параметрів землі. Та і показник в 60% людей, які проти продажу землі, - це вже перемога земельної олігархії, а <a href="https://lb.ua/news/2019/11/11/441919_zelenskiy_reshil_provesti_referendum.html">референдуми про продажність чи не продажність землі</a> це вже програш, програш тому, що українці повинні відстоювати своє по праву від народження в грі в рулетку з «джокером».</p>
      <related>
        <a href="https://lb.ua/society/2019/11/11/441915_13_oblastyah_ukraini_agrarii.html"/>
      </related>
      <p>Необхідно припинити зазіхання на цінність української землі з занижуванням її значимості. Спекуляції навколо землі необхідно припинити через прийняття національно-орієнтованого законодавства з земельних відносин.</p>
      <p>Законодавча ініціатива з національно-орієнтованого законодавства з земельних відносин передбачає певну кількість послідовних законопроектів, які повинні вивести країну з десятилітнього стану кризи в земельних відносинах. Дані законопроекти не є альтернативою законам, які відкривають вільний ринок землі з єдиною ціллю концентрації земель та остаточною монополізацією аграрної галузі, а формують протилежний напрямок розвитку земельних відносин у відповідності з конституцією та соціальної спрямованості економіки.</p>
      <p>Метою законопроектів буде логічне послідовне впровадження ефективних національно-орієнтованих ініціатив, які мають запит, як у власників землі так і народу України. Перш за все, це усунення порушення конституційних прав власників землі, поновлення в правах власників землі, формування можливостей для впровадження ринкових механізмів в земельні відносини, які виникають при користуванні землями сільськогосподарського призначення, припинення грошових спекуляцій і рейдерства «на землі» та формування умов для розвитку самостійного господарювання власниками землі з реалізацією віковічної мрії українців бути власниками аграрного виробництва.</p>
      <h3>Загальна характеристика та основні положення законопроектів</h3>
      <p>Законопроектами пропонується внесення змін до Цивільного кодексу України, до Земельного кодексу України, Закону України «Про оренду землі».</p>
      <p>Такі законодавчі зміни:</p>
      <p>• визначать національно-орієнтовану суб’єктність набувача землі;</p>
      <p>• забезпечать можливість вільного обміну правами на землю сільськогосподарського призначення без втрати (зміни) соціально значимої структури суб’єктності прав власності на українську землю та формування ефективного власника в особі українських громадянина та їх соціальних утворень як уособлення Українського народу та його прав власності на землю;</p>
      <p>• зробить неможливою концентрацію земель у певних осіб, що є головною загрозою олігополістичних законопроектів з відкриття ринку земель. Земля не буде у власності ні іноземців ні орендарів латифундистів ні транскапіталістів;</p>
      <p>• переорієнтують законодавство з оренди землі на користь власників землі – будуть надані переважні права власнику землі при наданні і поверненні землі з користування;</p>
      <p>• забезпечать реалізацію ринкових механізмів в земельних відносинах. Плата за користування землею буде, нарешті, формуватися на конкурентних засадах;</p>
      <p>• забезпечать формування можливостей для самостійного господарювання на власній землі;</p>
      <p>• забезпечить мінімізацію перепон при переходові власників землі від орендних відносин до самостійного аграрного виробництва на власній землі. Власники землі будуть ставати власниками аграрних виробництв;</p>
      <p>• сформують умови для пришвидшеного розвитку самостійного господарювання власників на своїй землі;</p>
      <p>• сформують умови для пришвидшеного відтворення та розвитку аграрного виробництва, зокрема тваринництва та переробки;</p>
      <p>• забезпечать умови для створення робочих місць;</p>
      <p>• забезпечать можливість власникам землі отримувати в 2-4 рази більші доходи від власної землі;</p>
      <p>• забезпечать формування надійної інвестиційного бази для розширеного кредитування інвестицій в економіку країни;</p>
      <p>• забезпечать соціально-спрямований розвиток економіки країни в інтересах українців;</p>
      <p>• піднімуть поріг «не продажності» землі – зростання цінності землі як за економічною ефективністю, так і морально-етичною. Продавати землю буде економічно не вигідно, а бути власником землі стане престижно;</p>
      <p>• забезпечать з економічної точки зору ірраціональне бажання відкриття так «званого ринку земель»;</p>
      <p>• забезпечать зняття з питання денного економічних, суспільних, світоглядних суперечностей з приводу земельних відносин;</p>
      <p>• забезпечать всебічну підтримку власниками землі та українським народом в цілому ініціаторів запропонованих законодавчих змін;</p>
      <p>• сформують умови для об’єднання навколо національно-орієнтованого законодавства нової неформальної коаліції з метою раціональних «земних» перетворень як основи і старту для відновлення і розвитку економіки країни в цілому – разом з національно-орієнтованим законодавством нам необхідний і національно-орієнтована влада.</p>
      <related>
        <a href="https://lb.ua/blog/oleksiy_mushak/441995_truba_y_zemlya_shcho_tut_spilnogo.html"/>
      </related>
    </article>
  </body>
</html>