<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-vnis-u-radu-noviy-zakonoproekt-novini-ukrajini-50053105.html"/>
    <meta property="og:site_name" content="НВ"/>
    <meta property="article:published_time" content="2019-11-12T14:57:00+00:00"/>
    <meta property="og:title" content="Зеленський вніс до Верховної Ради законопроект про розвідку"/>
    <meta property="og:description" content="Президент Володимир Зеленський вніс до Верховної Ради проект закону Про розвідку, який передбачає штрафи за перешкоджання або відмову сприяти роботі розвідувальних органів."/>
  </head>
  <body>
    <article>
      <h1>Зеленський вніс до Верховної Ради законопроект про розвідку</h1>
      <h2>Президент Володимир Зеленський вніс до Верховної Ради проект закону Про розвідку, який передбачає штрафи за перешкоджання або відмову сприяти роботі розвідувальних органів.</h2>
      <address>
        <time datetime="2019-11-12T14:57:00+00:00">12 Nov 2019, 14:57</time>
      </address>
      <p>Відповідний <a href="http://w1.c1.rada.gov.ua/pls/zweb2/webproc4_1?pf3511=67336">законопроект</a> №2412 з'явився на сайті парламенту.</p>
      <p>Документ передбачає штрафи від 15 до 20 неоподатковуваних мінімумів доходів громадян (255-340 грн - ред.) за перешкоджання здійсненню розвідувальними органами визначених законом повноважень, а також відмову від надання цим органам сприяння в забезпеченні їх реалізації.</p>
      <p>Читайте також:<br/><a href="https://nv.ua/ukr/ukraine/politics/u-poroshenka-buv-dogovirnyak-z-semochkom-novini-ukrajini-50052069.html">&amp;nbspПорошенко «звільнив» розвідника Семочка так, щоб він зміг поновитись нині − Bihus.Info</a></p>
      <p>Мета законопроекту - вдосконалення правових та організаційних засад функціонування розвідки, діяльності розвідувальних органів України та інших суб'єктів розвідувального співтовариства, підвищення ефективності їх взаємодії, а також забезпечення соціального та правового захисту співробітників розвідувальних органів та осіб, залучених до конфіденційного співробітництва з цими органами.</p>
    </article>
  </body>
</html>