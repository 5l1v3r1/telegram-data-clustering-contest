<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/amazon-web-services-il-ruolo-dellinnovazione-nel-settore-sanitario/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T14:36:00+00:00"/>
    <meta property="og:title" content="Amazon Web Services: il ruolo dell’innovazione nel settore sanitario"/>
    <meta property="og:description" content="Tanti i vantaggi per l'healthcare di utilizzare tecnologie innovative per l'analisi e la predizione della salute dei cittadini: i dati dell'Osservatorio Innovazione Digitale in Sanità"/>
  </head>
  <body>
    <article>
      <h1>Amazon Web Services: il ruolo dell’innovazione nel settore sanitario</h1>
      <address><time datetime="2019-11-12T14:36:00+00:00">12 Nov 2019, 14:36</time> by <a rel="author">Antonino Caffo</a></address>
      <p>Una delle più grandi promesse dell’Intelligenza Artificiale è quella di migliorare le corrispondenze di analisi e previsioni sanitarie. <b>Assieme al Machine Learning e ai Big Data, l’IA sta diventando sempre più importante per il settore dell’healthcare</b>. L’uso significativo degli strumenti e delle tecnologie presenta possibilità avanzate di ottenere ed elaborare i dati automaticamente, rendendo il sistema sanitario migliore.</p>
      <p>Secondo <b>una recente ricerca dell’Osservatorio Innovazione Digitale in Sanità del Politecnico di Milano</b>, nel 2018 la spesa per la Sanità Digitale in Italia è cresciuta del 7%. Le strutture sanitarie sostengono la quota più rilevante della spesa, con investimenti pari a 970 milioni di euro (+9% rispetto al 2017), seguite dalle Regioni, dai Medici di Medicina Generale (MMG) e dal Ministero per la Salute.</p>
      <figure>
        <img src="https://www.tomshw.it/images/images/2019/09/danilo-poccia-aws-49086.768x432.jpg"/>
      </figure>
      <p>I sistemi dipartimentali e la Cartella Clinica Elettronica (CCE) sono gli ambiti di innovazione digitale che suscitano <b>maggiore interesse in termini di investimenti e sono considerati prioritari</b> dalle strutture sanitarie, mentre inizia a prendere piede l’Intelligenza Artificiale, con circa 7 milioni di euro di risorse stanziate e il 20% dei Direttori sanitari che la ritiene rilevante.</p>
      <p>Lo sa bene <b>Amazon Web Services, che offre oltre 100 servizi conformi a HIPAA, tra cui sistemi avanzati</b> di apprendimento automatico e strumenti di analisi per sviluppare e distribuire le informazioni, così da permettere agli attori che operano nel settore sanitario e scientifico di innovare, personalizzare l’esperienza del paziente e migliorare i risultati.</p>
      <p>«Grazie alle nostre soluzioni, abilitiamo la personalizzazione del percorso di cura del paziente, il miglioramento del processo decisionale basato sui dati e uno sviluppo più rapido della medicina di precisione» ha detto <b>Danilo Poccia, Principal Evangelist, Serverless di Amazon Web Services</b>. «Molte aziende nel settore healthcare, tra cui realtà 100% italiane come Centro Medico Santagostino, utilizzano il cloud di AWS».</p>
    </article>
  </body>
</html>