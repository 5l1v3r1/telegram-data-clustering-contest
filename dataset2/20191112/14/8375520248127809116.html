<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-knopkodavstvi-popavsya-nardep-yakiy-proponuvav-sadzhati-za-ce-do-tyurmi-video-639442.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T14:31:14+00:00"/>
    <meta property="og:title" content="На «кнопкодавстві» попався нардеп, який пропонував саджати за це до тюрми (відео)"/>
    <meta property="og:description" content="Особливу пікантність інциденту додає те, що Німченко є співавтором законопроекту 1127 про кримінальну відповідальність депутатів за «кнопкодавство»"/>
  </head>
  <body>
    <article>
      <h1>На «кнопкодавстві» попався нардеп, який пропонував саджати за це до тюрми (відео)</h1>
      <address>
        <time datetime="2019-11-12T14:31:14+00:00">12 Nov 2019, 14:31</time>
      </address>
      <h4>Особливу пікантність інциденту додає те, що Німченко є співавтором законопроекту 1127 про кримінальну відповідальність депутатів за «кнопкодавство»</h4>
      <p>У Верховній Раді під час ранкового пленарного засідання 12 листопада народного депутата фракції «Опозиційна платформа - За життя» Василя Німченка викрили порушення процедури особистого голосування. Про це повідомляє громадський рух <a href="https://www.chesno.org/post/3684/">Чесно</a>.</p>
      <p>Повідомляється, що під час голосування за законопроєкт №2299 про вдосконалення освітньої діяльності у сфері вищої освіти Німченко натиснув на дві копки «за».</p>
      <figure>
        <iframe src="https://www.youtube.com/embed/HPxKgwvx2Wk" width="580" height="390" data-service="Youtube" scrolling="no"/>
      </figure>
      <p>На схемі розсадки місце ліворуч від депутата-кнопкодава не закріплене за жодним нардепом, а по праву руку від Німченка сидить його колега з ОПЗЖ Тарас Козак.</p>
      <figure>
        <img src="https://glavcom.ua/img/forall/users/49/4975/pasted_image_0.png"/>
      </figure>
      <p>Примітно, що під час голосування за законопроєкт №2299 24 з 44 парламентаріїв ОПЗЖ утрималися, а «за» проголосували лише п’ятеро членів цієї фракції: Німченко, Козак, Микола Скорик, Вадим Столар і Нестор Шуфрич.</p>
      <p>Для Німченка це вже не перше «кнопкодавство»: нардеп щонайменше один раз <a href="https://knopkodavy.chesno.org/24873/">порушив процедуру особистого голосування</a> у Верховній Раді 8-го скликання.</p>
      <p>Зазначимо, що Німченко є співавтором законопроєкту №1127 «Про внесення змін до Кримінального кодексу України (щодо кримінальної відповідальності народних депутатів України за неособисте голосування), в якому нардеп пропонував передбачити арешт на строк до двох років за повторне «кнопкодавство». Даний <a href="https://glavcom.ua/news/nardepi-uhvalili-za-osnovu-zakonoprojekt-pro-knopkodavstvo-636099.html">законопроєкт нардепи ухвалили за основу</a> 29 жовтня. </p>
      <related>
        <a href="https://glavcom.ua/news/kum-putina-u-panici-zelenskiy-pishov-shlyahom-poroshenka-moskovskiy-cerkvi-dovedetsya-minyati-nazvu-638731.html"/>
        <a href="https://glavcom.ua/news/komitet-viborciv-nazvav-lideriv-frakciy-yaki-provalyuyut-robotu-v-radi-637782.html"/>
        <a href="https://glavcom.ua/news/nardepi-uhvalili-za-osnovu-zakonoprojekt-pro-knopkodavstvo-636099.html"/>
      </related>
    </article>
  </body>
</html>