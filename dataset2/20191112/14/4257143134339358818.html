<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/tovabbra-is-hiany-van-a-csecsemok-letfontossagu-vitaminjabol"/>
    <meta property="og:site_name" content="infostart"/>
    <meta property="article:published_time" content="2019-11-12T14:59:00+00:00"/>
    <meta property="og:title" content="Továbbra is hiány van a csecsemők létfontosságú vitaminjából"/>
    <meta property="og:description" content="Az Országos Gyógyszerészeti és Élelmezés-egészségügyi Intézet honlapján olvasható információk szerint bizonytalan végű hiányról van szó, amelynek gyártási gond az oka."/>
  </head>
  <body>
    <article>
      <h1>Továbbra is hiány van a csecsemők létfontosságú vitaminjából</h1>
      <address><time datetime="2019-11-12T14:59:00+00:00">12 Nov 2019, 14:59</time> by <a rel="author">Infostart</a></address>
      <h3>Az Országos Gyógyszerészeti és Élelmezés-egészségügyi Intézet honlapján olvasható információk szerint "bizonytalan végű" hiányról van szó, amelynek gyártási gond az oka.</h3>
      <p>Az <a href="https://www.ogyei.gov.hu/gyogyszeradatbazis&amp;action=show_details&amp;item=11980">OGYÉI honlapja szerint</a> az 5x1 ml-es ampulláról van szó és a hiány kezdeteként ez év május elseje van feltüntetve.</p>
      <p>A K-vitamin (vagy Konakion) azért létfontosságú a kisbabáknak, mert hiányában a véralvadásban szerepet játszó véralvadási faktorok nem termelődnek kellő mennyiségben, ami életveszélyes vérzésekhez, agyvérzéshez vezethet. A gyerekek Magyarországon rögtön a megszületésük után pár órával, még a kórházban megkapják az első adagot. Sok kisbabánál később is, hónapokig folytatni kell az adagolást - mondta el az InfoRádiónak a Házi Gyermekorvosok Egyesületének elnöke, Póta György. "Miután az anyatejnek a K-vitamintartalma a szükségesnél alacsonyabb, ezért azok a babák, akik kizárólagosan anyatejesek, ők kapnak még az első hónapokban, maximum hat hónapos korig, havi szinten ilyen K-vitamin injekciót".</p>
      <p><a href="https://infostart.hu/belfold/2019/06/28/durvan-elszallhat-a-letfontossagu-babavitamin-ara">Az Infostart is beszámolt nyáron arról</a>, hogy a vitaminból gyártási hiba miatt van országos hiány<br/>május elseje óta, az akkori információ szerint a hiány várhatóan október 31-ig tartott volna. Az Országos Gyógyszerészeti és Élelmezés-egészségügyi Intézet ezért engedélyezte, Az Országos Gyógyszerészeti és Élelmezés-egészségügyi Intézet korábban azt is közölte, hogy a folyamatos ellátás érdekében több hónapra elegendő, összesen 58 200 doboz K-vitamin külföldről történő behozatalát engedélyezte öt nagykereskedőnek.</p>
      <p>
        <i>Nyitókép: Komka Péter</i>
      </p>
      <p>
        <b>Kapcsolódó hang</b>
      </p>
      <p>Megint hiánycikk a kisbabák K-vitaminja</p>
      <figure>
        <audio src="https://infostart.hu/audio/00005/000050efb.mp3"/>
      </figure>
      <p> </p>
    </article>
  </body>
</html>