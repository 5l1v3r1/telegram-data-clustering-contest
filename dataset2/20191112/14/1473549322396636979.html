<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/poznan,43/gorzow-wielkopolski-ul-gorczynska-niemal-potracil-pieszych-odpowie-przed-sadem,984732.html"/>
    <meta property="og:site_name" content="TVN24"/>
    <meta property="article:published_time" content="2019-11-12T14:00:05+00:00"/>
    <meta property="og:title" content="Na czerwonym i przed pieszymi. Kierowca odpowie przed sądem"/>
    <meta property="og:description" content="Dzięki nagraniu od jednego z kierowców, gorzowscy policjanci ustalili dane pirata drogowego, który ignorował czerwone światło i niemal potrącił pieszych. 76-latkowi zatrzymano prawo jazdy. Odpowie ..."/>
  </head>
  <body>
    <article>
      <h1>Na czerwonym i przed pieszymi. Kierowca odpowie przed sądem</h1>
      <address><time datetime="2019-11-12T14:00:05+00:00">12 Nov 2019, 14:00</time> by <a rel="author">aa/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/cd6875ee-151e-4bff-931e-e8a03c8e70a5-480p.mp4"/>
          <figcaption>Piesi na przejściu, kierowca jedzie dalej</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/586cb4b9-0abe-497a-a84c-b57e3b1484e6-480p.mp4"/>
          <figcaption>Akcja policji "Twój limit może się wyczerpać"</figcaption>
        </figure>
        <figcaption>Kierowca nie przepuścił pieszych, którzy już byli na pasach<cite>Foto: Kontakt24 | Video: bebelebe / Kontakt 24</cite></figcaption>
      </slideshow>
      <h3>Dzięki nagraniu od jednego z kierowców, gorzowscy policjanci ustalili dane pirata drogowego, który ignorował czerwone światło i niemal potrącił pieszych. 76-latkowi zatrzymano prawo jazdy. Odpowie też przed sądem.</h3>
      <related>
        <a href="https://www.tvn24.pl/poznan,43/wyzsze-mandaty-za-parkowanie-bez-biletu-w-poznaniu-byly-za-male,979244.html"/>
      </related>
      <p><a href="https://www.tvn24.pl/poznan,43/gorzow-wielkopolski-nagranie-z-ulicy-gorczynskiej,980618.html">Reporter Kontakt24</a> był świadkiem dwóch groźnych sytuacji na ul. Górczyńskiej w Gorzowie Wielkopolskim.</p>
      <p>Kamerka zamontowana w jego samochodzie nagrała kierowcę forda, który dwa razy zignorował czerwone światło i niemal potrącił pieszych.</p>
      <p>Pan Maciej poinformował o sprawie policję. Efekty już są.</p>
      <h3>To mieszkaniec Gorzowa Wielkopolskiego</h3>
      <p>Dwa tygodnie po publikacji nagrania na tvn24.pl, policjanci ustalili dane kierowcy forda. Wiadomo, że to 76-letni mieszkaniec Gorzowa Wielkopolskiego.</p>
      <p>- Policjanci zatrzymali 76-latkowi prawo jazdy w związku ze stworzeniem rażącego zagrożenia bezpieczeństwa na drodze. Ponadto skierowany wobec niego wniosek o ukaranie do sądu, przed którym odpowie za swoje nieodpowiedzialne zachowanie - poinformował sierż. sztab. Mateusz Sławek z lubuskiej policji.</p>
      <p> </p>
      <blockquote>Przypominamy, że podobne nagrania można przesyłać na specjalną skrzynkę stopagresjidrogowej@wrd.lubuska.policja.gov.pl.<br/>Lubuska policja</blockquote>
      <p> </p>
      <p>
        <b>
          <b>
            <i>Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na <a href="mailto:Kontakt24@tvn.pl">Kontakt24@tvn.pl</a>.</i>
          </b>
        </b>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/poznan,43/pod-prad-na-czerwonym-po-krawezniku-jechal-pol-godziny-za-pijanym-kierowca,982393.html"/>
        <a href="https://www.tvn24.pl/poznan,43/czerwone-swiatlo-i-piesi-na-przejsciu-a-kierowca-jedzie-dalej,980618.html"/>
        <a href="https://www.tvn24.pl/poznan,43/limit-szczescia-moze-sie-kiedys-wyczerpac,980350.html"/>
      </related>
    </article>
  </body>
</html>