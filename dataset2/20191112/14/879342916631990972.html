<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/karta/karta-oos-sytuacziya-sxodi-ukrayiny-12-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T14:48:00+00:00"/>
    <meta property="og:title" content="Карта ООС: ситуація на сході України на 12 листопада"/>
    <meta property="og:description" content="Ситуація на сході країни станом на 12 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 12 листопада</h1>
      <address>
        <time datetime="2019-11-12T14:48:00+00:00">12 Nov 2019, 14:48</time>
      </address>
      <p>
        <b>Ситуація на сході країни станом на 12 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/98898/karta-ato-rnbo-2019-11-12-uk_origin.jpg"/>
      </figure>
      <p>
        <b>Обстріли:</b>
      </p>
      <p>Російсько-окупаційні війська збільшили кількість обстрілів позицій сил ООС, порівняно з попередньою добою. Протягом минулої доби, противник 16 разів обстріляв наші оборонні позиції, застосовуючи заборонені Мінськими домовленостями міномети калібру 120 мм та 82 мм, а також гранатомети різних систем, великокаліберні кулемети та стрілецьку зброю.</p>
      <p>Упродовж минулої доби одного військовослужбовця зі складу Об’єднаних сил було поранено. Наразі його доставлено до мобільного військового госпіталю.</p>
      <p>
        <b>Луганський напрямок</b>
      </p>
      <p>Тут відбулося 9 обстрілів.</p>
      <p>3 з них зафіксовані неподалік Луганського, де противник вів вогонь зі станкових протитанкових та автоматичних гранатометів і великокаліберних кулеметів.</p>
      <p>Противник також чотири рази вів прицільний вогонь по українським захисникам в районі н.п. Південне, використовуючи заборонені Мінськими домовленостями 82 мм міномети, ручні протитанкові гранатомети, великокаліберні кулемети та стрілецьку зброю.</p>
      <p>Поблизу Новолуганського після 21:00 ворог застосував міномети калібру 120 мм та кулемети, випустивши по опорних пунктах підрозділів Об’єднаних сил на цій ділянці фронту 6 мін з боку населеного пункту Доломітне.</p>
      <p>Позиції наших військ неподалік Оріхового були обстріляні з підствольних гранатометів та стрілецької зброї.</p>
      <p>
        <b>Донецький напрямок</b>
      </p>
      <p>Тут 7 разів російсько-окупаційні війська порушили режим тиші.</p>
      <p>Так, противник вів вогонь по українським захисникам поблизу Гнутового з заборонених 82мм мінометів та стрілецької зброї.</p>
      <p>Також ворог двічі відкривав вогонь по позиціям Об’єднаних сил в районі Красногорівки з гранатометів різних систем, великокаліберних кулеметів та стрілецької зброї.</p>
      <p>Позиції підрозділів Об’єднаних сил поблизу Широкіного і Богданівки (поза межами ділянки розведення) були обстріляні зі стрілецької зброї. Крім того, окупанти відкривали вогонь з підствольних гранатометів та стрілецької зброї по нашим оборонцям в районі Старогнатівки.</p>
      <p>З великокаліберних кулеметів, станкових протитанкових гранатометів та стрілецької зброї окупанти з боку Пантелеймонівки вели вогонь по військовослужбовцях Збройних Сил України, які виконують бойові завдання біля Верхньоторецького.</p>
      <p>
        <b>Обстановка на сьогодні, 12 листопада</b>
      </p>
      <p>Від початку поточної доби, станом на 12:00 ворог обстріляв позиції наших військових один раз.</p>
      <p>На Луганському напрямку приблизно пів години противник вів вогонь по опорних пунктах підрозділів Об’єднаних сил, обладнаних неподалік Південного з ручних протитанкових гранатометів та великокаліберних кулеметів.</p>
      <p>Втрат серед особового складу Об’єднаних сил немає.</p>
    </article>
  </body>
</html>