<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/mladi-mzhe-spukakha-guma-na-ptya-kray-srnevo-ediniyat-veche-ne-e-zhiv_news708875.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T14:45:00+00:00"/>
    <meta property="og:title" content="Млади мъже спукаха гума на пътя край Сърнево, единият вече не е жив"/>
    <meta property="og:description" content="Опитвали да преместят от платното автомобила, когато били ударени от друга кола."/>
  </head>
  <body>
    <article>
      <h1>Млади мъже спукаха гума на пътя край Сърнево, единият вече не е жив</h1>
      <h2>Опитвали да преместят от платното автомобила, когато били ударени от друга кола.</h2>
      <address>
        <time datetime="2019-11-12T14:45:00+00:00">12 Nov 2019, 14:45</time>
      </address>
      <p>https://blitz.bg/obshtestvo/regioni/mladi-mzhe-spukakha-guma-na-ptya-kray-srnevo-ediniyat-veche-ne-e-zhiv_news708875.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1566288447-img-6593jpg.jpg"/>
        <figcaption>Снимката е илюстративна, Източник: Георги КОЛЕВ, БЛИЦ</figcaption>
      </figure>
      <p><b>Мъж загина, а брат му е в болница с опасност за живота след пътен инцидент край радневското село Сърнево снощи, съобщава bTV.</b><br/><br/>Двамата, на 30 и на 27 години, опитвали да преместят от платното на пътя Сърнево – Могила автомобил със спукана гума, когато били ударени от друга кола.<br/><br/>По-възрастният е починал на място, а другият мъж е с опасност за живота в старозагорската УМБАЛ „Проф. д-р Стоян Киркович“ с комоцио, фрактура на таза, счупена лява подбедрица и лява раменна кост.<br/><br/>С комоцио е и шофьорът, който е ударил двамата. Той е без опасност за живота.<br/><br/>Тепърва ще се изяснява дали е имало аварийни светлини, проверката с дрегер не е установила употреба на алкохол. Районът е с изключително интензивно движение.<br/>Загиналият мъж е баща на три деца.</p>
    </article>
  </body>
</html>