<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/sokan-megserultek-egy-balesetben-szombathelynel"/>
    <meta property="og:site_name" content="infostart"/>
    <meta property="article:published_time" content="2019-11-12T14:47:58+00:00"/>
    <meta property="og:title" content="Sokan megsérültek egy balesetben Szombathelynél"/>
    <meta property="og:description" content="Két jármű ütközött, többen megsérültek kedden Szombathely és Táplánszentkereszt között, a 87-es főutat teljes szélességében lezárták."/>
  </head>
  <body>
    <article>
      <h1>Sokan megsérültek egy balesetben Szombathelynél</h1>
      <address><time datetime="2019-11-12T14:47:58+00:00">12 Nov 2019, 14:47</time> by <a rel="author">Infostart / MTI</a></address>
      <h3>Két jármű ütközött, többen megsérültek kedden Szombathely és Táplánszentkereszt között, a 87-es főutat teljes szélességében lezárták.</h3>
      <p>A Vas Megyei Katasztrófavédelmi Igazgatóság a honlapján azt írta, hogy egy kisbusz és egy személyautó rohant egymásba, a helyszínre mentők is érkeztek.</p>
      <blockquote>Sajtóértesülések szerint a balesetben nyolcan sérültek meg.</blockquote>
      <p>A Vas Megyei Rendőr-főkapitányság a rendőrség honlapján annyit közölt, hogy személyi sérüléssel járó baleset történt, jelenleg is folyik a helyszínelés és a műszaki mentés, a főutat teljesen lezárták, a forgalmat elterelik.</p>
    </article>
  </body>
</html>