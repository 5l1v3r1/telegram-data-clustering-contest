<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/harley-davidson-vstoupi-do-sveta-elektrokol-takto-budou-jezdit-pekelni-manazeri"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-12T14:00:00+00:00"/>
    <meta property="og:title" content="Harley-Davidson vstoupí do světa elektrokol. Takto budou jezdit Pekelní manažeři"/>
    <meta property="og:description" content="Fotografie elektrických kol od výrobce motorek Harley-Davidson poslední dobou kolují internetem. Jejich oficiální premiéra se opravdu blíží."/>
  </head>
  <body>
    <article>
      <h1>Harley-Davidson vstoupí do světa elektrokol. Takto budou jezdit Pekelní manažeři</h1>
      <h2>Fotografie elektrických kol od výrobce motorek Harley-Davidson poslední dobou kolují internetem. Jejich oficiální premiéra se opravdu blíží.</h2>
      <address><time datetime="2019-11-12T14:00:00+00:00">12 Nov 2019, 14:00</time> by <a rel="author">Vladimír Kadera</a></address>
      <p>I Harley-Davidson, značka, u které by vás něco podobného asi nikdy nenapadlo, začala před nedávnem hlásit, že budoucnost je elektrická. Najednou se mezi všemi těmi dvouválcovými nástroji pro motorkářské kluby a léky na krize středního věku začaly objevovat velmi podivné věci.</p>
      <related>
        <a href="https://www.autorevue.cz/tento-harley-davidson-si-muze-dovolit-temer-kazdy-prodej-zacne-1-srpna"/>
      </related>
      <p>Elektrický motocykl Livewire, který prý rozbuší vaše srdce. Městský stroj střední váhy s názvem EV a nyní i elektrické kolo. Čtete správně, elektrické kolo Harley-Davidson to opravdu dotáhne do sériové výroby. Na světě jsou první fotografie a komunita pumpičkářů, jak se lidově říká cyklistům, se na něj moc těší.</p>
      <p>První prototypy se veřejnosti ukázaly již na veletrhu motorek minulý týden v Miláně. Elektrické kolo se začne prodávat v příštím roce, na svůj oficiální název však stále čeká. Podle oficiálních fotografií nás čekají tři druhy blíže nespecifikovaných bicyklů. Vše se nejspíš již brzy dozvíme.</p>
      <related>
        <a href="https://www.autorevue.cz/prahu-zaplavi-motocykly-harley-davidson-oslavit-vyroci-jich-prijede-60-tisic"/>
      </related>
      <p>Vtipné je, že mezi motorkáři nebudou uživatelé těchto kol terčem posměchu, protože žádný příslušník motorkářského klubu se do businessové čtvrti zřejmě nikdy nezajede podívat. Co si o tomto počinu jednostopé legendy myslíte vy? Můžete nám dát vědět do komentářů.</p>
      <related>
        <h4>Určitě si přečtěte</h4>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.auto.cz/peugeot-se-vraci-do-le-mans-postavi-kvuli-tomu-novy-hypersport-132047"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
      </related>
    </article>
  </body>
</html>