<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/kayta-montela-polyteli-skafi-idiotika-tzet-monte-karlo-mykonos-nea-yorki-pos-i-parea-lavida-nika-nteman-glystrise-apo-to-kokkino-chali-sta-entalmata-syllipsis-kai-stin-fylaki/"/>
    <meta property="og:site_name" content="europost.gr"/>
    <meta property="article:published_time" content="2019-11-12T14:35:54+00:00"/>
    <meta property="og:title" content="Καυτά μοντέλα, πολυτελή σκάφη, ιδιωτικά τζετ, Μόντε Κάρλο, Μύκονος, Νέα Υόρκη! Πως η παρέα Λαβίδα-Νίκα-Ντεμάν «γλύστρησε» από το κόκκινο χαλί στα εντάλματα σύλληψης και στην φυλακή?…"/>
    <meta property="og:description" content="Έβγαζαν πολλά και εύκολα λεφτά, ήσαν νέοι και ωραίοι, είχαν πίσω τους παντοδύναμες οικογένειες, δυνατά βιογραφικά και καλά δεμένες κοινωνικές συναναστροφές με την διεθνή επιχειρηματική ελίτ! Ο λόγος για το «τρίγωνο της αμαρτίας» (και της"/>
  </head>
  <body>
    <article>
      <h1>Καυτά μοντέλα, πολυτελή σκάφη, ιδιωτικά τζετ, Μόντε Κάρλο, Μύκονος, Νέα Υόρκη! Πως η παρέα Λαβίδα-Νίκα-Ντεμάν «γλύστρησε» από το κόκκινο χαλί στα εντάλματα σύλληψης και στην φυλακή?…</h1>
      <address>
        <time datetime="2019-11-12T14:35:54+00:00">12 Nov 2019, 14:35</time>
      </address>
      <p>Έβγαζαν πολλά και εύκολα λεφτά, ήσαν νέοι και ωραίοι, είχαν πίσω τους παντοδύναμες οικογένειες, δυνατά βιογραφικά και καλά δεμένες κοινωνικές συναναστροφές με την διεθνή επιχειρηματική ελίτ! Ο λόγος για το «τρίγωνο της αμαρτίας» (και της κερδοσκοπίας), που περιελάμβανε τους πασίγνωστους γόνους των δυο μεγάλων Ελληνικών επιχειρηματικών τζακιών Γιώργο Νίκα και Τηλέμαχο Λαβίδα και τον Γαλλοελβετό μεγαλοτραπεζίτη Μαρκ Ντεμάν.</p>
      <p>Εδώ και πολλά χρόνια είχαν κατακτήσει τα κοσμικά στέκια της Μυκόνου, του Μόντε Κάρλο και της Νέας Υόρκης, συνοδευόμενοι πάντοτε από τις αραιότατες γυναίκες τους, αλλά και από άλλες κεφάτες μεγαλοαστικές παρέες, όπως ο εφοπλιστής Κρίτων Λεντούδης.</p>
      <p>Από τους τρείς ο διεθνής playboy, που έγραψε ιστορία και στην Ελλάδα, ήταν ο Μαρκ Ντεμάν.</p>
      <p>Οι γνωρίζοντες τα κουτσομπολιά της Αθήνας και της Μυκόνου επιμένουν ότι ο ίδιος ενέπνευσε ερωτικά τα γνωστά φωτομοντέλα Νίνα Γεωργαλά και Ελίνα Καντζά.</p>
      <p>Ανεξάρτητα με το αν κάποια από τα σχόλια αυτά αγγίζουν τα όρια της υπερβολής, παραμένει ως πραγματικό δεδομένο το γεγονός ότι ο Ντεμάν ερχόταν κάθε καλοκαίρι με ένα πολυτελέστατο σκάφος στη Μύκονο, ενώ συνέχιζε τις διακοπές του στις μαρίνες του Μόντε Κάρλο, ταξιδεύοντας παράλληλα στα πιό εξωτικά μέρη του κόσμου, με ναυλωμένα ιδιωτικά λίαρ τζετ.</p>
      <p>Πάντοτε είχε δίπλα του καλλονές, από τις τέσσερις άκρες της οικουμένης!</p>
      <p>Ώσπου έφτασε η στιγμή, που έπεσε στα δίχτυα της Σέρβας καλλονής Ζέλικα (με καταγωγή από το Μαυροβούνιο), με την οποία ανέβηκε γρήγορα τα σκαλιά της εκκλησίας και έκανε μια ωραία οικογένεια.</p>
      <p>Η πρωτεύουσα της Σερβίας, άλλωστε, ήταν ο μοιραίος τόπος, στον οποίο συνελήφθη ο Ντεμάν, μετά από διεθνές ένταλμα που εκδόθηκε σε βάρος του, για να παραδοθεί στη συνέχεια στις Αμερικανικές Αρχές.</p>
      <p>Ήταν η αρχή του ξηλώματος της κουβέρτας! Όπως αποκάλυψε το <b>europost.gr</b> τον Ντεμάν υπέδειξε στις Αρχές των ΗΠΑ, ως τον τραπεζίτη που ξέπλενε τα χρήματα των Λαβίδα-Νίκα, ένα άλλο πρόσωπο, που από στενός φίλος του επιχειρηματικού διδύμου, μετατράπηκε σε σφοδρό εχθρό τους. Το συγκεκριμένο πρόσωπο απεκάλυψε στους αμερικανούς δικαστές ότι ο Ντεμάν ήταν ο «αδύνατος κρίκος» του όλου σκανδάλου! Και δεν έπεσε έξω! Ο Ντεμάν, προκειμένου να αποφύγει την πολυετή φυλάκιση, «κάρφωσε» κανονικά τους κολλητούς του Γιώργο Νίκα και Τηλέμαχο Λαβίδα, με αποτέλεσμα ο δεύτερος να είναι σήμερα φυλακισμένος σε μια από τις χειρότερες φυλακές των ΗΠΑ, ενώ ο πρώτος να κρύβεται για να μην συλληφθεί από τους Αμερικανούς.</p>
    </article>
  </body>
</html>