<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Braiun-Adams-idva-s-15-kamiona-tehnika-za-koncerta-si-v-Kolodruma-913239"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T14:50:00+00:00"/>
    <meta property="og:title" content="Брайън Адамс идва с 15 камиона техника за концерта си в Колодрума"/>
    <meta property="og:description" content="Броени часове остават до вълнуващото шоу на Bryan Adams, част от турнето  Shine A Light. Световната ..."/>
  </head>
  <body>
    <article>
      <h1>Брайън Адамс идва с 15 камиона техника за концерта си в Колодрума</h1>
      <address>
        <time datetime="2019-11-12T14:50:00+00:00">12 Nov 2019, 14:50</time>
      </address>
      <p>Броени часове остават до вълнуващото шоу на Bryan Adams, част от турнето  Shine A Light. Световната обиколка стартира по-рано тази година и до момента премина през най-големите арени в САЩ, Южна Америка, Австралия и Нова Зеландия! За шоуто си в Пловдив на 14 ноември канадската звезда идва с екип над 50 човека и повече от 15 тира техника.</p>
      <p>Bryan Adams ще пристигне в България в деня на концерта, и ще се отправи директно към зала Колодрума в Пловдив, за да се подготви за предстоящото шоу! Музикантът идва със собствен екип готвачи, които се грижат за специалното му хранително меню.</p>
      <p>Bryan Adams е един от най-успешните музиканти в световен мащаб. С над 65 милиона продадени копия, първи места в класации в над 40 държави и множество разпродадени турнета по света, зашеметяващата кариера на музиканта продължава вече повече от 30 години. Турнето Shine A Light е посветено на последния едноименен четиринадесети студиен албум на звездата. Концертът на Bryan Adams ще продължи повече от два часа, през които ще чуем както песни от новия албум, така и най-обичаните му хитове през годините!</p>
      <p>Входовете на зала Колодрума на 14 ноември ще бъдат отворени в 18:30 ч. Приканваме всички фенове да се насочат към залата по-рано, за да може да се извършат рутинните проверки по безопасността навреме. Няма да има съпорт изпълнител, и Bryan Adams ще излезе на сцената в 20:00 ч.</p>
      <p>Ограничено количество билети за концерта все още могат да бъдат закупени от касите на Многофункционална спортна зала Колодрума, Пловдив и Ивентим, както и онлайн на www.eventim.bg.</p>
    </article>
  </body>
</html>