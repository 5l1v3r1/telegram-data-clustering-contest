<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/z-pochatku-roku-sluzhba-104-ivano-frankivskgazu-opracyuvala-ponad-23-tis-viklikiv-639451.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T14:44:00+00:00"/>
    <meta property="og:title" content="З початку року служба «104» «Івано-Франківськгазу» опрацювала понад 23 тис. викликів"/>
    <meta property="og:description" content="Основними причинами звернень серед споживачів Прикарпаття є витоки газу"/>
  </head>
  <body>
    <article>
      <h1>З початку року служба «104» «Івано-Франківськгазу» опрацювала понад 23 тис. викликів</h1>
      <address>
        <time datetime="2019-11-12T14:44:00+00:00">12 Nov 2019, 14:44</time>
      </address>
      <h4>Основними причинами звернень серед споживачів Прикарпаття є витоки газу</h4>
      <p>За 10 місяців поточного року на адресу аварійно-диспетчерської служби АТ «Івано-Франківськгаз» надійшло  понад 23 тис. викликів різного рівня небезпеки. Найбільше кількість викликів припадає на опалювальний сезон.</p>
      <p>Збільшення кількості викликів  спричинено самовільним встановленням споживачами газових приладів для обігріву приміщень, втручанням в конструкцію системи газопостачання та газових приладів, а також їх неналежний технічний стан.</p>
      <p>«Найбільше викликів надходить в опалювальний сезон. До прикладу, якщо в теплий період 9 тис. заявок за пів року, то взимку їх кількість зростає на 40%», - говорить головний інженер АТ «Івано-Франківськгаз» Андрій Витрикуш.</p>
      <p>Основними причинами звернень серед споживачів Прикарпаття є витоки газу, що становить майже 90% від усіх заявок. Решта викликів пов’язані  з механічними пошкодженнями та несправністю газових приладів і обладнання.</p>
      <p>Наразі головною проблемою аварійно-диспетчерської служби, відзначають в «Івано-Франківськгазі», залишається замортизованість транспорту. Більша половина спецавтомобілів потребує заміни. Однак коштів на це у тарифі не передбачено. В той же час, заміна застарілого транспорту дозволила б прискорити час реагування на виклики.</p>
      <p>Швидкість та якість реагування спеціалістів аварійно-диспетчерської служби в екстрених ситуаціях залежить від рівня їх професійної майстерності. Тому працівники «Івано-Франківськгаз» постійно  удосконалюють свої фахові навички в реальних умовах: приймають участь в огляд-конкурсах АДС, а також у тренувальних навчаннях з іншими службами екстреного реагування. Так, протягом цього року було відпрацьовано  17  тренувальних занять в умовах наближених до реальних.</p>
      <related>
        <a href="https://glavcom.ua/economics/finances/rada-priynyala-za-osnovu-ne-uzgodzheniy-z-jevrokomisijeyu-zakonoproekt-2233-639394.html"/>
        <a href="https://glavcom.ua/news/naftogaz-pidnyav-cinu-na-gaz-dlya-naselennya--639256.html"/>
        <a href="https://glavcom.ua/news/naftogaz-domigsya-areshtu-jevrobondiv-gazpromu-v-yaponiji-639268.html"/>
      </related>
    </article>
  </body>
</html>