<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/12/news/fumo-metro-a-stazione-chiusa-evacuata-passeggeri-spagna-roma-paura-disagio-trasporti-mobilita-1239059/"/>
    <meta property="og:site_name" content="Il Tempo"/>
    <meta property="article:published_time" content="2019-11-12T14:58:00+00:00"/>
    <meta property="og:title" content="Dalla metro esce fumo. Stazione Spagna chiusa per due ore"/>
    <meta property="og:description" content="&quot;Nessun incendio&quot;. L'Atac spiega che il disservizio è stato provocato dai freni bloccati di un treno guasto"/>
  </head>
  <body>
    <article>
      <h6 class="kicker">EVACUATA</h6>
      <h1>Dalla metro esce fumo. Stazione Spagna chiusa per due ore</h1>
      <h2>"Nessun incendio". L'Atac spiega che il disservizio è stato provocato dai freni bloccati di un treno guasto</h2>
      <address>
        <time datetime="2019-11-12T14:58:00+00:00">12 Nov 2019, 14:58</time>
      </address>
      <p>Disagi per gli utenti della metro A di Roma dove è stata chiusa temporaneamente la Stazione Spagna per fumo nei locali dovuto a un guasto tecnico. «Nessun problema di incendi - chiarisce Atac in una nota - Gli allarmi sono scattati a causa di fumo proveniente dai freni bloccati di un treno guasto trainato al deposito. In relazione a notizie di stampa, che riportano di allarmi antincendio scattati in alcune stazione della linea A, e della chiusura della stazione Spagna, si precisa che non si è verificato alcun incendio nelle stazioni. Gli allarmi sono scattati a causa della presenza di fumo provocato dai freni bloccati di un treno guasto che è stato necessario trainare al deposito per ripristinare velocemente il servizio. Il veicolo si era guastato alla stazione Cornelia. La necessità di movimentarlo ha provocato l’emissione di fumo e il conseguente disservizio». Dopo due ore la stazione Spagna è stata riaperta ed è ripreso il regolare transito dei convogli.</p>
      <related>
        <h4>Articoli Correlati</h4>
        <a href="https://www.iltempo.it/roma-capitale/2019/11/11/news/roma-maltempo-traffico-tangenziale-est-chiusa-nomentana-tiburtina-cristoforo-colombo-metro-furio-camillo-1238279/"/>
        <a href="https://www.iltempo.it/roma-capitale/2019/10/28/news/metrob-chiousa-garbatella-suicidio-laurentina-magliana-bus-navette-traffico-caos-1231831/"/>
        <a href="https://www.iltempo.it/roma-capitale/2019/10/28/news/uomo-sotto-al-treno-garbatella-muore-a-romametro-b-1231699/"/>
      </related>
    </article>
  </body>
</html>