<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621167/%D9%86%D8%B8%D8%B1-%D8%B1%D9%87%D8%A8%D8%B1%DB%8C-%D8%AF%D8%B1%D8%A8%D8%A7%D8%B1%D9%87-%DA%86%D9%86%D8%AF%D9%87%D9%85%D8%B3%D8%B1%DB%8C-%D8%AE%D8%AF%D8%A7-%DB%8C%DA%A9%DB%8C-%D9%88-%D9%85%D8%AD%D8%A8%D8%AA-%DB%8C%DA%A9%DB%8C-%D9%88-%DB%8C%D8%A7%D8%B1-%DB%8C%DA%A9%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T14:33:00+00:00"/>
    <meta property="og:title" content="نظر رهبری درباره چندهمسری/ خدا یکی و محبت یکی و «یار» یکی"/>
    <meta property="og:description" content="دفتر حفظ و نشر آثار رهبر معظم انقلاب اسلامی نظر ایشان درباره مسئله چند همسری مردان را منتشر کرد."/>
  </head>
  <body>
    <article>
      <h1>نظر رهبری درباره چندهمسری/ خدا یکی و محبت یکی و «یار» یکی</h1>
      <address>
        <time datetime="2019-11-12T14:33:00+00:00">12 Nov 2019, 14:33</time>
      </address>
      <p>
        <i>دفتر حفظ و نشر آثار رهبر معظم انقلاب اسلامی نظر ایشان درباره مسئله چند همسری مردان را منتشر کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>پیرو انتساب برخی دیدگاه‌ها و تعبیرات در موضوع «چندهمسری مردان» به آیت‌الله خامنه‌ای و با توجه به تأثیر آن بر مسائل خانوادگی و شئون اجتماعی، بخش زن و خانواده‌ی KHAMENEI.IR (ریحانه) فتوا و نگاه معظم‌له به این مسأله را به شکل مختصر بیان می‌کند.</p>
      <p>در نظر آیت‌الله خامنه‌ای بنابر ادله‌ی معتبر دینی چند همسری مردان، مباح اما غیرمستحب است، اما از آنجا که مطابق دلایل قرآنی جواز آن مشروط به اطمینان از رعایت عدالت بین همسران شده است، بنابراین هر گاه از نظر عقلایی عدم تحقق رعایت عدالت بین همسران محتمل باشد، ازدواج مجدد شوهر جایز نیست.</p>
      <p>همچنین در نگاه کلان معظم‌له به خانواده به عنوان مهمترین نهاد اجتماعی در زندگی انسان و ضرورت شکل‌گیری خانواده و مراقبت و حفاظت از آن، عواملی در استحکام این بنیان الهی و شکل‌گیری آن مؤثر است از جمله: حفظ محبت و اعتماد متقابل زوجین، اصالت نقش مادری و تربیتی بانوان، پرهیز از راه یافتن نگاه مادی به خانواده و تجمل‌گرایی و رقابت‌های مادی خانواده‌ها، ترویج ازدواج آسان و نقش مهم و مؤثر والدین در آن، وظیفه‌ی دستگاه‌های حکومتی و رسانه‌ها در تسهیل امر ازدواج جوانان.</p>
      <p>بر این اساس از آنجا که در جامعه و کشور ما ازدواج مجدد مردان غالباً به ضرر استحکام خانواده و موجب تضعیف محبت زوجین و گاه فروپاشی خانواده است، نگاه معظم‌له به آن خوشبینانه و مثبت نیست و از این روست که این جمله در بیان ایشان تکرار شده است که: «خدا یکی و محبت یکی و یار یکی».</p>
      <figure>
        <img src="https://aftabnews.ir/files/fa/news/1398/8/21/358415_926.jpg"/>
      </figure>
    </article>
  </body>
</html>