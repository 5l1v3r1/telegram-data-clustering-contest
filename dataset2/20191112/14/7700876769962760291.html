<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/12/anpas-cri-e-misericordie-chiedono-un-incontro-al-governo/153264/"/>
    <meta property="og:site_name" content="VITA"/>
    <meta property="article:published_time" content="2019-11-12T14:53:00+00:00"/>
    <meta property="og:title" content="Anpas Cri e Misericordie chiedono un incontro al Governo"/>
    <meta property="og:description" content="Giovedì 14 novembre, le associazioni di volontariato impegnate nel sistema di soccorso sui territori di tutta Italia manifestano in piazza Montecitorio per ottenere dall'esecutivo un incontro confronto sul sistema di emergenza urgenza 118/112. Si corre il rischio di rendere marginale se non di annullare il ruolo del volontariato, aumentando anche notevolmente i costi del servizio per le Regioni"/>
  </head>
  <body>
    <article>
      <h1>Anpas Cri e Misericordie chiedono un incontro al Governo</h1>
      <address><time datetime="2019-11-12T14:53:00+00:00">12 Nov 2019, 14:53</time> by <a rel="author">Redazione</a></address>
      <p>
        <b>Giovedì 14 novembre, le associazioni di volontariato impegnate nel sistema di soccorso sui territori di tutta Italia manifestano in piazza Montecitorio per ottenere dall'esecutivo un incontro confronto sul sistema di emergenza urgenza 118/112. Si corre il rischio di rendere marginale se non di annullare il ruolo del volontariato, aumentando anche notevolmente i costi del servizio per le Regioni</b>
      </p>
      <p><b>Giovedì 14 novembre</b> le Associazioni di Volontariato <a href="https://www.anpas.org/">Anpas (Associazione Nazionale Pubbliche Assistenze)</a>, <a href="https://www.cri.it/">Croce Rossa Italiana</a> e <a href="https://www.misericordie.it/">Misericordie</a>, storicamente impegnate nel sistema di soccorso sui territori di tutta Italia, <b>saranno in Piazza Montecitorio per chiedere al Governo un incontro e un confronto costruttivo sul sistema di emergenza urgenza 118/112.</b> In piazza con i rappresentati delle associazioni ci saranno simbolicamente anche <b>tre ambulanze</b>, quelle che rischiano di essere fermate insieme ai Volontari se si non terrà nella dovuta considerazione il ruolo fondamentale che svolgono.</p>
      <p>Il Sistema di emergenza urgenza 118 /112 è, infatti, da settimane sotto i riflettori perché - secondo le Associazioni - <b>si corre il rischio di rendere marginale se non di annullare il ruolo del volontariato</b>, aumentando anche notevolmente i costi del servizio per le Regioni.<br/><b>Le associazioni ritengono che sia urgente aprire un tavolo di confronto con il Governo</b> per migliorare, nell'interesse dei pazienti e dei cittadini tutti, un percorso di riforma del settore che tenga insieme tutte le professionalità per non cancellare, invece, di fatto l'apporto del volontariato dal sistema di emergenza urgenza 118/112 del quale le associazioni sono una delle componenti fondamentali.</p>
    </article>
  </body>
</html>