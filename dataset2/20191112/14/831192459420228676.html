<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/me-480-eyro-protimisa-na-troo-ragizei-kardies-i-53chroni-symvasioychos-poy-foita-se-esperino-kai-koimatai-se-pagkakia-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-12T14:15:01+00:00"/>
    <meta property="og:title" content="«Με 480 ευρώ προτίμησα να τρώω…»: Ραγίζει καρδιές η 53χρονη συμβασιούχος, που φοιτά σε εσπερινό και κοιμάται σε παγκάκια! (Βίντεο)"/>
    <meta property="og:description" content="Μια μοναδική ιστορία, αυτή της 53χρονης Σταματίνας, βλέπει το φως της δημοσιότητας. H κα Σταματίνα, η οποία μίλησε στο κεντρικό δελτίο του τηλεοπτικού σταθμού Open, εργάζεται ως συμβασιούχος τραπεζοκόμος στο Δρομοκαΐτειο, ενώ το βράδυ φοιτά σε"/>
  </head>
  <body>
    <article>
      <h1>«Με 480 ευρώ προτίμησα να τρώω…»: Ραγίζει καρδιές η 53χρονη συμβασιούχος, που φοιτά σε εσπερινό και κοιμάται σε παγκάκια! (Βίντεο)</h1>
      <address>
        <time datetime="2019-11-12T14:15:01+00:00">12 Nov 2019, 14:15</time>
      </address>
      <p>Μια μοναδική ιστορία, αυτή της 53χρονης Σταματίνας, βλέπει το φως της δημοσιότητας.</p>
      <p>H κα Σταματίνα, η οποία μίλησε στο κεντρικό δελτίο του τηλεοπτικού σταθμού Open, εργάζεται ως συμβασιούχος τραπεζοκόμος στο Δρομοκαΐτειο, ενώ το βράδυ φοιτά σε εσπερινό σχολείο.<br/>Ωστόσο, είναι άστεγη, με αποτέλεσμα κάθε βράδυ και μετά το πέρας των μαθημάτων της να αναζητεί κάποιο παγκάκι για να κοιμηθεί.</p>
      <p>«Είναι αρκετά δύσκολο. Φανταστείτε τι συνεπάγεται αυτό: τις καιρικές συνθήκες, την επικινδυνότητα…», δηλώνει η ίδια, μιλώντας στην κάμερα του Open Tv.</p>
      <p>Λαμβάνοντας ως μισθό το ποσό των 480 ευρώ, τα παγκάκια υπήρξαν μονόδρομος για εκείνη.</p>
      <p>«Είμαι τόσο χαμηλόμισθη που δεν μπορώ να νοικιάσω σπίτι, να συντηρήσω τον εαυτό μου και με τα χρήματα που παίρνω προτίμησα να τρώω», διευκρινίζει η ίδια.</p>
      <p>«Νιώθω πικρία, νιώθω οργή, νιώθω παράπονο, δεν μπορώ να έχω μια ολοκληρωμένη ζωή: το σπίτι μου, τα έπιπλά μου, το να μαγειρεύω εγώ», σημειώνει, ενώ για τον ύπνο στα παγκάκια αναφέρει:</p>
      <p>«Το πρώτο βράδυ προσπαθείς να μην το σκέφτεσαι τόσο πολύ, λες «έλα μωρέ εντάξει, κάτι θα γίνει αύριο», όμως όταν αυτή η κατάσταση συνεχίζεται εκεί είναι το απόλυτο παράπονο».</p>
      <p>Δείτε το ρεπορτάζ του Open:</p>
      <figure>
        <iframe src="https://www.youtube.com/embed/lzCcBJAyz38" width="696" height="392" data-service="Youtube" scrolling="no"/>
      </figure>
    </article>
  </body>
</html>