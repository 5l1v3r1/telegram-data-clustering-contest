<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/uvolnena-kola-zpusobila-na-dalnici-d6-poradnou-paseku-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T14:01:00+00:00"/>
    <meta property="og:title" content="Uvolněná kola způsobila na dálnici D6 pořádnou paseku"/>
    <meta property="og:description" content="/VIDEO, FOTOGALERIE/ Na dálnici D6 nedaleko sjezdu na Stochov a Kačici došlo v úterý dopoledne k dopravní nehodě. Tu způsobila zadní kola, která se za jízdy uvolnila z nákladního vozidla jedoucího ve směru z Prahy na Nové Strašecí."/>
  </head>
  <body>
    <article>
      <h1>Uvolněná kola způsobila na dálnici D6 pořádnou paseku</h1>
      <address><time datetime="2019-11-12T14:01:00+00:00">12 Nov 2019, 14:01</time> by <a rel="author">Jan Brabec</a></address>
      <p>Podle policejní mluvčí Jany Šteinerové jedno kolo přeskočilo středová svodidla a následně poškodilo dvě auta, která jela v opačném směru. „Po uvolnění kol na pozemní komunikaci popadalo několik plechových úlomků, které způsobily poškození třetího vozidla, které jelo v daném okamžiku za nákladním vozem, jehož řidičem byl osmatřicetiletý muž,“ doplnila mluvčí.</p>
      <p>Při této dopravní nehodě nedošlo k žádnému zranění osob. Přítomnost alkoholu u všech řidičů vyloučily dechové zkoušky. Škoda na vozidlech byla předběžně vyčíslena na 250 tisíc korun. „V době šetření byla dálnice částečně uzavřena. Co bylo příčinou uvolnění kol z nákladního vozidla je nyní předmětem šetření,“ dodala Šteinerová.</p>
      <figure>
        <iframe src="https://www.youtube.com/embed/9e-r091Sn6Q" width="630" height="354" data-service="Youtube" scrolling="no"/>
      </figure>
      <figure>
        <img src="https://g.denik.cz/4/df/mlada-boleslav-hasici-protipovodnove-cviceni_denik-150-3x2.jpg"/>
      </figure>
      <aside>
        <a href="https://kladensky.denik.cz/z-regionu/povoden-prijde-v-polovine-dubna-naplanovalo-hejtmanstvi-20191112.html">Povodeň přijde v polovině dubna, naplánovalo hejtmanství Přečíst článek ›</a>
      </aside>
      <figure>
        <img src="https://g.denik.cz/2/1d/kontrola-lovcu_denik-150-3x2.jpg"/>
      </figure>
      <aside>
        <a href="https://kladensky.denik.cz/z-regionu/ze-tri-stovek-kontrolovanych-myslivcu-nemel-problem-ani-jediny-20191112.html">Ze tří stovek kontrolovaných myslivců neměl problém ani jediný Přečíst článek ›</a>
      </aside>
    </article>
  </body>
</html>