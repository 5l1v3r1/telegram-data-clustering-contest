<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-game-pass-tasto-sorprendimi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T14:25:00+00:00"/>
    <meta property="og:title" content="Xbox Game Pass: aggiunto il tasto “Sorprendimi”, ecco cosa fa"/>
    <meta property="og:description" content="Xbox Game Pass introduce il tasto &quot;Sorprendimi&quot; all'interno del servizio, anche se per ora solo nella versione di Preview, ecco cosa fa."/>
  </head>
  <body>
    <article>
      <h1>Xbox Game Pass: aggiunto il tasto “Sorprendimi”, ecco cosa fa</h1>
      <address><time datetime="2019-11-12T14:25:00+00:00">12 Nov 2019, 14:25</time> by <a rel="author">Nicola Armondi</a></address>
      <p>Uno dei punti di forza della proposta videoludica di Microsoft è <b>Xbox Game Pass</b>, il servizio in abbonamento che permette di accedere a un ampio catalogo di giochi realizzati sia dai team first party (come Sea of Thieves e <a href="https://toms.it/JXJmY">Gears 5</a>) che dai team di terze parti. Ci sono molte opere e alcune sono meno note di altre, alle volte potremmo anche dimenticarci che un certo gioco è disponibile nel servizio e i suggerimenti potrebbero non mostrarlo.</p>
      <p>Se vi serve una mano per trovare il prossimo videogame da provare, <b>Microsoft ha la soluzione per voi: il tasto Sorprendermi</b>. Non è del tutto chiaro, in questo momento, se la sezione è in base a quelli che sono i nostri gusti (ovvero in base ai titoli che abbiamo già giocato), oppure se venga scelto un gioco in modo completamente casuale. In ogni caso, il sistema andrà a indicarci quale potrebbe essere il prossimo titolo da provare.</p>
      <figure>
        <img src="https://www.tomshw.it/images/images/2019/06/xbox-game-pass-su-pc-38409.jpg"/>
      </figure>
      <p>Leggi anche: <a href="https://www.tomshw.it/videogioco/the-legend-of-zelda-breath-of-the-wild-2020/">The Legend of Zelda Breath of the Wild: seguito in arrivo nel 2020 secondo un noto leaker</a></p>
      <p>Attualmente il tasto Sorprendimi è disponibile <b>unicamente per gli utenti del Programma Preview</b> all’interno del gruppo Alpha Skip-Ahead. La preview include anche altre funzioni, come la possibilità di personalizzare la dashboard.</p>
      <p>Non è un’aggiunta rivoluzionaria, ma dimostra come Microsoft sia sempre attenta a implementare novità per il proprio servizio: Xbox Game Pass è attualmente uno dei più apprezzati dal pubblico. Vi ricordiamo che è disponibile su PC e su Xbox One, anche se i cataloghi non coincidono alla perfezione. Infine, vi ricordiamo anche che tutti i giochi degli Xbox Game Studios saranno sempre disponibili fin dal D1 sul servizio.<b> Diteci, cosa ne pensate?</b></p>
      <blockquote>Potete acquistare un’Xbox One su Amazon, precisamente a <a href="https://toms.it/3oEpX">questo indirizzo</a>.</blockquote>
    </article>
  </body>
</html>