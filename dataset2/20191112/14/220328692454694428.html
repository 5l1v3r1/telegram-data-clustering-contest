<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/kamion-blsna-dete-v-ruse-vinovnikt-izbyaga-406543.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T14:01:00+00:00"/>
    <meta property="og:title" content="Камион блъсна дете в Русе, виновникът избяга"/>
    <meta property="og:description" content="Шофьорът се издирва от полицията"/>
  </head>
  <body>
    <article>
      <h1>Камион блъсна дете в Русе, виновникът избяга</h1>
      <address><time datetime="2019-11-12T14:01:00+00:00">12 Nov 2019, 14:01</time> by <a rel="author">Агенция Стандарт, снимка BTV</a></address>
      <p>Нов тежък инцидет стана на пътя. Шофьор на камион блъсна и уби 5-годишно дете в Русе, след което нагло избяга.Инцидентът е станал около 11:30 ч. на улица в кв. "Долапите".</p>
      <p>Момичето се е разхождало с баба си, когато камионът е връхлетял отгоре му, докато правел завой. По разкази на очевидци гледката е била страшна.</p>
      <p>Съседи са едни от първите, които се притекли на помощ, след като чули виковете на бабата. Полицията извършва проверка на превозните средства по описанието, предполага се, че камионът е свързан с местен свинарник наблизо.</p>
      <p>Бабата е в шок, а изпратеният екип на "Спешна помощ" само е констатирал смъртта на детето и е дал успокоителни на възрастната жена. Родителите на момиченцето са били по това време на работа, затова бабата се грижела за внучето си.</p>
      <p>На мястото продължават огледите на полицията, а от общината имат готовност да помогнат на семейството.</p>
    </article>
  </body>
</html>