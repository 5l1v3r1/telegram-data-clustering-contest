<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821067.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T14:00:00+00:00"/>
    <meta property="og:title" content="یک سال فلج سیاسی در رژیم صهیونیستی"/>
    <meta property="og:description" content="بیش از 300 روز گذشته است که رژیم اشغالگر قدس بدون یک دولت کارآمد  است،  از زمان انحلال کابینه بنیامین نتانیاهو نخست‌وزیر رژیم صهیونیستی و فراخوان انتخابات ماه آوریل گذشته و پس از آن، بی بی ( نتانیاهو )  نتوانست کابینه را تشکیل دهد و شکست خود را بعد از انتخابات سپتامبر تکرار کرد. در حال حاضر نیز به نظر می‌رسد که شانس بنی گانتس چیزی بیشتر از شانس نتانیاهو نخواهد بود. در آخرین انتخابات اسرائیل که روز ۱۷ سپتامبر (۲۶ شهریور) برگزار شد، هیچ یک از دو جناح رقیب موفق نشدند اکثریت شصت و یک کرسی پارلمان را به دست بیاورند."/>
  </head>
  <body>
    <article>
      <h1>یک سال فلج سیاسی در رژیم صهیونیستی</h1>
      <address>
        <time datetime="2019-11-12T14:00:00+00:00">12 Nov 2019, 14:00</time>
      </address>
      <p>بیش از 300 روز گذشته است که رژیم اشغالگر قدس بدون یک دولت کارآمد  است،  از زمان انحلال کابینه بنیامین نتانیاهو نخست‌وزیر رژیم صهیونیستی و فراخوان انتخابات ماه آوریل گذشته و پس از آن، بی بی ( نتانیاهو )  نتوانست کابینه را تشکیل دهد و شکست خود را بعد از انتخابات سپتامبر تکرار کرد. در حال حاضر نیز به نظر می‌رسد که شانس بنی گانتس چیزی بیشتر از شانس نتانیاهو نخواهد بود. در آخرین انتخابات اسرائیل که روز ۱۷ سپتامبر (۲۶ شهریور) برگزار شد، هیچ یک از دو جناح رقیب موفق نشدند اکثریت شصت و یک کرسی پارلمان را به دست بیاورند.</p>
      <p>اسرائیل به یک سال بدون کابینه منتخب نزدیک می‌شود، بن بست اصلی سیاسی به دلیل نزدیکی تعداد کرسی ها بین دو جناح بزرگ کاهول لاوان ( آبی و سفید ) و لیکود است و هر کدام از آنها نتوانسته اکثریت 61 کرسی را در کنست 21 و 22 کسب کند.</p>
      <p>بنیامین نتانیاهو در درجه اول مسئول این بن بست سیاسی است ،مرد اول رژیم صهیونیستی دو بار در طول یک سال در تشکیل کابینه ناکام مانده است. او به جای تشکیل دولت جدید، مخالفان خود را رو در روی هم قرار داده  وآنها را متهم به این می‌کند که تلاش‌های وی برای تشکیل «دولت وحدت» را به شکست کشانده‌اند.</p>
      <p>نتانیاهو بارها  به ویژه پس از اتهام فساد و رشوه ، به سیستم دادگستری اسرائیل حمله کرده است. اخیراً امیر اوهانا وزیر موقت دادگستری به نیابت از او  در اقدامی بی سابقه ،  دادستان کل رژیم اشغالگر را مورد هجمه قرار داده است.</p>
      <p>تقریباً یک سال پس از حمله نتانیاهو به  رسانه ها ، احزاب چپ ، سیاستمداران بازنشسته ، احزاب راست گرا ، مقامات پلیس و مقامات ارشد قضایی و دیوان عالی کشور ، آنها را به تلاش برای سرنگونی شخص او متهم می کند.</p>
      <p>نتانیاهو در حال تبلیغ است و به نظر می رسد او تنها کسی است که به آنچه تبلیغ می کند نزدیک می شود، همه اطمینان دارند که او به خاطر همه اتهامات مقصر است ، همه می دانند که او فاسد است ، بارها رشوه گرفته  و از قدرت خود در برابر قانون استفاده می کند ، اما آنچه او را تاکنون ماندگار کرده است ، تجربه سیاسی او در مقایسه با همه مخالفانش است و القای این که او «تنها فرد قادر به تأمین امنیت اسرائیلی ها» است .</p>
      <p>در طول این مدت ، نتانیاهو با شعار یا «من یا ناامنی»  مانور داده است  و در سخنان خود با دستاویز قرار دادن  تلاش ایران برای «محو کردن اسرائیل» از لزوم تشکیل «دولت وحدت» که  قادر به مقابله با خطرات امنیتی پیرامون این رژیم باشد، سخن گفته است. </p>
      <p>
        <b>شکست تشکیل کابینه و استمرار رکود سیاسی</b>
      </p>
      <p>عدم موفقیت بنی گانتس برای تشکیل دولت که نزدیکترین تصور کنونی است، رژیم صهیونیستی را به انتخابات سوم در طول یک سال خواهد کشاند ، رژیمی بدون دولت منتخب برای یک سال کامل. و نتانیاهو همچنان تا اطلاع ثانوی و  یا تا پایان رسیدگی ها و تحقیقات به عنوان نخست وزیر باقی خواهد ماند.</p>
      <p>اسرائیل به سیستم نسبی انتخابات متکی است و به تازگی در سایه سیال بودن وضعیت سیاسی ، احزاب بسیاری ظهور کردند ، و برخی دیگر ناپدید شده اند  و این به دلیل افزایش اختلافات است ، اما ماهیت این اختلافات در اصل اختلافات ایدئولوژیکی  نیستند، همه در مورد موضوعات اصلی مانند اشغال قلمرو فلسطین به توافق رسیده اند ، آنها بیشتر میان احزاب و همفکران خود اختلاف نظر دارند و همه در تلاش هستند تا طعم قدرت را بچشند. </p>
      <p>حال سوال اساسی این است: بعد از ناکامی گانتز چه اتفاقی می‌افتد؟ در انتخابات سوم بعد از به نتیجه نرسیدن انتخابات آوریل و سپتامبر چه اتفاقی خواهد افتاد؟ به نظر می‌رسد که حالت فلج سیاسی تا  زمانی که سیستم انتخابی به نامی منتخب توسط اکثریت برای نخست‌وزیری منتهی نشود ناتوان از بهبودی خواهد بود و تا زمانی که آشفتگی درون حزبی و تلاش انفرادی برای کسب قدرت وجود داشته باشد،  فرصت تشکیل کابینه ضعیف خواهد بود.</p>
      <p>اگر گانتز موفق شود ، بدون شک کابینه وی موقت خواهد بود و قادر به تحمل یک جریان مخالف در کنست نخواهد بود ، بویژه اینکه گانتز در این مورد از خارج از طرف فهرست مشترک عرب پشتیبانی خواهد شد که آنها غالبا در دولتی که در آن آویگدور لیبرمن ، رئیس حزب اسرائیل بیتنا حمایت خواهد شد ، شرکت نخواهد کرد.</p>
      <p>اختلاف عمده میان کاهول لاوان و لیکود در وهله اول مربوط به اصرار نتانیاهو مبنی بر نخست وزیر شدن است و اینکه او تا اواسط دوره نخست وزیری، یعنی پیش از دو سال ، این مقام را ترک نمی کند. این موضوع باعث مصونیت او شده و مانع پذیرش رسمی اتهامات توسط وی می‌شود. حزب لیکود با تکیه بر کرسی‌های دو حزب راست صهیونیستی و حریدی که با ائتلاف خود 55 کرسی را در اختیار دارند، در این موقعیت استقرار یافته است و تاکنون حزب کاهول لاوان  نتوانسته است این تشکل  بزرگ را وادار به تجزیه کند تا به تنهایی با هر طرف مذاکره کند.</p>
      <p>در حال حاضر هیچ افقی برای خروج اسرائیل از بن بست سیاسی وجود ندارد و گمانه‌زنی‌ها از ادامه بن بست سیاسی و برپایی انتخابات سوم در طول یک سال حکایت دارد. در این صورت نتانیاهو برای چند ماه دیگر نخست‌وزیر موقت باقی خواهد ماند.</p>
    </article>
  </body>
</html>