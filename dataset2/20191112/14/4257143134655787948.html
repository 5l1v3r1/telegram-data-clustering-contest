<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/12/megegyeztek-a-spanyol-baloldai-partok-de-ez-meg-keves"/>
    <meta property="og:site_name" content="infostart"/>
    <meta property="article:published_time" content="2019-11-12T14:38:40+00:00"/>
    <meta property="og:title" content="Megegyeztek a spanyol baloldai pártok, de ez még kevés"/>
    <meta property="og:description" content="Koalíciós kormány létrehozásáról állapodott meg a Spanyol Szocialista Munkáspárt (PSOE) és az Unidas Podemos (Együtt képesek vagyunk) baloldali párttömörülés Madridban."/>
  </head>
  <body>
    <article>
      <h1>Megegyeztek a spanyol baloldai pártok, de ez még kevés</h1>
      <address><time datetime="2019-11-12T14:38:40+00:00">12 Nov 2019, 14:38</time> by <a rel="author">Infostart / MTI</a></address>
      <h3>Koalíciós kormány létrehozásáról állapodott meg a Spanyol Szocialista Munkáspárt (PSOE) és az Unidas Podemos (Együtt képesek vagyunk) baloldali párttömörülés Madridban.</h3>
      <p>"Spanyolországnak egy stabil kormányra van szüksége. (...) A szavazatok kijelölték az egyetlen utat, azt amelyen most együtt indulunk el a Spanyol Szocialista Munkáspárt és az Unidas Podemos" - fogalmazott az előzetes együttműködési megállapodás nyilvános aláírása után Pedro Sánchez ügyvezető kormányfő, a PSOE főtitkára.</p>
      <p>Pablo Iglesias, az Unidas Podemos vezetője hangsúlyozta: egy progresszív kormányt kívánnak létrehozni, amely kombinálja pártja bátorságát a szocialisták tapasztalatával.</p>
      <blockquote>Ahhoz, hogy a koalíciós kormány megalakulhasson további pártok támogatása szükséges,</blockquote>
      <p>kettejüknek ugyanis összesen 155 mandátuma van a 350 fős parlamentben.</p>
      <p>A spanyol választás utáni helyzetet <a href="https://infostart.hu/kulfold/2019/11/12/szakerto-az-elso-kerdes-hogy-ki-legyen-a-spanyol-kormanyfo">elemezte Nagy Sándor Gyula, a Külügyi és Külgazdasági Intézet kutatási igazgatóhelyettese az InfoRádió Aréna című műsorában</a>.</p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/kulfold/2019/11/12/szakerto-az-elso-kerdes-hogy-ki-legyen-a-spanyol-kormanyfo"/>
        <a href="https://infostart.hu/kulfold/2019/11/11/spanyolszakerto-vagy-befogja-a-kispartokat-a-baloldal-vagy-nagykoalicio-jon"/>
        <a href="https://infostart.hu/kulfold/2019/11/11/tizenegy-parti-felsohaza-lesz-spanyolorszagnak-fej-fej-mellett-a-ket-nagy"/>
      </related>
    </article>
  </body>
</html>