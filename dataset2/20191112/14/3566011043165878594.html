<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546807.html/%DA%A9%D8%A7%D8%B1%D8%AE%D8%A7%D9%86%D9%87-%D9%86%D9%88%D8%A2%D9%81%D8%B1%DB%8C%D9%86%DB%8C-%D8%B2%D9%86%D8%AC%DB%8C%D8%B1%D9%87-%D8%A7%D8%B1%D8%B2%D8%B4--%D9%88-%D8%A7%D9%86%D8%A8%D8%A7%D8%B1-%D8%B3%D9%BE%D8%B1%D8%AF%D9%87-%DA%A9%D8%A7%D9%84%D8%A7%DB%8C%DB%8C-%D8%A8%D9%88%D8%B1%D8%B3-%D8%B2%D8%B9%D9%81%D8%B1%D8%A7%D9%86-%D8%AF%D8%B1-%D8%AA%D8%B1%D8%A8%D8%AA-%D8%AD%DB%8C%D8%AF%D8%B1%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:50:00+00:00"/>
    <meta property="og:title" content="کارخانه نوآفرینی زنجیره ارزش ‌و انبار سپرده کالایی بورس زعفران در تربت حیدریه"/>
    <meta property="og:description" content="کارخانه نوآفرینی زنجیره ارزش ‌و انبار سپرده کالایی بورس زعفران با حضور مدیرعامل بورس کالای ایران و مسئولان استانی و محلی ظهر امروز در تربت حیدریه راه اندازی شد."/>
  </head>
  <body>
    <article>
      <h1>کارخانه نوآفرینی زنجیره ارزش ‌و انبار سپرده کالایی بورس زعفران در تربت حیدریه</h1>
      <h2>با حضور مدیرعامل بورس کالای ایران راه‌اندازی شد؛</h2>
      <address>
        <time datetime="2019-11-12T14:50:00+00:00">12 Nov 2019, 14:50</time>
      </address>
      <p>کارخانه نوآفرینی زنجیره ارزش ‌و انبار سپرده کالایی بورس زعفران با حضور مدیرعامل بورس کالای ایران و مسئولان استانی و محلی ظهر امروز در تربت حیدریه راه اندازی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>، حامد سلطانی نژاد، مدیرعامل بورس کالای ایران در مراسم افتتاحییه این کارخانه، اظهار داشت: اوراق بهادار سازی محصولات، توسعه ابزارهای مشتقه، ایجاد و بکارگیری ابزارهای تأمین مالی و معاملات متناسب با نیاز مشتریان به گسترش اندازه و عمق بازار محصولات کشاورزی در بورس کالا از جمله اهداف و راهبردهای راه اندازی این نوع بورس کالا است.</p>
      <p>وی به نتایج مثبت این نوع بورس کالا اشاره کرد و افزود: کشف قیمت مطلوب و تبدیل شدن به مرجع قیمتی و توسعه تجارت این محصولات از جمله شاخصه های مهم آن است.</p>
      <p>سلطانی نژاد خاطر نشان کرد: در حال حاضر و در حوزه اوراق بهادار سازی و توسعه ابزارهای مشتقه امکان استفاده از گواهی سپرده کالایی، قراردادهای آتی و اختیار معامله زعفران در بورس فراهم شده است.</p>
      <p>مدیرعامل بورس کالای ایران با بیان اینکه در اینده نزدیک انبار پسته خراسان رضوی نیز راه‌اندازی خواهد شد، افزود: پنج انبار در کشور حجم معاملات را انجام می‌دهند و د‌ر حوزه پسته دو انبار پذیرفته شده است با توجه به اینکه حدود یکصد انبار در حوزه زعفران و زیره در کشور پذیرفته می‌شود.</p>
      <p>سلطانی نژاد از توسعه نظام انبارداری به عنوان یکی از الزامات بازار محصولات کشاورزی در برنامه های بورس یاد کرد و گفت: در حال حاضر خراسان رضوی به عنوان قطب محصولات کشاورزی قابل عرضه در بورس کالا تبدیل شده است.</p>
      <p>منطقه تربت حیدریه با زیر کشت قرار دادن بالغ بر ۲۲ هزار هکتار اراضی زعفران بعنوان پایتخت تولید طلای سرخ در جهان سالانه ۷۰ درصد این محصول را تولید می کند.</p>
      <p>انتهای پیام/</p>
      <p> </p>
    </article>
  </body>
</html>