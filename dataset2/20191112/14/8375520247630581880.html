<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/z-lopatami-i-lomami-u-slovachchini-stalosya-epichne-pobojishche-mizh-romami-ta-ukrajincyami-video-639447.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T14:43:17+00:00"/>
    <meta property="og:title" content="З лопатами і ломами. У Словаччині сталося епічне побоїще між ромами та українцями (відео)"/>
    <meta property="og:description" content="Бійка відбувалася на автостоянці супермаркету та у стилі американського «реслінгу»"/>
  </head>
  <body>
    <article>
      <h1>З лопатами і ломами. У Словаччині сталося епічне побоїще між ромами та українцями (відео)</h1>
      <address>
        <time datetime="2019-11-12T14:43:17+00:00">12 Nov 2019, 14:43</time>
      </address>
      <h4>Бійка відбувалася на автостоянці супермаркету та у стилі американського «реслінгу»</h4>
      <p>У Словаччині на автостоянці супермаркету відбулась масштабна бійка між українцями та ромами. Під час «махачу» у хід йшли навіть лопати та ломи.</p>
      <p>Як повідомляють місцеві ЗМІ, бійка сталася у містечку Малацки, що знаходить у 33 кілометрах від столиці Словаччини - Братислави. По інформації видань, поблизу торгового центру місцеві роми (їх у цьому населеному пункті проживає близько 1%) щось не поділили із українськими заробітчанами.</p>
      <p>Як видно на відео, деякі люди під час бійки використовували палиці, мітли, ломи, бити і навіть лопати. У соціальних мережах користувачі з Малацки пишуть, що їм ця ситуація нагадувала «кадри із голлівудського бойовика», а також зізнаються, що такого у їхньому містечку не відбувалося вже дуже давно.</p>
      <figure>
        <iframe src="https://www.youtube.com/embed/Wba4lrfywnI" width="580" height="390" data-service="Youtube" scrolling="no"/>
      </figure>
      <p>«Ніхто не знає, ким саме були ці люди. Бійка тривала близько хвилини, потім вони усі ніби розчинилися», - розповів один з очевидців.</p>
      <p>Що стало причиною конфлікту, який переріс у жорстоку бійку, - не відомо. Повідомляється, що в результаті інциденту до місцевої лікарні потрапив один літній чоловік, який отримав серйозні травми голови.</p>
      <p>«В даний час справа розглядається поліцейськими з управління поліції округу Малацки. Уповноважений співробітник поліції почав кримінальне переслідування за злочин, пов'язаний з нанесенням тілесних ушкоджень у зв'язку з хуліганством», - розповіли у місцевій поліції.</p>
      <p>Додамо, що інцидент трапився 7 листопада, але відео бійки з'явилося лише через кілька днів.</p>
      <figure>
        <iframe src="https://www.youtube.com/embed/mIiWM_XpqyY" width="580" height="390" data-service="Youtube" scrolling="no"/>
      </figure>
      <p>Цікаво, що з відео бійки вже почали робити меми. Наприклад, один з користувачів представив учасників «махача» героями «Зоряних війн».</p>
      <related>
        <a href="https://glavcom.ua/news/ostanniy-premjer-chehoslovachchini-pomer-v-budinku-dlya-litnih-lyudey-638272.html"/>
        <a href="https://glavcom.ua/kyiv/news/troje-inozemciv-vlashtuvali-biyku-bilya-bessarabskogo-rinku-foto-video-639308.html"/>
        <a href="https://glavcom.ua/country/incidents/v-ivano-frankivsku-romi-zayavili-pro-napad-na-tabir-ta-pidpal-prote-zayavu-pisati-vidmovilisya-579991.html"/>
      </related>
    </article>
  </body>
</html>