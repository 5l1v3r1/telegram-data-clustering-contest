<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A8%D8%A7%D9%86%DA%A9-%D9%87%D8%A7%D8%8C-%D9%85%D8%AF%D8%A7%D8%B1%D8%B3-%D9%88-%D8%A7%D8%AF%D8%A7%D8%B1%D8%A7%D8%AA-%D9%84%D8%A8%D9%86%D8%A7%D9%86-%D9%87%D9%85%DA%86%D9%86%D8%A7%D9%86-%D8%AA%D8%B9%D8%B7%DB%8C%D9%84-%D9%87%D8%B3%D8%AA%D9%86%D8%AF-20191112/%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87"/>
    <meta property="og:site_name" content="RFI"/>
    <meta property="article:published_time" content="2019-11-12T14:48:30+00:00"/>
    <meta property="og:title" content="بانک ها، مدارس و ادارات لبنان همچنان تعطیل هستند"/>
    <meta property="og:description" content="به گزارش خبرگزاری فرانسه بانک ها و مدارس لبنان نیز امروز بسته بودند و تظاهرکنندگان مانع از ورود کارمندان به ادارات شدند. تظاهرکنندگان امروز با تجمع در مقابل ساختمان دادگستری در بیروت خواستار یک دستگاه قضایی مستقل شدند و از ورود قضات و وکلا به ساختمان..."/>
  </head>
  <body>
    <article>
      <h1>بانک ها، مدارس و ادارات لبنان همچنان تعطیل هستند</h1>
      <address><time datetime="2019-11-12T14:48:30+00:00">12 Nov 2019, 14:48</time> by <a rel="author">ناصر اعتمادی</a></address>
      <p>
        <b>به گزارش خبرگزاری فرانسه بانک ها و مدارس لبنان نیز امروز بسته بودند و تظاهرکنندگان مانع از ورود کارمندان به ادارات شدند. تظاهرکنندگان امروز با تجمع در مقابل ساختمان دادگستری در بیروت خواستار یک دستگاه قضایی مستقل شدند و از ورود قضات و وکلا به ساختمان دادگستری جلوگیری کردند.</b>
      </p>
      <p>به گزارش رسانه های محلی، تظاهرکنندگان در شهرهای مرکزی، جنوب و شرق لبنان در داخل و خارج دفاتر اپراتورهای دولتی تلفن های همراه تحصن کردند.</p>
      <p>دیروز دوشنبه یازدهم نوامبر بانک مرکزی لبنان که نگران از کاهش ارزش پول ملی است محدودیت هایی را برای برداشت پول از حساب های خصوصی و تبدیل آن به دلار تعیین کرد.</p>
      <p>قرار است رئیس جمهوری لبنان، میشل عون، امشب سخنرانی کند. معترضان خواستار تعویض کامل هیئت حاکمه و روی کار آمدن حکومتی جدید مرکب از تکنوکرات ها و مستقل از احزاب سیاسی حاکم بر این کشور هستند.</p>
      <p>از هفدهم اکتبر گذشته صدها هزار نفر از مردم لبنان با برپایی تظاهرات اعتراضی خواستار برکناری کلیه رهبران این کشور شده اند که همگی از نگاه آنان فاسد و ناکارآمد هستند.</p>
    </article>
  </body>
</html>