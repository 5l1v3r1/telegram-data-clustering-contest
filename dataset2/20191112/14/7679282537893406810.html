<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-team-india-vs-bangladesh-ke-khilaf-dikha-diya-ki-asli-boss-kaun-hai-shoaib-akhtar-2845752.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T14:43:00+00:00"/>
    <meta property="og:title" content="टीम इंडिया ने दिखा दिया कि असली बॉस कौन हैः शोएब अख्तर"/>
    <meta property="og:description" content="बांग्लादेश के खिलाफ टी-20 सीरीज में मिली 2-1 की जीत के बाद पाकिस्तान के पूर्व तेज गेंदबाज शोएब अख्तर ने भारतीय क्रिकेट टीम की जमकर तारीफ की। भारत ने नागपुर में खेले गए सीरीज के आखिरी मुकाबले में जीत..."/>
  </head>
  <body>
    <article>
      <h1>टीम इंडिया ने दिखा दिया कि असली बॉस कौन हैः शोएब अख्तर</h1>
      <address><time datetime="2019-11-12T14:43:00+00:00">12 Nov 2019, 14:43</time> by <a rel="author">एजेंसी,लाहौर</a></address>
      <p>बांग्लादेश के खिलाफ टी-20 सीरीज में मिली 2-1 की जीत के बाद पाकिस्तान के पूर्व तेज गेंदबाज शोएब अख्तर ने भारतीय क्रिकेट टीम की जमकर तारीफ की। भारत ने नागपुर में खेले गए सीरीज के आखिरी मुकाबले में जीत दर्ज करते हुए सीरीज पर कब्जा किया।</p>
      <p>अख्तर ने अपने यूट्यूब चैनल पर कहा, 'भारत ने साबित किया कि मैच में बॉस कौन है। भले ही भारतीय टीम ने सीरीज का पहला मुकाबला गंवा दिया हो लेकिन उसके बाद उसने दमदार वापसी की और इसका श्रेय रोहित शर्मा की शानदार बल्लेबाजी को जाता है। रोहित प्रतिभाशाली हैं, वो जब चाहें तब रन बना सकते हैं।' बांग्लादेश के खिलाफ आखिरी टी-20 मुकाबले में भारत को 30 रनों से जीत मिली थी। मेजबान ने पहले बल्लेबाजी करते हुए 175 रन का लक्ष्य रखा था जिसके जवाब में बांग्लादेश की टीम भारत की सधी गेंदबाजी के आगे महज 144 रन ही बना पाई।</p>
      <h3>
        <a href="https://www.livehindustan.com/cricket/story-ind-vs-ban-day-night-test-match-time-revised-here-are-new-timing-for-india-vs-bangladesh-2nd-test-match-2845587.html">कोलकाता में होने वाला डे-नाइट टेस्ट मैच जानिए कितने बजे से कितने बजे तक खेला जाएगा</a>
      </h3>
      <h3>
        <a href="https://www.livehindustan.com/cricket/story-syed-mushtaq-ali-trophy-2019-20-deepak-chahar-claimed-2nd-hat-trick-in-three-days-vidharbha-vs-rajastha-match-2845325.html">करीब 40 घंटे के अंदर दीपक चाहर ने ली दूसरी हैट्रिक, जानिए कब, कहां और किस मैच में</a>
      </h3>
      <p>अख्तर ने कहा, 'मुझे लगा था तीसरा टी-20 मुकाबला रोमांचक होगा पर भारतीय टीम बेहतर रही, लेकिन बांग्लादेश के जुझारू खेल की भी तारीफ करनी होगी। बांग्लादेश अब साधारण टीम नहीं रह गई है हमें इस बात का ध्यान रखना होगा कि टाइगर्स किसी भी टीम से सामने अब चोक करने वाले नहीं है।' दीपक चहर ने शानदार गेंदबाजी करते हुए टी-20 में भारत की तरफ से पहली हैट्रिक ली। उन्होंने महज सात रन देकर छह विकेट हासिल करते हुए सर्वश्रेष्ठ गेंदबाजी का वर्ल्ड रिकॉर्ड बनाया। अख्तर ने कहा, 'वो एक तेज और मध्यम गति की गेंदबाजी का मिश्रण हैं। उन्होंने हैट्रिक लेकर बेहतरीन प्रदर्शन किया।'</p>
    </article>
  </body>
</html>