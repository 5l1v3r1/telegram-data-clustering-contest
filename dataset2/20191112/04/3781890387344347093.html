<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741239"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T04:36:00+00:00"/>
    <meta property="og:title" content="บิ๊ก 'ปืนใหญ่' ยันชัดไม่คิดปลด 'เอเมรี'"/>
    <meta property="og:description" content="2 บิ๊ก อาร์เซนอล ยันชัด อูไน เอเมรี ยังเป็นคนที่ใช่สำหรับการกุมบังเหียน “ปืนใหญ่” แม้ผลงานช่วงหลังย่ำแย่เกินห้ามใจ   "/>
  </head>
  <body>
    <article>
      <h1>บิ๊ก 'ปืนใหญ่' ยันชัดไม่คิดปลด 'เอเมรี'</h1>
      <address>
        <time datetime="2019-11-12T04:36:00+00:00">12 Nov 2019, 04:36</time>
      </address>
      <p>
        <b>2 บิ๊ก อาร์เซนอล ยันชัด อูไน เอเมรี ยังเป็นคนที่ใช่สำหรับการกุมบังเหียน “ปืนใหญ่” แม้ผลงานช่วงหลังย่ำแย่เกินห้ามใจ   </b>
      </p>
      <p>ราอูล ซานเยฮี ผู้อำนวยการด้านฟุตบอล และ วินัย เวนเกตส์แชม ผู้อำนวยการทั่วไป 2 ผู้บริหารใหญ่ของ อาร์เซนอล ทีมดังในศึกพรีเมียร์ลีก อังกฤษ ออกมาระบุว่าพวกเขายังคงเชื่อมั่นในตัวของ อูไน เอเมรี กุนซือของทีม แม้จะรู้สึกผิดหวังกับผลงานของทีม ภายใต้การคุมทัพของนายใหญ่ชาวสเปน ที่ชนะแค่เกมเดียวจาก 7 นัดหลังสุดในทุกรายการก็ตาม <br/>    <br/>2 บิ๊กบริหาร “ปืนใหญ่” กล่าวในการประชุมทีมงาน เมื่อวันจันทร์ที่ผ่านมาว่า “เราเองก็ผิดหวังกับผลงานและฟอร์มการเล่นของทีมในช่วงเวลานี้ของฤดูกาลเหมือนกับทุกคน เราเองก็หงุดหงิดเหมือนแฟนบอล รวมถึง อูไน พวกนักเตะ และทีมงานทุกคนที่ทีมทำผลงานไม่ได้อย่างที่คาดหวัง มีหลายอย่างที่ต้องถูกปรับปรุงเพื่อให้ทีมบรรลุเป้าหมายที่ตั้งไว้สำหรับฤดูกาลนี้ และเราขอยืนยันชัดเจนว่า อูไน คือคนที่เหมาะสมแล้วในการทำหน้าที่ผู้จัดการทีม เช่นเดียวกับทีมงานเบื้องหลังทุกคนในเวลานี้”<br/><br/>เครดิตภาพ : AFP</p>
    </article>
  </body>
</html>