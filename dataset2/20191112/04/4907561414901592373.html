<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-12-kasim-2019-haber-fotograf-2218640"/>
    <meta property="og:site_name" content="Posta"/>
    <meta property="article:published_time" content="2019-11-12T04:27:22+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (12 Kasım 2019)"/>
    <meta property="og:description" content="Haydar Dümen 12 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (12 Kasım 2019)</h1>
      <address>
        <time datetime="2019-11-12T04:27:22+00:00">12 Nov 2019, 04:27</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 12 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5d86ff32ae298b9f3f184bfc"/>
      </figure>
      <h4>BÖYLE SORU YOK!</h4>
      <p>
        <b>Gecede 3-4 ilişki yetmiyor</b>
      </p>
      <p>49 yaşındayım. Eşimle her gece 3-4’ten aşağı düşmüyorum ama bana yetmiyor. Ne yapmam lazım?</p>
      <p>
        <b>CEVAP</b>
      </p>
      <p>Değerli okurum, düşünüyorum bu adam neden doymuyor diye? Acaba erken boşalman var mı ki kısa metrajlı film seyreder gibi aç-kapa 2 dakika. Bu durum aklıma daha çok yatıyor.</p>
      <p>Şöyle yarım saatlik bir tempoyla kalp atışları 130’da, ter sırtından akıyor olsa, hadi bakalım zorla kendini ikinci mesaiye. Bundan sonra ne yapacağını kendin bilirsin. Bu yaşa gelmişsin, araban sağlamsa, kazasız belasız yola devam.</p>
      <p>Bizler böyle konularda uzaktan gazel okumayız. Ama frenle, balata kontrolü gerekiyorsa ona bakarız. Sen aynanın karşısına geç, kendine iyi bak.</p>
      <figure>
        <img src="https://i.pstimaj.com/img/78/700x0/5d9acd9bae298bd09f1b5d2e"/>
      </figure>
      <h4>GÜNÜN SORULARI</h4>
      <p>
        <b>Çok utangacım</b>
      </p>
      <p>41 yaşındayım. Erken boşalma sıkıntım var. Kaç yaşına geldim, kızlara karşı utangacım. Hâlâ bir kadınla flört etmedim. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, neyi bekliyorsun bir türlü anlayamadım. Çünkü yaş baş gayet yerinde. Erken boşalma sorunun var ancak tedavisi de var. Oyunu kuralına göre oyna. Yeter ki iyi oyna ve akıllı ol. Şansın her zaman var.</p>
      <p>Evlilik için kolları bir an önce sıva. Yoksa ileriki yaşlar için yalnızlık çanlarının sesi geliyor kulağıma. En azından şu sesleri bir analiz et. Evlen, yuvanı kur, kucağına da bir çocuk oturt.</p>
      <figure>
        <img src="https://i.pstimaj.com/img/78/700x0/5d86ff32ae298b9f409c3d3e"/>
      </figure>
      <p>
        <b>Kanama olmadı</b>
      </p>
      <p>19 yaşında kızım. İlk ilişkiden sonra kanama olmadı. Doktora gitsem durumu tam olarak öğrenebilir miyim?</p>
      <p>
        <b>CEVAP</b>
      </p>
      <p>Sevgili okurum, sen mailini yazdın, en erken elime 5-6 gün sonra ulaştı. Bu süre zarıfında kıza ne oldu? Doğrusu çok merak ettim. Be oğlum, kızda kanama var. Al götür hastaneye ve kanamanın neyle ilgili olduğunu öğren.</p>
      <p>Bu kızımızın da bir ailesi, çevresi, sana hesap soracak birileri var diye düşünüyorum. Bu ne sorumsuz bir davranış. Bak şimdi çok kızdım sana, her neyse iyi şanslar dilerim.</p>
      <figure>
        <img src="https://i.pstimaj.com/img/78/700x0/5db90f4b66a97c6102df52b5"/>
      </figure>
      <p>
        <b>Erken boşalıyorum</b>
      </p>
      <p>26 yaşındayım. Cinsel ilişkiyi çok seviyorum ama erken boşalıyorum. Birkaç kez doktora gittim, sonuç alamadım. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, bu konu evlilik koşullarında tedavi ediliyor. Yani sürekli bir partnerin varsa, onunla bu birlikteliğin bir süre daha devam edecekse ya da evliysen tedavi şansın yüzde 90. Değilse bu koşulları bekle.</p>
      <figure>
        <img src="https://i.pstimaj.com/img/78/700x0/5dafd69266a97ce2f8b0752b"/>
      </figure>
      <p>
        <b>Küçültemez miyiz?</b>
      </p>
      <p>19 yaşındayım. Bir sevgilim var ama ben onunla gezerken çok utanıyorum. Çünkü penisim büyük. İlişkiye girmeye korkuyorum. Kız buna dayanamaz diye endişeliyim. Penisi küçültmenin bir yolu yok mu?</p>
      <p>
        <b>CEVAP</b>
      </p>
      <p>Değerli okurum, aynı yola devam. Kızın yaşı küçük hem aile sorumluluğu var. İkincisi organla tanışması onu korkutur ve hayallerini yıkar. Bu kötülüğü yapma ona.</p>
      <figure>
        <img src="https://i.pstimaj.com/img/78/700x0/5d997e1966a97c56cb6369f4"/>
      </figure>
      <p>
        <b>Birden boşalıyorum</b>
      </p>
      <p>18 yaşındayım. En fazla 3-4 gün mastürbasyon yapmasam durup dururken boşalıyorum. Ne önerirsiniz?</p>
      <p>
        <b>CEVAP</b>
      </p>
      <p>Değerli okurum, gün aşırı ritme gir. 6 ay sonra 1 günde bire geç. Sanırım 1 yıl sonra her şey düzelir. Keyfinden yan gelir yatarsın.</p>
      <figure>
        <img src="https://i.pstimaj.com/img/78/700x0/5dafd68eae298b2bc52cf330"/>
      </figure>
      <p>
        <b>Kızlara ilgim arttı</b>
      </p>
      <p>20 yaşındayım ve kızlara ilgim arttı. Onlarla ilgili seksi düşünceler aklımdan geçiyor. Her gün erotik video izliyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, kızla video konusunu bir karıştırdın mı yandık. Sevgili ve güzel eşin yatak odasında pastayı fırına sürmeyi beklerken sen kendini banyoya kilitlersin. Anladın sanıyorum. Anlamadıysan bir mail daha atarsın, ayrıntıları da orada bulursun.</p>
      <figure>
        <img src="https://i.pstimaj.com/img/78/700x0/5d47dbbd66a97cadc229a0c9"/>
      </figure>
      <p>
        <b>İlişkiye girdi mi?</b>
      </p>
      <p>28 yaşında, 6 aylık evliyim. Evlilik öncesi eşimle sürtünme yoluyla birlikte olduk. Evlendikten sonra ilk ilişkide kan gelmedi. Ayrıca vajinası geniş ve ikimiz de zevk alamıyoruz. Bu onun daha önce biriyle birlikte olduğunu mu gösterir?</p>
      <p>
        <b>CEVAP</b>
      </p>
      <p>Değerli okurum, dokunun özelilğinden olabilir. Her insanın ağzı, burnu, gözü değişiktir. Kiminin dokusu porsuk, kiminin esnektir. Eğer bana inanıyorsan içindeki ses onun böyle bir ilişkide bulunmadığıdır.</p>
      <figure>
        <img src="https://i.pstimaj.com/img/78/700x0/5da7f217ae298be370e84549"/>
      </figure>
      <p>
        <b>Normal mi?</b>
      </p>
      <p>19 yaşındayım. Penisim 12 santim. Sizce normal mi? İdeal olan ölçü nedir?</p>
      <p>
        <b>CEVAP</b>
      </p>
      <p>Değerli okurum, bu normaldir. İleriki yıllarda daha işine yaracağından ideal bile denilebilir. Ama fazla büyükleri ileride erkeğin yüzünü kara çıkardığından eksisini ve artısını topla. Önüne çıkacak sonuç iyidir. Keyfine bak.</p>
      <figure>
        <img src="https://i.pstimaj.com/img/78/700x0/5dbe4ffcae298b8783f5ea33"/>
      </figure>
      <p>
        <b>İsteğim artıyor</b>
      </p>
      <p>26 yaşında kızım. Adet döneminde cinsel isteğim artıyor. İlişkiye girmiyor, mastürbasyon yapıyorum ama kanama azalıyor. İsteği azaltmanın yolu var mı?</p>
      <p>
        <b>CEVAP</b>
      </p>
      <p>Ne gereği var yavrum ve sana ne zararı var? Birçok kadında öyledir, öyle devam edecek.</p>
      <figure>
        <img src="https://i.pstimaj.com/img/78/700x0/5dbe506166a97c39431b0c8d"/>
      </figure>
      <p>
        <b>Zevk alamıyorum</b>
      </p>
      <p>23 yaşındayım. Sevişirken zevk alamıyorum, sadece boşalırken alıyorum. Mastürbasyonu azalttım ama yine de bir şey değişmiyor?</p>
      <p>
        <b>CEVAP</b>
      </p>
      <p>Değerli okurum, mastürbasyonu daha da azalt. Beğendiğin, içinin çektiği biriyle evlen. O zaman ortaya çıkacak sorunları çözeriz.</p>
      <figure>
        <img src="https://i.pstimaj.com/img/78/700x0/5dbe506166a97c38cbd83212"/>
      </figure>
      <p>
        <b>Küçük geliyor</b>
      </p>
      <p>Penisinim boyu sertleşmeden önce bana çok küçük geliyor. Sertleştikten sonra 15-16 santim oluyor. Bu durum sizce normal mi?</p>
      <p>
        <b>CEVAP</b>
      </p>
      <p>Değerli okurum, penisin içindeki süngersi doku kanla dolunca sertleşme olur. Senin süngersi dokunun gözenekleri ve lifleri öylesine kaliteliymiş ki kan çekme kapasitesi fazla ve boyu da normal. Umarım, sen o elindeki şansını iyi kullanırsın.</p>
      <figure>
        <img src="https://i.pstimaj.com/img/78/700x0/5dbe5072ae298b8783f5ea35"/>
      </figure>
      <p>
        <b>Hamile mi?</b>
      </p>
      <p>18 yaşındayım. 1 ay önce kız arkadaşımla aynı günde 2 defa ilişkiye girdik. İlkinde korundum, ikincide korunmadım. Peniste kalan sperm artıklarından gebelik oluşur mu?</p>
      <p>
        <b>CEVAP</b>
      </p>
      <p>Değerli okurum, kız gebe değil. Ama sorunun kendisi net yanıt vermemize uygun değil. Bir sperm kaçamak yapıp yumurtaya ulaşırsa gebelik olur. Ama hayat mucizelere göre değerlendirilmez. Ona göre davran.</p>
      <figure>
        <img src="https://i.pstimaj.com/img/78/700x0/5dbe5072ae298b87e5d43f83"/>
      </figure>
      <p>
        <b>Yırtık mı?</b>
      </p>
      <p>19 yaşındayım. 3 kez kız arkadaşımla ilişkiye girdik ve kan gelmedi. Kız bana esnek olduğunu söylüyor, inanmıyorum. Yırtık olduğunu düşünüyorum.</p>
      <p>
        <b>CEVAP</b>
      </p>
      <p>Değerli okurum, neden inanmıyorsun? Anadan doğma sağlam diye noter tasdikli rapor mu getirecekti sana? Öyle olursa evlenecek misin? Hem yatacaksın hem bir kenara mı iteceksin? Ona mı inanacaksınız bana mı? Tabii ona inanacaksın. Çünkü kız o.</p>
      <figure>
        <img src="https://i.pstimaj.com/img/78/700x0/5dbe5072ae298b87e6992351"/>
      </figure>
      <p>
        <b>Hiç deneyimim yok</b>
      </p>
      <p>18 yaşındayım. Penisim 22 santim. Cinsel deneyimim olmadı. İleride sorun olur mu?</p>
      <p>
        <b>CEVAP</b>
      </p>
      <p>Değerli okurum, sana sorun yaratır. Onun için ölçülü, dikkatli ol. Seçimlerde kendine uygununu ara. Düş kırıklığına uğrama.</p>
      <figure>
        <img src="https://i.pstimaj.com/img/78/700x0/5dbe507366a97c39431b0c8f"/>
      </figure>
      <p>
        <b>Ne zaman diktirmeliyim?</b>
      </p>
      <p>27 yaşında kızım. 4 yıl önce sevdiğim biriyle oldum ama ayrıldık. Şimdi ciddi bir ilişkim var. Kızlık zarını diktirmek istiyorum. Zarı düğünden 10-20 gün önce diktirsem herhangi bir problem olur mu?</p>
      <p>
        <b>CEVAP</b>
      </p>
      <p>Sevgili okurum, dikilen zarın beklediğiniz sonuçları vermesi için:</p>
      <p><b>1)</b> Gerek olup olmadığı.</p>
      <p><b>2) </b>Uzmanın yetenekli ve tarafsız olması.</p>
      <p><b>3) </b>Gerdek gecesinden 1-2 gün önce yapılması.</p>
      <p><b>4) </b>Senin vicdanın.</p>
      <figure>
        <img src="https://i.pstimaj.com/img/78/700x0/5da7f218ae298be370e8454b"/>
      </figure>
      <h4>GÜNÜN SÖZÜ</h4>
      <p>Romantizm su gibidir. İçmeden olmaz, ama karın doyurmaz. H.D</p>
    </article>
  </body>
</html>