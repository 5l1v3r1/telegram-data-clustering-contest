<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/gontaryeva-rizko-prokomentuvala-zatrimannya-golovi-pravlinnya-rayffayzen-banku-aval-329304_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T04:45:00+00:00"/>
    <meta property="og:title" content="Гонтарєва різко прокоментувала затримання голови правління Райффайзен Банку Аваль"/>
    <meta property="og:description" content="Дії у відношенні колишніх співробітників НБУ, Гонтарєва назвала терором"/>
  </head>
  <body>
    <article>
      <h1>Гонтарєва різко прокоментувала затримання голови правління Райффайзен Банку Аваль</h1>
      <h2>Дії у відношенні колишніх співробітників НБУ, Гонтарєва назвала "терором"</h2>
      <address>
        <time datetime="2019-11-12T04:45:00+00:00">12 Nov 2019, 04:45</time>
      </address>
      <p>Після повідомлення про те, що співробітники НАБУ прийшли в Райффайзен Банк Аваль, щоб затримати його голову правління, екс-глава НБУ Валерія Гонтарєва прокоментувала цю подію.</p>
      <p>Екс-глава Національного банку України Валерія Гонтарєва заявила, що ймовірне затримання голови правління Райффайзен Банку Аваль Олександра Писарука пов'язано з його роботою в НБУ. Про це вона сказала в коментарі виданню <a href="https://nv.ua/ukr/biz/finance/zatrimannya-golovi-rayffayzen-banku-aval-reakciya-gontarevoji-novini-ukrajini-50052931.html">НВ.</a></p>
      <p>"Ні з МВФ, ні з Райффайзеном (це не пов'язано). Він тільки вийшов на роботу туди. Терор міцнішає", — сказала вона.</p>
      <p>За її словами, під час роботи в Нацбанку Писарук відповідав за банківський нагляд. "Ми з ним і розчищали всі ці авгієві стайні", — зазначила екс-глава НБУ.</p>
      <p>Раніше ЗМІ повідомили, що співробітники НАБУ в понеділок ввечері прийшли до офісу одного з найбільших банків України — Райффайзен Банку Аваль, щоб затримати голову правління Олександра Писарука.</p>
      <p>Зазначимо, Олександр Писарук обіймав посаду першого заступника голови Національного банку України з липня 2014 року по грудень 2015 року. До цього, з жовтня 2010 року він був регіональним керівником ING Корпоративного банкінгу в Центральній і Східній Європі (Нідерланди).</p>
      <p>Згодом у НАБУ заявили, що всього затримано сімох осіб за підозрою в заволодінні 1,2 млрд. грн. стабілізаційного кредиту, наданого Національним банком України, у 2014 році ПАТ "Віейбі Банк". Мова йде про колишніх і діючих посадових осіб Національного банку України, ПАТ "Віейбі Банк" та приватних компаній, пов'язаних з кінцевими бенефіціарами "Віейбі Банку".</p>
      <p>Співробітники Національного антикорупційного бюро (НАБУ) прийшли в "Райффайзен Банк", щоб затримати голову правління <b><a href="https://dt.ua/ECONOMICS/soratnik-gontaryevoyi-yde-z-nbu-193607_.html">Олександра Писарука</a></b>. Про це передає <a href="https://www.rbc.ua/rus/news/sotrudniki-nabu-seychas-nahodyatsya-raffayzen-1573501546.html">РБК-Україна</a> з посиланням на джерело в правоохоронних органах.</p>
      <p>Обшуки проводяться в рамках справи VAB банку про ймовірне заволодіння рефінансуванням Національного банку на суму 12 млрд гривень. Писарука звинувачують за статтею 191 Кримінального кодексу України: привласнення, розтрата майна або заволодіння ним шляхом зловживання службовим становищем.</p>
      <p>Зазначимо, Олександр Писарук обіймав посаду першого заступника голови Національного банку України з липня 2014 року по грудень 2015 року. До цього, з жовтня 2010 року він був регіональним керівником ING Корпоративного банкінгу в Центральній і Східній Європі (Нідерланди).</p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>