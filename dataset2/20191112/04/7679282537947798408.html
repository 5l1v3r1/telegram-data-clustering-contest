<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-jiah-khan-murder-case-par-sooraj-pancholi-bole-mujhe-sirf-court-se-justice-chye-2844842.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T04:58:48+00:00"/>
    <meta property="og:title" content="जिया खान मर्डर केस पर सूरज पंचोली बोले, 'मुझे सिर्फ कोर्ट से जस्टिस चाहिए और उम्मीद है जल्द मिलेगा'"/>
    <meta property="og:description" content="सूरज पंचोली स्टारर फिल्म 'सैटेलाइट शंकर ' रिलीज हो गई है। ये सूरज की दूसरी फिल्म है। डेब्यू फिल्म 'हीरो' के रिलीज के 4 साल बाद सूरज की यह फिल्म आई है। इस बीच सूरज अपनी पर्सनल..."/>
  </head>
  <body>
    <article>
      <h1>जिया खान मर्डर केस पर सूरज पंचोली बोले, 'मुझे सिर्फ कोर्ट से जस्टिस चाहिए और उम्मीद है जल्द मिलेगा'</h1>
      <address><time datetime="2019-11-12T04:58:48+00:00">12 Nov 2019, 04:58</time> by <a rel="author">सुष्मिता सेमवाल,नई दिल्ली</a></address>
      <p>सूरज पंचोली स्टारर फिल्म 'सैटेलाइट शंकर ' रिलीज हो गई है। ये सूरज की दूसरी फिल्म है। डेब्यू फिल्म 'हीरो' के रिलीज के 4 साल बाद सूरज की यह फिल्म आई है। इस बीच सूरज अपनी पर्सनल लाइफ को लेकर भी सुर्खियों में रहे। लाइव हिन्दुस्तान से खास बातचीत कर सूरज ने फिल्म और अपनी पर्सनल लाइफ को लेकर कई बातें बताई। </p>
      <p>
        <b>सूरज आप इतने समय बाद फिल्म में नजर आ रहे हैं तो क्या वजह थी इस गैप की?</b>
      </p>
      <p>मैं एक अच्छी स्क्रिप्ट का इंतज़ार कर रहा था। इसके साथ ही मेरी पर्सनल लाइफ में काफ़ी कुछ चल रहा था तो मुझे खुद के लिए भी टाइम चाहिए था। मैं ऐसी फिल्म चाहता था जिसमें डांस और एक्शन से ज्यादा अच्छी कहानी हो।</p>
      <p>
        <b>लेकिन इस फिल्म से ही क्यों आपने वापसी की? </b>
      </p>
      <p>क्योंकि जब इरफान सर ने मुझे बताया कि वो मेरे लिए आर्मी फिल्म लेकर आए हैं जिसमें दिखाया गया है कि एक सिपाही अपनी मां से मिलना चाहता है बस यही एक लाइन सुनकर मैंने फिल्म करने को हाँ कह दिया। मैं भी अपनी माँ से बहुत अटैच्ड हूँ।</p>
      <p>
        <b>सूरज आपकी पर्सनल लाइफ में जोचल रहा था जिया खान का केस तो क्या उसकी वजह से आपके करियर पर असर पड़ा है?</b>
      </p>
      <p>हाँ बिल्कुल... मुझे लेकर मीडिया के कुछ लोगों ने एक पर्सेप्शन बना दिया था क्योंकि मैं चुप था। मुझे लगता है कि चुप रहना बहुत पावरफुल होता है और ये सच है। मैं चाहता हूँ कि सही लोग ये बोलें कि मैं बेगुनाह हूँ। मुझे मीडिया के कुछ लोगों की राय नहीं चाहिए। मुझे सिर्फ कोर्ट से जस्टिस चाहिए और उम्मीद है जल्द मिलेगा। भगवान सब देख रहा है और मुझे अच्छे की उम्मीद है।</p>
    </article>
  </body>
</html>