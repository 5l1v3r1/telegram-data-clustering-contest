<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621060/%DB%8C%D8%A7%D9%81%D8%AA%D9%87%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF-%D8%AF%D8%B1%D8%A8%D8%A7%D8%B1%D9%87-%D9%88%DB%8C%D8%AA%D8%A7%D9%85%DB%8C%D9%86-d-%D9%88-%D8%A8%DB%8C%D9%85%D8%A7%D8%B1%DB%8C%E2%80%8C%D9%87%D8%A7%DB%8C-%D8%A7%D9%84%D8%AA%D9%87%D8%A7%D8%A8%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T04:00:00+00:00"/>
    <meta property="og:title" content="یافته‌های جدید درباره ویتامین D و بیماری‌های التهابی"/>
    <meta property="og:description" content="مطالعه جدید نشان می‌دهد ویتامین D و اسیدهای چرب امگا۳ در مقابله با بیماری های التهابی موثر نیستند."/>
  </head>
  <body>
    <article>
      <h1>یافته‌های جدید درباره ویتامین D و بیماری‌های التهابی</h1>
      <address>
        <time datetime="2019-11-12T04:00:00+00:00">12 Nov 2019, 04:00</time>
      </address>
      <p>
        <i>مطالعه جدید نشان می‌دهد ویتامین D و اسیدهای چرب امگا۳ در مقابله با بیماری های التهابی موثر نیستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محققان بیمارستان بریگام بریتانیا در بررسی آزمایش ویتامین D و امگا۳ دریافتند ویتامین D و اسیدهای چرب دریایی امگا۳ (که به روغن ماهی شناخته می شوند) در کاهش التهاب سیستماتیک موثر نیستند.</p>
      <p>«کارن کوستنبادر»، سرپرست تیم تحقیق، در این باره می گوید: «افراد معمولا فکر می کنند این مکمل ها می توانند از بیماری های التهابی پیشگیری نمایند اما پزشکان هنوز در مورد این تاثیر مطمئن نیستند.»</p>
      <figure>
        <img src="https://aftabnews.ir/files/fa/news/1398/8/21/358108_109.jpg"/>
      </figure>
      <p>محققان در این مطالعه، تاثیر مصرف مکمل ویتامین D (۲۰۰۰ IU در روز)، امگا۳ (۱ gm در روز) یا هردو را بر روی ۲۵ هزار شرکت کننده بررسی کردند.</p>
      <p>همچنین میزان وجود سه نوع نشانه التهاب در ابتدای آزمایش و بعد از یک سال از مصرف مکمل ها یا دارونما در هر یک از شرکت کنندگان آزمایش شد.</p>
      <p>نشانگرهای التهاب بررسی شده در شرکت کنندگان شامل interleukin-۶ (IL-۶)، tumour necrosis factor-receptor ۲، و پروتئین واکنشی C با حساسیت بالا (hsCRP) بودند.</p>
      <p>تیم تحقیق دریافت هیچ یک از مکمل ها موجب کاهش نشانگرهای التهاب در طول یک سال نشد. حتی در بین شرکت کنندگان دریافت کننده مکمل ویتامین D، میزان IL-۶، ۸.۲ درصد افزایش یافته بود.</p>
    </article>
  </body>
</html>