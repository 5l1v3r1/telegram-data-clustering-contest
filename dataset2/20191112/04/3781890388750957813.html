<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741234"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T04:11:00+00:00"/>
    <meta property="og:title" content="ลูกหนัง &quot;มวก.นนทบุรีคัพ&quot; ดวลแข้ง4รุ่นชิงเงินครึ่งล้าน"/>
    <meta property="og:description" content="'อบจ.นนทบุรี' จับมือ 'ส.กีฬาเมืองนนท์' ระเบิดศึกลูกหนัง 'มวก.นนทบุรี คัพ' ครั้งที่ 26 จัดยิ่งใหญ่ ดวลแข้ง 4 รุ่น ชิงเงินรางวัลรวม 5.2 แสนบาท 'ทีมแชมป์' ได้ครองถ้วยพระราชทาน เปิดรับสมัคร 18 พ.ย.นี้ เป็นต้นไป พร้อมประเดิมสนามนัดแรก 4 ม.ค.63 ที่นนทบุรี สเตเดี้ยม"/>
  </head>
  <body>
    <article>
      <h1>ลูกหนัง "มวก.นนทบุรีคัพ" ดวลแข้ง4รุ่นชิงเงินครึ่งล้าน</h1>
      <address>
        <time datetime="2019-11-12T04:11:00+00:00">12 Nov 2019, 04:11</time>
      </address>
      <p>
        <b>"อบจ.นนทบุรี" จับมือ "ส.กีฬาเมืองนนท์" ระเบิดศึกลูกหนัง "มวก.นนทบุรี คัพ" ครั้งที่ 26 จัดยิ่งใหญ่ ดวลแข้ง 4 รุ่น ชิงเงินรางวัลรวม 5.2 แสนบาท "ทีมแชมป์" ได้ครองถ้วยพระราชทาน เปิดรับสมัคร 18 พ.ย.นี้ เป็นต้นไป พร้อมประเดิมสนามนัดแรก 4 ม.ค.63 ที่นนทบุรี สเตเดี้ยม</b>
      </p>
      <p>องค์การบริหารส่วนจังหวัดนนทบุรี (อบจ.) ร่วมกับ สมาคมกีฬาแห่งจังหวัดนนทบุรี เตรียมจัดการแข่งขันฟุตบอลชิงถ้วยพระราชทาน "มวก.นนทบุรี คัพ" ครั้งที่ 26 โดยแบ่งออกเป็น 4 รุ่น ประกอบด้วย รุ่นประชาชน ทั่วไป ใช้วิธีการเชิญ 8 ทีม เข้าร่วม, รุ่นเยาวชนอายุไม่เกิน 12 ปี (เกิด 2550) รับสมัคร 24 ทีม, รุ่นเยาวชนอายุไม่เกิน 16 ปี (เกิด 2546) รับ 48 ทีม และรุ่นอาวุโส อายุ 50 ปี ขึ้นไป (เกิด 2512) รับ 16 ทีม ซึ่งรุ่นอาวุโส ส่งผู้เล่นอายุ 50-55 ปี ได้ 4 คน (เกิด 2507-2512) ลงได้ 5 คน, อายุ 56-60 ปี ได้ 9 คน ( เกิด 2502-2506) ลงได้ 4 คน, อายุ 61 ปีขึ้นไปได้ 3 คน (เกิด 2501 ลงไป) ลงได้ 1 คน และสามารถส่งผู้รักษาประตูอายุตั้งแต่ 50 ปีขึ้นไปได้ 3 คน (เกิด 2512 ลงไป)</p>
      <figure>
        <img src="https://www.dailynews.co.th/admin/upload/20191112/news_SuTwSjLzHc112409_533.jpg?v=201911121111?v=4285"/>
      </figure>
      <p>ทั้งนี้ ฝ่ายจัดการแข่งขันฯ จะมีการแถลงข่าว, ประชุมผู้จัดการทีมและจับสลากแบ่งสาย ในวันที่ 18 ธ.ค.นี้ ที่ศูนย์โอท็อป นนทบุรี ถนนราชพฤกษ์ เวลา 13.30 น. นัดเปิดสนาม วันที่ 4 ม.ค.63 รอบชิงชนะเลิศ วันที่ 19 ก.พ.63 ที่นนทบุรี สเตเดี้ยม<br/><br/>สำหรับรางวัลชนะเลิศ ในแต่ละรุ่นมีดังนี้ รุ่นประชาชน ชนะเลิศ 1.5 แสนบาท, รองชนะเลิศ 8 หมื่นบาท, อันดับ 3 รับ 3 หมื่นบาท, อันดับ 4 รับ 5 พันบาท รวม 265,000 บาท, รุ่นเยาวชนอายุไม่เกิน 12 ปี ชนะเลิศ 3 หมื่นบาท, รองชนะเลิศ 2 หมื่นบาท, อันดับ 3 รับ 1 หมื่นบาท,อันดับ 4 รับ 5 พันบาท รวม 65,000 บาท, รุ่นเยาวชนอายุไม่เกิน 16 ปี ชนะเลิศ 6 หมื่นบาท, รองชนะเลิศ 4 หมื่นบาท, อันดับ 3 รับ 2 หมื่นบาท, อันดับ 4 รับ 5 พันบาท รวม 125,000 บาท และรุ่นอาวุโส ชนะเลิศ 3 หมื่นบาท, รองชนะเลิศ 2 หมื่นบาท, อันดับ 3 รับ 1 หมื่นบาท, อันดับ 4 รับ 5 พันบาท รวม 65,000 บาท รวมเงินรางวัลทั้ง 4 รุ่น เป็นเงิน 520,000 บาท โดยทีมชนะเลิศ 4 รุ่น จะได้ครองถ้วยพระราชทาน, ผู้เล่นทรงคุณค่า ได้ครองโล่เกียรติยศ</p>
      <figure>
        <img src="https://www.dailynews.co.th/admin/upload/20191112/news_tDBvaFlScW112413_533.jpg?v=201911121111?v=3951"/>
      </figure>
      <p>ทีมสนใจเข้าร่วมแข่งขัน ติดต่อขอรับใบสมัครได้ที่ อ.พิสัณฑ์ รอดเมฆ ที่โรงเรียนชลประทานวิทยา อ.ปากเกร็ด จ.นนทบุรี โทร. 081-240-7535, 087-553-0008 เริ่มเปิดรับสมัครตั้งแต่วันที่ 18 พ.ย.62 เป็นต้นไป (เว้นวันหยุดราชการ) เมื่อทีมสมัครครบตามจำนวนจะปิดรับสมัครทันที ส่งเอกสาร ได้ที่ อีเมล์ mee_make@hotmail.com<br/> </p>
    </article>
  </body>
</html>