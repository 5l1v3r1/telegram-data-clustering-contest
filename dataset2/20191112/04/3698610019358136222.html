<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ryanair-ogolosiv-ryatuvalni-tarifi-dlya-pasazhiriv-yaki-postrazhdali-vid-skasuvannya-reysiv-mau-329303_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T04:21:00+00:00"/>
    <meta property="og:title" content="Ryanair оголосив &quot;рятувальні тарифи&quot; для пасажирів, які постраждали від скасування рейсів МАУ"/>
    <meta property="og:description" content="Лоукостер Ryanair оголосив про розпродаж за ціною від 9,99 євро квитків на рейси за маршрутом Київ-Краків у зв'язку зі скасуванням рейсів МАУ"/>
  </head>
  <body>
    <article>
      <h1>Ryanair оголосив "рятувальні тарифи" для пасажирів, які постраждали від скасування рейсів МАУ</h1>
      <h2>Лоукостер Ryanair оголосив про розпродаж за ціною від 9,99 євро квитків на рейси за маршрутом Київ-Краків у зв'язку зі скасуванням рейсів МАУ</h2>
      <address>
        <time datetime="2019-11-12T04:21:00+00:00">12 Nov 2019, 04:21</time>
      </address>
      <p>Скасування авіакомпанією МАУ перельотів в декількох напрямках у зв'язку з нерентабельністю поставило пасажирів, які забронювали квитки давно, в складне становище. На допомогу прийшов ірландський лоукостер Ryanair, для якого це, до того ж, і безпрецедентна акція реклами.</p>
      <p>Лоукостер Ryanair оголосив про розпродаж за ціною від 9,99 євро квитків на рейси за маршрутом Київ-Краків у зв'язку з відміною перельотів в цьому напрямку авіакомпанією МАУ.</p>
      <p>Про це повідомляє ірландський лоукостер, передає Капітал.</p>
      <p>Як сказано в заяві перевізника, Ryanair запускає "рятувальні" тарифи на своєму маршруті Київ-Краків, чинному 5 разів на тиждень, щоб перевезти клієнтів, "постраждалих від скасування МАУ свого київського маршруту з січня 2020 року".</p>
      <p>Наголошується, що квитки за ціною від 9,99 євро вже надійшли в продаж, але скористатися пропозицією можна буде тільки до півночі четверга 14 листопада.</p>
      <p><b><a href="https://zn.ua/ECONOMICS/wizz-air-budet-letat-iz-odessy-bratislavu-a-ryanair-iz-hersona-v-venu-333667_.html">Лоукост Ryanair</a></b> запустив два нових рейси з Харкова, один з яких у Вільнюс (Литва), другий - у Познані (Польща). Про це повідомляє прес-служба лоукосту.</p>
      <p>"Всього цієї зими від Ryanair будуть працювати три харківських напрямки, і ми плануємо перевезти 170 000 пасажирів", - наводяться слова менеджера з продажу та маркетингу Ryanair в Центральній і Східній Європі та на Балканах Ольги Павлонки.</p>
      <p>Перший рейс літак до Литви вирушив 27 жовтня. Рейси виконуються по середах і неділях, тривалість польоту становить 1 годину 45 хвилин.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy5jYXBpdGFsLnVhLw==">Капитал</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>