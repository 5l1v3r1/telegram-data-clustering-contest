<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/npo-chanteert-kabinet-we-willen-124-miljoen-euro-belastinggeld-voor-eurovisiesongfestival/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T17:21:00+00:00"/>
    <meta property="og:title" content="NPO chanteert kabinet: We willen 12,4 miljoen euro belastinggeld voor Eurovisiesongfestival"/>
    <meta property="og:description" content="'Anders zitten we met een flink probleem'"/>
  </head>
  <body>
    <article>
      <h1>NPO chanteert kabinet: We willen 12,4 miljoen euro belastinggeld voor Eurovisiesongfestival</h1>
      <h2>'Anders zitten we met een flink probleem'</h2>
      <address><time datetime="2019-11-12T17:21:00+00:00">12 Nov 2019, 17:21</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De publieke omroep wil 12,4 miljoen euro van het kabinet voor het Eurovisiesongfestival. De NPO heeft een verzoek hiervoor dinsdag ingediend bij cultuurminister Arie Slob. De kosten van de uitzending van het liedjesfestijn bedragen per saldo 16,9 miljoen. Dit is de totale kosten van 26,5 miljoen min de programmagebonden inkomsten van 9,6 miljoen euro die de European Broadcasting Union, die het festival organiseert, bijdraagt. Dit geld wordt bij elkaar gesprokkeld door sponsorgelden en ticketinkomsten.</p>
      <h4>Kamervraag van de week – <a href="https://tpo.nl/2019/11/08/kamervraag-van-de-week-martin-bosma-pvv-heeft-een-slim-idee-voor-het-songfestival/">Martin Bosma (PVV) heeft een slim idee voor het Songfestival</a></h4>
      <p>NPO draagt 2,5 miljoen euro bij aan het evenement. AVROTROS heeft 2 miljoen euro vrijgemaakt. De rest moet van het kabinet komen, stelt NPO.</p>
      <p>Mocht het kabinet niet over de brug komen met het geld, dan zit NPO met een flink probleem, erkent een woordvoerder dinsdag. De publieke omroep stelt met klem dat in het verleden bewezen is dat zulke investeringen zich “dubbel en dwars terugbetalen” door de uitgaven van fans die naar Nederland komen voor het festijn.</p>
      <p>Premier Mark Rutte heeft al medio mei gewaarschuwd dat de publieke omroep voorlopig niet hoeft te rekenen op extra geld van het Rijk. Hij zei toen niet te denken “dat het een heel populaire gedachte is om er nou meteen belastinggeld in te steken”. Vervolgens liet coalitiepartner CDA weten dat Rutte niet zo moeilijk moest doen, omdat het een waanzinnige mogelijkheid is om Nederland op de kaart te zetten.</p>
      <p>Op 12 en 14 mei zijn de halve finales van het Eurovisiesongfestival. Op 16 mei is de finale. De Tweede Kamer praat 25 november over het Eurovisiesongfestival.</p>
      <p><b>Lees ook –</b> <a href="https://tpo.nl/2019/05/19/rutte-geen-extra-geld-voor-songfestival/">Mark Rutte: ‘Als ik zo hier en daar de salarissen zie hoeft NPO geen extra geld voor Songfestival’</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>