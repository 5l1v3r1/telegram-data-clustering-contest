<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/cum-a-fost-bmw-la-un-pas-sa-investeasca-in-jaguar-land-rover/"/>
    <meta property="og:site_name" content="AutoExpert"/>
    <meta property="article:published_time" content="2019-11-12T17:36:49+00:00"/>
    <meta property="og:title" content="Cum a fost BMW la un pas să investească în Jaguar Land Rover"/>
    <meta property="og:description" content="Compania BMW ar fi putut deveni investitor pentru Jaguar Land Rover. Grupul Tata, care deține JRL, a înaintat propunerea bavarezilor și chinezilor Geely."/>
  </head>
  <body>
    <article>
      <h1>Cum a fost BMW la un pas să investească în Jaguar Land Rover</h1>
      <address><time datetime="2019-11-12T17:36:49+00:00">12 Nov 2019, 17:36</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/03/test-Jaguar-I-Pace-21-830x467.jpg"/>
      </figure>
      <p>
        <b>Compania BMW ar fi putut deveni investitor pentru Jaguar Land Rover. Grupul Tata, care deține JRL, a înaintat propunerea atât bavarezilor, cât și chinezilor de la Geely.</b>
      </p>
      <p>Grupul Tata caută investitori pentru producătorul britanic. Pe lista indienilor s-au aflat, dezvăluie Bloomberg citând surse din interior, nemții de la BMW și chinezii de la Geely.</p>
      <p>Un parteneriat cu un constructor auto chinez s-ar putea dovedi a fi foarte eficient pentru englezii care ar avea astfel un avantaj pe cea mai puternică piață auto din lume.</p>
      <p><a href="https://www.autoexpert.ro/acesta-e-rivalul-surpriza-de-la-care-jaguar-land-rover-preia-platforma-si-motoarele/">Jaguar Land Rover face deja echipă cu BMW în dezvoltarea de motoare și tehnologii de electrificare</a>. În luna august a acestui an însă, CEO-ul companiei germane, Harald Krueger, a anunțat că nu se pune problema unui investiții în compania britanică.</p>
      <p>Bloomberg nu dezvăluie însă cât de receptivi au fost cei vizați de o eventuală colaborare: constructorul chinez a infirmat zvonurile cu Tata sau JLR, în timp ce BMW și Tata au refuzat să facă vreun comentariu.</p>
      <p>
        <a href="https://www.autoexpert.ro/jaguar-le-da-bani-posesorilor-de-tesla-care-este-motivul/">Jaguar le dă bani posesorilor de Tesla. Care este motivul?</a>
      </p>
      <p>Compania indiană încearcă deja să rezolve problemele financiare în care se află Jaguar Land Rover la ora actuală. Constructorul britanic, preluat de Tata în 2008, se confruntă cu probleme de calitate în ceea ce privește vehiculele sale și rețeaua de dealeri din China.</p>
      <p>Planurile JRL includ lansarea a cinci noi modele în următorii doi ani. Noul Defender, viitorul Range Rover, un nou crossover Road Rover, viitorul SUV Jaguar J-Pace și Jaguar XJ cu propulsie electrică fac parte din strategie. Mai mult, începând cu 2020, englezii intenționează să ofere o versiune electrică pentru fiecare model din portofoliu.</p>
    </article>
  </body>
</html>