<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Govern-inversio-milions-regenerar-bosc-cremat-Ribera-Ebre_0_2342765886.html"/>
    <meta property="og:site_name" content="Ara.cat"/>
    <meta property="article:published_time" content="2019-11-12T17:21:58+00:00"/>
    <meta property="og:title" content="El Govern aprova 2,2 milions per regenerar el bosc cremat a la Ribera d'Ebre"/>
    <meta property="og:description" content="Els treballs consisteixen en restaurar la coberta vegetal, retirar arbrat i disminuir els riscos d'erosió"/>
  </head>
  <body>
    <article>
      <h1>El Govern aprova 2,2 milions per regenerar el bosc cremat a la Ribera d'Ebre</h1>
      <h2>Els treballs consisteixen en restaurar la coberta vegetal, retirar arbrat i disminuir els riscos d'erosió</h2>
      <address>
        <time datetime="2019-11-12T17:21:58+00:00">12 Nov 2019, 17:21</time>
      </address>
      <p>El Govern ha aprovat aquest dimarts destinar 2,2 milions d'euros a l'empresa pública Forestal Catalana, que executa els treballs de restauració dels<a href="https://www.ara.cat/societat/pagesos-inventari-perdues-incendi-Ebre_0_2262973727.html"> terrenys forestals afectats per l'incendi de la Ribera d'Ebre</a> al juny. Les feines van començar al setembre i consisteixen en restaurar la coberta vegetal, retirar l'arbrat cremat i disminuir els riscos d'erosió i de sanitat vegetal.</p>
      <p>Els més de 800 propietaris dels terrenys, que abasten més de 4.000 hectàrees, no han de fer cap aportació econòmica. També s'intervindrà en la millora de la xarxa viària per a la gestió, la prevenció i l'extinció d'incendis de la zona.</p>
      <p>Els treballs van començar al setembre, en aquelles zones sobre les quals es tenia autorització, una superfície de 1.243 hectàrees. En relació a la neteja vora els vials, s'ha treballat en 61 quilòmetres i en queden 20 per fer. S'han prioritzat per evitar que caiguin arbres sobre els camins. S'ha treballat també en finques de 50 hectàrees i s'espera l'autorització en 78 hectàrees més.</p>
    </article>
  </body>
</html>