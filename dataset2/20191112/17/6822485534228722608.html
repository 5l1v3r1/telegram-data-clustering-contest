<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821148.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T17:19:00+00:00"/>
    <meta property="og:title" content="حشمتیان نماینده دبیران کل احزاب در کمیسیون ماده ۱۰ شد"/>
    <meta property="og:description" content=" به گزارش ایسنا، در جریان انتخابات نماینده احزاب در کمیسیون ماده ۱۰ مجلس شورای اسلامی که عصر امروز در وزارت کشور برگزار شد حاضران این جلسه در انتخابات هئیت رئیسه شرکت کردند که از میان ۵۵ رای ماخوذه مصطفی کواکبیان با ۳۴ رای، نقی ئی با ۳۴ رای، ایرانی با ۲۴ رای و حسین کنعانی مقدم با ۲۷ رای به عنوان اعضای هیئت رئیسه انتخاب شدند و با توافق اعضا مصطفی کواکبیان به عنوان رئیس هیئت رئیسه انتخابات نماینده کمیسیون ماده ۱۰ احزاب در مجلس انتخاب شد."/>
  </head>
  <body>
    <article>
      <h1>حشمتیان نماینده دبیران کل احزاب در کمیسیون ماده ۱۰ شد</h1>
      <address>
        <time datetime="2019-11-12T17:19:00+00:00">12 Nov 2019, 17:19</time>
      </address>
      <p>قدرت علی حشمتیان دبیر کل جبهه مستقلین و اعتدال گرایان در انتخابات نماینده دبیران کل احزاب در کمیسیون ماده ۱۰ احزاب مجلس شورای اسلامی پیروز شد.</p>
      <p> به گزارش ایسنا، در جریان انتخابات نماینده احزاب در کمیسیون ماده ۱۰ مجلس شورای اسلامی که عصر امروز در وزارت کشور برگزار شد حاضران این جلسه در انتخابات هئیت رئیسه شرکت کردند که از میان ۵۵ رای ماخوذه مصطفی کواکبیان با ۳۴ رای، نقی ئی با ۳۴ رای، ایرانی با ۲۴ رای و حسین کنعانی مقدم با ۲۷ رای به عنوان اعضای هیئت رئیسه انتخاب شدند و با توافق اعضا مصطفی کواکبیان به عنوان رئیس هیئت رئیسه انتخابات نماینده کمیسیون ماده ۱۰ احزاب در مجلس انتخاب شد.</p>
      <p>در ادامه پس از رای گیری میان کاندیداها در دور اول از میان ۵۹ رای ماخوذه حسین کمالی با ۲۸ رای و قدرت علی حشمتیان با ۱۶ رای رقابت را به دور دوم کشاندند که از میان ۵۸ رای ماخوذه در دور دوم قدرت علی حشمتیان ۳۱ رای و حسین کمالی ۲۶ رای را به خود اختصاص دادند و در نهایت حشمتیان به عنوان نماینده دبیران کل احزاب در کمیسیون ماده ۱۰ مجلس انتخاب شد.</p>
    </article>
  </body>
</html>