<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741347"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T17:24:00+00:00"/>
    <meta property="og:title" content="&quot;น้องซีเกมส์&quot;คว้าตำแหน่งนางนพมาศ วัดหลวงพ่อโหน่ง"/>
    <meta property="og:description" content="สาวงามเมืองสุพรรณบุรี“น้องซีเกมส์” น.ส.ลัชชา บำรุงจิต อายุ 20 ปี คว้าตำแหน่งนางนพมาศ งานลอยกระทง ประจำปี 2562 วัดหลวงพ่อโหน่ง รับรางวัล มงกุฎเพชร สายสะพาย ถ้วยรางวัล เงินสดไปครอง"/>
  </head>
  <body>
    <article>
      <h1>"น้องซีเกมส์"คว้าตำแหน่งนางนพมาศ วัดหลวงพ่อโหน่ง</h1>
      <address>
        <time datetime="2019-11-12T17:24:00+00:00">12 Nov 2019, 17:24</time>
      </address>
      <p>
        <b>สาวงามเมืองสุพรรณบุรี“น้องซีเกมส์” น.ส.ลัชชา บำรุงจิต อายุ 20 ปี คว้าตำแหน่งนางนพมาศ งานลอยกระทง ประจำปี 2562 วัดหลวงพ่อโหน่ง รับรางวัล มงกุฎเพชร สายสะพาย ถ้วยรางวัล เงินสดไปครอง</b>
      </p>
      <p>เมื่อเร็วๆ นี้ นายวิโรจน์ คณูวัฒนา นายกเทศมนตรี เทศบาลเมืองสองพี่น้อง อ.สองพี่น้อง จ.สุพรรณบุรี กล่าวว่า เทศบาลเมืองสองพี่น้อง ได้จัดงานประเพณีวันลอยกระทง ประจำปี 2562 กำหนดจัดขึ้นในระหว่างคืนวันที่ 10-11-12 พฤศจิกายน 2562 เพื่อให้ประชาชนมีส่วนร่วมในกิจกรรมทำนุบำรุงศิลปวัฒนธรรม อีกทั้งยังเป็นการอนุรักษ์ ฟื้นฟู สืบสาน เผยแพร่วัฒนธรรมท้องถิ่น สร้างความรัก ความสามัคคี ระหว่างชุมชนด้วยการร่วมลอยกระทงตามประเพณีไทย ภายในลำน้ำคลองมะดัน บริเวณหน้าวัดอัมพวัน หรือวัดหลวงพ่อโหน่ง เขตเทศบาลเมืองสองพี่น้อง</p>
      <figure>
        <img src="https://www.dailynews.co.th/admin/upload/20191113/news_KkruPIpzmY003501_533.jpg?v=201911130211?v=8190"/>
      </figure>
      <p>โดยกิจกรรมในงานคืนวันที่ 11 พ.ย. ที่ผ่านมา คณะกรรมการตัดสินการประกวดนางนพมาศ งานประเพณีวันลอยกระทง ประจำปี 2562 วัดหลวงพ่อโหน่ง ให้ผู้ชนะเลิศได้แก่ น.ส.ลัชชา บำรุงจิต หรือน้องซีเกมส์ อายุ 20 ปี หมายเลข 13 คว้าตำแหน่งนางนพมาศ งานลอยกระทง ประจำปี 2562 ได้รับรางวัล มงกุฎเพชร สายสะพาย ถ้วยรางวัล และเงินสดไปครอง รองอันดับหนึ่งได้แก่ น.ส.พรรณวรท สูงสุด หมายเลข 8 รองอันดับสองได้แก่ น.ส.ธันย์ชนก ปทุมสูตร หมายเลข 9 รองอันดับสามได้แก่ น.ส.อมรพรรณ ดอนรุ้งจันทร์ หมายเลข 16 รองอันดับสี่ได้แก่ น.ส.พรรณนภา ศรีทองอ่อน หมายเลข 12  <br/>ส่วนตำแหน่งธิดาอัมพวัน งานลอยกระทง ประจำปี 2562 คณะกรรมการตัดสินการประกวดตัดสินให้ น.ส.นพาพร ชาววังฆ้อง อายุ 18 ปี หมายเลข 4 คว้าตำแหน่งฺธิดาอัมพวัน งานลอยกระทง ประจำปี 2562 ได้รับรางวัล สายสะพาย ถ้วยรางวัล และเงินสดไปครอง ส่วนตำแหน่งขวัญใจช่างภาพสื่อมวลชน ได้แก่สาวงามจากเมืองปากน้ำโพ จังหวัดนครสวรรค์ น.ส.ฉัตรสุดา คำภักดี หรือน้องเชอร์รี่ อายุ 18 ปี หมายเลข 20 ได้รับเกียรติจาก นายครรชิต กระโห้แก้ว ผู้สื่อข่าว นสพ.เดลินิวส์ มอบรางวัลสายสะพาย ตำแหน่งขวัญใจช่างภาพสื่อมวลชน นายสันติ ชูเชิด ผู้สื่อข่าว นสพ.ไทยรัฐ ขึ้นมอบถ้วยรางวัล และเงินสด บนเวที</p>
      <figure>
        <img src="https://www.dailynews.co.th/admin/upload/20191113/news_HOqSakQoki003501_533.jpg?v=201911130211?v=3234"/>
      </figure>
      <figure>
        <img src="https://www.dailynews.co.th/admin/upload/20191113/news_MGUsdmdhiH003503_533.jpg?v=201911130211?v=6156"/>
      </figure>
      <p>--------------------------------------<br/><br/>ครรชิต กระโห้แก้ว ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>