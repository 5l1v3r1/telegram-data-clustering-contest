<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/il-pd-biellese-e-daccordo-con-il-parcheggio-a-pagamento-dellospedale-di-biella"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-12T17:08:55+00:00"/>
    <meta property="og:title" content="Il Pd Biellese è d’accordo con il parcheggio a pagamento dell’Ospedale di Biella"/>
    <meta property="og:description" content="Ragionevole la cifra di un euro al giorno per mantenere il decoro"/>
  </head>
  <body>
    <article>
      <h1>Il Pd Biellese è d’accordo con il parcheggio a pagamento dell’Ospedale di Biella</h1>
      <h2>Ragionevole la cifra di un euro al giorno per mantenere il decoro</h2>
      <address>
        <time datetime="2019-11-12T17:08:55+00:00">12 Nov 2019, 17:08</time>
      </address>
      <p>La notizia è ufficiale i parcheggi dell’ospedale saranno a pagamento dal 2020, il Comune ha infatti firmato la convenzione con la società di Albissola Marina, la GestoPark, che gestirà i parcheggi a pagamento per i quali si è stabilita una somma forfettaria di 1 euro al giorno con prima mezz’ora gratuita per i passaggi veloci. La sosta a pagamento dovrebbe partire da marzo del 2020.</p>
      <h3>Il comunicato della Segreteria Provinciale del PD Biellese</h3>
      <p>Sono state numerose le polemiche per quanto concerne questa decisione, tuttavia la segreteria Provinciale del PD Biellese è favorevole al parcheggio a pagamento come si evince dal loro comunicato in merito a questo argomento:</p>
      <p>“1 € al giorno per il decoro, non 5 € per la speculazione”</p>
      <p>Il parcheggio di fronte al Nuovo Ospedale degli Infermi è di proprietà di ASL. A fini di ottimizzazione delle risorse economiche, è stato deciso di darlo in gestione ad esterni per poter usare le sue risorse per il suo fine primo: la salute dei cittadini.<br/>Le attività di gestione del parcheggio (rimozione della neve, la dispersione della sabbia nel porfido, la pulizia, il taglio dell’erba e la sostituzione dei sacchetti nei cestini) sono tutte con un costo che non può essere ammortizzato semplicemente dalle risorse di ASL.<br/>Quindi l’Assemblea dei Sindaci di Biella ha deliberato il pagamento di un euro al giorno per la sosta nel parcheggio con prima mezz’ora gratuita per i passaggi veloci. Questo è il frutto di un’accesa opposizione nei confronti del business plan presentato dall’allora Sindaca di Ponderano Elena Chiorino (FdI) che prevedeva un pagamento ben più elevato, di ben cinque volte maggiore, cioè di €5 al giorno.<br/>Non bisogna speculare sulle esigenze di salute dei cittadini, però è giusto avere un’adeguata manutenzione di questa area, a tutela dei suoi utilizzatori, per cui ci sembra ragionevole la cifra di un euro al giorno deliberata. Segnaliamo, inoltre, che sono presenti aree di posteggio gratuito come quella in Via Gramsci e la presenza di una navetta (almeno, fino a quando sarà garantito dalla corrente amministrazione).”</p>
      <p>La Segreteria Provinciale del PD Biellese</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/parcheggi-servono-posti-auto-a-tariffa-convenzionata-per-i-residenti"/>
        <a href="https://laprovinciadibiella.it/attualita/la-fondazione-cassa-risparmio-sostiene-lospedale"/>
        <a href="https://laprovinciadibiella.it/attualita/chiamparino-saitta-visita-biella"/>
      </related>
    </article>
  </body>
</html>