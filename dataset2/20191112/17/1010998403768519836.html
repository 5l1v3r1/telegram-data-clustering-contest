<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/lechkov-vnese-zhalba-sreshtu-mihail-kasabov.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T17:15:00+00:00"/>
    <meta property="og:title" content="Лечков внесе жалба срещу Михаил Касабов"/>
    <meta property="og:description" content="По-рано днес Касабов бе вписан в Търговския регистър като временен президент на БФС"/>
  </head>
  <body>
    <article>
      <h1>Лечков внесе жалба срещу Михаил Касабов</h1>
      <h2>По-рано днес Касабов бе вписан в Търговския регистър като временен президент на БФС</h2>
      <address>
        <time datetime="2019-11-12T17:15:00+00:00">12 Nov 2019, 17:15</time>
      </address>
      <p>Първият вицепрезидент на БФС Йордан Лечков е пуснал жалба срещу вписването на Михаил Касабов в Търговския регистър за временен президент на централата.</p>
      <p>"В Устава всичко е написано. По закон първият вицепрезидент заема поста на президента. Нито съм подавал оставка като първи вицепрезидент, нито съм пускал писмена молба, че се отказвам от това си право. Повече няма да коментирам", каза Лечков пред bTV.</p>
      <p>Чл. 47, ал. 2 на Устава на БФС гласи: При подаване на оставка, правомощията на президента се изпълняват от първия вицепрезидент, а при невъзможност или отказ от негова страна – от друг вицепрезидент, избран от ИК, до провеждането на Конгрес. </p>
      <p>Борислав Михайлов подаде оставка като президент на БФС след загубата с 0:6 от Англия в евроквалификациите и расисткия скандал. След свикването на Изпълком стана ясно, че временно длъжността ще бъде заемана от Михаил Касабов до насрочването на Конгрес, на който да бъде избран новият президент на футболната централа.</p>
      <p>На въпросния Изпълком на 18 октомври Лечков не показа несъгласие, но сподели, че "няма да си разкрива картите" относно това дали би се кандидатирал за президент на БФС.</p>
    </article>
  </body>
</html>