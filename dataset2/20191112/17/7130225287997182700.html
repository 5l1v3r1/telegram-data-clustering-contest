<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/yargictan-tecavuz-magduruna-size-150-bin-dolar-verse-cezasinin-hafifletilmesini-kabul-eder-misiniz-889410"/>
    <meta property="og:site_name" content="Onedio"/>
    <meta property="article:published_time" content="2019-11-12T17:22:08+00:00"/>
    <meta property="og:title" content="Yargıçtan Tecavüz Mağduruna: 'Size 150 Bin Dolar Verse Cezasının Hafifletilmesini Kabul Eder misiniz?'"/>
    <meta property="og:description" content="ABD'nin Louisiana eyaletinde görülen bir tecavüz davasında yargıç, mağdura &quot;Size 150 bin dolar verse cezasının hafifletilmesini kabul eder misiniz?&quot; d..."/>
  </head>
  <body>
    <article>
      <h1>Yargıçtan Tecavüz Mağduruna: 'Size 150 Bin Dolar Verse Cezasının Hafifletilmesini Kabul Eder misiniz?'</h1>
      <address><time datetime="2019-11-12T17:22:08+00:00">12 Nov 2019, 17:22</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a>'nin Louisiana eyaletinde görülen bir <a href="https://onedio.com/etiket/tecavuz/50619b5b0228f60917601c1d">tecavüz</a> davasında yargıç, mağdura "Size 150 bin dolar verse cezasının hafifletilmesini kabul eder misiniz?" diye sordu. </h4>
      <h4>Savcı ve avukatlar da dahil, herkesi şaşkınlığa uğratan bu teklif, ismi açıklanmayan mağdur tarafından reddedildi. </h4>
      <h3>Mağdur, yargıcın 'ilginç teklifini' reddetti</h3>
      <figure>
        <img src="https://img-s1.onedio.com/id-5dcae1f6bccc0f1471982688/rev-0/w-500/s-b49fb770213171d7063352d4a9dbda92b01c1ec6.jpg"/>
        <figcaption><a href="https://www.bbc.com/turkce/haberler-dunya-50389590"><b>BBC Türkçe'nin haberine göre,</b></a> <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a>'nin Louisiana eyaletinde görülen bir <a href="https://onedio.com/etiket/tecavuz/50619b5b0228f60917601c1d">tecavüz</a> davasında, yargıç Bruce Bennett mağdura "Size 150 bin dolar verse cezasının hafifletilmesini kabul eder misiniz?" sorusunu yöneltti.</figcaption>
      </figure>
      <h3>'Benden çaldığı yılları hapiste geçirmesini istiyorum'</h3>
      <figure>
        <img src="https://img-s1.onedio.com/id-5dcae44f7a03c710713e0a20/rev-0/w-500/s-a6f3f573d554670d9486f05e81130dcfe4da9a7e.jpg"/>
        <figcaption><a href="https://onedio.com/etiket/tecavuz/50619b5b0228f60917601c1d">Tecavüz</a> mağduru kadın, yargıca "Hayatımın yarısını bununla mücadele için harcadım. Benden çaldığı yılları hapiste geçirmesini istiyorum" ifadesini yöneltti.</figcaption>
      </figure>
      <h3>Saldırgan 12 yıl ceza aldı</h3>
      <figure>
        <img src="https://img-s2.onedio.com/id-5dcae36239eaabae6cb9e02b/rev-0/w-500/s-bfab1b2b75dabf3208c6d47ac9bc5fb53e46d31a.jpg"/>
        <figcaption>Washington Post'un The Advocate sitesine dayandırdığı haberine göre yargıç Bennett, mağdura yönelttiği ilginç teklife olumsuz yanıt almasının ardından, tecavüzle yargılanan Sedrick Hills'in 12 yıl hapis cezasını açıkladı.</figcaption>
      </figure>
      <h3>'Mağdura bir şekilde yardım etmeye çalışmış olabilir diye düşünüyorum'</h3>
      <figure>
        <img src="https://img-s1.onedio.com/id-5dcae735e1c46f9a055651e0/rev-0/w-500/s-ad2efa9f9ae67650b021aadb4a2165a82c79a3c8.jpg"/>
        <figcaption>Bölge Savcısı Hillar Moore, Washington Post'a meslek hayatı boyunca ilk kez böyle bir teklife tanık olduğunu belirterek "Yargıcı tanıyan bir kişi olarak, mağdura bir şekilde yardım etmeye çalışmış olabilir diye düşünüyorum" diye konuştu.<br/>Yargıç Bennett, gerekçeli kararında 45 yaşındaki sanık Sedrick Hills'in ağır bir trafik kazasında yaralandığını belirterek "Sanık, kaza davasında alacağı tazminatla hapishaneden bir servetle çıkarken mağdurun duygusal yaraları için tazmin edilmemesi adil olmayacaktı" dedi.</figcaption>
      </figure>
    </article>
  </body>
</html>