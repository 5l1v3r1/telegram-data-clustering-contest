<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/policiya-zatrimala-na-sumshchini-zhinochu-bandu-yaka-grabuvala-pensioneriv--639490.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T17:44:37+00:00"/>
    <meta property="og:title" content="Поліція затримала на Сумщині жіночу банду, яка грабувала пенсіонерів"/>
    <meta property="og:description" content="Організаторкою злочинної групи виявилася раніше неодноразово судима за скоєння грабежів 41-річна жителька міста Конотоп"/>
  </head>
  <body>
    <article>
      <h1>Поліція затримала на Сумщині жіночу банду, яка грабувала пенсіонерів</h1>
      <address>
        <time datetime="2019-11-12T17:44:37+00:00">12 Nov 2019, 17:44</time>
      </address>
      <h4>Організаторкою злочинної групи виявилася раніше неодноразово судима за скоєння грабежів 41-річна жителька міста Конотоп</h4>
      <p>У Сумській області поліція затримала злочинне угруповання, що складається з жінок, яка скоювала розбійні напади, повідомляє 12 листопада пресцентр правоохоронців області.</p>
      <p>Ряд злочинів, жертвами яких були люди похилого віку, був здійснений на території області навесні цього року. В ході розслідування співробітники управління карного розшуку ГУ НП області встановили, що до скоєння розбійних нападів були причетні три жінки: одна - з Конотопа, інші - сумчанки.</p>
      <p>«Організатором злочинної групи виявилася раніше неодноразово судима за скоєння грабежів 41-річна жителька міста Конотоп, родичка колишнього кримінального «авторитета». Її спільниці і члени групи - дві 30-річні жительки м. Суми. Час від часу, вирушаючи на чергову «справу», організатор приваблювала в якості водія ще одного свого 27-річного знайомого сумчанина», - наголошується в повідомленні.</p>
      <p>Співробітники поліції вже довели причетність жіночої ОЗУ до скоєння, щонайменше, двох розбійних нападів: на 66-річного жителя Глухівського району та на 90-річну пенсіонерку з Конотопського району.</p>
      <p>У першої жертви вони під загрозою ножа забрали з дому 15 тисяч гривень, а в другої, завдавши кілька ударів молотком по голові і рукам, відібрали 6 тис. грн і кілька речей побутового вжитку.</p>
      <p>Жінкам повідомлено про підозру у вчиненні розбійного нападу в складі організованої злочинної групи (ч. 4 ст. 187 КК України).</p>
      <related>
        <a href="https://glavcom.ua/news/v-sumah-suddyu-zlovili-na-habari-dolari-vin-hovav-u-banci-foto-638405.html"/>
        <a href="https://glavcom.ua/news/u-merezhi-zyavilosya-video-strilyanini-v-metro-harkova-639438.html"/>
        <a href="https://glavcom.ua/kyiv/news/meshkanka-borispolya-organizuvala-u-kijevi-pikantniy-biznes-foto-video-639434.html"/>
      </related>
    </article>
  </body>
</html>