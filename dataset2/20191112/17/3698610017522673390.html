<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-vvela-kriminalnu-vidpovidalnist-za-pidrobku-likiv-329399_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T17:06:00+00:00"/>
    <meta property="og:title" content="Рада ввела кримінальну відповідальність за підробку ліків"/>
    <meta property="og:description" content="Якщо підробка спричинить смерть людини, законом передбачено пожиттєве ув'язнення.   "/>
  </head>
  <body>
    <article>
      <h1>Рада ввела кримінальну відповідальність за підробку ліків</h1>
      <h2>Якщо підробка спричинить смерть людини, законом передбачено пожиттєве ув'язнення.   </h2>
      <address>
        <time datetime="2019-11-12T17:06:00+00:00">12 Nov 2019, 17:06</time>
      </address>
      <p>Верховна Рада ввела кримінальну відповідальність за фальсифікацію лікарських засобів. За законопроєкт № 1152-1 "Про внесення змін до Кримінального кодексу України щодо відповідальності за фальсифікацію лікарських засобів або обіг фальсифікованих лікарських засобів" на засіданні у вівторок проголосували 363 народних депутати.</p>
      <p>Згідно з законопроектом кримінальну відповідальність вводять за умисне виробництво, постачання і торгівлю фальсифікованою медичною продукцією, активними речовинами, наповнювачами, компонентами, матеріалами та приладдям.</p>
      <p>Прийнятий документ є доповненням до ухваленого раніше закону №1152 щодо посилення відповідальності за закупівлю в завідомо неякісних лікарських засобів за рахунок бюджетних кошті.</p>
      <p>Закон передбачає позбавлення волі на термін від 5 до 8 років за виготовлення, придбання, перевезення, пересилання, зберігання або збут завідомо фальсифікованих ліків. Ті самі дії, вчинені повторно або за змовою групою осіб, або службовою особою, медичним або фармацевтичним працівником, або за допомогою масштабного поширення (через інтернет) або у великих розмірах - від 8 до 10 років з конфіскацією майна.</p>
      <p>Ці ж дії, якщо вони спричинили смерть або інші тяжкі наслідки, або вчинені в особливо великих розмірах, караються довічним позбавленням волі з конфіскацією майна.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>