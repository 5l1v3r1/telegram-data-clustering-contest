<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/12/myj-opita-da-vnese-heroin-v-zatvora-skril-go-v-zariadno.429354"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T17:15:00+00:00"/>
    <meta property="og:title" content="Мъж опита да внесе хероин в затвора, скрил го в зарядно"/>
    <meta property="og:description" content="В зарядното открили 3 топчета наркотик | Dnes.bg"/>
  </head>
  <body>
    <article>
      <h1>Мъж опита да внесе хероин в затвора, скрил го в зарядно</h1>
      <h2>В зарядното открили 3 топчета наркотик</h2>
      <address><time datetime="2019-11-12T17:15:00+00:00">12 Nov 2019, 17:15</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Хванаха мъж, опитал да внесе хероин чрез зарядно устройство в затвора в Белене, съобщиха от полицията в Плевен.<br/><br/>Вчера следобед надзирателите извършили проверка на товарен автомобил, с който шофьорът искал да влезе на територията на затвора. <br/><br/>Водачът - 48-годишен от Велико Търново, носел багаж с мобилен телефон, допълнителна зарядна батерия, слушалки, два usb кабела и зарядно устройство за мобилен телефон.<br/><br/>При извършения оглед на местопроизшествието, в зарядното устройство са намерени три топчета с различни размери, съдържащи кафяво прахообразно вещество. При направения наркополеви тест веществото реагира на хероин.<br/><br/>Теглото на иззетия наркотик е в процес на изясняване. Образувано е досъдебно производство и е уведомен е дежурен прокурор.</p>
    </article>
  </body>
</html>