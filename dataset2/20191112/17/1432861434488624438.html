<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/france/zinedin-zidan-nedoumqva-kak-karim-benzema-ne-e-nacional-na-franciq-1405528.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T17:03:00+00:00"/>
    <meta property="og:title" content="Зинедин Зидан недоумява как Карим Бензема не е национал на Франция"/>
    <meta property="og:description" content="Карим Бензема продължава да е изключен от сметките на френския национален отбор След случая с Матийо Валбуена и изнудването на футболиста със секс записи, при които се твърди, че нападателят на Реал Мадрид е бил посредник, звездата на кралете не е попадал  сред изграниците на петлите, въпреки че години наред е един от най-добрите френски представители в света"/>
  </head>
  <body>
    <article>
      <h1>Зинедин Зидан недоумява как Карим Бензема не е национал на Франция</h1>
      <address><time datetime="2019-11-12T17:03:00+00:00">12 Nov 2019, 17:03</time> by <a rel="author">Sportlive.bg</a></address>
      <p><b><a href="https://www.sportlive.bg/tags/25762">Карим Бензема</a></b> продължава да е изключен от сметките на френския национален отбор. След случая с Матийо Валбуена и изнудването на футболиста със секс записи, при които се твърди, че нападателят на Реал Мадрид е бил посредник, звездата на "кралете" не е попадал  сред изграниците на "петлите", въпреки че години наред е един от най-добрите френски представители в света. </p>
      <p><b><a href="https://www.sportlive.bg/tags/4321">Зинедин Зидан</a></b> взе позиция по темата и е категоричен, че №9 в "белия балет" категорично е най-добрият френски футболист и трябва да има място в националния отбор от чисто футболна гледна точка. </p>
      <p>"Бензема винаги е искал да играе за Франция. За да съм напълно честен, нямам представа какво се случва. От футболна гледна точка, той е най-добрият. Мисля, че със сигурност има място в националния отбор. Това не зависи от мен, но задължително трябва да получи повиквателна", коментира Зизу темата пред "Marca", а отговорът на Дешан не закъсня. </p>
      <p>"Нямам проблем с това, което казва Зидан. Той е треньор на Реал Мадрид, така че ролята му е да говори по този начин", сподели селекционерът на Франция, който отдавна не вика Бензема, а вече не коментира и темата с неговото участие за националния отбор. </p>
      <p>Важно е да се отбележи, че Бензема беше оправдан от съда за ролята си в изнудването на Валбуена през 2017 година, като беше обявен за невинен. Въпреки това той не е играл за Франция от 2016 година насам, а в същото време е в <b><a href="https://www.sportlive.bg/worldfootball/spain/Benzema-v-Real-se-predstavq-po-dobre-ot-Ronaldo-v-Yuve-1405086.html">брилянтна форма за Реал Мадрид, особено откакто Кристиано Роналдо напусна (подробности за формата на Бензема четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Klop-Guardiola-Zidan-i-drugi-top-trenxori-uchastvaha-na-forum-na-UEFA-1405504.html"/>
        <a href="https://www.sportlive.bg/worldfootball/championsleague/Benzema-izravni-fenomenalen-rekord-na-Mesi-v-Shampionska-liga-1403840.html"/>
        <a href="https://www.sportlive.bg/worldfootball/spain/Za-kakvo-e-VAR-Real-izpusna-zlaten-shans-u-doma-a-sydiqta-izpusna-100-ova-duzpa-1391181.html"/>
        <a href="https://www.sportlive.bg/worldfootball/spain/Zidan-otlichi-edin-ot-igrachite-si-Toj-pravi-poveche-za-otbora-ot-vsichki-1390482.html"/>
        <a href="https://www.sportlive.bg/worldfootball/spain/Zidan-postavi-Benzema-redom-do-Ronaldo-v-istoriqta-na-Real-Madrid-1403988.html"/>
      </related>
    </article>
  </body>
</html>