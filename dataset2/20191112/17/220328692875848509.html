<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya/speshen-medik-vv-varnensko-selo-napuska-sled-poboy-406577.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T17:35:46+00:00"/>
    <meta property="og:title" content="Спешен медик във варненско село напуска след побой"/>
    <meta property="og:description" content="Удрян е от син на пациентка"/>
  </head>
  <body>
    <article>
      <h1>Спешен медик във варненско село напуска след побой</h1>
      <address><time datetime="2019-11-12T17:35:46+00:00">12 Nov 2019, 17:35</time> by <a rel="author">Агенция Стандарт</a></address>
      <p>Има нов случай на агресия срещу медицинско лице у нас 50-годишният Христомир Куманов от Центъра за спешна медицинска помощ във Варна е бит в село Каменар от сина на пациентка, за която е имало спешно повикване.</p>
      <p>Медицинският екип се отзовавал на спешно повикване за жена с високо кръвно налягане от Каменар. Още при влизането в дома й се е усещало,че има напрежение.</p>
      <p>"Влязох, жената каза - не съм викала Бърза помощ. Излязох и той започна да крещи. Започна да ме блъска", казва Христомир Куманов пред БНТ.</p>
      <p>Въпреки агресията, Куманов преглежда пациентката и й поставя инжекция. Тя пък твърди, че фелдшерът ги е обидил.</p>
      <p>"Влиза тука господинът... Къде е жената, ама той трепери, един наркоман. Нищо не сме направили на него", казва Елисавета Демирева. </p>
      <p>А фелдшерът разказва, че това не е първото нападение срещу него. През 2017 година е бит във Варна на Колхозния пазар, но тогава не е подавал жалба, за което съжалява.</p>
      <p>50-годишният Христомир Куманов е категоричен в решението си да напусне работа и си тръгва огорчен, защото е отдал 27 години от живота си, за да помага на хората.</p>
    </article>
  </body>
</html>