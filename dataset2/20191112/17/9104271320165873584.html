<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/proposta-di-foglio-di-via-per-un-50enne-biellese-fermato-dai-carabinieri-di-buronzo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-12T17:41:01+00:00"/>
    <meta property="og:title" content="Proposta di foglio di via per un 50enne biellese fermato dai Carabinieri di Buronzo"/>
    <meta property="og:description" content="L'uomo in auto con lui è stato deferito per possesso di attrezzi atto allo scasso"/>
  </head>
  <body>
    <article>
      <h1>Proposta di foglio di via per un 50enne biellese fermato dai Carabinieri di Buronzo</h1>
      <h2>L'uomo in auto con lui è stato deferito per possesso di attrezzi atto allo scasso</h2>
      <address>
        <time datetime="2019-11-12T17:41:01+00:00">12 Nov 2019, 17:41</time>
      </address>
      <p>Durante un normale controllo, verso 12.30 di ieri notte, una pattuglia della stazione di Buronzo, che stava sorvegliando il centro cittadino, ha imposto l’alt ad un’utilitaria a bordo della quale vi era alla guida un 60enne nomade della provincia di Novara e come passeggero un 50enne della provincia di Biella, entrambi pregiudicati per reati contro il patrimonio.</p>
      <p>I due uomini non sono stati in grado di giustificare la loro presenza e sono apparsi molto nervosi, tanto da far presumere che potessero occultare qualcosa in auto.</p>
      <h3>Perquisizione dell’auto</h3>
      <p>Il mezzo, quindi, è stato sottoposto a perquisizione e nel baule è stato rinvenuto un flessibile di proprietà del 60enne novarese. L’oggetto è stato posto sotto sequestro e, viste le circostanze di tempo e luogo ed i precedenti penali, il 60enne è stato deferito per detenzione di attrezzi atti allo scasso.</p>
      <p>Entrambi, non essendo residenti in loco, sono stati muniti di proposta di foglio di via da quel Comune per la durata di tre anni.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/minorenne-ubriaca-si-sente-male-soccorsa-dal-118"/>
        <a href="https://laprovinciadibiella.it/cronaca/si-dimentica-di-denunciare-la-pistola-in-suo-possesso-deferito-un-uomo-di-54-anni"/>
        <a href="https://laprovinciadibiella.it/cronaca/ragazza-di-sandigliano-esce-di-strada-e-si-ribalta-con-la-macchina"/>
      </related>
    </article>
  </body>
</html>