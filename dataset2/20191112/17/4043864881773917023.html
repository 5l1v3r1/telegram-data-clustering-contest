<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231780/"/>
    <meta property="og:site_name" content="Українська правда"/>
    <meta property="article:published_time" content="2019-11-12T17:55:21+00:00"/>
    <meta property="og:title" content="На Донбасі двоє військових підірвалися на вибухівці"/>
    <meta property="og:description" content="Протягом доби на Донбасі двоє українських військових підірвалися на невідомому вибуховому предметі, бойовики 5 разів обстріляли позиції Об’єднаних сил."/>
  </head>
  <body>
    <article>
      <h1>На Донбасі двоє військових підірвалися на вибухівці</h1>
      <address>
        <time datetime="2019-11-12T17:55:21+00:00">12 Nov 2019, 17:55</time>
      </address>
      <p>Протягом доби на Донбасі двоє українських військових підірвалися на невідомому вибуховому предметі, бойовики 5 разів обстріляли позиції Об’єднаних сил.</p>
      <p><b>Джерело:</b> вечірній брифінг <a href="https://www.facebook.com/pressjfo.news/posts/710486236110662?__tn__=K-R">пресцентру Об’єднаних сил</a></p>
      <p><b>Деталі:</b> Противник стріляв із гранатометів різних систем, великокаліберних кулеметів та іншої стрілецької зброї.</p>
      <p>Штаб зафіксував обстріли неподалік від Хутора Вільного, Південного, Пісків, Верхньоторецького, Мар'їнки.</p>
      <p>Крім того, у пресцентрі повідомили, що на ділянці розведення в районі населених пунктів Богданівка і Петрівське 48 військовослужбовців ЗСУ змінили тактичні позиції і, таким чином, "<b>завершено практичний етап дзеркального процесу розведення особового складу та озброєння</b>".</p>
      <p><b>11 листопада</b> збройні формування Російської Федерації <a href="https://www.pravda.com.ua/news/2019/11/12/7231680/">16 разів</a> порушили режим припинення вогню. </p>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231662/"/>
        <a href="https://www.pravda.com.ua/news/2019/11/11/7231633/"/>
        <a href="https://www.pravda.com.ua/news/2019/11/10/7231564/"/>
      </related>
    </article>
  </body>
</html>