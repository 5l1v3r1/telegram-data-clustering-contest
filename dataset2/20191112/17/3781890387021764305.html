<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741346"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T17:19:00+00:00"/>
    <meta property="og:title" content="&quot;เทิดศักดิ์&quot;เป็นนายกสมาคมธุรกิจการท่องเที่ยวจ.ประจวบฯ"/>
    <meta property="og:description" content="เลือก“เทิดศักดิ์”นั่งเก้าอี้นายกสมาคมธุรกิจการท่องเที่ยวจ.ประจวบฯคนใหม่"/>
  </head>
  <body>
    <article>
      <h1>"เทิดศักดิ์"เป็นนายกสมาคมธุรกิจการท่องเที่ยวจ.ประจวบฯ</h1>
      <address>
        <time datetime="2019-11-12T17:19:00+00:00">12 Nov 2019, 17:19</time>
      </address>
      <p>
        <b>เลือก“เทิดศักดิ์”นั่งเก้าอี้นายกสมาคมธุรกิจการท่องเที่ยวจ.ประจวบฯคนใหม่</b>
      </p>
      <p>ที่ห้องประชุม ชั้น 2 สำนักงานการท่องเที่ยวและกีฬาจังหวัดประจวบคีรีขันธ์ ถ.ประจวบคีรีขันธ์ อ.เมือง จ.ประจวบฯ นายชูชีพ คงอภิรักษ์ ที่ปรึกษาสมาคมธุรกิจการท่องเที่ยว จ.ประจวบฯ ได้เป็นประธานในการประชุมใหญ่วิสามัญ ของสมาคมธุรกิจการท่องเที่ยว จ.ประจวบฯ ประจำปี 2562 โดยมี น.ส.โศรยา หอมชื่น ผอ.การท่องเที่ยวแห่งประเทศไทย ( ททท. )สำนักงานประจวบฯ  นายสุวิทย์ สงคราม ประชาสัมพันธ์จังหวัดประจวบฯ นายณัฐรินทร์ วงศ์ภิรพัทธ์ ผู้ช่วยท่องเที่ยวและกีฬาจังหวัดประจวบฯ รักษาการท่องเที่ยวและกีฬาจังหวัด นายโพสิทธิ์ เครือวัลย์ , นายอุดมสุข นิ่มเซียน อดีตนายกสมาคมธุรกิจการท่องเที่ยวประจวบฯ  นายอุดร โพธิ์พ่วง , นายอิสระ วุฒิสาร , นายสิทธิชาติ คุ้มวงษ์ , นายสิทธิเวท หัมพานนท์  ที่ปรึกษาสมาคมฯ นายกิตติพัฒน์ สำแดงเดช นายกสมาคมผู้ประกอบการร้านอาหารและแผงลอยแห่งประเทศไทย และผู้ประกอบการธุรกิจการท่องเที่ยว โรงแรม รีสอร์ท ที่พัก บริษัททัวร์นำเที่ยว ร้านขายของที่ระลึก/ของฝาก ร้านอาหาร ท่องเที่ยวชุมชน บ้านพักโฮมสเตย์ ในพื้นที่ จ.ประจวบฯ เข้าร่วมประชุม</p>
      <figure>
        <img src="https://www.dailynews.co.th/admin/upload/20191113/news_FrrIlAjbzi003033_533.jpg?v=201911130011?v=9828"/>
      </figure>
      <p>โดยในที่ประชุม ได้มีมติเลือก นายเทิดศักดิ์ ภูโชคศิริ กรรมการผู้จัดการ บ.สามอ่าว ปริ้นเซส โบ๊ท ทัวร์ จำกัด เป็น นายกสมาคมธุรกิจการท่องเที่ยว จ.ประจวบฯคนใหม่ แทน นายอุดมสุข นิ่มเซียน อดีตนายกฯ ที่ลาออกไปก่อนหน้านี้และเพิ่งหมดวาระลง โดยนายกสมาคมฯจะมีวาระการดำรงตำแหน่งคราวละ 2 ปี  จากนั้นได้มีการเลือกคณะกรรมการบริหารสมาคมฯชุดใหม่ จำนวน 30 คน  นอกจากนี้ ยังได้มีการบรรยายจาก น.ส.โศรยา หอมชื่น ผอ.ททท.สำนักงานประจวบฯ ในเรื่อง แผนการตลาดและแนวโน้มทิศทางการท่องเที่ยวของปี 2563  การบรรยายจาก นายณัฐรินทร์ วงศ์ภิรพัทธ์ ผู้ช่วยท่องเที่ยวและกีฬาจังหวัด ในเรื่อง กิจกรรมส่งเสริมการท่องเที่ยวของ จ.ประจวบฯ ทั้ง 8 อำเภอ ในแผนปี 2563 และนายสุวิทย์ สงคราม ประชาสัมพันธ์จังหวัด บรรยายเรื่อง มุมมองการท่องเที่ยวและนโยบายของประชาสัมพันธ์จังหวัดต่อภาคเอกชนด้านการท่องเที่ยว                                 <br/><br/>----------------------------------------<br/><br/>บุญมา ลิบลับ ผู้สื่อข่าวเว็บไซต์เดลินิวส์ออนไลน์ จ.ประจวบคีรีขันธ์</p>
    </article>
  </body>
</html>