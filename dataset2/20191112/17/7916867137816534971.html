<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134568-puikia-atkarpa-utenoje-suzaides-tarvydas-gins-juventus-garbe-iki-sezono-pabaigos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T17:34:00+00:00"/>
    <meta property="og:title" content="Puikią atkarpą Utenoje sužaidęs Tarvydas gins „Juventus“ garbę iki sezono pabaigos"/>
    <meta property="og:description" content="Bepasibaigiant pirmajam „Betsafe-LKL“ čempionato ratui Utenos „Juventus“ pratęsė sutartį su prieš mėnesį į Uteną atvykusiu Dariumi Tarvydu. 28-erių metų 200 cm ūgio puolėjas „Juventus“ gretose lieka iki sezono pabaigos. Vilkint „Juventus“ ekipos marškinėlius Tarvydas spėjo sužaisti jau ketverias „Betsafe-LKL“ čempionato rungtynes ir per vidutiniškai 25 aikštelėje praleistas minutes pelnė po 12 taškų (54,2 proc. ..."/>
  </head>
  <body>
    <article>
      <h1>Puikią atkarpą Utenoje sužaidęs Tarvydas gins „Juventus“ garbę iki sezono pabaigos</h1>
      <address>
        <time datetime="2019-11-12T17:34:00+00:00">12 Nov 2019, 17:34</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-206543-any1000x1000.jpg">
          <img src="https://www.basketnews.lt/paveikslelis-206543-any630x500.jpg"/>
        </a>
      </figure>
      <p>Nuotr. BNS</p>
      <p>Bepasibaigiant pirmajam „Betsafe-LKL“ čempionato ratui Utenos „Juventus“ pratęsė sutartį su prieš mėnesį į Uteną atvykusiu Dariumi Tarvydu. 28-erių metų 200 cm ūgio puolėjas „Juventus“ gretose lieka iki sezono pabaigos.</p>
      <p>Vilkint „Juventus“ ekipos marškinėlius Tarvydas spėjo sužaisti jau ketverias „Betsafe-LKL“ čempionato rungtynes ir per vidutiniškai 25 aikštelėje praleistas minutes pelnė po 12 taškų (54,2 proc. dvitaškių, 35,7 proc. tritaškių ir 58,3 proc. baudų), atliko po 1,5 rezultatyvaus perdavimo, atkovojo po 4 kamuolius bei rinko po 14 naudingumo balo.</p>
      <p>„Darius per mėnesį parodė, kad tikrai pasiruošęs Lietuvos krepšinio lygai. Jo žaidimas davė didelį impulsą komandai, kuri pastaruoju metu demonstruoja vis geresnį žaidimą. Smagu, kad pavyko susitarti ir pratęsti bendradarbiavimą iki sezono pabaigos. Linkiu sėkmės tiek Dariui asmeniškai, tiek visai komandai“ – sakė „Juventus“ klubo direktorius Eimantas Skersis.</p>
      <p>Per Utenoje praleistą mėnesį Tarvydas spėjo pasižymėti ne tik puikiais statistiniais duomenimis. Puolėjo dėjimas į Kauno „Žalgirio“ krepšį buvo pripažintas gražiausiu „Betsafe-LKL“ septintosios savaitės epizodu.</p>
      <h3>
        <a href="https://www.basketnews.lt/zaidejai/6803-darius-tarvydas.html">Darius Tarvydas</a>
      </h3>
      <figure>
        <img src="https://www.basketnews.lt/paveikslelis-147664-any150x150.jpg"/>
      </figure>
      <figure>
        <img src="https://www.basketnews.lt/paveikslelis-28728-crop100x150.jpg"/>
      </figure>
      <ul>
        <li>MIN: 24.75</li>
        <li>PTS: 12 (50%)</li>
        <li>REB: 4</li>
        <li>AS: 1.5</li>
        <li>ST: 0.75</li>
        <li>BS: 0.25</li>
        <li>TO: 0.75</li>
        <li>GM: 4</li>
      </ul>
    </article>
  </body>
</html>