<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/valayar-case-mother-given-appeal-to-the-highcourt-of-kerala-demanding-trial-again564.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T17:46:00+00:00"/>
    <meta property="og:title" content="വാളയാര്‍ക്കേസ്; പുനര്‍വിചാരണയ്ക്ക് ഹൈക്കോടതിയില്‍ അപ്പീല്‍ നല്‍കി പെണ്‍കുട്ടികളുടെ അമ്മ"/>
    <meta property="og:description" content="Valayar Valayar Case Kerala പാലക്കാട്: വാളയാര്‍ക്കേസില്‍ പ്രതികളെ വെറുതെ വിട്ട നടപടിക്കെതിരെ പെണ്‍കുട്ടികളുടെ അമ്മ ഹൈക്കോടതിയില്‍ അപ്പീല്‍ നല്‍കി.കേസിന്റെ വിചാരണ വീണ്ടും"/>
  </head>
  <body>
    <article>
      <h1>വാളയാര്‍ക്കേസ്; പുനര്‍വിചാരണയ്ക്ക് ഹൈക്കോടതിയില്‍ അപ്പീല്‍ നല്‍കി പെണ്‍കുട്ടികളുടെ അമ്മ</h1>
      <address><time datetime="2019-11-12T17:46:00+00:00">12 Nov 2019, 17:46</time> by <a rel="author">ന്യൂസ് ഡെസ്‌ക്</a></address>
      <p>പാലക്കാട്: വാളയാര്‍ക്കേസില്‍ പ്രതികളെ വെറുതെ വിട്ട നടപടിക്കെതിരെ പെണ്‍കുട്ടികളുടെ അമ്മ ഹൈക്കോടതിയില്‍ അപ്പീല്‍ നല്‍കി.കേസിന്റെ വിചാരണ വീണ്ടും നടത്തണമെന്നും കേസ് സിബിഐയെ കൊണ്ട് അന്വേഷിപ്പിക്കണമെന്നും അപ്പീലില്‍ ആവശ്യപ്പെട്ടു.</p>
      <p>പ്രതികളെ വെറുതെ വിട്ട പോക്‌സോ കോടതി ഉത്തരവിനെതിരെയാണ് അമ്മ അപ്പീല്‍ നല്‍കിയത്. കേസിന്റെ അന്വേഷണത്തിലും വിചാരണയിലും ഗുരുതരമായ വീഴ്ച ഉണ്ടായതായും ആരോപിക്കുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/valayar-case-ncsc-seeks-clarification-from-doctors.html?utm_source=doolnews&amp;utm_medium=related"/>
      </related>
      <p>വിചാരണക്കോടതിയ്‌ക്കെതിരെയാണ് പ്രധാനമായും ആരോപണം ഉന്നയിക്കപ്പെട്ടത്. വിചാരണക്കോടതിയില്‍ നീതിയുക്തമായല്ല വിചാരണ നടന്നതെന്നും വിചാരണ നടത്തുന്നതില്‍ വീഴ്ച പറ്റിയെന്നും അപ്പീലില്‍ ആരോപിക്കുന്നുണ്ട്. അതുകൊണ്ട് കേസിന്റെ വിചാരണ വീണ്ടും നടത്തണം എന്നാണ് അപ്പീലിലെ പ്രധാന ആവശ്യം. കേസ് സി.ബി.ഐയെ കൊണ്ടു വീണ്ടും അന്വേഷിപ്പിക്കണമെന്നും അപ്പീലില്‍ ഉന്നയിച്ചിട്ടുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>വാളയാര്‍ കേസ് വളരെ ലാഘവത്തോടെയും മുന്‍വിധിയോടുകൂടിയുമാണ് കൈകാര്യം ചെയ്തതെന്നും അന്വേഷണ ഉദ്യോഗസ്ഥര്‍ രാഷ്ട്രീയ താത്പര്യങ്ങള്‍ക്ക് വേണ്ടി കേസ് അട്ടിമറിച്ചെന്നും അപ്പീലില്‍ പറയുന്നു. ജില്ലാ ശിശുക്ഷേമ സമിതിയും പ്രൊസിക്യുഷനും പ്രതികളെ സഹായിച്ചെന്നും അപ്പീലില്‍ ആരോപിക്കുന്നുണ്ട്.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>