<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597018/o-diefthyntis-pou-efarmose-pilotika-3-xronia-eksetaseis-tetraminon-sto-sigmalive"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T17:00:00+00:00"/>
    <meta property="og:title" content="Ο Διευθυντής που εφάρμοσε πιλοτικά 3 χρόνια εξετάσεις τετραμήνων στο Sigmalive"/>
    <meta property="og:description" content="Για τρία χρόνια είχε εφαρμόσει εξετάσεις τετραμήνων, ο πρώην Διευθυντής του Λυκείου Ακρόπολης, στη Λευκωσία, χωρίς να σημειωθεί μάλιστα κανένα ουσιαστικά..."/>
  </head>
  <body>
    <article>
      <h1>Ο Διευθυντής που εφάρμοσε πιλοτικά 3 χρόνια εξετάσεις τετραμήνων στο Sigmalive</h1>
      <address><time datetime="2019-11-12T17:00:00+00:00">12 Nov 2019, 17:00</time> by <a rel="author">Μύρια Οδυσσέως</a></address>
      <p>Για τρία χρόνια είχε εφαρμόσει εξετάσεις τετραμήνων, ο πρώην Διευθυντής του Λυκείου Ακρόπολης, στη Λευκωσία, χωρίς να σημειωθεί μάλιστα κανένα ουσιαστικά μεγάλο πρόβλημα όπως σημείωσε, μιλώντας στο SigmaLive.</p>
      <p>Πρόκειται για τον κ. Λοίζο Σέπο, ο οποίος εξήγησε ότι είναι δικαίωμα του Διευθυντή του σχολείου, σε συνεννόηση πάντοτε με τον Επαρχιακό Διευθυντή να εφαρμόζει με τρόπο, που ο ίδιος θεωρεί ορθό τον τρόπου αξιολόγησης του μαθητή. Έτσι πήρε την απόφαση να εφαρμόσει τρόπο εξέτασης ανά τετράμηνο,  αφήνοντας ευχαριστημένους γονείς και μαθητές.</p>
      <p>Φυσικά, ο τρόπος εφαρμογής, δεν είναι συνάδει εντελώς μ΄ αυτόν που εφαρμόζεται με την υφιστάμενη νομοθεσία, ωστόσο όπως ανέφερε είχε θετικά αποτελέσματα κάνοντας το Λύκειο Ακρόπολης, ένα από τα σχολεία με τις καλύτερες επιδώσεις μαθητών.</p>
      <p>«Για τρία χρόνια εφαρμόζονταν άτυπα οι εξετάσεις τετραμήνων και κανένας δεν είχε ενοχληθεί.  Ήταν μια δική μου απόφαση, -αφού ως Διευθυντής δικαιούμαι βάσει νομοθεσίας-, να διαφοροποιήσω τον τρόπο αξιολόγησης του μαθητή. Αυτό το οποίο δεν μπορούσα να κάνω βασισμένος στη νομοθεσία, ήταν να αφαιρέσω ύλη για τα παιδιά της Γ΄Λυκείου, λόγω των Παγκύπρίων», εξήγησε.</p>
      <p>«Για την Γ΄Λυκείου μετά το Πάσχα οργανώναμε τα, «moc exams». Τα οποία ήταν, διαγωνίσματα δοκιμασίας για τις Παγκύπριες εξετάσεις, όμως ο βαθμός της εξέτασης ήταν βαθμός για βελτίωση βαθμολογίας του τετραμήνου. Η φιλοσοφία μου ήταν, ότι τα παιδιά έπρεπε να καλύψουν τα κενά τους. Όταν έβλεπα μάλιστα τα αποτελέσματα των παιδιών ρωτούσα τους καθηγητές αν ήθελαν να κάνουν σε κάποια ύλη ή κεφάλαιο επανάληψη στους μαθητές και προσάρμοζα το πρόγραμμα», σημείωσε.</p>
      <p>Τόνισε μάλιστα πως, μ ΄αυτό τον τρόπο, «οι μαθητές έρχονταν χωρίς άγχος και έγραφαν στη συγκεκριμένη εξέταση. Γ΄αυτό πήγαιναν καλά και στις Παγκύπριες εξετάσεις και είχαν καλά αποτελέσματα».</p>
      <p>Ο κ. Σέπος είπε πως, «αυτό που ίσχυε για την Α΄και Β΄Λυκείου, γίνονταν δύο κοινά διαγωνίσματα για όλους, σε κάθε μάθημα. Η ύλη δεν μεταφερόταν στο δεύτερο τετράμηνο».</p>
      <p>«Επίσης οι καθηγητές μου δεν είχαν κενό. Αν απουσίαζαν οι καθηγητές προσάρμοζαν το πρόγραμμα ώστε τα παιδιά να διδαχτούν ένα μάθημα που θεωρητικά ήθελε καλύτερη επεξήγηση. Έτσι βοηθιούνταν πολύ οι μαθητές», είπε τέλος.</p>
      <p>Ο τρόπος ωστόσο που το Λύκειο Ακρόπολης εφάρμοσε τις εξετάσεις τετραμήνων, έχει ελάχιστα κοινά με την νομοθεσία. </p>
    </article>
  </body>
</html>