<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/germania_babbo_natale-6534701/news/2019-11-12/"/>
    <meta property="og:site_name" content="Agi"/>
    <meta property="article:published_time" content="2019-11-12T17:30:00+00:00"/>
    <meta property="og:title" content="In un asilo in Germania hanno rubato 120 Babbo Natale di cioccolato"/>
    <meta property="og:description" content="I ladri hanno preso di mira un armadietto di metallo e sottratto anche altri effetti di valore nonché denaro contante"/>
  </head>
  <body>
    <article>
      <h1>In un asilo in Germania hanno rubato 120 Babbo Natale di cioccolato</h1>
      <h2>I ladri hanno preso di mira un armadietto di metallo e sottratto anche altri effetti di valore nonché denaro contante</h2>
      <address><time datetime="2019-11-12T17:30:00+00:00">12 Nov 2019, 17:30</time> by <a rel="author" href="https://www.agi.it/authors/roberto-brunelli/" target="_blank">Roberto Brunelli</a></address>
      <p>I ladri sono arrivati di notte, forzando due finestre per portare a fine il loro colpo: il <b>furto </b>di<b> 120 Babbi Natale </b>di cioccolato, realizzato in un <b>asilo nido</b> nella località di Nieder-Olm, nel Land della <b>Renania Palatinato</b>.</p>
      <p>Come riferito dalle forze locali di polizia, gli sconosciuti hanno preso di mira un armadio di metallo dal quale, oltre alle figure di cioccolato destinate ai bambini, hanno sottratto anche altri effetti di valore nonché <b>denaro</b> contante.</p>
      <p>La polizia di Mainz ha avviato le indagini del caso. Ma, dato che non vi sarebbero indicazioni sui possibili responsabili né specifici sospetti, gli agenti si sono rivolti alla popolazione chiedendo se vi siano dei testimoni dell'<b>effrazione</b>: qualcuno che abbia visto, insomma, come i 120 Babbi Natale di cioccolato siano stati portati via. Quel che è certo è che i ladri non hanno lasciato tracce. </p>
    </article>
  </body>
</html>