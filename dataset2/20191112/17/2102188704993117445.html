<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653635/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T17:51:00+00:00"/>
    <meta property="og:title" content="Бахматюк: я зустрічався з Богданом, великого захоплення там не було"/>
    <meta property="og:description" content="Власник ВіЕйБі Банку Олег Бахматюк заявив, що спілкувався з керівником Офіса президента Андрієм Богданом щодо рефінансування свого банку, але домовленностей не досяг."/>
  </head>
  <body>
    <article>
      <h1>Бахматюк: я зустрічався з Богданом, великого захоплення там не було</h1>
      <address>
        <time datetime="2019-11-12T17:51:00+00:00">12 Nov 2019, 17:51</time>
      </address>
      <p>Власник ВіЕйБі Банку Олег Бахматюк заявив, що спілкувався з керівником Офіса президента Андрієм Богданом щодо рефінансування свого банку, але домовленностей не досяг.</p>
      <p>Про це він повідомив в інтерв’ю <a href="https://www.epravda.com.ua/publications/2019/11/12/653631/">ЕП</a>.</p>
      <p>"Я зустрічався з Андрієм Богданом. І з питання рефінансу, і з іншого питання. А саме щодо створення компанії для роботи з Китаєм. Ми хотіли вирішити питання з фінансовими можливостями, зробити щось добре для держави", - заявив Бахматюк.</p>
      <p>"Зійшлися на тому, що будемо працювати з Фондом гарантування і всіма іншими. А потім, наскільки я розумію, щось перегралося. Великого захоплення там не було", - резюмував Бахматюк.</p>
      <p>
        <b>Нагадаємо:</b>
      </p>
      <p>
        <i>Увечері 11 листопада Національне антикорупційне бюро <a href="https://www.epravda.com.ua/news/2019/11/11/653593/">заявило про затримання</a> у справі мільярдного рефінансування НБУ, яке перед самим банкрутством отримав "ВіЕйБі банк" Олега Бахматюка.</i>
      </p>
      <p><i>Було затримано сім осіб. Нацбюро наголосило, що серед них — колишні та чинні посадовці Національного банку та "ВіЕйБі банку", а також менеджери приватних компаній, пов'язаних з Бахматюком</i>.</p>
      <p>
        <b>Читайте детальніше: </b>
        <a href="https://www.epravda.com.ua/publications/2019/11/12/653631/">Олег Бахматюк: НБУ тримає мене "за одне місце", щоб зламати і розірвати цю ситуацію</a>
      </p>
      <p>Економічна правда</p>
    </article>
  </body>
</html>