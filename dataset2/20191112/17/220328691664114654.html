<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/riki-dzhrveys-shche-vodi-globusite-za-posledno-406578.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T17:39:00+00:00"/>
    <meta property="og:title" content="Рики Джървейс ще води Глобусите за последно"/>
    <meta property="og:description" content="Отново ми направиха предложение, което не мога да откажа, споделя комикът"/>
  </head>
  <body>
    <article>
      <h1>Рики Джървейс ще води Глобусите за последно</h1>
      <address><time datetime="2019-11-12T17:39:00+00:00">12 Nov 2019, 17:39</time> by <a rel="author">Агенция Стандарт</a></address>
      <p>Британският комик Рики Джървейс отново ще води наградите „Златен глобус“ през януари. Но актьорът твърди, че това е последният път, в който ще дирижира церемонията. „Отново ми направиха предложение, което не мога да откажа. Ще бъде забавна вечер – като за последно“, заяви Джървейс, който за пети път ще се изправи пред публиката на Глобусите. Президентът на Асоциацията на чуждестранната преса в Холивуд Лоренцо Сориа коментира: „Когато Рики е начело, винаги можем да очакваме неочакваното. С нетърпение чакаме представлението му на 5 януари.“ Комикът за първи път води церемонията през 2010-а. Той впечатли публиката толкова, че го върнаха още два последователни пъти. Четири години след това Рики отново завладя успешно сцената на Глобусите. Миналата година церемонията бе водена от Анди Самбърг и Сандра О.</p>
    </article>
  </body>
</html>