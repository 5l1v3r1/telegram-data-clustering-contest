<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/150-tysyach-za-posadu-nabu-zatrymalo-nachalnytsyu-departamentu-ofisu-prezydenta/"/>
    <meta property="og:site_name" content="Рубрика"/>
    <meta property="article:published_time" content="2019-11-12T17:52:30+00:00"/>
    <meta property="og:title" content="$150 тисяч за посаду. НАБУ затримало начальницю департаменту Офісу президента"/>
    <meta property="og:description" content="Детективи НАБУ затримали директора департаменту забезпечення доступу до публічної інформації Офісу президента Світлану Кондзелю. Про це повідомляє Українська правда. За даними джерел у правоохоронних органах, Світлану Кондзелю підозрюють у шахрайстві. Вона нібито пропонувала за $150 тисяч вирішити питання про призначення на посаду заступника голови правління НАК Нафтогаз України. Інформацію про затримання Кондзелі також підтверджує джерело […]"/>
  </head>
  <body>
    <article>
      <h1>$150 тисяч за посаду. НАБУ затримало начальницю департаменту Офісу президента</h1>
      <address><time datetime="2019-11-12T17:52:30+00:00">12 Nov 2019, 17:52</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/15-10-620x420.jpg"/>
      </figure>
      <p>
        <b>
          <b>Детективи НАБУ затримали директора департаменту забезпечення доступу до публічної інформації Офісу президента Світлану Кондзелю.</b>
        </b>
      </p>
      <p>Про це повідомляє <a href="https://www.pravda.com.ua/news/2019/11/12/7231778/">Українська правда</a>.</p>
      <p>За даними джерел у правоохоронних органах, Світлану Кондзелю підозрюють у шахрайстві.</p>
      <p>Вона нібито пропонувала за $150 тисяч вирішити питання про призначення на посаду заступника голови правління НАК Нафтогаз України.</p>
      <p>Інформацію про затримання Кондзелі також підтверджує джерело <a href="https://censor.net.ua/ua/news/3159269/nabu_zatrymalo_na_habari_150_tysyach_dolariv_dyrektora_departamentu_op_kondzelyu_djerelo">Цензор.НЕТ</a>.</p>
      <p>Пізніше в ОПУ офіційно підтвердили затримання чиновниці.</p>
      <p>“Сьогодні співробітники НАБУ затримали керівника одного з головних департаментів Офісу Президента України.<br/>Ця особа працювала у різних відділах Адміністрації Президента з 2005 року.<br/>Для Глави держави немає “своїх” і “чужих”. Корупція має бути викорінена: що вища посада корупціонера, то небезпечніші для держави зловживання з його боку”, – йдеться у повідомленні ОПУ у Телеграмі.</p>
    </article>
  </body>
</html>