<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/misiya-mvf-pochne-robotu-v-kiyevi-na-comu-tizhni-329403_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T17:23:00+00:00"/>
    <meta property="og:title" content="Місія МВФ почне роботу в Києві на цьому тижні"/>
    <meta property="og:description" content="Будуть продовжені дискусії щодо можливості відкриття нової програми фінансування EFF."/>
  </head>
  <body>
    <article>
      <h1>Місія МВФ почне роботу в Києві на цьому тижні</h1>
      <h2>Будуть продовжені дискусії щодо можливості відкриття нової програми фінансування EFF.</h2>
      <address>
        <time datetime="2019-11-12T17:23:00+00:00">12 Nov 2019, 17:23</time>
      </address>
      <p>Місія Міжнародного валютного фонду (МВФ) на поточному тижні <b><a href="https://dt.ua/ECONOMICS/goncharuk-sprostuvav-informaciyu-pro-zamorozhuvannya-pidgotovki-novoyi-programi-z-mvf-328557_.html">прибуде в Україну</a></b> та з 14 листопада триватимуть дискусії про можливості відкриття нової програми фінансування EFF. Про це повідомив постійний представник фонду в Україні Йоста Люнгман.</p>
      <p>"Місія МВФ на чолі з Роном ван Роденом почне свою роботу в Києві в цей четвер, 14 листопада 2019 року, для продовження обговорення з представниками влади щодо нової програми, яка буде підтримуватися МВФ", – зазначено в його заяві.</p>
      <p>Раніше повідомлялося, що <b><a href="https://dt.ua/ECONOMICS/misiya-mvf-pribude-v-ukrayinu-cherez-dva-tizhni-goncharuk-326913_.html">МВФ прибуде в Україну</a></b> з робочим візитом через кілька тижнів.</p>
      <p>26 вересня <b><a href="https://dt.ua/ECONOMICS/misiya-mvf-zavershila-robotu-v-ukrayini-324692_.html">місія МВФ після двотижневого перебування в Києві залишила Україну</a></b>, не підписавши угоди з урядом про нову програму співпраці. Консультації керівництва Мінфіну і Нацбанку з представниками Фонду продовжилися на Щорічних зустрічах МВФ і Світового банку, що стартували у Вашингтоні 14 жовтня.</p>
      <p>Українська сторона розраховувала на узгодження нової трирічної програми на 5-6 млрд доларів. </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>