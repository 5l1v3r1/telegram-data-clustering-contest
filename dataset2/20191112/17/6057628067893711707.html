<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191112-bana-shaawar-kulla-yarjejeniya-da-arsenal-enrique"/>
    <meta property="og:site_name" content="RFI"/>
    <meta property="article:published_time" content="2019-11-12T17:57:53+00:00"/>
    <meta property="og:title" content="Bana sha'awar kulla yarjejeniya da Arsenal - Enrique"/>
    <meta property="og:description" content="Tsohon mai horas da Barcelona, da kuma tawagar kwallon kafar Spain, Luis Enrique, yace ko kadan baya sha’awar kulla yarjejeniyar zama sabon kocin Arsenal."/>
  </head>
  <body>
    <article>
      <h1>Bana sha'awar kulla yarjejeniya da Arsenal - Enrique</h1>
      <address><time datetime="2019-11-12T17:57:53+00:00">12 Nov 2019, 17:57</time> by <a rel="author">Nura Ado Suleiman</a></address>
      <p>
        <b>Tsohon mai horas da Barcelona, da kuma tawagar kwallon kafar Spain, Luis Enrique, yace ko kadan baya sha’awar kulla yarjejeniyar zama sabon kocin Arsenal.</b>
      </p>
      <p>Enrique ya bayyana haka ne a dai dai lokacin da wasu rahotanni ke cewa Arsenal din na shirin tuntubarsa a hukumance, wasu kuma ke cewar kungiyar ta ma soma tattaunawa da shi don maye gurbin kocin ta na yanzu Unai Emery.</p>
      <p>Emery ya soma fuskantar suka ne bayan wasan da Leicester City ta lallasa Arsenal da kwallaye 2-0, abinda yasa yanzu haka kungiyar ta koma matsayi na 6 a gasar Premier, maki 8 tsakaninta da Manchester City dake matsayi na 4.</p>
      <p>Sai dai a jiya litinin hukumar gudanarwar kungiyar ta Arsenal ta bayyana goyon bayanta ga Unai Emery, amma tare da gargadin ya zama dole, kungiyar ta koma samun nasarori sabanin abinda take fuskanta a yanzu.</p>
      <p>A baya bayan nan dai wasanni 2 daga cikin 10 kawai Arsenal ta samu nasarar lashewa a gasar Premier.</p>
    </article>
  </body>
</html>