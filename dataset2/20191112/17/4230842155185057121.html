<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-prystajko-prokomentuvav-mozhlyvist-zustrichi-zelenskogo-i-putina-u-kazahstani/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T17:14:04+00:00"/>
    <meta property="og:title" content="Пристайко прокоментував можливість зустрічі Зеленського і Путіна у Казахстані"/>
    <meta property="og:description" content="Голова МЗС України Вадим Пристайко прокоментував можливість зустрічі Володимира Зеленського та Володимира Путіна у столиці Казахстану Астані."/>
  </head>
  <body>
    <article>
      <h1>Пристайко прокоментував можливість зустрічі Зеленського і Путіна у Казахстані</h1>
      <address>
        <time datetime="2019-11-12T17:14:04+00:00">12 Nov 2019, 17:14</time>
      </address>
      <p>Голова МЗС України Вадим Пристайко прокоментував можливість зустрічі Володимира Зеленського та Володимира Путіна у столиці Казахстану Астані.</p>
      <p>Очільник МЗС України Вадим Пристайко назвав зустріч Зеленського і Путіна у Казахстані малоймовірною.</p>
      <blockquote>– Ніхто нікого не хоче ображати, але ми задоволені тим, що ми маємо — переговорну позицію в Мінську. Вона зручна для всіх. Я не думаю, що зустріч може бути в Астані. Скоріше за все, або в Берліні, або в Парижі, – заяив Пристайко.</blockquote>
      <p>Міністр нагадав, що раніше Казахстан вже пропонував замість Мінська проводити переговори щодо врегулювання ситуації на Донбасі у себе. Але з логістичної точки зору це складніше ніж Мінськ, адже потрібно ще п’ять годин летіти.</p>
      <p>
        <b>Читайте: </b>
        <a href="https://fakty.com.ua/ua/ukraine/20191029-zelenskyj-gotovyj-zustritysya-z-putinym-prystajko/">Зеленський готовий зустрітися з Путіним – Пристайко</a>
      </p>
      <p>Щодо зустрічі Зеленського та Путіна тет-а-тет поза нормандським форматом, керівник МЗС сказав:</p>
      <blockquote>– Я так само, як і ви, сьогодні зранку це почув, що така зустріч можлива.</blockquote>
      <p>Також він додав, що це рішення потрібно бути підтверджено з російської сторони.</p>
      <blockquote>– Тоді ми будемо ухвалювати рішення. Але ми залишаємся в нормандському форматі. Ми не просто поважаємо те, що було зроблено, але й, давайте не забувати, Франція та Німеччина є тими силами, які дозволяють нам вести переговори з трошки іншої позиції, ніж коли ми говоримо тет-а-тет, — підсумував він.</blockquote>
      <p>Нагадаємо, що Нурсултан <a href="https://fakty.com.ua/ua/ukraine/20191112-nazarbayev-zaproponuvav-zelenskomu-ta-putinu-zustritysya-v-kazahstani/">Назарбаєв запропонував провести зустріч президентів України та РФ</a> – Володимира Зеленського та Володимира Путіна – у Казахстані.</p>
    </article>
  </body>
</html>