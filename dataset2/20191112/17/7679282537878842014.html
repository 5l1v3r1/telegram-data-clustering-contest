<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-after-decision-on-ram-temple-cm-yogi-will-soon-visit-ayodhya-2845912.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T17:25:57+00:00"/>
    <meta property="og:title" content="राम मंदिर पर फैसला आने के बाद योगी अब जल्द करेंगे अयोध्या का दौरा"/>
    <meta property="og:description" content="सुप्रीम कोर्ट का फैसला आने के बाद अब सबकी निगाहें मुख्यमंत्री योगी आदित्यनाथ की अयोध्या यात्रा पर हैं। अभी उनके दौरे की तारीख तय नहीं हुई है लेकिन माना जा रहा है कि इसी महीने उनका अयोध्या दौरा होना..."/>
  </head>
  <body>
    <article>
      <h1>राम मंदिर पर फैसला आने के बाद योगी अब जल्द करेंगे अयोध्या का दौरा</h1>
      <address><time datetime="2019-11-12T17:25:57+00:00">12 Nov 2019, 17:25</time> by <a rel="author">हिन्दुस्तान टीम,लखनऊ</a></address>
      <p>सुप्रीम कोर्ट का फैसला आने के बाद अब सबकी निगाहें मुख्यमंत्री योगी आदित्यनाथ की अयोध्या यात्रा पर हैं। अभी उनके दौरे की तारीख तय नहीं हुई है लेकिन माना जा रहा है कि इसी महीने उनका अयोध्या दौरा होना है। </p>
      <p>असल में राम मंदिर निर्माण के लिए जिस ट्रस्ट की स्थापना होनी है, उसमें जगह पाने के लिए निर्मोही अखाड़े, राम जन्म भूमि न्यास, विश्व हिंदू परिषद के प्रतिनिधि उम्मीद रखते हैं।</p>
      <p>इसके अलावा मंदिर आंदोलन से लंबे समय तक जुड़े संत, धर्माचार्य भी किसी न किसी रूप में ट्रस्ट में खुद का प्रतिनिधित्व चाहते हैं। माना जा रहा है कि सीएम अयोध्या दौरे की इन संगठनों से जुड़े संतों से मुलाकात होगी।</p>
      <p>उसमें इस मुद्दे पर चर्चा हो सकती है। इसके अलावा सुप्रीम कोर्ट के आदेश के मुताबिक मुस्लिम पक्ष को  मस्जिद के लिए पांच एकड़ जमीन दी जानी है। वह जमीन कहां दी जाएगी यह भी तय होना है।</p>
      <p>चूंकि जमीन राज्य का विषय होता है, ऐसे में इस मामले में यूपी सरकार की भूमिका  अहम है। मुस्लिम धर्मगुरु भी इस मुद्दे पर सीएम से लखनऊ में मिल कर अपनी बात रख चुके हैं। </p>
    </article>
  </body>
</html>