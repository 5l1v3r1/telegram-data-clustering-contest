<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04712280"/>
    <meta property="og:site_name" content="De Standaard"/>
    <meta property="article:published_time" content="2019-11-12T17:46:00+00:00"/>
    <meta property="og:title" content="Boliviaanse ex-president Morales komt toe in Mexico"/>
    <meta property="og:description" content="De Boliviaanse ex-president Evo Morales is met het vliegtuig in Mexico geland. ‘Mexico heet mijn leven gered’, zei Morales bij aankomst. Hij vreesde naar e..."/>
  </head>
  <body>
    <article>
      <h1>Boliviaanse ex-president Morales komt toe in Mexico</h1>
      <address>
        <time datetime="2019-11-12T17:46:00+00:00">12 Nov 2019, 17:46</time>
      </address>
      <p>
        <b>De Boliviaanse ex-president Evo Morales is met het vliegtuig in Mexico geland. ‘Mexico heet mijn leven gered’, zei Morales bij aankomst. Hij vreesde naar eigen zeggen voor zijn leven.</b>
      </p>
      <p>Zusters en broeders, ik vertrek naar Mexico’, tweette Morales vanmorgen. Bij de aankomst in Mexico City gaf Morales een persconferentie, waarin hij zwoer aan politiek te zullen blijven doen. ‘Ik zal niet veranderen door deze coup.’</p>
      <p>Morales kondigde zondag zijn ontslag aan na weken van protesten en rellen als gevolg van de veronderstelde fraude bij de presidentsverkiezingen van 20 oktober. De website waar de uitslagen binnenliepen lag een tijdlang stil. Bij de heropstart had Morales plots de nodige meerderheid van de stemmen achter zijn naam. Na drie weken van burgerprotesten, drong ook de legerleiding aan op Morales’ vertrek.</p>
      <p>Volgens Morales stapte hij onder druk af 'om meer bloedvergieten te voorkomen'. </p>
    </article>
  </body>
</html>