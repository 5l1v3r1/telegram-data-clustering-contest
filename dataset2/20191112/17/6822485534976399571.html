<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821154.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T17:44:00+00:00"/>
    <meta property="og:title" content="زنگنه جهت پاسخ به سئوال یکی از نمایندگان در کمیسیون انرژی حاضر شد"/>
    <meta property="og:description" content="سکینه الماسی در گفتگو با مهر با اشاره به جلسه عصر امروز کمیسیون انرژی اظهار داشت: بیژن زنگنه جهت  پاسخگویی به سئوال یکی از نمایندگان در جلسه امروز این کمیسیون حضور یافت که در نهایت نماینده سئوال کننده توضیحات وی را قانع کننده ندانست. "/>
  </head>
  <body>
    <article>
      <h1>زنگنه جهت پاسخ به سئوال یکی از نمایندگان در کمیسیون انرژی حاضر شد</h1>
      <address>
        <time datetime="2019-11-12T17:44:00+00:00">12 Nov 2019, 17:44</time>
      </address>
      <p>سخنگوی کمیسیون انرژی مجلس گفت: توضیحات وزیر نفت درباره تولید سوخت سولفور برای شناورها قانع کننده نبود و کمیسیون، این سئوال را به صحن علنی مجلس ارجاع داد.</p>
      <p>سکینه الماسی در گفتگو با مهر با اشاره به جلسه عصر امروز کمیسیون انرژی اظهار داشت: بیژن زنگنه جهت  پاسخگویی به سئوال یکی از نمایندگان در جلسه امروز این کمیسیون حضور یافت که در نهایت نماینده سئوال کننده توضیحات وی را قانع کننده ندانست. </p>
      <p>وی با اشاره به سئوال علی اکبر کریمی از زنگنه گفت: سئوال نماینده مردم اراک این بود که بر اساس مفاد کنوانسیون جلوگیری از آلودگی ناشی از کشتی ها، از دی ماه امسال هیچ شناوری اجازه تردد با سوختی غیر از سوخت کم سولفور را ندارد و دغدغه ما این است که وزارت نفت برای تولید سوخت سولفور برای شناورها باید تمهیداتی را می اندیشید.</p>
      <p>سخنگوی کمیسیون انرژی مجلس با اشاره به توضیحات زنگنه درباره سئوال مذکور اظهار داشت: طبق گفته زنگنه بر اساس یکی از بخش های این کنوانسیون کشورها در شرایط خاص می توانند از سوخت های موجود استفاده کنند.</p>
      <p>وی متذکر شد: این سئوال پیش از این هم توسط یکی دیگر از نمایندگان مجلس به صحن علنی ارجاع شده بود و امروز هم نماینده اراک از پاسخ های زنگنه قانع نشد و بر این اساس این سئوال مجددا به صحن علنی مجلس ارجاع شد.</p>
    </article>
  </body>
</html>