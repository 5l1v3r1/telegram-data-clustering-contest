<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89430"/>
    <meta property="og:site_name" content="Denník politika"/>
    <meta property="article:published_time" content="2019-11-12T17:35:18+00:00"/>
    <meta property="og:title" content="Polyfunkčný objekt v Stropkove zachvátil požiar, zasiahol štyri obchodné prevádzky"/>
    <meta property="og:description" content="12.11.2019 (Webnoviny.sk) – Hasičom sa už podarilo zlikvidovať rozsiahly požiar, ktorý v utorok zachvátil polyfunkčný objekt na Hlavnej ulici v Stropkove. Ako informovala hovorkyňa hasičského zboru Zuzana Farkasová, požiar vypukol pred tromi hodinami a zasiahol štyri obchodné prevádzky. Jedna osoba sa nadýchala splodinami horenia. Predbežnú škodu vyčíslili na 400-tisíc eur."/>
  </head>
  <body>
    <article>
      <h1>Polyfunkčný objekt v Stropkove zachvátil požiar, zasiahol štyri obchodné prevádzky</h1>
      <address><time datetime="2019-11-12T17:35:18+00:00">12 Nov 2019, 17:35</time> by <a rel="author">Webnoviny</a></address>
      <p>12.11.2019 (Webnoviny.sk) – Hasičom sa už podarilo zlikvidovať rozsiahly požiar, ktorý v utorok zachvátil polyfunkčný objekt na Hlavnej ulici v Stropkove. Ako informovala hovorkyňa hasičského zboru Zuzana Farkasová, požiar vypukol pred tromi hodinami a zasiahol štyri obchodné prevádzky. Jedna osoba sa nadýchala splodinami horenia. Predbežnú škodu vyčíslili na 400-tisíc eur.</p>
      <p>Príčina požiaru zatiaľ nie je známa, určí ju až expertná skupina Požiarnotechnického a expertízneho ústavu ministerstva vnútra. Na hasení požiaru sa podieľalo vyše 20 hasičov zo Stropkova, Svidníka a Giraltoviec ako aj dobrovoľní hasiči.</p>
      <p>Viac k témam: <a href="https://www.webnoviny.sk/tag/poziar/"><u>požiar</u></a><br/>Zdroj: Webnoviny.sk – <a href="https://www.webnoviny.sk/polyfunkcny-objekt-v-stropkove-zachvatil-poziar-zasiahol-styri-obchodne-prevadzky/"><u>Polyfunkčný objekt v Stropkove zachvátil požiar, zasiahol štyri obchodné prevádzky</u></a> © SITA Všetky práva vyhradené.</p>
    </article>
  </body>
</html>