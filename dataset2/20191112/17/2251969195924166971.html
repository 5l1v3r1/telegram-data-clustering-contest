<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/il-cammino-delle-anime-tour-branduardi-a-castelraimondo/1324138/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T17:41:12+00:00"/>
    <meta property="og:title" content="“Il Cammino delle Anime Tour”, Branduardi a Castelraimondo"/>
    <meta property="og:description" content="CONCERTO in programma giovedì alle 21,20 al Lanciano Forum"/>
  </head>
  <body>
    <article>
      <h1>“Il Cammino delle Anime Tour”, Branduardi a Castelraimondo</h1>
      <h2>CONCERTO in programma giovedì alle 21,20 al Lanciano Forum</h2>
      <address><time datetime="2019-11-12T17:41:12+00:00">12 Nov 2019, 17:41</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Fil-cammino-delle-anime-tour-branduardi-a-castelraimondo%2F1324138%2F">Condividi87</a><a href="https://twitter.com/intent/tweet?text=%E2%80%9CIl+Cammino+delle+Anime+Tour%E2%80%9D%2C++Branduardi+a+Castelraimondo&amp;url=https%3A%2F%2Fwww.cronachemaceratesi.it%2F2019%2F11%2F12%2Fil-cammino-delle-anime-tour-branduardi-a-castelraimondo%2F1324138%2F">Tweet</a>Email87 Condivisioni</p>
      <p> </p>
      <p> </p>
      <p><b>Anteprima del tour Angelo Branduardi nelle Marche. L’artista ha scelto Castelraimondo, dove si trova già da un paio di giorni, per dare il via a “Il Cammino delle Anime Tour”. La data zero è giovedì 14 novembre, alle 21,20 al Lanciano Forum di Castelraimondo.</b> Il 2019 rappresenta per Branduardi il traguardo dei 45 anni di carriera, festeggiati con l’uscita, il 4 ottobre, il nuovo album “Il Cammino dell’Anima”. A sei anni di distanza dall’ultimo lavoro in studio “Il Rovo e la Rosa”, Angelo Branduardi ritorna a cantare la spiritualità, risvegliando dal sonno dell’anno mille l’opera visionaria di Hildegarde von Bingen, monaca, reclusa secondo la regola di San Benedetto, fin dall’età di otto anni e poi badessa di Bingen. «Il Lanciano Forum continua ad essere scelto dagli artisti per lavorare alla preparazione dei loro tour – ha affermato il sindaco di Castelraimondo, Renzo Marinelli – la struttura, completamente rinnovata, permette di offrire la location ottimale per mettere a punto gli spettacoli e contemporaneamente questo ci da modo di proporre alla popolazione di questo territorio degli eventi unici di artisti che di solito si esibiscono in grandi città, nei palazzetti o nei più importanti teatri». Sono ancora a disposizione i biglietti, che potranno essere acquistati direttamente al Lanciano Forum la sera del concerto. Sono in vendita anche alla tabaccheria Cerqueti di Castelraimondo oppure nei punti vendita autorizzati dei circuiti CiaoTickets e TicketOne. Questi i prezzi: il primo settore numerato è di 25euro e il secondo settore numerato di 18 euro. Infoline: <a href="tel:0733865994">0733865994</a>, <a href="mailto:info@eclissieventi.it">info@eclissieventi.it</a>.</p>
    </article>
  </body>
</html>