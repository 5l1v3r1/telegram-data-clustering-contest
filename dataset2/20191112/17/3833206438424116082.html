<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Sled-skandalni-razkritiya-bolnicata-v-Pazardzhik-veche-e-s-nov-direktor-913270"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T17:49:00+00:00"/>
    <meta property="og:title" content="След скандални разкрития, болницата в Пазарджик вече е с нов директор"/>
    <meta property="og:description" content="От вторник болницата в Пазарджик вече се управлява от прокурист. На поста е назначен д-р Красимир Те..."/>
  </head>
  <body>
    <article>
      <h1>След скандални разкрития, болницата в Пазарджик вече е с нов директор</h1>
      <address>
        <time datetime="2019-11-12T17:49:00+00:00">12 Nov 2019, 17:49</time>
      </address>
      <p>От вторник болницата в Пазарджик вече се управлява от прокурист. На поста е назначен д-р Красимир Темнилов. До решението се стигна след разследване на Нова телевизия, което показа, че и директорът на лечебното заведение, и шефовете на двете ТЕЛК комисии имат пожизнени решения за нетрудоспособност. И възникнаха съмнения за това как са издадени.</p>
      <p>В ефира на телевизията председателят на социалната комисия в парламента Хасан Адемов коментира, че няма конфликт на интереси, защото законът не забранявал председател на комисия да бъде освидетелстван от подчинените си. Единствената възможност тези практики да бъдат прекратени е промяна в закона.   </p>
      <p>В същото време от НЗОК признаха, че ТЕЛК решенията, често се използват не по предназначение.</p>
      <p>"Огромна част от хората се насочват към ТЕЛК-овете не само, за да решат медицински проблем, а по-скоро, за да получат финансова облага", заяви д-р Хасан Адемов, председател на социалната комисия в парламента.</p>
    </article>
  </body>
</html>