<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597021/eklektos-gia-ton-pagko-tis-aek-o-giovanovits"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T17:18:00+00:00"/>
    <meta property="og:title" content="«Εκλεκτός για τον πάγκο της ΑΕΚ ο Γιοβάνοβιτς»"/>
    <meta property="og:description" content="Προ των πυλών της ΑΕΚ Αθηνών φέρει δημοσίευμα ελλαδικής ιστοσελίδας τον Ιβάν Γιοβάνοβιτς.   Σύμφωνα με τα όσα αναφέρει το fws.gr, ο πρώην τεχνικός..."/>
  </head>
  <body>
    <article>
      <h1>«Εκλεκτός για τον πάγκο της ΑΕΚ ο Γιοβάνοβιτς»</h1>
      <address><time datetime="2019-11-12T17:18:00+00:00">12 Nov 2019, 17:18</time> by <a rel="author">Sigmalive/sports</a></address>
      <p>Προ των πυλών της ΑΕΚ Αθηνών φέρει δημοσίευμα ελλαδικής ιστοσελίδας τον Ιβάν Γιοβάνοβιτς.<br/> <br/>Σύμφωνα με τα όσα αναφέρει το fws.gr, ο πρώην τεχνικός του ΑΠΟΕΛ είναι ο εκλεκτός του «δικεφάλου» για την διαδοχική του Νίκου Κωστένογλου στην τεχνική ηγεσία, αν και από την ίδια την ομάδα διαρρέεται ότι δεν υπάρχει θέμα προπονητή.<br/> <br/>Aναλυτικά τα όσα αναφέρει:<br/> <br/>Στην ΑΕΚ διαρρέουν πως θέμα προπονητή δεν υφίσταται μετά την ανατροπή του Παναθηναϊκού και την νίκη του επί της ομάδας του Νίκου Κωστένογλου. Παρόλα αυτά, υπάρχουν δημοσιεύματα στο εξωτερικό που θέλουν την Ένωση να κινείται για προπονητή.<br/> <br/>Όπως υπογραμμίζει ο Ισπανός δημοσιογράφος, Λίτο Χιμένεθ, που ασχολείται κυρίως με το ρεπορτάζ της Λας Πάλμας, η ΑΕΚ χτύπησε ήδη τις πόρτες των Κίκε Σετιέν και Αμπελάρδο για να αναλάβουν την τεχνική της ηγεσία, με τους δύο Ισπανούς να παραμένουν εκτός πάγκων από το καλοκαίρι όταν αποχώρησαν από Μπέτις και Αλαβές, αντίστοιχα.<br/> <br/>Ωστόσο, οι δύο άνδρες φέρεται να αρνήθηκαν τις προτάσεις που δέχθηκαν και ο Σέρβος, Ιβάν Γιοβάνοβιτς, σύμφωνα με τις πληροφορίες του Χιμένεθ, είναι ο εκλεκτός για να διαδεχθεί τον Νίκο Κωστένογλου. Ο 57χρονος, που έχει ξαναπεράσει το παρελθόν από την Ελλάδα, δεν έχει προπονήσει ομάδα τον τελευταίο χρόνο, όταν και αποχώρησε με τη σφραγίδα του… αποτυχημένου στην Αλ Νασρ.</p>
    </article>
  </body>
</html>