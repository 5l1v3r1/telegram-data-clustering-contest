<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953142"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T17:38:30+00:00"/>
    <meta property="og:title" content="రూ.2.8 కోట్ల హెల్మెట్‌లో లోపం.. సరిచేసేందుకు.."/>
    <meta property="og:description" content="ADVT"/>
  </head>
  <body>
    <article>
      <h1>రూ.2.8 కోట్ల హెల్మెట్‌లో లోపం.. సరిచేసేందుకు..</h1>
      <address>
        <time datetime="2019-11-12T17:38:30+00:00">12 Nov 2019, 17:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>వాషింగ్టన్</b>: ప్రపంచంలోనే అత్యంత ఖరీదైన హెల్మెట్ ఇది. అమెరికా ఎఫ్-35 యుద్ధ విమానం పైలెట్లు వాడతారు. ధర 4 లక్షల డాలర్లు. మన కరెన్సీలో చెప్పాలంటే రూ.2.8 కోట్ల పైమాటే. ఇప్పుడీ హెల్మెట్‌ డిస్‌ప్లే స్క్రీన్‌లో బగ్ ఉన్నట్టు గుర్తించారు. అతి తక్కువ వెలుతురు ఉన్న పరిస్థితుల్లో ప్రయాణిస్తున్నప్పుడు ఆకుపచ్చ మెరుపు కనిపిస్తోంది. దీనివల్ల ల్యాండింగ్ సమయంలో పైలెట్లు ఇబ్బందులు ఎదుర్కొంటున్నారు. ఇప్పుడు దీనిని సరిచేసేందుకు డిఫెన్స్ టెక్నాలజీ దిగ్గజం లాక్‌హీడ్ మార్టిన్‌ కార్పొరేషన్‌కు పెంటగాన్ కాంట్రాక్ట్ అప్పగించింది. సెమీకండక్టర్ ఇల్యుమినేషన్‌ను ఉపయోగించి ఈ సమస్యను అధిగమించవచ్చని భావిస్తున్నారు.</p>
      <p> </p>
      <p>బగ్ కారణంగా వస్తున్న ఆకుపచ్చ మెరుపు వల్ల రాత్రి సమయాల్లో విమానం ల్యాండింగ్‌లో సమస్యలు ఎదురవుతున్నాయి. ఈ సమస్యను పెంటగాన్ టెస్ట్ ఆఫీస్ ‘ప్రియారిటీ వన్’ (మొదటి ప్రాధాన్యం)గా గుర్తించింది. హెల్మెట్‌లలోని లోపాన్ని సరిచేందుకు కాంట్రాక్ట్ కుదుర్చుకున్న లాక్‌హీడ్ సంస్థ హెల్మెట్‌ను రీడిజైన్ చేయడంతోపాటు సంప్రదాయ లిక్విడ్ క్రిస్టల్ డిస్‌ప్లే (ఎల్‌ఈడీ) బదులు సరికొత్త ఆర్గానిక్ లైట్ ఎమిటింగ్ డియోడ్స్‌(ఆర్గానిక్ ఎల్‌ఈడీ)ను వాడాలని నిర్ణయించినట్టు తెలుస్తోంది.</p>
    </article>
  </body>
</html>