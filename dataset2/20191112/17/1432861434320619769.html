<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/ili-vyzhod-ili-uvolnenie-uzhasqvashta-praznichna-programa-reshava-sydbata-na-emeri-1405564.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T17:17:00+00:00"/>
    <meta property="og:title" content="Или възход, или уволнение: Ужасяваща &quot;празнична&quot; програма решава съдбата на Емери"/>
    <meta property="og:description" content="Празничната програма в английската Висша лига до голяма степен може да реши ребуса с бъдещето на Унай Емери начело на Арсенал След поражението от Лестър през уикенда, ръководството на лондонския тим гласува доверие във възможностите на мениджъра, но тежката програма на Арсенал най-вече след средата на декември може да доведе или до скорошна раздяла между двете страни, или до затвърждаване на позициите на испанския специалист"/>
  </head>
  <body>
    <article>
      <h1>Или възход, или уволнение: Ужасяваща "празнична" програма решава съдбата на Емери</h1>
      <address><time datetime="2019-11-12T17:17:00+00:00">12 Nov 2019, 17:17</time> by <a rel="author">Sportlive.bg</a></address>
      <p>Празничната програма в <b><a href="https://www.sportlive.bg/worldfootball/england">английската Висша лига</a></b> до голяма степен може да реши ребуса с бъдещето на Унай Емери начело на <b><a href="https://www.sportlive.bg/tags/3848">Арсенал</a></b>. След поражението от Лестър през уикенда, ръководството на лондонския тим гласува доверие във възможностите на мениджъра, но тежката програма на Арсенал най-вече след средата на декември може да доведе или до скорошна раздяла между двете страни, или до затвърждаване на позициите на испанския специалист. </p>
      <p>След паузата за мачове на националните отбори Арсенал се изправя срещу Саутхямптън, Айнтрахт и Брайтън, но след това програмата на "артилеристите" става много интересна и също толкова тежка. На 9.12 има лондонско дерби срещу Уест Хям (гостуване), а след това пътуване до Франкфурт за мач срещу Айнтрахт (12.12). Само 3 дни по-късно Арсенал е домакин на ранения Манчестър Сити на "Емиратс'. </p>
      <p>Оттам нататък не следват по-лесни съперници. Преди коледа "артилеристите" гостуват на Евертън, а след това в периода 26.12 - 01.01 имат гостуване на Борнемут и два домакински мача срещу Челси и Манчестър Юнайтед. Именни това могат да се окажат и последните мачове за Унай Емери, който ако не спечели по-голямата част от тях, може да бъде освободен от поста си. През последните години ръководството инвестира сериозна сума в състава, като бяха привлечени няколко доказани звезди като Обамеянг и Лаказет, а само през миналото лято бяха платени над 70 милиона евро за Никола Пепе. </p>
      <p>Единственият вариант пред Емери е да натрупа достатъчно точки по време на празничната програма, за да върне Арсенал в битката за топ 4. Към настоящия момент "топчиите" са на 6-а позиция със 17 точки - на 8 зад последния в топ 4 към настоящия момент (Манчестър Сити). Само за 12 кръга лондончани имат само 4 победи и, ако в празничната програма Арсенал не се представи задоволително, то бившият треньор на Севиля може да се окаже преждевременно освободен от поста си. Кои са <b><a href="https://www.sportlive.bg/gallery/10993-Top-trenxorite-koito-sa-bez-otbor.html">потенциалните заместници на Емери може да видите в този материал на SportLive.bg</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Klop-Guardiola-Zidan-i-drugi-top-trenxori-uchastvaha-na-forum-na-UEFA-1405504.html"/>
        <a href="https://www.sportlive.bg/worldfootball/england/Emeri-zashtiti-igrachite-si-sled-zagubata-ot-Lestyr-1405144.html"/>
        <a href="https://www.sportlive.bg/worldfootball/england/Posledniqt-trenxor-izvel-Barselona-do-triumf-v-Shampionska-liga-mozhe-da-zameni-Emeri-1404817.html"/>
        <a href="https://www.sportlive.bg/worldfootball/england/Arsenal-maha-Dzhaka-prez-qnuari-1404438.html"/>
        <a href="https://www.sportlive.bg/worldfootball/england/Bivsha-zvezda-na-Arsenal-Vzimajte-Rodzhyrs!-1405443.html"/>
      </related>
    </article>
  </body>
</html>