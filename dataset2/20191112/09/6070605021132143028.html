<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Ilustres-ignorantes-celebra-programa-Broncano_0_2342765712.html"/>
    <meta property="og:site_name" content="Ara.cat"/>
    <meta property="article:published_time" content="2019-11-12T09:42:31+00:00"/>
    <meta property="og:title" content="‘Ilustres ignorantes’ celebra el programa 300"/>
    <meta property="og:description" content="El programa de #0 rebrà la visita de David Broncano, Quequé i Ignatius Farray"/>
  </head>
  <body>
    <article>
      <h1>‘Ilustres ignorantes’ celebra el programa 300</h1>
      <h2>El programa de #0 rebrà la visita de David Broncano, Quequé i Ignatius Farray</h2>
      <address>
        <time datetime="2019-11-12T09:42:31+00:00">12 Nov 2019, 09:42</time>
      </address>
      <p>L’espai d’humor <i>Ilustres ignorantes</i> (Movistar+) arriba avui a la xifra rodona de 300 programes i ho celebra amb un especial en què rebrà els membres d’un altre programa d’humor de referència, <i>La vida moderna </i>(Cadena SER).</p>
      <p>Presentat per Javier Coronas amb la col·laboració de Javier Cansado i Pepe Colubi, <i>Ilustres ignorantes</i> es va començar a emetre l’any 2008 al ja desaparegut Canal+, i actualment forma part de la programació del canal #0 de Movistar+. En cada un dels programes, Coronas rep dos convidats, als quals planteja un tema sobre el qual han de debatre. L’especial que celebra el programa número 300, que ha estat batejat per la plataforma com <i>El clásico del humor</i>, tindrà una durada de 50 minuts i estarà estructurat com un cara a cara entre Coronas, Colubi i Cansado -per una banda-, i David Broncano, Quequé i Ignatius Farray -per l’altra-.</p>
      <p>Amb 12 temporades de trajectòria,<i> Ilustres ignorantes</i> va rebre el premi Ondas al millor programa d’entreteniment l’any 2014.</p>
    </article>
  </body>
</html>