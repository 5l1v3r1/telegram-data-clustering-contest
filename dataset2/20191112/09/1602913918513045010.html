<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/kpmg-a-numit-o-pe-simona-podgoreanu-la-conducerea-departamentului-de-resurse-umane-18571361"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T09:51:42+00:00"/>
    <meta property="og:title" content="KPMG a numit-o pe Simona Podgoreanu la conducerea departamentului de resurse umane"/>
    <meta property="og:description" content="Compania de audit şi consultanţă KPMG a desemnat-o pe Simona Podgoreanu în funcţia de director de resurse umane în cadrul sucursalei din România, începând cu luna noiembrie.  "/>
  </head>
  <body>
    <article>
      <h1>KPMG a numit-o pe Simona Podgoreanu la conducerea departamentului de resurse umane</h1>
      <address><time datetime="2019-11-12T09:51:42+00:00">12 Nov 2019, 09:51</time> by <a rel="author" href="https://www.zf.ro/autor/cristina-bellu" target="_blank">Cristina Bellu</a></address>
      <p>Compania de audit şi consultanţă KPMG a desemnat-o pe Simona Podgoreanu în funcţia de director de resurse umane în cadrul sucursalei din România, începând cu luna noiembrie.  </p>
      <p>Având peste 20 de ani de experienţă în resurse umane, din care 13 ani a ocupat poziţia de director de HR în cadrul companiei Agricover, Simona  Podgoreanu a coordonat de-a lungul timpului numeroase proiecte de transformare organizaţională, eficientizare a proceselor de resurse umane şi are o experienţă amplă în poziţionarea funcţiei de resurse umane ca partener strategic, în dezvoltarea performanţei şi în crearea de proiecte inter-departamentale care să pună în valoare atât contribuţiile individuale ale angajaţilor, cât şi cele de echipă.<br/><br/>Ea a reuşit totodată să îmbine experienţa profesională cu activitatea de profesor asociat în programele ASSEBUS Executive MBA şi ExecEdu.<br/><br/>“În KPMG, principala prioritate a Simonei Podgoreanu va fi de consolidare a unei  culturi bazate pe inovatie, performanţă, feedback şi dezvoltare continuă, pentru a oferi angajaţilor o experienţă de lucru valoroasă”, transmit reprezentanţii KPMG.<br/><br/>KPMG este o reţea internaţională de firme membre care furnizează servicii de Audit, Consultanţă fiscală şi Consultanţă în afaceri în 153 de ţări, având 207.000 de profesionişti în întreaga lume. Firmele membre independente din reţeaua KPMG sunt afiliate la KPMG International Cooperative („KPMG International”), o entitate elveţiană. Fiecare firmă membră a reţelei KPMG reprezintă o entitate distinctă şi separată din punct de vedere juridic. În România şi Moldova, KPMG are 6 birouri localizate în Bucureşti, Cluj-Napoca, Constanţa, Iaşi, Timişoara şi Chişinău.</p>
    </article>
  </body>
</html>