<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lg-porta-in-tribunale-tcl-per-violazione-di-brevetti-4g/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T09:37:00+00:00"/>
    <meta property="og:title" content="LG porta in tribunale TCL per violazione di brevetti 4G"/>
    <meta property="og:description" content="LG ha intentato una causa, in Germania, contro TCL accusandola di aver violato tre dei suoi brevetti relativi alle reti 4G LTE per dispositivi mobili."/>
  </head>
  <body>
    <article>
      <h1>LG porta in tribunale TCL per violazione di brevetti 4G</h1>
      <address><time datetime="2019-11-12T09:37:00+00:00">12 Nov 2019, 09:37</time> by <a rel="author">Lucia Massaro</a></address>
      <p><b><a href="http://www.lgnewsroom.com/2019/11/lg-files-lte-patent-infringement-lawsuits-against-tcl/">LG</a> ha intentato una causa, in Germania, contro TCL</b> accusandola di aver violato tre dei suoi brevetti relativi alle reti 4G LTE per dispositivi mobili. Le violazioni contestate riguardano tre aree chiave: la riduzione della perdita di trasmissione dei pacchetti, riduzione delle interferenze nel processo di sincronizzazione e controllo del timer per la sincronizzazione degli upload.</p>
      <p>Il produttore sudcoreano afferma di <b>aver cercato di contattare TCL per risolvere la controversia</b>, ma che alla fine è stato costretto a procedere per vie legali. Non è la prima causa intentata da LG in questo ambito. Lo scorso anno, è toccata a Wiko e nel 2017 a BLU. Nel primo caso, i giudici si sono espressi a favore dell’azienda asiatica, mentre nel secondo caso, c’è stato un accordo di licenza tra le due parti.</p>
      <figure>
        <img src="https://www.tomshw.it/images/images/2019/10/tribunale-56905.768x432.jpg"/>
      </figure>
      <p>“<i>LG ha da tempo investito molto nell’innovazione LTE e quando diventa necessario, prendiamo provvedimenti per proteggere questi importanti beni”, </i><b>ha dichiarato Jeon Saeng-Gyu, Vicepresidente esecutivo del Centro di proprietà intellettuale di LG</b>. “<i>In qualità di leader nella tecnologia LTE, abbiamo la responsabilità di garantire che la concorrenza nel settore avvenga in modo equo e legale. Queste azioni legali hanno lo scopo di proteggere i nostri investimenti e sfidare l’uso illegale dei nostri beni vitali e salvaguardare la competitività del settore per l’innovazione futura</i> “.</p>
      <p>Nella nota diffusa della società, inoltre, si legge che secondo TechIPm (società di ricerca e consulenza in materia di proprietà intellettuale) LG è l’azienda che ha rilasciato <b>più brevetti relativi alla tecnologia 4G LTE e LTE-A</b> nel periodo compreso tra il 2012 e il 2016. Strada che sta continuando a percorrere per il 5G, dove – per IPLytics – sembra possedere già l’11% dei brevetti standard rilasciati fino ad oggi.</p>
      <blockquote>Il nuovo <b>Redmi Note 8T</b> è disponibile all’acquisto anche su Unieuro. Lo trovate a<a href="https://www.unieuro.it/online/Smartphone/Note-8T-pidXIANOTE8T464"> questo link. </a></blockquote>
    </article>
  </body>
</html>