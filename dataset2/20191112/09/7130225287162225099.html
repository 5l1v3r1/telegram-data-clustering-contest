<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/iphone-un-acigini-bulan-lise-ogrencisine-apple-dan-100-tl-para-odulu-889343"/>
    <meta property="og:site_name" content="Onedio"/>
    <meta property="article:published_time" content="2019-11-12T09:31:49+00:00"/>
    <meta property="og:title" content="iPhone'un Açığını Bulan Lise Öğrencisine Apple'dan '100 TL' Para Ödülü"/>
    <meta property="og:description" content="Bursa'da yaşayan lise öğrencisi 17 yaşındaki Oğuz Akçay, dünya teknoloji devi Apple'ın, iPhone marka cep telefonunda bulduğu teknik bir açığı firmaya ..."/>
  </head>
  <body>
    <article>
      <h1>iPhone'un Açığını Bulan Lise Öğrencisine Apple'dan '100 TL' Para Ödülü</h1>
      <address><time datetime="2019-11-12T09:31:49+00:00">12 Nov 2019, 09:31</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/bursa/503cd67dcc161f8ec1342438">Bursa</a>'da yaşayan lise öğrencisi 17 yaşındaki Oğuz <a href="https://onedio.com/etiket/akcay/57a339261ce50683587b22be">Akçay</a>, dünya teknoloji devi <a href="https://onedio.com/etiket/apple/57878e2e0c833c77254b8de7">Apple</a>'ın, <a href="https://onedio.com/etiket/apple/57878e2e0c833c77254b8de7">iPhone</a> marka cep telefonunda bulduğu teknik bir açığı firmaya bildirmesi üzerine 100 lira ile ödüllendirildi. Oğuz Akçay, "Böyle büyük bir markanın açığını bulmak beni çok şaşırttı. Bulduğum için de çok mutlu oldum. Hesabıma ise ödül olarak 100 lira yüklediler'' diye konuştu.</h4>
      <figure>
        <img src="https://img-s1.onedio.com/id-5dca75a0b5d95e364d0541ea/rev-0/w-500/s-00b2f6ed814f52313531a5ac1ab4bc53c7734cbf.jpg"/>
      </figure>
      <p>DHA'nın haberine göre, <a href="https://onedio.com/etiket/bursa/503cd67dcc161f8ec1342438">Bursa</a>'nın Nilüfer İlçesi'nde ailesiyle birlikte yaşayan ve Ali Osman Sönmez Mesleki ve Teknik Anadolu Lisesi Elektrik Elektronik bölümü son sınıf öğrencisi Oğuz <a href="https://onedio.com/etiket/akcay/57a339261ce50683587b22be">Akçay</a>, <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> merkezli teknoloji devi <a href="https://onedio.com/etiket/apple/57878e2e0c833c77254b8de7">Apple</a>’ın ürettiği <a href="https://onedio.com/etiket/apple/57878e2e0c833c77254b8de7">iPhone</a> telefonunun yazılım açığını buldu.</p>
      <h3>Yazılım hatası olduğunu buldu</h3>
      <figure>
        <img src="https://img-s1.onedio.com/id-5dca759cb5d95e364d0541e8/rev-0/w-500/s-2d22216485f694f3f402627a77a1c2af4e0f7144.jpg"/>
        <figcaption>Manzara fotoğrafı çekmeyi seven <a href="https://onedio.com/etiket/akcay/57a339261ce50683587b22be">Akçay</a>, arkadaşı ile konuştuğu sırada fotoğraf çekmek istedi. Telefon görüşmesini sürdürdüğü sırada fotoğraf çekmek için telefonun kamerasını açan Oğuz Akçay, hatanın kendi telefonundan kaynaklandığını düşünse de daha sonra başka telefonlardan deneyerek telefonun yazılım hatası olduğunu belirledi.</figcaption>
      </figure>
      <h3>"Telefonla konuşurken video çekmeye başladım telefonum kapanıp açıldı ancak görüşme yapmaya devam ettim"</h3>
      <figure>
        <img src="https://img-s1.onedio.com/id-5dca75a385ecdbc54a71fd04/rev-0/w-500/s-0e39978981fcb2d94fb9640728f63f6cef80fc81.jpg"/>
        <figcaption>Firmaya mail atarak durumu bildiren <a href="https://onedio.com/etiket/akcay/57a339261ce50683587b22be">Akçay</a>, bir süre sonra kendisine teşekkür maili geldiğini belirterek, "Arkadaşımla telefon görüşmesi yapıyordum. Bu sırada güneşin doğuşunu fotoğraflamak istedim. Telefonumda video sekmesine girerek video kayıt yapmaya başladım. Yaklaşık 5 saniye kayıtın ardından birden telefonum dondu. Daha sonra siyah ekran oldu. Ekranda telefonun logosu çıktı. Ama bu sırada telefon görüşmesi yapmaya devam ediyordum. Bunun benim telefonumdan kaynaklı bir hata olduğunu düşündüm."</figcaption>
      </figure>
      <h3>"Açığı bulduğum için bana teşekkür ettiler"</h3>
      <figure>
        <img src="https://img-s2.onedio.com/id-5dca790a5494d3844e961913/rev-0/w-500/s-367404271accca730ad0deb091e4567ddb64895f.jpg"/>
        <figcaption>Bu işlemi farklı telefonlarda da deneyen <a href="https://onedio.com/etiket/akcay/57a339261ce50683587b22be">Akçay</a>, "Yine aynı hatayla karşılaşınca durumu firmaya bildirdim. Birkaç gün sonra bana mail attılar. Böyle bir açığı bulduğum için bana teşekkür ettiler. Daha sonra bana küçük bir sürpriz hazırladıklarını belirterek bakiyeme 100 lira yüklediler'' diye konuştu.</figcaption>
      </figure>
      <h3>"Böyle büyük bir markanın açığını bulmak beni çok şaşırttı"</h3>
      <figure>
        <img src="https://img-s1.onedio.com/id-5dca759e3b66121b4b2c469e/rev-0/w-500/s-3f9cee687004a32a63e8d1b1123fa7c27e75be39.jpg"/>
        <figcaption>Kendisinin sürekli yazılım ve kodlama ile uğraştığını söyleyen Oğuz <a href="https://onedio.com/etiket/akcay/57a339261ce50683587b22be">Akçay</a>, "Böyle büyük bir markanın açığını bulmak beni çok şaşırttı. Bulduğum için de çok mutlu oldum. Çevremdekiler ilk başta bana inanmadılar. <a href="https://onedio.com/etiket/apple/57878e2e0c833c77254b8de7">Apple</a>'dan mail geldiğini görünce inanmaya başladılar'' dedi.</figcaption>
      </figure>
      <h3>Verilen 100 TL ödül sonrası sosyal medyadan da farklı yorumlar geldi...</h3>
      <figure>
        <img src="https://img-s1.onedio.com/id-5dca7df0c128e7f35ee0b2fe/rev-0/w-500/s-504763a95fcd7a0d0cac2690c6cfde0cf7e1a4bb.jpg"/>
      </figure>
      <figure>
        <img src="https://img-s1.onedio.com/id-5dca7df2e15098bd4da591ba/rev-0/w-500/s-be5465bb18711c9f576fb8e8d8de50fa16b0da5b.jpg"/>
      </figure>
      <figure>
        <img src="https://img-s1.onedio.com/id-5dca7df3c128e7f35ee0b300/rev-0/w-500/s-8085fdf1359810168e0007b230c7ce7826d4a595.jpg"/>
      </figure>
      <figure>
        <img src="https://img-s2.onedio.com/id-5dca7df5613ecb1350ee6221/rev-0/w-500/s-1ee9db1679d2f7a59e24217cf4d1dea127ac6c49.jpg"/>
      </figure>
      <figure>
        <img src="https://img-s2.onedio.com/id-5dca7df6613ecb1350ee6223/rev-0/w-500/s-82c33381d806a3759e2f0b887e4187bbf9448964.jpg"/>
      </figure>
      <h4>Bu Haber ile İlgili Linkler</h4>
      <p>
        <a href="https://eksisozluk.com/applein-acigini-bulup-100-lira-odul-alan-liseli--6244351?a=popular">| Apple'ın Açığını Bulup 100 Lira Ödül Alan Liseli - <b>eksisozluk.com</b></a>
      </p>
    </article>
  </body>
</html>