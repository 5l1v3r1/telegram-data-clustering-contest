<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1987951/trump-dea%C5%9F%C4%B1n-yeni-liderini-takipteyiz"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-12T09:45:00+00:00"/>
    <meta property="og:title" content="Trump: DEAŞ'ın yeni liderini takipteyiz"/>
    <meta property="og:description" content="ABD Başkanı Donald Trump, Gaziler Günü etkinliklerini DEAŞ lideri Ebu Bekir el-Bağdadi'nin öldürülmesini kutlamak için kullandı ve Washington’un DEAŞ’ın yeni liderini takip ettiğini söyledi. ABD Başkanları, günümüzde Washington yakınlarında bulunan A"/>
  </head>
  <body>
    <article>
      <h1>Trump: DEAŞ'ın yeni liderini takipteyiz</h1>
      <address>
        <time datetime="2019-11-12T09:45:00+00:00">12 Nov 2019, 09:45</time>
      </address>
      <p>ABD Başkanı Donald Trump, Gaziler Günü etkinliklerini DEAŞ lideri Ebu Bekir el-Bağdadi'nin öldürülmesini kutlamak için kullandı ve Washington’un DEAŞ’ın yeni liderini takip ettiğini söyledi.<br/><br/>ABD Başkanları, günümüzde Washington yakınlarında bulunan Arlington şehrindeki askeri mezarlığa bir çelenk bırakarak kutlarken, Trump New York'a geldi ve şehirde her yıl gaziler için düzenlenen gösteriden önce bir konuşma yaptı.<br/><br/>Trump, geçen ay tüm ABD birliklerinin Suriye’den çekileceğini açıkladıktan sonra büyük eleştirilere maruz kalmıştı. Trump'ın muhalifleri ve bazı müttefikleri, Trump'ın bu hareketinin DEAŞ'ın geri dönmesine sebep olabileceğini ve Washington’un müttefiki olan Kürtleri Türkiye’nin saldırısına karşı savunmasız bırakabileceğini söylemişlerdi.<br/><br/>Ancak Trump konuşmasını, Suriye'nin kuzeybatısındaki İdlib eyaletinde ABD özel kuvvetlerinin düzenlediği baskında Bağdadi'nin öldürülmesinden sonra radikal örgüt liderlerinin korkarak kaçtıklarını söylemek için kullandı. Trump konuşmasında "Birkaç hafta önce, ABD Özel Kuvvetleri, DEAŞ'ın toplanma yerine baskın düzenledi ve dünyanın bir numaralı terörist liderine karşı adaleti sağladı. ABD askerleri sayesinde Bağdadi öldü ve DEAŞ'ın ikinci adamı da öldü. Gözlerimiz şimdi üçüncü kişiyi odaklandı. Terörist dönemi bitti ve düşmanlarımız çok ama çok korkarak kaçıyorlar. Halkımızı tehdit edenlerin, Amerika'nın gerçek gücüne karşı hiç şansı yok.” sözlerine yer verdi.<br/><br/>Bağdadi yapılan baskında öldürüldükten sonra, radikal DEAŞ örgütü, Ebu İbrahim el Haşimi el Kureyşi'yi onun halefi olarak atadığını açıkladı.</p>
    </article>
  </body>
</html>