<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119186-redakcija-lista-danas-stav-ton-i-recnik-rts-u-saopstenju-neprimeren-za-javni-servis?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T09:10:04+00:00"/>
    <meta property="og:title" content="Redakcija lista 'Danas': Stav, ton i rečnik RTS u saopštenju neprimeren za javni servis"/>
    <meta property="og:description" content="Redakcija lista &quot;Danas&quot; ocenila je da su &quot;stav, ton i rečnik&quot; u saopštenju Radio-televizije Srbije neprimereni za jedan javni medijski servis.Radio-televizija Srbije izdala je u nedelju saopštenje povodom teksta lista &quot;Danas&quot; s naslovom &quot;Srbija ne veruje RTS&quot; gde piše o istraživanju fondacije &quot;Konrad Adenauer&quot; u kojem se navodi da samo 33 odsto gradjana Srbije &quot;veruje&quot; javnom servisu.RTS je u tom saopštenju istakao da je tim tekstom &quot;redakcija 'Danasa' na delu pokazala zašto je smatraju 'opozicionim Informerom'&quot;.U izdanju lista &quot;Danas&quot; za utorak je saopštenje u kojem je ocenjeno da su autori saopštenja RTS-a &quot;neopterećeni činjenicama&quot;. &quot;RTS kao javni servis mora da radi u interesu svih nas koji ga plaćamo, da bude stub demokratije, glavni kontrolor vlasti, ali povrh svega primer kvalitetnog novinarstva, novinarske etike i primerenog javnog izražavanja&quot;, navodi se u saopštenju lista &quot;Danas&quot;.Poredjenje lista &quot;Danas&quot; i lista &quot;Informer&quot; u saopštenju RTS-a, redakcija je ocenila kao &quot;vredjanje zdravog razuma&quot; i kao…"/>
  </head>
  <body>
    <article>
      <h1>Redakcija lista 'Danas': Stav, ton i rečnik RTS u saopštenju neprimeren za javni servis</h1>
      <address>
        <time datetime="2019-11-12T09:10:04+00:00">12 Nov 2019, 09:10</time>
      </address>
      <p><b>Redakcija lista "Danas" ocenila je da su "stav, ton i rečnik" u saopštenju Radio-televizije Srbije neprimereni za jedan javni medijski servis.</b><br/><br/>Radio-televizija Srbije izdala je u nedelju saopštenje povodom teksta lista "Danas" s naslovom "Srbija ne veruje RTS" gde piše o istraživanju fondacije "Konrad Adenauer" u kojem se navodi da samo 33 odsto gradjana Srbije "veruje" javnom servisu.<br/><br/>RTS je u tom saopštenju istakao da je tim tekstom "redakcija 'Danasa' na delu pokazala zašto je smatraju 'opozicionim Informerom'".<br/><br/>U izdanju lista "Danas" za utorak je saopštenje u kojem je ocenjeno da su autori saopštenja RTS-a "neopterećeni činjenicama". <br/><br/>"RTS kao javni servis mora da radi u interesu svih nas koji ga plaćamo, da bude stub demokratije, glavni kontrolor vlasti, ali povrh svega primer kvalitetnog novinarstva, novinarske etike i primerenog javnog izražavanja", navodi se u saopštenju lista "Danas".<br/><br/>Poredjenje lista "Danas" i lista "Informer" u saopštenju RTS-a, redakcija je ocenila kao "vredjanje zdravog razuma" i kao "dobro poznati manir režimske propagande da 'Danas' naziva 'žutom štampom' ".<br/><br/>U saopštenju lista istaknuto je da je "Danas" za svoje 22 godine postojanja nije imao kršenja etičkog kodeksa novinara koliko ih je imao "bilo koji tabloid, posebno onaj s kojim nas uporedjujete".<br/><br/>Novinarka nedeljnika "Vreme" i članica Komisije za žalbe Saveta za štampu Tamara Skrozza ocenila je da je "više nego poražavajuća činjenica" da je RTS pre nekoliko dana prenosio tekstove "Informera" sa kojim je uporedio "Danas".</p>
    </article>
  </body>
</html>