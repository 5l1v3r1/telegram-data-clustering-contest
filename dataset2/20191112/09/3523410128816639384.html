<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639544/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D9%85%D8%AD%D9%88%D8%B1-%D8%B4%D9%87%D8%B1%DB%8C%D8%A7%D8%B1-%D8%AA%D9%87%D8%B1%D8%A7%D9%86-%D8%B3%D9%86%DA%AF%DB%8C%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T09:19:00+00:00"/>
    <meta property="og:title" content="ترافیک در محور شهریار-تهران سنگین است"/>
    <meta property="og:description" content="سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و یکم آبان ماه ۹۸) را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639544/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D9%85%D8%AD%D9%88%D8%B1-%D8%B4%D9%87%D8%B1%DB%8C%D8%A7%D8%B1-%D8%AA%D9%87%D8%B1%D8%A7%D9%86-%D8%B3%D9%86%DA%AF%DB%8C%D9%86-%D8%A7%D8%B3%D8%AA">ترافیک در محور شهریار-تهران سنگین است</a>
      </h1>
      <h2>سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و یکم آبان ماه ۹۸) را تشریح کرد.</h2>
      <address><time datetime="2019-11-12T09:19:00+00:00">12 Nov 2019, 09:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ نادر رحمانی رئیس مرکز اطلاعات کنترل ترافیک پلیس راهور ناجا درباره آخرین وضعیت راه‌های کشور اظهار کرد: در حال حاضر تردد در محور‌های هراز، چالوس، فیروزکوه و آزادراه قزوین-رشت (رفت وبرگشت) روان است و محور‌های شمالی فاقد هرگونه مداخلات جوی هستند.</p>
      <p>وی افزود: در حال حاضر ترافیک در آزادراه قزوین-کرج-تهران محدوده‌های ساسانی، پل کلاک و محور شهریار-تهران محدوده شهرقدس سنگین است.</p>
      <p>رئیس مرکز اطلاعات کنترل ترافیک پلیس راهور ناجا گفت: محور هراز واقع در استان‌های تهران و مازندران، مورخ ۲۱ آبان ۹۸، از ساعت ۸ تا ۱۷، به دلیل اجرای عملیات راهداری، محور فوق مسدود بوده و تردد از محور‌های جایگزین فیروزکوه و چالوس انجام می‌شود.</p>
      <p>سرهنگ رحمانی تصریح کرد: محور‌های شریانی قدیم پلدختر-خرم آباد و شهداد-نهبندان مسدود هستند.</p>
      <p>وی افزود: کمربندی دهلران مسدود است و تردد از داخل شهر دهلران انجام می‌شود.</p>
      <p>رئیس مرکز اطلاعات کنترل ترافیک پلیس راهور ناجا گفت: محور‌های غیرشریانی شمشک-دیزین، اولنگ-شاهرود و شهداد-اندوهجرد به علت نبود ایمنی کافی تا اطلاع بعدی مسدود هستند.</p>
    </article>
  </body>
</html>