<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/golova-uber-nazvav-vbivstvo-zhurnalista-pomilkoyu-yomu-dovelosya-vipravdovuvatisya-50052980.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:31:00+00:00"/>
    <meta property="og:title" content="Голова Uber назвав вбивство журналіста помилкою. Йому довелося виправдовуватися"/>
    <meta property="og:description" content="СЕО Uber порівняв вбивство опозиційного журналіста Хашоґджі з аваріями безпілотних автомобілів."/>
  </head>
  <body>
    <article>
      <h1>Голова Uber назвав вбивство журналіста помилкою. Йому довелося виправдовуватися</h1>
      <h2>СЕО Uber порівняв вбивство опозиційного журналіста Хашоґджі з аваріями безпілотних автомобілів.</h2>
      <address>
        <time datetime="2019-11-12T09:31:00+00:00">12 Nov 2019, 09:31</time>
      </address>
      <p>Виконавчий <a href="https://nv.ua/tags/uber.html">директор Uber</a> Дара Хосровшахі назвав вбивство опозиційного журналіста Джамаля Хашоґджі «помилкою» уряду Саудівської Аравії.</p>
      <p>Це він розповів в відео-інтерв'ю сайту <a href="https://www.axios.com/uber-ceo-saudi-arabia-jamal-khashoggi-mistake-92865f2a-d97c-4d6a-b171-5e7c0a69e77a.html">Axios</a>.</p>
      <p>«Я думаю, в уряді вважають це помилкою», — відповів Хосровшахі на питання про те, чи може глава Фонду державних інвестицій Саудівської Аравії залишатися в раді компанії Uber.</p>
      <p>Голова компанії порівняв вбивство журналіста, який критикував уряд Саудівської Аравії, з аваріями безпілотних автомобілів Uber.</p>
      <p>Хосровшахі привів в приклад аварію в Арізоні, коли безпілотник задавив перехожого з велосипедом на нічній дорозі. У тій ситуації автомобіль Uber розпізнав перехожого спочатку як невідомий об'єкт, потім як транспортний засіб, а потім як велосипедиста, але так і не зупинився.</p>
      <p>«Той факт, що люди роблять помилки не означає, що їх ніколи не можна пробачити. Я думаю, що вони [уряд Саудівської Аравії] сприйняли це серйозно», — додав СЕО Uber.</p>
      <figure>
        <iframe src="https://www.youtube.com/embed/5eGBS5BQpZg" width="560" height="315" data-service="Youtube" scrolling="no"/>
      </figure>
      <p>Пізніше Хосровшахі заявив, що шкодує про свої слова та уточнив, що вбивство Джамаля Хашоґджі не можна забути або пробачити.</p>
      <p>Компанія Uber поки офіційно не відреагувала на скандальну заяву Хосровшахі.</p>
      <p>Фонд держінвестицій Саудівської Аравії - один з найбільших інвесторів Uber, який володіє 5,3% компанії.</p>
      <p>За версією ЦРУ, вбивство журналіста Джамаля Хашоггі, яке відбулося на території стамбульського консульства Саудівської Аравії в 2018 році, замовив особисто наслідний принц Мухаммед ібн Салман Аль Сауд.</p>
      <p>Нагадаємо, що недавно Uber оголосив про запуск підрозділи <a href="https://nv.ua/ukr/biz/markets/uber-zapuskaye-cifroviy-gamanec-i-pidrozdil-uber-money-novini-svitu-50050593.html">Uber Money.</a></p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/uber-vidzvituvav-pro-naybilshiy-kvartalniy-zbitok-za-svoyu-istoriyu-novini-svitu-50036650.html">Uber відзвітував про найбільший квартальний збиток за свою історію</a>
        </li>
        <li>
          <a href="https://nv.ua/ukr/world/countries/u-livani-vinesli-smertniy-virok-vodiyevi-uber-50051136.html">Водія Uber, який убив британського дипломата в Лівані, засудили до смертної кари</a>
        </li>
      </ul>
    </article>
  </body>
</html>