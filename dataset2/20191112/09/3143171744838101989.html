<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-oltre-17-mila-cause-contro-il-comune-e-300-mln-di-debiti-de-luca-frutto-di-approfittatori-seriali.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T09:40:16+00:00"/>
    <meta property="og:title" content="Messina. Oltre 17 mila cause contro il Comune e 300 milioni di debiti"/>
    <meta property="og:description" content="Il sindaco punta il dito contro la mala gestio politico amministrativa che ha caratterizzato le dinamiche degli ultimi 20 anni di Palazzo Zanca"/>
  </head>
  <body>
    <article>
      <h1>Messina. Oltre 17 mila cause contro il Comune e 300 milioni di debiti</h1>
      <address><time datetime="2019-11-12T09:40:16+00:00">12 Nov 2019, 09:40</time> by <a rel="author" href="https://www.tempostretto.it/author/danila-la-torre" target="_blank">Danila La Torre</a></address>
      <p>
        <i>Il sindaco punta il dito contro la mala gestio politico amministrativa che ha caratterizzato le dinamiche degli ultimi 20 anni di Palazzo Zanca</i>
      </p>
      <p>Messina – Oltre 17 mila cause contro il Comune di Messina rischiano di affossare l’ente e portarlo al dissesto finanziario.</p>
      <p>Nella giornata d ieri, l’amministrazione di Palazzo Zanca ha proceduto ad una ricognizione di tutto il contenzioso promosso negli ultimi venti anni e sono venuti furi numeri allarmanti, tali da far scoraggiare persino un ottimista come il sindaco <b>Cateno De Luca</b> .</p>
      <p>“Non nascondo la tentazione di mandare in dissesto l’Ente per impedire a certi approfittatori di arricchirsi sulle spalle della comunità”, dichiara il primo cittadino</p>
      <p>“ Ormai certe lobby dalle cause facili e massive – continua – hanno consolidato il risultato con sentenze esecutive che in questi anni sono state lasciate nei cassetti, senza procedere alla relativa trattazione in consiglio comunale ed al pagamento con abbattimento o rateizzazione del relativo debito”.</p>
      <p>Il valore dei contenziosi ammonta a 300 milioni di euro di debiti certi ed esigibili, che il Comune dovrà necessariamente coprire per evitare il default.</p>
      <p>“Stiamo tentando di non mollare la presa – afferma ancora De Luca – per evitare la dichiarazione di dissesto finanziario. Però, certi atteggiamenti e certe pretese sono un vero e proprio attentato al futuro della nostra comunità”.</p>
      <p>“Il valore di questi contenziosi – conclude il sindaco- e rappresenta la mala gestio politico amministrativa che ha caratterizzato le dinamiche degli ultimi 20 anni di Palazzo Zanca”.</p>
      <h3>Articoli correlati</h3>
    </article>
  </body>
</html>