<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/ladvocat-general-de-ue-dona-la-rao-a-junqueras-creu-que-ha-de-tenir-immunitat/noticia/2962695/"/>
    <meta property="og:site_name" content="CCMA"/>
    <meta property="article:published_time" content="2019-11-12T09:15:00+00:00"/>
    <meta property="og:title" content="L'advocat general de la UE dona la raó a Junqueras en la demanda d'immunitat"/>
    <meta property="og:description" content="L'opinió de l'advocat no és la postura definitiva, són els jutges del Tribunal els que decideixen, però en la majoria dels casos segueixen les indicacions que fa l'advocat"/>
  </head>
  <body>
    <article>
      <h1>L'advocat general de la UE dona la raó a Junqueras en la demanda d'immunitat</h1>
      <h2>L'opinió de l'advocat no és la postura definitiva, són els jutges del Tribunal els que decideixen, però en la majoria dels casos segueixen les indicacions que fa l'advocat</h2>
      <address><time datetime="2019-11-12T09:15:00+00:00">12 Nov 2019, 09:15</time> by <a rel="author">Redacció</a></address>
      <p>L'advocat general del <b>Tribunal de Justícia de la Unió Europea</b> ha presentat avui les seves conclusions sobre la pregunta prejudicial que va presentar el Tribunal Suprem sobre <b>la immunitat d'Oriol Junqueras com a eurodiputat.</b></p>
      <p>Doncs bé, el primer que diu és que l'<b>adquisició del mandat parlamentari dels diputats europeus només pot sortir del vot dels electors</b> i no pot estar supeditada al compliment d'una formalitat que marqui després la justícia nacional.</p>
      <figure>
        <iframe data-src="https://twitter.com/xavicoral/status/1194179491578470401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p><b>No entra però a valorar si Junqueras té o no immunitat pel sol fet d'haver sortit escollit.</b> Diu que si els parlaments nacionals són els que atorguen la immunitat als seus diputats, el Parlament Europeu també hauria de ser qui decidís sobre aquesta qüestió.</p>
      <figure>
        <iframe data-src="https://twitter.com/DavidMelgarejo_/status/1194187761898659841?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>L'opinió de l'advocat general no és la postura definitiva. <b>Són els jutges del Tribunal els que han de fer la sentència </b>però en la gran majoria dels casos segueixen les indicacions que fa l'advocat.</p>
      <p>
        <b>Revés per al Tribunal Suprem espanyol</b>
      </p>
      <p>En qualsevol cas, les conclusions de l'advocat general, són un revés per al Tribunal Suprem espanyol per la contundència de les seves apreciacions. En un moment, per exemple, afirma que els ciutadans no escullen aspirants a eurodiputats sinó que escullen eurodiputats i que per tant, cap tràmit nacional pot condicionar aquesta condició.</p>
      <p>La sentència que acabi emetent el Tribunal de Justícia de la Unió Europea, pot tenir efecte també en el cas de Carles Puigdemont i Toni Comín, que també han iniciat un procés a Luxemburg per defensar justament que van adquirir la condició d'eurodiputats la nit electoral i que aquesta condició no pot estar condicionada per l'obligació que marca l'estat espanyol d'haver de jurar o prometre la Constitució davant de la Junta Electoral Central.  </p>
      <p>Veurem què passa en aquesta ocasió però haurem d'esperar perquè pot trigar encara mesos.</p>
    </article>
  </body>
</html>