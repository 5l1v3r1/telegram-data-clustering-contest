<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/viaggi/saldi-invernali-new-york-2019-quando-iniziano-e-dove-cercare-le-migliori-offerte.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T09:43:30+00:00"/>
    <meta property="og:title" content="Saldi invernali New York 2019: quando iniziano e dove cercare le migliori offerte"/>
    <meta property="og:description" content="Saldi invernali New York, conto alla rovescia per le migliori occasioni per fare affari. State pensando ad un bel viaggio nel periodo natalizio con meta la Grande Mela? E allora, oltre a godere delle bellissime atmosfere che poche altre città al mondo sanno regalare in questo periodo dell’anno, non potete non pensare ad un po’ […]"/>
  </head>
  <body>
    <article>
      <h1>Saldi invernali New York 2019: quando iniziano e dove cercare le migliori offerte</h1>
      <address><time datetime="2019-11-12T09:43:30+00:00">12 Nov 2019, 09:43</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1928.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Saldi invernali New York</b>, conto alla rovescia per le migliori occasioni per fare affari. State pensando ad un bel viaggio nel periodo natalizio con meta la Grande Mela? E allora, oltre a godere delle bellissime atmosfere che poche altre città al mondo sanno regalare in questo periodo dell’anno, non potete non pensare ad un po’ di sano shopping. </p>
      <p>Già perché a New York i saldi partiranno già dal 26 dicembre e proseguiranno poi a gennaio. Ecco dunque le date da fissare in agenda per far coincidere divertimento, cultura a degli affari (forse) irripetibili. </p>
      <h3>Saldi invernali New York 2019: quando iniziano e quanto durano</h3>
      <p>Shopping nella Grande Mela, ecco tutte le date da ricordare se state pianificando un viaggio magari per Natale. Ovviamente non dimenticate che, prima del fatidico 26 dicembre, ci sono tutta una serie di appuntamenti da tenere in considerazione. </p>
      <p>Si parte con il <b>Black Friday</b> il 29 novembre 2019, evento che ormai si è diffuso in tutto il mondo. A <b>Natale</b> a New York ci saranno poi i saldi del Midnight Madness dal 24 al 26 novembre 2019 e il <b>Cyber</b> <b>Monday </b>in programma per gli inizi di dicembre (precisamente il 2 Dicembre 2019).</p>
      <p>E ancora: eccoci ai saldi delle festività previsti proprio per i giorni precedenti al Natale (29 novembre – 24 dicembre 2019). Quindi gli attesissimi saldi invernali a New York, anticipati rispetto a quanto accade ad esempio in Italia: si parte il 25 dicembre per poi finire il 5 gennaio 2020, con in mezzo i Saldi del New Year’s Eve per l’ultimo dell’anno, il 31 Dicembre 2019. </p>
      <p>
        <b>Questo lo specchietto riepilogativo: </b>
      </p>
      <p>1. Black Friday: 29 novembre 2019 <br/>2. Midnight Madness: dal 24 al 26 novembre 2019<br/>3. Cyber Monday: 2 Dicembre 2019<br/>4. Saldi delle festività: dal 29 novembre al 24 dicembre 2019.<br/>5. Saldi invernali: dal 25 dicembre 2019 al 5 gennaio 2020.<br/>6. Saldi del New Year’s Eve: 31 Dicembre 2019<br/>Le zone di New York dove fare buoni affari</p>
      <p>Se cercate abbigliamento e scarpe impossibile non partire dalla5th Avenue che sarà addobbata di tutto punto in occasione del Natale. Qui i grandi marchi della moda metteranno in sconto tantissima merce, un’occasione da non farsi sfuggire insomma. </p>
      <p>Tappa poi nella nota Times Square dove trovare altri marchi noti tra cui ad esempio H&amp;M ma anche il Disney Store. Per avere prezzi più accessibili è possibile rivolgersi agli Outlet: ci sono ad esempio il Woodbury Common Premium Outlet o il Jersey Gardens Outlet<a href="https://www.google.com/maps/place/Jersey+Gardens/@40.659951,-74.1710706,15z/data=!4m2!3m1!1s0x0:0x342ea3cb57d4d522?sa=X&amp;ved=2ahUKEwjX0LmvrN_lAhVI16QKHTXFDWYQ_BIwE3oECAsQCA">. </a></p>
      <h3>Viaggio a New York, i documenti necessari</h3>
      <p>Se hai deciso di fare le valige è bene fare un rapido controllo ai documenti in nostro possesso in modo da evitare spiacevoli sorprese dell’ultimo minuto. Per viaggiare negli Stati Uniti senza Visto ricordiamo che è necessario farlo esclusivamente per affari e/o per turismo. Ad ogni modo non si può rimanere negli Stati Uniti per più di 90 giorni ed è obbligatorio possedere un biglietto di ritorno.</p>
      <p>Serve quindi un passaporto e sopratutto occorre compilare il documento <a href="https://www.application-esta.us/">Esta</a>, obbligatoria dal 2009. Si tratta dell’Electronic System for Travel Authorization (sistema elettronico di autorizzazione al viaggio), ovvero sia un sistema automatizzato che determina l’ammissibilità dei viaggiatori a recarsi negli Stati Uniti. Solo i cittadini dei paesi che possono beneficiare del Visa Waiver Program (programma di viaggio senza visto), possono usufruire di questo sistema. L’Esta ha una durata di due anni.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/black-friday-in-arrivo-sconti-e-offerte-ecco-tutto-cio-che-ce-da-sapere.html"/>
        <a href="https://www.ilcorrieredellacitta.com/news/saldi-2019-attenzione-alle-truffe-consigli-utili-per-evitare-le-fregature.html"/>
        <a href="https://www.ilcorrieredellacitta.com/news/saldi-2019-quando-iniziano-gli-sconti-invernali-il-calendario-completo-regione-per-regione.html"/>
        <a href="https://www.ilcorrieredellacitta.com/news/roma-befana-sicurezza-esercito-polizia-carabinieri-difesa-della-capitale.html"/>
        <a href="https://www.ilcorrieredellacitta.com/news/cronaca/black-friday-2017-cyber-monday-due-giorni-sconti-pazzeschi-quali-le-differenze.html"/>
        <a href="https://www.ilcorrieredellacitta.com/news/seconda-prova-esame-la-bici-ruote-quadrate-lo-scientifico.html"/>
      </related>
    </article>
  </body>
</html>