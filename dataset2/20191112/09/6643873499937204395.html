<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/aweQJE/tv-2-frifinnes-for-aerekrenkelser"/>
    <meta property="og:site_name" content="Bergens Tidende"/>
    <meta property="article:published_time" content="2019-11-12T09:46:00+00:00"/>
    <meta property="og:title" content="TV 2 frifinnes for ærekrenkelser"/>
    <meta property="og:description" content="I Oslo tingrett ble TV 2 dømt for ærekrenkelser mot hjernekirurg Per Kristian Eide. Nå er kanalen frifunnet i lagmannsretten."/>
  </head>
  <body>
    <article>
      <h1>TV 2 frifinnes for ærekrenkelser</h1>
      <h2>I Oslo tingrett ble TV 2 dømt for ærekrenkelser mot hjernekirurg Per Kristian Eide. Nå er kanalen frifunnet i lagmannsretten.</h2>
      <address><time datetime="2019-11-12T09:46:00+00:00">12 Nov 2019, 09:46</time> by <a rel="author">NTB</a></address>
      <p>Hjernekirurg Per Kristian Eide saksøkte TV 2 og en rekke av kanalens journalister for ærekrenkelser, etter at de omtalte et av Eides forskningsprosjekter.</p>
      <p>I Oslo tingrett ble TV 2 dømt til å betale kirurgen 825.000 kroner i oppreisning, og betale 3,5 millioner kroner i sakskostnader.</p>
      <p>Nå har Borgarting lagmannsrett behandlet ankesaken. Retten frifinner TV 2, og Eide må betale 6,35 millioner kroner i sakskostnader.</p>
      <p>I alt omtalte TV 2 forskningsprosjektet til Eide i 32 TV-innslag og 17 artikler på nett.</p>
      <p>– I dag er jeg først og fremst glad for at vi kan legge denne saken bak oss, og for at lagmannsretten gir oss medhold i at verken TV 2 eller journalistene skal betale erstatning etter å ha arbeidet fram og publisert disse sakene, skriver administrerende direktør i TV 2, Olav T. Sandnes, i en pressemelding.</p>
      <p>I 2015 ble saken klaget inn for Pressens Faglige Utvalg, PFU. Eide fikk delvis medhold, og PFU konkluderte med at TV 2, NTB og Aftenposten alle hadde brutt god presseskikk i forbindelse med dekningen av saken.</p>
      <p>Lagmannsretten konkluderte nylig med at Eides krav mot Avisenes Nyhetsbyrå (ANB) og to av ANBs redaktører er foreldet, slik også tingretten kom til.</p>
      <p>Også Aftenposten og NTB ble saksøkt. Aftenposten har inngått forlik med kirurgen, mens saken mot NTB ennå ikke er behandlet i rettssystemet.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/rAORGK/verdens-mest-populaere-reisemaal-innfoerer-turistskatt-i-norske-pressomr"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/sport/i/0nqybo/hun-faar-jobben-med-aa-faa-publikum-tilbake-til-stadion"/>
        <a href="https://www.bt.no/btmeninger/debatt/i/Xg3JdB/den-smertefulle-erfaringen-vi-gjoer-hvert-aar-i-bergen"/>
      </related>
    </article>
  </body>
</html>