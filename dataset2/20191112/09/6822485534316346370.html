<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821039.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T09:40:00+00:00"/>
    <meta property="og:title" content="تحولات لبنان/ تعویق جلسه قانون‌گذاری پارلمان"/>
    <meta property="og:description" content="به گزارش تسنیم به نقل از پایگاه خبری العهد نبیه‌بری رئیس پارلمان لبنان اعلام کرد جلسه قانون‌گذاری پارلمان که قرار بود امروز برگزار شود٬ با توجه به آشفتگی اوضاع امنیتی به 19 ماه جاری موکول شد."/>
  </head>
  <body>
    <article>
      <h1>تحولات لبنان/ تعویق جلسه قانون‌گذاری پارلمان</h1>
      <address>
        <time datetime="2019-11-12T09:40:00+00:00">12 Nov 2019, 09:40</time>
      </address>
      <p>رئیس پارلمان لبنان از تعویق جلسه قانون‌گذاری پارلمان به دلایل امنیتی خبر داد.</p>
      <p>به گزارش تسنیم به نقل از پایگاه خبری العهد نبیه‌بری رئیس پارلمان لبنان اعلام کرد جلسه قانون‌گذاری پارلمان که قرار بود امروز برگزار شود٬ با توجه به آشفتگی اوضاع امنیتی به 19 ماه جاری موکول شد.</p>
      <p>بری پس از نشست فراکسیون آزادی و توسعه تاکید کرد هدف هجمه‌ای که ضد این جلسه به راه افتاده٬ حفظ خلاءسیاسی موجود است؛ چراکه این جلسه به نفع کسانی که برای حفظ و ایجاد خلاء در اوضاع سیاسی کشور برنامه‌ریزی می‌کنند نیست. وی سوال کرد که اگر قرار  است در این جلسه، قانونی برای مقابله با فساد تصویب شود٬ رد دستورکار آن به چه معناست؟</p>
      <p>رئیس پارلمان لبنان اشاره کردکه این فراکسیون تصمیم گرفته تا از همه مقامات و وزرای سابق و کنونی و نمایندگان پارلمان بخواهد تا حساب‌های بانکی محرمانه خود را افشا کنند و همچنین از همه وزرای سابق و کنونی این فراکسیون خواسته تا ابهامات موجود درباره اموال عمومی غارت‌شده را رفع کنند. بری خاطرنشان کرد که فوریت‌های مربوط به تشکیل دولت جدید نیز مانع از رسیدگی به این مسائل نمی‌شود.</p>
    </article>
  </body>
</html>