<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639550/%D9%85%D9%87%D8%B1%D8%A7%D9%86-%D9%86%D8%A7%D8%A6%D9%84-%D8%B1%D8%A7%D9%87%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T09:40:00+00:00"/>
    <meta property="og:title" content="مهران نائل راهی جشنواره فیلم فجر می‌شود"/>
    <meta property="og:description" content="بازیگر سریال «جشن سربرون» گفت: در حال حاضر مشغول بازی در فیلم سینمایی «ریش قرمز» به کارگردانی «ماکان عاشوری» هستم، این فیلم به نیمه راه رسیده و..."/>
  </head>
  <body>
    <article>
      <h1>
        <a href="https://www.bultannews.com/fa/news/639550/%D9%85%D9%87%D8%B1%D8%A7%D9%86-%D9%86%D8%A7%D8%A6%D9%84-%D8%B1%D8%A7%D9%87%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%D9%85%DB%8C%E2%80%8C%D8%B4%D9%88%D8%AF">مهران نائل راهی جشنواره فیلم فجر می‌شود</a>
      </h1>
      <h2>بازیگر سریال «جشن سربرون» گفت: در حال حاضر مشغول بازی در فیلم سینمایی «ریش قرمز» به کارگردانی «ماکان عاشوری» هستم، این فیلم به نیمه راه رسیده و...</h2>
      <address><time datetime="2019-11-12T09:40:00+00:00">12 Nov 2019, 09:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مهران نائل بازیگر سینما، تئاتر و تلویزیون پیرامون آخرین فعالیت‌های خود در عرصه سینما گفت: در حال حاضر مشغول بازی در فیلم سینمایی «ریش قرمز» به کارگردانی «ماکان عاشوری» هستم، این فیلم به نیمه راه رسیده و برای حضور در جشنواره فیلم فجر آماده می شود.</p>
      <p>وی درباره احتمال دریافت سیمرغ بلورین جشنواره فیلم فجر اظهار کرد: واقعیت امر زیاد به جوایز فکر نمی کنم و کلاً هیچ نقشی را صرفاً به خاطر اینکه جایزه بگیرد نمی پذیرم، اما با این وجود نقشم در ریش قرمز نقش بسیار پیچیده و به شدت جذابی است که تاکنون در هیچ کار دیگری تجربه نکرده بودم.</p>
      <p>بازیگر سریال شهرزاد درباره مضمون ریش قرمز اظهار کرد: هنوز خبری از فیلم رسمی نشده و من هم نمی توانم درباره داستان چیزی بگویم اما به نظرم فیلم بسیار خوبی بوده و می تواند در صورت حضور در فجر با اقبال مردم روبرو شود.</p>
      <p>وی درباره سایر فعالیت‌های خود در عرصه بازیگری اظهار کرد: علاوه بر ریش قرمز در سریال تلویزیونی «جشن سربرون» به کارگردانی «مجتبی راعی» نیز به ایفای نقش می پردازم، در این سریال هم نقش جالبی را بازی می کنم و فعلاً حضورم در این پروژه ادامه خواهد داشت.</p>
      <p>بازیگر سریال «جشن سربرون» در همین راستا ادامه داد: در حال حاضر چند جلسه جلوی دوربین راعی رفته ام، البته نقش من در این سریال چندان پیوسته نیست و فشردگی چندانی ندارم اما برای یکسال آتی مشغول این پروژه تلویزیونی خواهم بود.</p>
      <p>نائل درباره احتمال حضور دوباره خود در عرصه تئاتر خاطرنشان کرد: پیشنهادات تئاتری نسبتاً خوبی طی ماه های گذشته داشته ام، اما به دلیل مشغله کاری نتوانستم به آنها بپیوندم، اما نمایش بهمن کوچیک را برای اجرای جهانی آماده کرده ایم و قرار است در چند کشور روی صحنه ببریم.</p>
    </article>
  </body>
</html>