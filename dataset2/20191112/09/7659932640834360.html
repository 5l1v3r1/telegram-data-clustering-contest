<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1987946/beyin-kanamas%C4%B1-ge%C3%A7iren-abd-eski-ba%C5%9Fkan%C4%B1-jimmy-carter-hastaneye-kald%C4%B1r%C4%B1ld%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-12T09:30:00+00:00"/>
    <meta property="og:title" content="Beyin kanaması geçiren ABD eski Başkanı Jimmy Carter, hastaneye kaldırıldı"/>
    <meta property="og:description" content="Beyin kanaması geçiren ABD’nin eski başkanlarından 95 yaşındaki Jimmy Carter, dün hastaneye kaldırıldı. AFP’nin Carter Merkezi’nden alıntıladığı habere göre, eski ABD Başkanı’nın geçtiğimiz günlerde birkaç kez yere düşmesinin ardından ameliyat olması"/>
  </head>
  <body>
    <article>
      <h1>Beyin kanaması geçiren ABD eski Başkanı Jimmy Carter, hastaneye kaldırıldı</h1>
      <address>
        <time datetime="2019-11-12T09:30:00+00:00">12 Nov 2019, 09:30</time>
      </address>
      <p>Beyin kanaması geçiren ABD’nin eski başkanlarından 95 yaşındaki Jimmy Carter, dün hastaneye kaldırıldı.<br/><br/>AFP’nin Carter Merkezi’nden alıntıladığı habere göre, eski ABD Başkanı’nın geçtiğimiz günlerde birkaç kez yere düşmesinin ardından ameliyat olmasının beklendiği aktarıldı.<br/><br/>Merkez tarafından yapılan açıklamada, 95 yaşındaki Carter’ın Atlanta'daki Emory Üniversite Hastanesi'ne kaldırıldığı belirtilirken, kanamaya bağlı olarak beyninde bir basınç oluştuğu, rutin bir işlemle bu basıncın azaltılması için bugün operasyon geçireceği duyuruldu.<br/><br/>Açıklamada, eski ABD Başkanı’nın şuan da dinlendiği ve yanında eşi Rosalynn Carter’ın bulunduğu aktarıldı.<br/><br/>Carter, geçtiğimiz Ekim ayında düşmeye bağlı kalça kırığı nedeniyle hastaneye kaldırılmıştı.<br/><br/>1977-1981 yılları arasında görev yapan eski ABD Başkanı Carter, bu ay başında yeniden düşme vakası yaşarken ertesi gün ise mor göz ve başında bir bandajla gönüllü olduğu Human Habitats’ın etkinliğine katıldı.</p>
    </article>
  </body>
</html>