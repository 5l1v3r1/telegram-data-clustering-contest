<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/society/gkazi-vinteo-deixnei-to-ntou-tis-dioksis-narkotikon-sto-klamp/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T09:58:30+00:00"/>
    <meta property="og:title" content="Γκάζι: Βίντεο δείχνει το «ντου» της δίωξης ναρκωτικών στο κλαμπ"/>
    <meta property="og:description" content="Το βίντεο από την επέμβαση της αστυνομίας σε κλαμπ στο Γκάζι το βράδυ του Σαββάτου κάνει από χθες το γύρο του διαδικτύου"/>
  </head>
  <body>
    <article>
      <h1>Γκάζι: Βίντεο δείχνει το «ντου» της δίωξης ναρκωτικών στο κλαμπ</h1>
      <h2>Το βίντεο από την επέμβαση της αστυνομίας σε κλαμπ στο Γκάζι το βράδυ του Σαββάτου κάνει από χθες το γύρο του διαδικτύου</h2>
      <address><time datetime="2019-11-12T09:58:30+00:00">12 Nov 2019, 09:58</time> by <a rel="author">ΤοΒΗΜΑ Team</a></address>
      <p>Το βίντεο από την επέμβαση της αστυνομίας σε κλαμπ στο Γκάζι το βράδυ του Σαββάτου κάνει από χθες το γύρο του διαδικτύου.</p>
      <p>Αστυνομικοί από την Δίωξη Ναρκωτικών είχαν από καιρό βάλει στο στόχαστρο το συγκεκριμένο μαγαζί καθώς σύμφωνα πληροφορίες γινόταν διακίνηση ναρκωτικών ουσιών.</p>
      <p>
        <a href="https://www.in.gr/2019/11/12/politics/tzanakopoulos-gia-proanakritiki-tha-yperaspistoume-ti-syntagmatiki-nomimotita/">Τζανακόπουλος για Προανακριτική : Θα υπερασπιστούμε τη συνταγματική νομιμότητα</a>
      </p>
      <p>Ο τηλεοπτικός σταθμός STAR έδωσε στη δημοσιότητα βίντεο από την εισβολή της αστυνομίας στο μαγαζί στο οποίο φαίνονται άνδρες των σωμάτων ασφαλείας να φωνάζουν «Όλοι κάτω».</p>
      <p>Σύμφωνα με την αστυνομία, συνελήφθησαν έξι πελάτες, στην κατοχή των οποίων βρέθηκαν ποσότητες κοκαΐνης, ηρωίνης, κάνναβης, MDMA και φαρμακευτικά δισκία,  καθώς και υπάλληλος του κέντρου διασκέδασης, που κατείχε τρεις συσκευασίες κοκαΐνης συνολικού μικτού βάρους 2,8 γραμμάριων και οι ιδιοκτήτες του κέντρου.</p>
      <p>Παράλληλα, στο δάπεδο του κέντρου εντοπίστηκαν ποσότητες κοκαΐνης, κάνναβης, MDMA και ecstasy, τις οποίες πέταξαν οι κάτοχοί τους.</p>
      <p>Συνολικά, βρέθηκαν και κατασχέθηκαν: 12,6 γραμ. κάνναβη και 3,5 γραμ. κοκαΐνη, 1,7 γραμ. ηρωίνη, 3,2 γραμ. MDMA, 2 δισκία ecstasy, καθώς και 20 δισκία φαρμακευτικού σκευάσματος.</p>
      <h3>Οι δέκα συλληφθέντες, με τη δικογραφία που σχηματίστηκε σε βάρος τους, οδηγούνται στον αρμόδιο εισαγγελέα.</h3>
      <h3>Ανακοίνωση της ΕΛ.ΑΣ</h3>
      <p>Οι άνδρες της Δίωξης εισέβαλαν στο κατάστημα όπου τελικά εντόπισαν ποσότητες απαγορευμένων ουσιών, ενώ προχώρησαν και στις συλλήψεις 10 ατόμων.</p>
      <p>Ειδικότερα συνελήφθησαν 5 αλλοδαποί και 5 ημεδαποί και συγκεκριμένα 6 πελάτες, στην κατοχή των οποίων βρέθηκαν ποσότητες κοκαΐνης, ηρωίνης, κάνναβης, MDMA και φαρμακευτικά δισκία, υπάλληλος του κέντρου διασκέδασης, που κατείχε τρεις συσκευασίες κοκαΐνης συνολικού μικτού βάρους 2,8 γραμμάριων και οι ιδιοκτήτες του κέντρου</p>
      <p>Επιπλέον, σύμφωνα με την ΕΛ.ΑΣ, στο δάπεδο του καταστήματος εντοπίστηκαν ποσότητες κοκαΐνης, κάνναβης, MDMA και ecstasy, τις οποίες απέρριψαν οι κάτοχοι τους.</p>
      <p>Συνολικά βρέθηκαν και κατασχέθηκαν 12,6 γραμμάρια κάνναβη και 3,5 γραμμάρια κοκαΐνη, 1,7 γραμμάρια ηρωίνη και 3,2 γραμμάρια MDMA, 2 δισκία ecstasy και 20 δισκία φαρμακευτικού σκευάσματος.</p>
      <p>Οι συλληφθέντες με τη δικογραφία που σχηματίστηκε σε βάρος τους οδηγούνται στον αρμόδιο Εισαγγελέα.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/society/efodos-se-klamp-sto-gkazi-gonatiste-tora-ta-xeria-sta-kefalia-oloi/"/>
      </related>
    </article>
  </body>
</html>