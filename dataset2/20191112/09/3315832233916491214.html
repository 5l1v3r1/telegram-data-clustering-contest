<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/db52548d2670582a/alarmant-la-fiecare-o-ora-si-jumatate-un-moldovean-isi-pierde-viata-din-cauza-atacului-cerebral.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T09:12:37+00:00"/>
    <meta property="og:title" content="Alarmant! La fiecare o oră și jumătate un moldovean își pierde viața din cauza atacului cerebral"/>
    <meta property="og:description" content="La fiecare oră un moldovean suportă un accident vascular cerebral, iar la fiecare o oră și jumătate cineva își pierde viața în urma acestei maladii, anunță Ministerul Sănătății din Republica Moldova."/>
  </head>
  <body>
    <article>
      <h1>Alarmant! La fiecare o oră și jumătate un moldovean își pierde viața din cauza atacului cerebral</h1>
      <address><time datetime="2019-11-12T09:12:37+00:00">12 Nov 2019, 09:12</time> by <a rel="author">Jurnal.md</a></address>
      <p>
        <b>La fiecare oră un moldovean suportă un accident vascular cerebral, iar la fiecare o oră și jumătate cineva își pierde viața în urma acestei maladii, anunță Ministerul Sănătății din Republica Moldova.</b>
      </p>
      <p>Doar în luna octombrie 2019 au fost înregistrați 770 de pacienți cu atac cerebral. Anual, peste zece mii de moldoveni sunt diagnosticați cu această maladie, dintre care aproape 8.000 decedează. </p>
      <p>Potrivit medicilor, după un accident vascular cerebral, creierul îmbătrânește cu 36 de ani. Aproximativ 80% dintre cazuri ar putea fi prevenite printr-un mod sănătos de viață. Atacul cerebral poate fi cauzat de hipertensiune arterială, colesterol ridicat, sedentarism, fumat, obezitate, diabet zaharat şi boli cardiovasculare.</p>
      <p>În cazul în care pacientul are acces la ajutor medical de urgență după accident în următoarele două ore, șansele de supraviețuire şi de recuperare cresc semnificativ.</p>
      <p>Specialiştii estimează că ictusul cerebral va deveni, până în 2030, principala cauză de mortalitate în lume. Ziua Mondială a accidentului vascular cerebral este marcată anual la 29 octombrie.</p>
    </article>
  </body>
</html>