<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639546/%D9%87%D9%85%DA%A9%D8%A7%D8%B1%DB%8C-%D8%A8%D8%A7-%DA%A9%D8%B1%D8%AF%D9%87%D8%A7-%D8%B9%D9%84%DB%8C%D9%87-%D8%AF%D8%A7%D8%B9%D8%B4-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T09:29:00+00:00"/>
    <meta property="og:title" content="همکاری با کردها علیه داعش ادامه دارد"/>
    <meta property="og:description" content="سخنگوی ائتلاف تحت امر آمریکا اعلام کرد که این ائتلاف در عملیات علیه باندهای زیرزمینی داعش در سوریه به هماهنگی با نیروهای سوریه دموکراتیک می‌پردازد."/>
  </head>
  <body>
    <article>
      <h1>
        <a href="https://www.bultannews.com/fa/news/639546/%D9%87%D9%85%DA%A9%D8%A7%D8%B1%DB%8C-%D8%A8%D8%A7-%DA%A9%D8%B1%D8%AF%D9%87%D8%A7-%D8%B9%D9%84%DB%8C%D9%87-%D8%AF%D8%A7%D8%B9%D8%B4-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF">همکاری با کردها علیه داعش ادامه دارد</a>
      </h1>
      <h2>سخنگوی ائتلاف تحت امر آمریکا اعلام کرد که این ائتلاف در عملیات علیه باندهای زیرزمینی داعش در سوریه به هماهنگی با نیروهای سوریه دموکراتیک می‌پردازد.</h2>
      <address><time datetime="2019-11-12T09:29:00+00:00">12 Nov 2019, 09:29</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از روزنامه رأی الیوم، مایلز کاگینز، سخنگوی ائتلاف آمریکا گفت: ما به شکست کامل مزدوران داعش پایبند هستیم و این همکاری در راستای تقویت روابط بین نیروهای ما و نیروهای سوریه دموکراتیک است. مأموریت اصلی نیروهای ما شکست داعش است نه حفاظت از مرزها. ما نیروهایمان را از مرزها خارج کردیم و در حسکه و دیرالزور متمرکز شدیم؛ چراکه برای شکست ایدئولوژیک داعش تلاش می‌کنیم.</p>
      <p>نیروهای کرد پیشتر از مرزها عقب‌نشینی کرده و ارتش سوریه به موجب توافق با آن‌ها در مرزها مستقر شد.</p>
      <p>سخنگوی ائتلاف درباره نیروهای داعش و جبهه النصره که در کنار ارتش ترکیه می‌جنگند، گفت که مأموریت اصلی آمریکا از بین بردن داعش و حمایت از نیروهایشان در منطقه است اما در عین حال اطلاعاتی را درباره افرادی که اکنون در کنار ترکیه می‌جنگند جمع‌آوری می‌کنند.</p>
      <p>ترکیه اخیرا عملیات "چشمه صلح" را علیه کردها در شمال شرق سوریه آغاز کرد اما این عملیات بعد از توافق آنکارا و واشنگتن از یکسو و توافق آنکارا و مسکو از سوی دیگر متوقف شد.</p>
    </article>
  </body>
</html>