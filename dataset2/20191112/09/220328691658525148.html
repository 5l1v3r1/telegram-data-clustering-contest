<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/karakachanov-dovolen-ot-rastyashchiya-byudzhet-za-otbrana-406510.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T09:49:57+00:00"/>
    <meta property="og:title" content="Каракачанов доволен от растящия бюджет за отбрана"/>
    <meta property="og:description" content="Трета поредна година увеличаваме възнагражденията на военнослужещите с 10%, похвали се военният министър"/>
  </head>
  <body>
    <article>
      <h1>Каракачанов доволен от растящия бюджет за отбрана</h1>
      <address><time datetime="2019-11-12T09:49:57+00:00">12 Nov 2019, 09:49</time> by <a rel="author">Редактори, кадър БНТ</a></address>
      <p>"Трета поредна година бюджетът за отбраната и въоръжените сили нараства. Последните 30 години отбраната беше нещо подценявано. Години наред се правеха само съкращения и се разпродаваше техника. Трета поредна година увеличаваме възнагражденията на военнослужещите с 10%", изрази задоволство министърът на отбраната Красимир Каракачанов в интервю за БНТ.</p>
      <p>По думите му премахването на задължителната казарма единствено е довело  до намаляване на българската армия. "Който не храни своята войска, храни чужда войска. Второ десетилетие около нас ситуацията не се успокоява, а става все по-сложна. Преди три години, когато станах министър, заплатата на военнослужещ беше 806 лева", добави той.</p>
      <p>От неговите думи стана ясно също, че ще се ремонтират помещенията на военните, както и техниката. "Заложили сме в програмата доброволна военна служба за момичета и момчета. Следващият етап е преминаване към връщане на наборната военна служба", коментира Каракачанов.</p>
      <p>"Не знам дали е имало грешка в превода, но според мен има грешка в мисленето на много европейски политици. Не можеш да разглеждаш Източна Европа като втора категория. Не можеш да кажеш, че не ни искаш нас или украинците, румънците. Да беше се разходил в някой от кварталите на Париж и да види тези имигранти са създали цели гета - там няма държавност, няма полиция", каза министърът на отбраната по повод коментара на френския президент Еманюел Макрон за българите.</p>
    </article>
  </body>
</html>