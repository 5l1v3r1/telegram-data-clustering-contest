<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188414/Douane-driekwart-koopt-in-buitenlandse-webshops"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T09:35:42+00:00"/>
    <meta property="og:title" content="Douane: driekwart koopt in buitenlandse webshops"/>
    <meta property="og:description" content="Zuid-Hollanders doen massaal decemberinkopen in webshops buiten de Europese Unie. Het gaat om drie op de vier inwoners, blijkt uit onderzoek van de douane onder ruim duizend mensen."/>
  </head>
  <body>
    <article>
      <h1>Douane: driekwart koopt in buitenlandse webshops</h1>
      <address>
        <time datetime="2019-11-12T09:35:42+00:00">12 Nov 2019, 09:35</time>
      </address>
      <h4>Zuid-Hollanders doen massaal decemberinkopen in webshops buiten de Europese Unie. Het gaat om drie op de vier inwoners, blijkt uit onderzoek van de douane onder ruim duizend mensen.</h4>
      <p>De douane constateert dat er veel onwetendheid is over bijvoorbeeld de regels rond btw en invoerheffingen en is daarom dinsdag een campagne begonnen om mensen te waarschuwen in de aanloop naar Black Friday, Cyber Monday, Singles Dag (afgelopen maandag), Sinterklaas en Kerstmis.</p>
      <p>De douane controleert dagelijks talloze pakketjes die afkomstig zijn van landen buiten de Europese Unie. Bijna de helft van mensen die in Zuid-Holland zijn ondervraagd hebben weleens extra invoerheffingen moeten betalen. Vrijwel iedereen accepteert de heffing en doet geen afstand van het pakket.</p>
      <p>De lijst met populairste internetaankopen in webshops buiten de Europese Unie ziet er bij Zuid-Hollanders als volgt uit:</p>
      <p>1. elektronica en gadgets (56,2% van de ondervraagden koopt dit wel eens van buiten de EU),<br/>2. kleding, schoenen, tassen en/of accessoires (46,8%)<br/>3. speelgoed en spellen (23,6%).</p>
      <p>Op de website van de <a href="http://www.douane.nl/internetaankopen"><u>douane</u></a> kun je zien wat je wel en niet zonder heffingen mag invoeren.</p>
    </article>
  </body>
</html>