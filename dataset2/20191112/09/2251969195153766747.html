<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/marcialonga-del-verdicchio-immaginarea-fa-centro/1323936/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T09:43:45+00:00"/>
    <meta property="og:title" content="Marcialonga del Verdicchio, Immaginarea fa centro"/>
    <meta property="og:description" content="MATELICA - Molti i partecipanti all'iniziativa organizzata dalla nuova associazione"/>
  </head>
  <body>
    <article>
      <h1>Marcialonga del Verdicchio, Immaginarea fa centro</h1>
      <h2>MATELICA - Molti i partecipanti all'iniziativa organizzata dalla nuova associazione</h2>
      <address><time datetime="2019-11-12T09:43:45+00:00">12 Nov 2019, 09:43</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Fmarcialonga-del-verdicchio-immaginarea-fa-centro%2F1323936%2F">Condividi143</a><a href="https://twitter.com/intent/tweet?text=Marcialonga+del+Verdicchio%2C++Immaginarea+fa+centro&amp;url=https%3A%2F%2Fwww.cronachemaceratesi.it%2F2019%2F11%2F12%2Fmarcialonga-del-verdicchio-immaginarea-fa-centro%2F1323936%2F">Tweet</a>Email143 Condivisioni</p>
      <p> </p>
      <p>
        <b>Grande successo per la Marcialonga del Verdicchio di Matelica. L’evento è stato organizzato domenica dalla nuova associazione Immaginarea in collaborazione con l’Associazione produttori del Verdicchio di Matelica, i comuni di Matelica e Castelraimondo.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/marcialonga-verdicchio-matelica1-650x488.jpg"/>
      </figure>
      <p>L’associazione Immaginarea ha proposto questa giornata certa che «l’aggregazione positiva sia alla base dello star bene, credendo che abituare e offrire attività nel tempo libero attraverso stimoli che possano promuovere il territorio favorisca appartenenza e condivisione». Moltissimi i partecipanti, provenienti da paesi vicini e lontani che hanno avuto la possibilità di apprezzare il territorio tra natura e prodotti di eccellenza, dal vino a cibo di produzione locale a Km 0. Il programma ha visto impegnati i partecipanti in una camminata di 14 km, condotta da guide Aigae che hanno raccontato il territorio tra tradizioni e curiosità. Cinque le soste previste: Vini Gagliardi, Foyer (dove si è apprezzato il Verdicchio di Matelica delle cantine: Maraviglia, Vigneto Fernando Alberto, Colpaola), Le Stroppigliose, Tenuta Piano di Rustano, Borgo Lanciano (dove si è apprezzato il Verdicchio di Matelica delle cantine: Belisario, Borgo Paglianetto e Colle Stefano). Ciascuna sosta prevedeva degustazioni vini e cibi locali. A Borgo Lanciano ultima sosta caratterizzata da un momento conviviale che ha riunito tutti i partecipanti accompagnati da musica live.</p>
    </article>
  </body>
</html>