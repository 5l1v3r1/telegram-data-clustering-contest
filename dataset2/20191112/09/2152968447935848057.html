<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/12/arestant-napadna-policai-s-dryjka-ot-metla-i-izbiaga.429320"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T09:13:00+00:00"/>
    <meta property="og:title" content="Арестант нападна полицай с дръжка от метла и избяга"/>
    <meta property="og:description" content="28-годишният мъж е обявен за общонационално издирване | Dnes.bg"/>
  </head>
  <body>
    <article>
      <h1>Арестант нападна полицай с дръжка от метла и избяга</h1>
      <h2>28-годишният мъж е обявен за общонационално издирване</h2>
      <address><time datetime="2019-11-12T09:13:00+00:00">12 Nov 2019, 09:13</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>28-годишен мъж е обявен за общодържавно издирване, след като ударил с дръжка от метла полицай по време на изтърпяване на арест, съобщава МВР-Бургас.<br/><br/>На 11 ноември около 16.50 часа от помещенията за настаняване на задържани по реда на Указа за борба с дребното хулиганство за почистване около Пето Районно управление – Бургас, е изведен 28-годишен мъж от с. Градец, общ. Котел. Той изтърпявал 14-дневна присъда, влязла в сила от 6 ноември, наложена от съда в Карнобат.<br/><br/>Половин час по-късно той нападнал охраняващия го полицай, използвайки дървената дръжка на метлата. Нанесъл му удар в гърба, който повалил униформения, а затворникът побягнал в посока на бл. 57 в к-с "Лазур", укривайки се в района на железопътния прелез на бул. "24-ти Приморски пехотен полк" и парк "Езеро". Обявен е за общодържавно издирване. От нападението полицаят не е получил сериозни наранявания.</p>
    </article>
  </body>
</html>