<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/neos-poinikos-kodikas-aposiretai-telika-i-diataksi-peri-vlasfimias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T09:56:53+00:00"/>
    <meta property="og:title" content="Νέος Ποινικός Κώδικας: Αποσύρεται τελικά η διάταξη περί βλασφημίας"/>
    <meta property="og:description" content="Την απόσυρση της διάταξης για την βλασφημία και καθύβριση των θρησκευμάτων από τον Νέο Ποινικό Κώδικα ανακοίνωσε ο Υπουργός Δικαιοσύνης, Κώστας Τσιάρας, μετά τις έντονες αντιδράσεις που προκλήθηκαν."/>
  </head>
  <body>
    <article>
      <h1>Νέος Ποινικός Κώδικας: Αποσύρεται τελικά η διάταξη περί βλασφημίας</h1>
      <h2>Από τον Νέο Ποινικό Κώδικα αποσύρεται η διάταξη για την κακόβουλη βλασφημία και καθύβριση των θρησκευμάτων, μετά τις αντιδράσεις που προκλήθηκαν</h2>
      <address><time datetime="2019-11-12T09:56:53+00:00">12 Nov 2019, 09:56</time> by <a rel="author">neolaia.gr Team</a></address>
      <p>Την απόσυρση της διάταξης για την βλασφημία και καθύβριση των θρησκευμάτων από τον Νέο Ποινικό Κώδικα ανακοίνωσε ο Υπουργός Δικαιοσύνης, Κώστας Τσιάρας, μετά τις έντονες αντιδράσεις που προκλήθηκαν.</p>
      <p>Ο Υπουργός απέδωσε την πρόταση για επαναφορά της συγκεκριμένης διάταξης σε «<i>προσπάθεια προστασίας των δικαιωμάτων θρησκευτικών μειονοτήτων»</i>, καθώς, όπως τόνισε, υπάρχουν <i>«γεγονότα που εξελίσσονται με αρνητικό τρόπο στην ελληνική κοινωνία και μιλώ για την αντιπαράθεση μεταξύ ομάδων μεταναστών που εγκαθίστανται στην ενδοχώρα και δημιουργούνται εντάσεις.»</i></p>
      <p>Μιλώντας στον ΣΚΑΙ, ο Υπουργός σημείωσε ότι τουλάχιστον πέντε ευρωπαϊκές χώρες έχουν την ίδια διάταξη και πως η Δανία που την είχε καταργήσει, την επανέφερε.</p>
      <p>Παρόλα αυτά, ο υπουργός τόνισε ότι δεν θέλει να χαθεί η ουσία και η συγκεκριμένη διάταξη θα αποσυρθεί.</p>
      <p>
        <b>Τι ανέφερε η επίμαχη διάταξη περί βλασφημίας, η οποία προκάλεσε αντιδράσεις και τελικά αποσύρεται:</b>
      </p>
      <p>
        <i>«Επανέρχονται η κακόβουλη βλασφημία και η καθύβριση των θρησκευμάτων (άρθρο 198 του ΠΚ). Προβλέπεται φυλάκιση έως 2 έτη για όποιον κακόβουλα καθυβρίζει τον Θεό και όποιος δημόσια και κακόβουλα καθυβρίζει την ορθόδοξη εκκλησία ή θρησκεία ανεκτή στην Ελλάδα. Με αυτόν τον τρόπο θεραπεύουμε τα πάντα και δημιουργούμε τις συνθήκες, ώστε φαινόμενα που αποτέλεσαν κορυφαία σημεία της επικαιρότητας το τελευταίο διάστημα να αντιμετωπίζονται με τον συγκεκριμένο τρόπο».</i>
      </p>
      <p>
        <b>Οι τροποποιήσεις που περιλαμβάνει το αρχικό σχεδίου νόμου που ανακοίνωσε ο Κώστας Τσιάρας:</b>
      </p>
      <p>-Αυστηροποιείται το πλαίσιο τιμώρισης του βιασμού (άρθρο 336 του ΠΚ που αφορά και στο βιασμό ανηλίκων). Προβλεπόταν κάθειρξη 5 έως 15 έτη τιμώρησης και έγινε κάθειρξη τουλάχιστον 10 ετών. Επίσης, εάν ο βιασμός έγινε από 2 ή περισσότερους δράστες που ενεργούσαν από κοινού, αντί για 10, 15 έτη τιμώρισης, η ποινή μεταβλήθηκε σε ισόβια ή πρόσκαιρη κάθειρξη 10, 15 χρόνια.</p>
      <p>-Αυστηροποίηση του πλαισίου τιμώρισης της διακίνησης μεταναστών. Ήδη, ο νόμος προέβλεπε αυστηρή ποινή. Τώρα αυξάνονται τα πρόστιμα και οι ποινές. Η ποινή και τα πρόστιμα που επιβάλλονται είναι για κάθε μεταφερόμενο άτομο.</p>
      <p>-Αναφορικά με την κλοπή από δύο ή περισσότερους, απαλείφεται, από το συζητούμενο σχέδιο νόμου, η διάρρηξη και πλέον εάν η κλοπή τελέστηκε από δύο ή περισσότερους που είχαν οργανωθεί για την τέλεση κλοπών, τιμωρείται με κάθειρξη έως 10 έτη και χρηματική ποινή.</p>
      <p>-Τροποποιείται το άρθρο 79 του Ποινικού Κώδικα, παράγραφος 7, έτσι ώστε στην απόφαση να αναφέρονται ρητά οι λόγοι που δικαιολογούν την κρίση του δικαστηρίου για την επιμέτρηση της ποινής που επέβαλε.</p>
      <p>«<i>Στο προηγούμενο καθεστώς για την επιμέτρηση της ποινής χρειαζόταν ειδική και εμπεριστατωμένη αιτιολογία, πράγμα που θα οδηγούσε σε σωρεία αναιρέσεων. Δεν χρειάζεται πλέον φλυαρίες στην απόφαση, και όπως όλα τα χρόνια είχε αιτιολογία η απόφαση, έτσι θα έχει και τώρα. Το ζήτησε η Ένωση Εισαγγελέων, το ζήτησαν οι δικαστές»,</i> δήλωσε ο Υπουργός.</p>
      <p>
        <b>Δες ακόμα: <a href="https://www.neolaia.gr/2019/11/12/siglitos-emp-gia-episodia-ekso-apo-tin-asoee/">Σύγκλητος ΕΜΠ για επεισόδια έξω από την ΑΣΟΕΕ: «Τεράστια ανησυχία» ενόψει εορτασμών της 17 Νοέμβρη</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/kakokairia-viktoria-o-kallianos-proeidopoiei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/12/black-friday-2019-giati-onomastike-mauri-paraskevi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/pote-kleinoun-ta-sxoleia-gia-ta-hristougenna-2019/"/>
        <a href="https://neolaia.gr/2019/11/12/eutixia-deite-to-neo-trailer-tis-megaliteris-ellinikis-kinimatografikis-paragogis-tou-2019/"/>
        <a href="https://neolaia.gr/neo/kinimatografos"/>
        <a href="https://neolaia.gr/2019/11/12/gntm-2-h-xthesini-dokimasia-trelane-to-twitter/"/>
      </related>
    </article>
  </body>
</html>