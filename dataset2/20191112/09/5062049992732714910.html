<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10675--denni-menu-12-11-2019-v-helsinkach-hraji-tri-cesi-safranek-favoritem-v-italii"/>
    <meta property="og:site_name" content="Tenisový svět"/>
    <meta property="article:published_time" content="2019-11-12T09:45:00+00:00"/>
    <meta property="og:title" content="Denní menu, 12.11.2019: V Helsinkách hrají tři Češi, Šafránek favoritem v Itálii"/>
    <meta property="og:description" content="Hned trojice českých tenistů vstoupí v úterý do hlavní soutěže challengeru ve finských Helinskách. O postup do druhého kola zabojují Vít Kopřiva, Michael Vrbenský a veterán Jaroslav Pospíšil, který v pondělí úspěšně zvládl kvalifikaci. Na jihu Evropy v Itálii nastoupí Václav Šafránek, který vyzve domácího zástupce. V Milovicích pokračuje další halový turnaj kategorie futures."/>
  </head>
  <body>
    <article>
      <h1>Denní menu, 12.11.2019: V Helsinkách hrají tři Češi, Šafránek favoritem v Itálii</h1>
      <address>
        <time datetime="2019-11-12T09:45:00+00:00">12 Nov 2019, 09:45</time>
      </address>
      <p>
        <b>Hned trojice českých tenistů vstoupí v úterý do hlavní soutěže challengeru ve finských Helinskách. O postup do druhého kola zabojují Vít Kopřiva, Michael Vrbenský a veterán Jaroslav Pospíšil, který v pondělí úspěšně zvládl kvalifikaci. Na jihu Evropy v Itálii nastoupí Václav Šafránek, který vyzve domácího zástupce. V Milovicích pokračuje další halový turnaj kategorie futures.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>SVRČINU A SINIAKOVA ČEKÁ V MILOVICÍCH PRVNÍ KOLO, VRCHOLÍ KVALIFIKACE:</b> Halový turnaj v Milovicích má na programu druhý hrací den. O šanci na postup do hlavní soutěže zabojuje ve finálovém kole kvalifikace pět českých tenistů včetně zkušeného Petra Michneva. V odpoledních hodinách odstartuje hlavní soutěž dvouhry i za účasti dvou mladých domácích nadějí – sedmnáctiletého Dalibora Svrčiny a šestnáctiletého Daniela Siniakova. Do čtyřhry v úterý zasáhne třináct českých hráčů. <br/>Více se turnaji věnujeme <a href="https://www.tenisovysvet.cz/article/detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">12:00</td>
          <td><b>VRBENSKÉHO ČEKÁ BÝVALÝ 25. HRÁČ SVĚTOVÉHO ŽEBŘÍČKU: </b>Michael Vrbenský startuje popáté v této sezoně na challengeru. Devatenáctiletý tenista zkouší štěstí ve finských Helsinkách, kde se dostal do hlavní soutěže. Los přisoudil českému hráči hned pro první kolo těžkého soupeře. Vítěz tří letošních turnajů z okruhu ITF vyzve bývalého 25. hráče světového žebříčku Němce Mischu Zvereva, staršího bratra Alexandera Zvereva. Podaří se Vrbenskému zaskočit favorita? – <i>Mischa Zverev (GER, 292.) x Michael Vrbenský (449.) – vzájemná bilance 0:0</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">11:30</td>
          <td><b>ŠAFRÁNKA ČEKÁ DOMÁCÍ KVALIFIKANT: </b>Jediným českým tenistou v hlavní soutěži challengeru v Ortisei je Václav Šafránek. Pětadvacetiletého tenistu čeká v úterý zápas prvního kola, když vyzve domácího úspěšného kvalifikanta Francesca Fortiho. Šafránek bude v souboji s italským tenistou mírným favoritem. Vítěz tohoto střetnutí narazí v dalším zápase na Rakušana Sebastiana Ofnera. – <i>Francesco Forti (ITA, 478.) x Václav Šafránek (340.) – vzájemná bilance 0:0</i></td>
        </tr>
      </table>
      <h3>Češi v akci</h3>
      <h4>Challenger Tour</h4>
      <p><b>Tali Open, Helsinky (muži, FIN, 46 600 EUR, tvrdý povrch – hala)</b><br/><u>1. kolo dvouhry</u><br/>12:00 Geoffrey Blancaneaux (FRA, 328.) – VÍT KOPŘIVA (343.)12:00<br/>12:00 Mischa Zverev (GER, 292.) – MICHAEL VRBENSKÝ (449.)<br/>15:00 JAROSLAV POSPÍŠIL (542.) [Q] – Igor Sijsling (NED, 335.)</p>
      <p><u>1. kolo čtyřhry</u><br/>16:30 KOPŘIVA, VRBENSKÝ – Durasovič (NOR), POLJAK</p>
      <p><b>Sparkasse Challenger, Ortisei (muži, ITA, 46 600 EUR, tvrdý povrch – hala)</b><br/><u>1. kolo dvouhry<br/></u>11:30 Francesco Forti (ITA, 478.) [Q] – VÁCLAV ŠAFRÁNEK (340.)</p>
      <h4>ITF World Tennis Tour</h4>
      <p><b>Milovice Indoor Open 2019 (muži, CZE, 15 000 USD, tvrdý povrch – hala)<br/></b><u>Finále kvalifikace</u><br/>10:00 PETR MICHNEV (898.) – YVO PANÁK (1398.)<br/>10:00 Jegor Novikov (RUS, -) – ANTONÍN ŠTĚPÁNEK (1355.)<br/>11:30 Piotr Grynkowski (POL, 1177.) – JIŘÍ BARNÁT (1538.)<br/>13:00 Pavel Šumejko (UKR, 1118.) – DANIEL PÁTÝ (1486.)</p>
      <p><u>1. kolo dvouhry</u><br/>13:00 DANIEL SINIAKOV (-) [WC] – Jakob Aichhorn (AUT, 946.)<br/>14:30 DALIBOR SVRČINA (1082.) – Ilja Beloborodko (UKR, 1533.)</p>
      <p><u>1. kolo čtyřhry</u><br/>16:00 MICHNEV, PAULSON – F.Nincevič, L.Nincevič (oba CRO)<br/>16:00 JENÍČEK, PECÁK – DUDA, HÁJEK [4]<br/>16:00 Aichhorn, Glöcker (oba AUT) – KRSTEV, STANĚK [2]<br/>17:30 LANGMAJER, LUSTIG [WC] – JIROUŠEK, KRUMICH</p>
      <p>Více se turnaji věnujeme <a href="https://www.tenisovysvet.cz/article/detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi">v samostatném článku</a>.</p>
      <p><b>Magic Tours, <b>Monastir (ženy, TUN, 15 000 USD, tvrdý povrch)</b></b><br/><u>1. kolo čtyřhry</u><br/>11:30 Mintegiová Del Olmová, Monnetová (ESP/FRA) – HRABALOVÁ, TOMANOVÁ</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>1. kolo čtyřhry<br/></u>11:30 MARKOVÁ, Radisičová (SLO) [1] – Kostenkovová, Sarioglanovová (UKR/TUR)<br/>13:30 Bejenaruová (ROU), ŠEVČÍKOVÁ – Anilová, Vangelovová (TUR/BUL)</p>
      <p><b>Soho Square Egypt (ženy, EGY, 15 000 USD, tvrdý povrch)</b><br/><u>1. kolo čtyřhry</u><br/>14:00 PŘÁDOVÁ, Zawadzká (POL) – Šušarinovová, Suchotinovová (obě RUS)</p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>