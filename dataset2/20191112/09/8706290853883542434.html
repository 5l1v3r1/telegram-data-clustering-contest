<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683705/tzanakopoulos-gia-proanakritiki-eimaste-meli-tis-epitropis-den-ec"/>
    <meta property="og:site_name" content="enikos.gr"/>
    <meta property="article:published_time" content="2019-11-12T09:52:00+00:00"/>
    <meta property="og:title" content="Τζανακόπουλος για Προανακριτική: Είμαστε μέλη της επιτροπής, δεν έχουμε αντικατασταθεί"/>
    <meta property="og:description" content="Ανοιχτά όλα τα ενδεχόμενα άφησε ο Δημήτρης Τζανακόπουλος όσον αφορά στην παρουσία του..."/>
  </head>
  <body>
    <article>
      <h1>Τζανακόπουλος για Προανακριτική: Είμαστε μέλη της επιτροπής, δεν έχουμε αντικατασταθεί</h1>
      <address>
        <time datetime="2019-11-12T09:52:00+00:00">12 Nov 2019, 09:52</time>
      </address>
      <p>Ανοιχτά όλα τα ενδεχόμενα άφησε ο <a href="http://www.enikos.gr/politics/683228/i-apantisi-tou-georgiadi-ston-polaki">Δημήτρης Τζανακόπουλος</a> όσον αφορά στην παρουσία του ιδίου και του κ. Πολάκη στην Προανακριτική Επιτροπή το απόγευμα μιλώντας στον Σκάι.</p>
      <p>«Το ζητούμενο για εμάς είναι πρώτον η υπεράσπιση της συνταγματικής νομιμότητας -η απόφαση εξαίρεσης μας είναι ανυπόστατη και δεν υφίσταται καν στο νομικό συμπάν- και δεύτερον δεν πρέπει να δοθεί απολύτως πρόσχημα στη ΝΔ ώστε να συνεχίσει να παρακωλύει και να εμποδίσει τη λειτουργία της Επιτροπής... Σταθμίζοντας αυτές τις δυο αρχές, στη βάση των όποιων πορευτήκαμε και τις προηγούμενες εβδομάδες θα καθορίσουμε τη στάση μας» ανέφερε πάντως.</p>
      <p>«Είμαστε μέλη της Επιτροπής, δεν έχουμε αντικατασταθεί από τον πρόεδρό μας, και θα επιλέγουμε εμείς τον τρόπο που θα εκπροσωπούμε την ΚΟ του ΣΥΡΙΖΑ στην Προανακριτική διευκρίνισε ο βουλευτής του ΣΥΡΙΖΑ. Ο κ. Φρουζής (πρώην επικεφαλής της Novartis Hellas) έπρεπε να είχε καταθέσει τρεις εβδομάδες πριν, αλλά δεν έγινε με ευθύνη της ΝΔ δήλωσε ο βουλευτής του ΣΥΡΙΖΑ.</p>
      <p>Σύμφωνα με τον κ. Τζανακόπουλο, το αίτημα εξαίρεσης του κ. Παπαγγελόπουλου είναι ότι, ανεξαρτήτως της νομικής άποψης του ΣΥΡΙΖΑ, η ΝΔ είχε συγκεκριμένο σκεπτικό στη βάση του οποίου εξαίρεσε τον ίδιο και τον κ. Πολάκη, και με βάση το σκεπτικό αυτό θα πρέπει να εξαιρεθούν και άλλα τέσσερα, πέντε, οχτώ ή 15 μέλη της ΝΔ.</p>
      <p>«Δεν έχουμε κληθεί ως μάρτυρες. Ας κληθούμε πρώτα και θα απαντήσω μετά» πρόσθεσε ερωτηθείς αν θα προσέλθει ως μάρτυρας στην Προανακριτική.</p>
      <p>«Η ΝΔ επιλεγεί αντί να προχωρήσει την έρευνα και για να μην οδηγηθεί σε φιάσκο επειδή ξέρει ότι δεν υπάρχει στοιχειό περί σκευωρίας να φτιάξει επικοινωνιακές κατασκευές για να κάνει αντιπερισπασμούς» σχολίασε ο Δημήτρης Τζανακόπουλος.</p>
      <p>Απαντώντας στη δήλωση του υπουργού Ανάπτυξης Άδωνι Γεωργιάδη ότι ο ίδιος και ο κ. Πολάκης χρησιμοποιούν φασιστικές πρακτικές απάντησε ότι «αν κάποιος έχει επαφή σχέση συναγελάζεται με ακροδεξιούς έχει υπάρξει και παραμένει ακροδεξιός και ιδεολογικά συγγενής με τη ΝΔ είναι ο κ. Γεωργιάδης».</p>
      <p>Πηγή: skai.gr</p>
      <related>
        <h4>σχετικά άρθρα</h4>
        <a href="http://www.enikos.gr/politics/683646/papangelopoulos-na-exairethoun-apo-tin-proanakritiki-vouleftes-ti%0A%20%20%20%20%0A"/>
        <a href="http://www.enikos.gr/politics/683540/syriza-gia-novartis-sto-archeio-to-skelos-gia-ton-samara-ochi-log%0A%20%20%20%20%0A"/>
        <a href="http://www.enikos.gr/politics/683554/papangelopoulos-apechthanomai-tin-prodosia-sichainomai-tous-prodo%0A%20%20%20%20%0A"/>
        <a href="http://www.enikos.gr/politics/683524/katrougkalos-ston-realfm-978-apenanti-stin-tromokratia-olo-to-pol%0A%20%20%20%20%0A"/>
        <a href="http://www.enikos.gr/politics/683518/o-andreas-loverdos-ston-realfm-978-gia-to-protoselido-tis-realnew%0A%20%20%20%20%0A"/>
        <a href="http://www.enikos.gr/politics/683503/salmas-ston-realfm-978-i-anakoinosi-tis-enosis-eisangeleon-me-kal%0A%20%20%20%20%0A"/>
        <a href="http://www.enikos.gr/politics/683340/mitsotakis-to-yperpleonasma-tha-axiopoiithei-stochevmena-gia-tous%0A%20%20%20%20%0A"/>
        <a href="http://www.enikos.gr/politics/683228/i-apantisi-tou-georgiadi-ston-polaki%0A%20%20%20%20%0A"/>
        <a href="http://www.enikos.gr/politics/683216/papangelopoulos-raspoutin-telos-erchetai-i-epochi-tis-messalinas%0A%20%20%20%20%0A"/>
      </related>
    </article>
  </body>
</html>