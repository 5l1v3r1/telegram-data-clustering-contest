<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596910/epixeirisi-ykanmmad-sti-lefkosia-pente-syllipseis-gia-ekstasi-kai-kannavi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T09:15:00+00:00"/>
    <meta property="og:title" content="Επιχείρηση ΥΚΑΝ-ΜΜΑΔ στη Λευκωσία – Πέντε συλλήψεις για έκσταση και κάνναβη"/>
    <meta property="og:description" content="Στη σύλληψη πέντε προσώπων προχώρησε χθες η Αστυνομία, στο πλαίσιο διερεύνησης υπόθεσης που αφορά παράνομη κατοχή ναρκωτικών.   Σε αστυνομική..."/>
  </head>
  <body>
    <article>
      <h1>Επιχείρηση ΥΚΑΝ-ΜΜΑΔ στη Λευκωσία – Πέντε συλλήψεις για έκσταση και κάνναβη</h1>
      <address><time datetime="2019-11-12T09:15:00+00:00">12 Nov 2019, 09:15</time> by <a rel="author">SigmaLive</a></address>
      <p>Στη σύλληψη πέντε προσώπων προχώρησε χθες η Αστυνομία, στο πλαίσιο διερεύνησης υπόθεσης που αφορά παράνομη κατοχή ναρκωτικών.</p>
      <p>Σε αστυνομική ανακοίνωση αναφέρεται ότι κατά τη διάρκεια συντονισμένης έρευνας που έγινε χθες το απόγευμα από μέλη της ΥΚΑΝ και της ΜΜΑΔ σε περιοχή της Λευκωσίας, εντοπίστηκαν πέντε πρόσωπα, τα οποία είχαν στην κατοχή τους ναρκωτικά.</p>
      <p>Στην κατοχή 22χρονου εντοπίστηκε ποσότητα κάνναβης βάρους 29 γραμμαρίων, στην κατοχή δεύτερου 22χρονου εντοπίστηκαν 28 γραμμάρια κάνναβης και 995 ευρώ, ενώ στην κατοχή δύο 20χρονων και ενός 25χρονου, εντοπίστηκαν συνολικά 1,5 γραμμάριο κάνναβης, 7 δισκία πιθανόν έκσταση και 0,1 γραμμάριο κοκαΐνης.</p>
      <p>Οι δύο 20χρονοι και ο 25χρονος απολύθηκαν ενώ οι δύο 22χρονοι τέθηκαν υπό κράτηση.</p>
    </article>
  </body>
</html>