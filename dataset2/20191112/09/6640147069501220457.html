<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-fallen-order-gratis-ea-access/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T09:27:00+00:00"/>
    <meta property="og:title" content="Star Wars Jedi Fallen Order: niente prova gratis su EA Access, il rischio spoiler è troppo alto"/>
    <meta property="og:description" content="Star Wars Jedi Fallen Order non sarà testabile con la prova gratuita di EA Access perché il rischio spoiler è troppo alto: EA si fa perdonare, però."/>
  </head>
  <body>
    <article>
      <h1>Star Wars Jedi Fallen Order: niente prova gratis su EA Access, il rischio spoiler è troppo alto</h1>
      <address><time datetime="2019-11-12T09:27:00+00:00">12 Nov 2019, 09:27</time> by <a rel="author">Nicola Armondi</a></address>
      <p><b>Star Wars Jedi Fallen Order</b> sarà rilasciato a breve e, in qualità di gioco di Electronic Arts, fa parte del pacchetto di EA Access. Di norma, gli abbonati hanno <b>accesso alla prova gratis</b>, così da decidere se acquistare il titolo solo dopo averlo testato in prima persona: l’opera di Respawn Entertainment, però, non ha questa possibilità inclusa. Perché?</p>
      <p>Electronic Arts spiega di averla disabilitata poiché <b>il rischio spoiler è troppo alto</b>. Star Wars Jedi Fallen Order, dopotutto, è un gioco che punta molto sulla componente narrativa e la prova a tempo è stata pensata per i giochi online, tipici di EA. Fortunatamente l’editore ha deciso di farsi perdonare con una serie di bonus sostitutivi, ovvero uno sconto del 10% e alcuni elementi cosmetici dedicati alla nave e al drone.</p>
      <figure>
        <img src="https://www.tomshw.it/images/images/2019/06/star-wars-jedi-fallen-order-36695.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-lite-esclusive/">Nintendo Switch Lite avrà esclusive? Ecco la risposta ufficiale del Presidente</a></p>
      <p>I suddetti bonus sono disponibili per tutti i tipi di sottoscrizioni ad EA Access, sia mensile che annuale. EA Access è disponibile su PlayStation 4 e Xbox One, mentre su PC è disponibile Origin Access, che ha una lista di giochi più ampia.</p>
      <p>Star Wars Jedi Fallen Order è certamente un gioco molto interessante. Ieri, inoltre, abbiamo avuto modo di scoprire la <b>lista completa dei trofei in italiano</b>: ovviamente controllandoli c’è un grandissimo rischio spoiler, ma ci permettono di farci un’idea di quello che ci attende; potete trovare la lista <a href="http://www.tomshw.it/videogioco/star-wars-jedi-fallen-order-lista-trofei-completa/">a questo indirizzo</a>. Vi ricordiamo inoltre che attualmente è già possibile fare il pre-load su Origin.</p>
      <p>Se invece preferite gli sparatutto agli action adventure, allora sarete interessati al lavoro del modder italiano MassiHancer, che <a href="http://www.tomshw.it/videogioco/star-wars-battlefront-mandalorian/">ispirandosi a The Mandalorian</a>, nuova serie live action di Disney +, ha creato una mod grafica per <a href="https://toms.it/zn35s">Star Wars Battlefront</a> di DICE.</p>
      <blockquote>Potete prenotare la vostra copia di Star Wars Jedi Fallen Order su Amazon a <a href="https://toms.it/9mWET">questo indirizzo</a>.</blockquote>
    </article>
  </body>
</html>