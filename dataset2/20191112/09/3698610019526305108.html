<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/golovi-pravlinnya-rayffayzen-banku-ogolosili-pidozru-i-vidpustili-leschenko-329308_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T09:25:00+00:00"/>
    <meta property="og:title" content="Голові правління &quot;Райффайзен Банку&quot; оголосили підозру і відпустили — Лещенко"/>
    <meta property="og:description" content="Сьогодні Олександру Писаруку мають обрати запобіжний захід."/>
  </head>
  <body>
    <article>
      <h1>Голові правління "Райффайзен Банку" оголосили підозру і відпустили — Лещенко</h1>
      <h2>Сьогодні Олександру Писаруку мають обрати запобіжний захід.</h2>
      <address>
        <time datetime="2019-11-12T09:25:00+00:00">12 Nov 2019, 09:25</time>
      </address>
      <p>Главі правління "Райффайзен Банк"<b><a href="https://dt.ua/ECONOMICS/soratnik-gontaryevoyi-yde-z-nbu-193607_.html"> Олександру Писаруку</a></b>, затриманому напередодні, оголосили про підозру у розтраті або привласненні чужого майна в особливо великих розмірах, повідомив в Telegram Сергій Лещенко. Після цього Писарука відпустили.</p>
      <p>"Затриманого НАБУ голову правління Райффайзен Банку Аваль Олександра Писарука відпустили в ніч з понеділка на вівторок після оголошення підозри. У вівторок Писаруку буде обрано запобіжний захід Вищим антикорупційним судом. Писаруку інкримінують частину 5 статті 191 Кримінального кодексу (привласнення або розтрата чужого майна в особливо великих розмірах або організованою групою)", - повідомив Лещенко.</p>
      <p>Олександр Писарук обіймав посаду першого заступника голови Національного банку України з липня 2014 року по грудень 2015 року. До цього, з жовтня 2010 року він був регіональним керівником ING Корпоративного банкінгу в Центральній і Східній Європі (Нідерланди).</p>
      <p>Напередодні Співробітники Національного антикорупційного бюро прийшли в "Райффайзен Банк", щоб <b><a href="https://dt.ua/UKRAINE/nabu-priyshlo-v-rayffayzen-bank-zmi-329280_.html">затримати голову правління Олександра Писарука</a></b>.</p>
      <p>Згодом у НАБУ заявили, що всього затримано сімох осіб за підозрою в заволодінні 1,2 млрд. грн. стабілізаційного кредиту, наданого Національним банком України, у 2014 році ПАТ "Віейбі Банк". Мова йде про колишніх і діючих посадових осіб Національного банку України, ПАТ "Віейбі Банк" та приватних компаній, пов'язаних з кінцевими бенефіціарами "Віейбі Банку".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>