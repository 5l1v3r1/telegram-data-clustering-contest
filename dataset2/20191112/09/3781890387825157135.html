<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741290"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T09:06:00+00:00"/>
    <meta property="og:title" content="'โสรัจจะ'เตือน63มหาวิปโยค ศก.พัง-ยุบสภา-ปฏิวัติใหญ่"/>
    <meta property="og:description" content="'โสรัจจะ'เตือนปี63 มหาวิปโยค ย้ำเป็นปีเผาจริงอย่าประมาท เจอมรสุมเศรษฐกิจ ระบบการเงินเป็นอัมพาต ต้องกู้ไอเอ็มเอฟ ม็อบเต็มเมือง กลางปียุบสภา -ปฏิวัติครั้งใหญ่”"/>
  </head>
  <body>
    <article>
      <h1>'โสรัจจะ'เตือน63มหาวิปโยค ศก.พัง-ยุบสภา-ปฏิวัติใหญ่</h1>
      <address>
        <time datetime="2019-11-12T09:06:00+00:00">12 Nov 2019, 09:06</time>
      </address>
      <p>
        <b>"โสรัจจะ"เตือนปี63 มหาวิปโยค ย้ำเป็นปีเผาจริงอย่าประมาท เจอมรสุมเศรษฐกิจ ระบบการเงินเป็นอัมพาต ต้องกู้ไอเอ็มเอฟ ม็อบเต็มเมือง กลางปียุบสภา -ปฏิวัติครั้งใหญ่”</b>
      </p>
      <p>เมื่อวันที่12 พ.ย. นายโสรัจจะ นวลอยู่ หมอดูชื่อดังฉายานอสตราดามุสเมืองไทย กล่าวทำนายดวงเมืองว่าอิทธิพลจากดวงดาวใหญ่ๆส่งผลจากเดือนนี้ไปถึงปีหน้า จัดเป็นปีมหาวิปโยค จากดาวมฤตยูที่เข้าทับดวงเมืองจนถึงปี65 ซึ่งดาวมฤตยูเคยทับดวงเมืองเมื่อ84ปีที่ผ่านมา ได้ทำให้เกิดการเปลี่ยนแปลงครั้งใหญ่มาแล้ว แต่ปีนี้และปีหน้า จะเกิดการเปลี่ยนแปลงรุนแรงยิ่งกว่า ด้วยมีอิทธิพลของดาวเสาร์ ดาวราหู ทำมุมหักศอกกับดวงเมือง เกิดมีความขัดแย้งหนักมากทุกด้าน เกิดม็อบใหญ่ๆทั่วเมือง มาจากปัญหาเศรษฐกิจตกหนักสาหัสกว่าปี2540 โดยเฉพาะดาวเสาร์ กับดาวมฤตยู ตั้งฉากกันเมื่อไหร่ เผอิญมีดาวราหู มาซ้ำดวงประเทศไม่เคยเป็นอย่างนี้เมื่อ84ปีก่อนไม่หนักขนาดนี้<br/><br/>ทั้งปัญหาเศรษฐกิจและการคอร์รัปชั่น ปีหน้าหนักสุดๆ เหมือนเป็นปีอะไรที่ไม่เหมือนบ้านเมืองเราเมื่อก่อน เหมือนมีอะไรเข้ามาสิงสู่ เกิดการเคลื่อนไหว ทางการเมืองเปลี่ยนแปลงครั้งใหญ่ มาจากปัญหาเศรษฐกิจไปไม่ไหว มีม็อบมวลชนออกมากันเต็มเมือง ซี่งเกิดการเคลื่อนตัวของดวงดาว เป็นแผนที่ของทุกชีวิต ยากที่จะเปลี่ยนได้ ดาวเสาร์ส่งผลปัญหาเศรษฐกิจแก้อย่างไรยิ่งตัน อิทธิพล ดาวเสาร์เคลื่อนไม่ปกติ ประกอบกับดาวเสาร์ ตั้งฉากกับดาวมฤตยู ในภพเรือนที่10 ของดวงเมือง ส่งผลเรื่องบ้านเมือง ความอยู่รอด มีดาวราหู มาภพที่3เล็งดาวพฤหัส เกี่ยวกับผู้ใหญ่ ทำอะไร ผิดพลาดไม่ตรงเป้า ต้องกู้ไอเอ็มเอฟ เริ่มเข้ามาปีนี้ หรือต้นปีหน้า<br/><br/>“แรงมากด้านเศรษฐกิจชัดมาก จะเห็นปัญหาหนักๆจากเตือนนี้ไปถึงปีหน้าด้วย เกิดอะไรขึ้นมาทำ เหมือนไม่ได้ทำ ระบบการเงินเป็นอัมพาต ขอเตือนทุกฝ่ายอย่าประมาท ถ้าเศรษฐกิจเราพังทุกย่อมหญ้าไปหมด นายทุน กลุ่มใหญ่ตกไปหายไป หนี้สินต่างประเทศเยอะมาก การต่อรองต่างๆแทบไม่มีผล เป็นปีมหาวิปโยค ผู้คนตกงานมากมาย โรงงานปิดตัว ทุนใหญ่ล้ม เป็นปีเผาจริง ที่ออกมาบอกว่าตัวเลขต่างๆดี จะได้เห็นของจริงปีหน้า ส่งผลการเมืองเปลี่ยนแปลงพลิกโฉมช่วงกลางปีเป็นต้นไป อาจยุบสภา หรือเกิดการปฏิวัติครั้งใหญ่กว่าทุกครั้งที่ผ่านมา ทุกคนไม่ควรประมาท มีสติ ทำสมาธิ หมั่นทำบุญบริจาคช่วยชีวิตผู้อื่น และทำด้วยใจที่เป็นกุศลจริงๆ จะช่วยทำให้ตั้งรับกับภาวะบ้านเมือง ก่อนหน้านี้ตนเตือนมาตลอดว่าจะเกิดเหตุการณ์กลียุค กว่าทุกครั้ง อีกทั้งดวงดาวส่งผลให้เกิดภัยพิบัติร้ายแรงเกิดสลับกันตลอดปี แผ่นดินไหว สึนามิ ภัยแล้งยาวนาน ปลายปีหน้าจะหนาวมากถึงขั้นคนเจ็บป่วยจำนวนมาก ยังมีน้ำท่วมใหญ่ตามมาด้วย”นายโสรัจจะ กล่าว<br/><br/>นายโสรัจจะ กล่าวว่าภัยแล้งปีหน้า จะยาวนาวมากที่สุดอย่างที่ไม่เคยเป็นมาก่อน น้ำในเขื่อนต่างๆแห้งเหือดหาย เพราะฝนปีหน้าหายไป ตามฤดูกาลไม่มี ฝนหายไปเกือบทั้งปี ต้องแบ่งปันน้ำกินใช้ พืชผลการเกษตรเสียหาย กระทบมาก ไปถึงเรื่องข้าว ผลไม้ <br/><br/>นายโสรัจจะ กล่าวถึงการย้ายเมืองหลวงจากกรุงเทพฯว่ากรุงเทพยังเป็นเมืองหลวง ไปอีกยาวนานและในอนาคตจะสวยงามที่สุดในโลกไปตลอด หากคิดจะย้าย จะมีเหตุเกิดขึ้นก่อน เป็นเรื่องของทำดวงเมืองให้กรุงเทพ เป็นเมืองหลวง อยู่ตลอดไป และเมืองที่ยิ่งใหญ่ ซึ่งดวงเมืองประเทศไทยจะผ่านช่วงฝันร้าย ช่วงปลายปี65 จากนั้นจะรุ่งเรืองกลายเป็นมหาอำนาจได้ ค้นพบทรัพยากรมีค่ามหาศาลเช่นทองคำขาว แหล่งน้ำมันจำนวนมากใต้แผ่นดินไทย.<br/><br/><br/> </p>
    </article>
  </body>
</html>