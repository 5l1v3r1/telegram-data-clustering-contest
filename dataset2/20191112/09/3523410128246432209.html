<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639545/%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D9%85%D8%A7%DA%A9%D8%B1%D9%88%D9%86-%D8%A8%D8%A7-%D8%AA%D8%B1%D8%A7%D9%85%D9%BE-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D9%88-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T09:26:00+00:00"/>
    <meta property="og:title" content="تماس تلفنی ماکرون با ترامپ درباره ایران و سوریه"/>
    <meta property="og:description" content="رئیس‌جمهور فرانسه از تماس تلفنی بسیار خوب با همتای آمریکایی خود درباره ایران خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639545/%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D9%85%D8%A7%DA%A9%D8%B1%D9%88%D9%86-%D8%A8%D8%A7-%D8%AA%D8%B1%D8%A7%D9%85%D9%BE-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D9%88-%D8%B3%D9%88%D8%B1%DB%8C%D9%87">تماس تلفنی ماکرون با ترامپ درباره ایران و سوریه</a>
      </h1>
      <h2>رئیس‌جمهور فرانسه از تماس تلفنی بسیار خوب با همتای آمریکایی خود درباره ایران خبر داد.</h2>
      <address><time datetime="2019-11-12T09:26:00+00:00">12 Nov 2019, 09:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «امانوئل ماکرون» رئیس‌جمهور فرانسه بامداد سه‌شنبه در صفحه توئیتر شخصی خود نوشت با همتای آمریکایی خود درباره پاره‌ای از مسائل از جمله ایران گفت‌وگو کرده است.</p>
      <p>ماکرون درباره تماس تلفنی خود با «دونالد ترامپ» رئیس‌جمهور ایالات متحده توضیح داد: «تماس فوق‌العاده‌ای با ترامپ درباره ایران، سوریه و ناتو داشتم. همگرایی‌های بسیاری مورد تاکید قرار گرفتند و ما پیش از نشست ناتو در لندن با هم دیدار خواهیم کرد».</p>
      <figure>
        <img src="https://www.bultannews.com/files/fa/news/1398/8/21/1195534_960.png"/>
      </figure>
      <p>این تماس تلفنی در حالی انجام شده که ماکرون طی روزهای اخیر اظهارنظرهای جنجالی درباره ایران و سازمان پیمان همکاری شمالی (ناتو) به زبان آورده است.</p>
      <p>وی هفته قبل طی سخنرانی در سفارتخانه فرانسه در پکن، ضمن متهم کردن تهران را به خروج از توافق هسته‌ای، گفت باید ایران را برای بازگشت به محدودیت‌های توافق هسته‌ای تحت فشار قرار داد.</p>
      <p>رئیس‌جمهور فرانسه همچنین در مصاحبه‌ای با نشریه «اکونومیست»، عدم هماهنگی میان آمریکا و اروپا در ناتو و رویکرد یکجانبه ترکیه در سوریه را به‌عنوان نشانه‌های نابسامانی در این سازمان دانسته و تاکید کرد که ناتو دچار مرگ مغزی شده است.</p>
    </article>
  </body>
</html>