<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621085/%DA%86%D8%B1%D8%A7-%D8%AE%D9%88%D8%AF%D8%B1%D9%88-%D8%A7%D8%B1%D8%B2%D8%A7%D9%86-%D9%86%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T09:19:00+00:00"/>
    <meta property="og:title" content="چرا خودرو ارزان نمی‌شود؟"/>
    <meta property="og:description" content="رئیس انجمن قطعه‌سازان خودرو و نیرو محرکه استان کرمانشاه معتقد است، از آنجایی‌که در گذشته افزایش قیمت خودرو متناسب با افزایش قیمت در سایر بازارهای اقتصادی نبوده، هم اکنون نیز با کاهش قیمت‌ها نمی‌توان انتظار چندانی برای ارزانی خودرو داشت."/>
  </head>
  <body>
    <article>
      <h1>چرا خودرو ارزان نمی‌شود؟</h1>
      <address>
        <time datetime="2019-11-12T09:19:00+00:00">12 Nov 2019, 09:19</time>
      </address>
      <p>
        <i>رئیس انجمن قطعه‌سازان خودرو و نیرو محرکه استان کرمانشاه معتقد است، از آنجایی‌که در گذشته افزایش قیمت خودرو متناسب با افزایش قیمت در سایر بازارهای اقتصادی نبوده، هم اکنون نیز با کاهش قیمت‌ها نمی‌توان انتظار چندانی برای ارزانی خودرو داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بابک کریم‌خان در پاسخ به این پرسش که چرا با وجود کاهش قیمت دلار و سایر قیمت‌ها هنوز قیمت خودرو تغییری نکرده، افزود: در گذشته که افزایش قیمت در سایر بازارها را شاهد بودیم قیمت خودرو متناسب با سایر موارد بالا نرفت و اکنون نیز نمی‌توان انتظار داشت به اندازه سایر بازارهای اقتصادی کاهش قیمت در بازار خودرو را داشت.</p>
      <p>وی ادامه داد: از سوی دیگر خودروسازان در سال گذشته 35 هزار میلیارد تومان و در نیمه امسال هشت هزار میلیارد تومان زیان‌دهی داشتند و با چنین شرایطی نمی‌توانند قیمت‌ها را کاهش دهند.</p>
      <figure>
        <img src="https://aftabnews.ir/files/fa/news/1398/8/21/358434_824.jpg"/>
      </figure>
      <p>عضو هیات مدیره انجمن همگن قطعه سازان کشور با بیان اینکه قیمت کنونی خودروهای تولیدی خودروسازان نیز چندان مورد موافقت آنها نیست، یادآور شد: به دلیل اجباری که از سوی دولت برای خودروسازان وجود دارد، آنها مجبورند با وجود زیانی که می‌دهند قیمت‌ها را ثابت نگه دارند.</p>
      <p>کریم‌خان تاکید کرد: عامل دیگری که مانع کاهش قیمت خودرو می‌شود محدودیت عرضه آن است، زیرا به دلیل مشکلات مالی و بدهی که خودروسازان به قطعه‌سازی‌ها دارند، امکان تولید بیشتری وجود ندارد.</p>
      <p>وی اشاره‌ای هم به افزایش قیمت چند وقت اخیر قیمت خودرو داشت و اظهار کرد: دلیل این امر صحبت‌هایی بود که درباره توقف تولید چند مدل خودرو از جمله پراید و پژو 405 مطرح شد.</p>
      <p>رئیس انجمن قطعه‌سازان خودرو و نیرو محرکه استان کرمانشاه یادآور شد: با مباحثی که پیش آمده تقاضای مردم برای این خودروها بالا رفته و به گرانی آنها دامن زده است.</p>
      <p>کریم‌خان تاکید کرد: نباید فراموش کنیم این افزایش قیمت‌ها صرفا در بازار آزاد و عمدتا از سوی دلالان است و خودروسازان هیچ افزایشی را در قیمت‌ها اعمال نکرده‌اند.</p>
    </article>
  </body>
</html>