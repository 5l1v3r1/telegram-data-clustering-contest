<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/12/ayodhya-packed-with-devotees-karthika-pournami.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T09:11:00+00:00"/>
    <meta property="og:title" content="കാർത്തിക പൂർണിമ സ്നാനത്തിന് ആയിരങ്ങൾ; അതീവ സുരക്ഷയിൽ അയോധ്യ"/>
    <meta property="og:description" content="അയോധ്യ ∙ കാർത്തിക പൂർണിമ പുണ്യസ്നാനത്തിന് ആയിരങ്ങളെത്തി. അതീവ സുരക്ഷയിലാണു അയോധ്യ നഗരം. രാജ്യത്തിന്റെ വിവിധ ഭാഗങ്ങളിൽ നിന്നെത്തിയ ഭക്തർ സരയൂ നദിയിൽ.Ayodhya case. ayodhya case live. ayodhya case news. ayodhya case verdict. ayodhya mandir. Ayodhya news. Ayodhya Ram Mandir. ayodhya ram mandir verdict. ayodhya supreme court verdict. Ayodhya verdict. ayodhya verdict date. Babri Masjid. babri masjid ayodhya. CJI Ranjan Gogoi. NewsTracker. Ram Mandir. ram mandir live. Ram Mandir verdict. Ranjan Gogoi. live news. live updates. latest updates. latest news. live blog. highlights. live coverage. news online. ram mandir verdict date time. ram mandir verdict 911. ayodhya verdict date. ayodhya. അയോധ്യ.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>കാർത്തിക പൂർണിമ സ്നാനത്തിന് ആയിരങ്ങൾ; അതീവ സുരക്ഷയിൽ അയോധ്യ</h1>
      <address><time datetime="2019-11-12T09:11:00+00:00">12 Nov 2019, 09:11</time> by <a rel="author">മനോരമ ലേഖകൻ</a></address>
      <p>അയോധ്യ ∙ കാർത്തിക പൂർണിമ പുണ്യസ്നാനത്തിന് ആയിരങ്ങളെത്തി. അതീവ സുരക്ഷയിലാണു അയോധ്യ നഗരം. രാജ്യത്തിന്റെ വിവിധ ഭാഗങ്ങളിൽ നിന്നെത്തിയ ഭക്തർ സരയൂ നദിയിൽ സ്നാനത്തിനും പൂജാകർമങ്ങൾക്കും ശേഷം രാമജന്മഭൂമി കൂടി സന്ദർശിച്ചാണു മടങ്ങുന്നത്. സ്ഥിതിഗതികൾ ശാന്തമാണെന്നും തീർഥാടകർക്ക് എല്ലാ സൗകര്യങ്ങളും ഒരുക്കിയിട്ടുണ്ടെന്നും ജില്ലാ ഭരണകൂടം അറിയിച്ചു. ഇന്നു വൈകിട്ട് ഏഴു വരെയാണു കാർത്തിക പൂർണിമയുടെ മുഹൂർത്തം.</p>
      <p>ഫൈസാബാദിൽ ബസ് സർവീസുകൾ പുനരാരംഭിച്ചു. അയോധ്യ നഗരത്തിനുള്ളിൽ ഇപ്പോഴും സ്വകാര്യ വാഹന ഗതാഗതം മാത്രമേ അനുവദിക്കുന്നുള്ളൂ. അയോധ്യയിലെ ഭൂമി സംബന്ധിച്ച സുപ്രീംകോടതി വിധി വിലയിരുത്താൻ മുസ്‍ലിം പഴ്സനൽ ലോ ബോർഡ് അടുത്ത ഞായറാഴ്ച യോഗം ചേരും. പുനഃപരിശോധനാ ഹർജി സംബന്ധിച്ച തീരുമാനം അന്നുണ്ടാകും. യുപി സുന്നി വഖഫ് ബോർഡ് ജനറൽ ബോഡി യോഗം 26ന് ചേരുമെന്നു നേരത്തെ അറിയിച്ചിരുന്നു.</p>
      <p>രാമജന്മഭൂമിക്കു ചുറ്റും സർക്കാർ ഏറ്റെടുത്ത 67 ഏക്കറിനുള്ളിലല്ല, മസ്ജിദിനു സ്ഥലം അനുവദിക്കുന്നതെങ്കിൽ തങ്ങൾക്കു താൽപര്യമില്ലെന്ന് അയോധ്യയിലെ പ്രാദേശിക മുസ്‍ലിം നേതാക്കൾ പറഞ്ഞിരുന്നു. രാമക്ഷേത്രത്തിന്റെ 15 കിലോമീറ്റർ ചുറ്റളവിൽ (പഞ്ചകോശി പരിക്രമ‌സ്ഥാനം) തീർഥാടകരുടെ നിരന്തര പ്രവാഹമുള്ളതിനാൽ സരയൂ നദിക്കു മറുകരയിൽ സ്ഥലം അനുവദിക്കുമെന്ന സൂചനകളോടു പ്രതികരിക്കുകയായിരുന്നു അവർ.</p>
      <p><b>English Summary: </b>Ayodhya packed with devotees on Karthika Pournami</p>
    </article>
  </body>
</html>