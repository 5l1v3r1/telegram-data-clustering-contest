<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/elsirta-magat-erzsebet-kiralyno/186398"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T09:00:00+00:00"/>
    <meta property="og:title" content="Elsírta magát Erzsébet királynő"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elsírta magát Erzsébet királynő</mark>
      </h1>
      <address><time datetime="2019-11-12T09:00:00+00:00">12 Nov 2019, 09:00</time> by <a rel="author">Bors</a></address>
      <p>
        <b>Eltörött a mécses. </b>
        <b>Eltörött a mécses.</b>
      </p>
      <p>Egy vastag könnycsepp gördült le a királynő arcán a brit háborús hősök emlékének tiszteletére szervezett ünnepségen. Londonban 1919 óta emlékeznek meg az I. világháború brit katonaáldozatairól az emlékezés vasárnapján, amelyet mindig a háborút lezáró compiègne-i fegyverszüneti egyezmény aláírásának évfordulójához, november 11-éhez legközelebbi vasárnapon tartanak.</p>
      <figure>
        <img src="http://media.borsonline.hu/cikk/20/191975/big-lead/650x360/2021164_rzs-sir-afp.jpg"/>
        <figcaption>Megkönnyezte a koszorúzást a brit uralkodó © AFP</figcaption>
      </figure>
      <p>A tömeg kétperces néma csenddel tisztelgett a halottak emléke előtt a Cenotaph-emlékműnél, ahol II. Erzsébet királynő koszorúját elsőszülött fia, Károly herceg helyezte el. A brit uralkodó a külügyminisztérium balkonjáról figyelte az eseményeket Kamilla hercegnő és Katalin hercegné társaságában.</p>
    </article>
  </body>
</html>