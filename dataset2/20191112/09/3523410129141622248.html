<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639552/%D8%AC%D9%87%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%81%D9%84%D8%B3%D8%B7%DB%8C%D9%86-%D8%AA%D9%84%E2%80%8C%D8%A2%D9%88%DB%8C%D9%88-%D8%B1%D8%A7-%D9%87%D8%AF%D9%81-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T09:51:00+00:00"/>
    <meta property="og:title" content="جهاد اسلامی فلسطین، تل‌آویو را هدف گرفت"/>
    <meta property="og:description" content="شاخه نظامی جنبش جهاد اسلامی فلسطین اعلام کرد، در پاسخ به ترور یکی از فرماندهانش، تل‌آویو را با موشک هدف گرفته است."/>
  </head>
  <body>
    <article>
      <h1>
        <a href="https://www.bultannews.com/fa/news/639552/%D8%AC%D9%87%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%81%D9%84%D8%B3%D8%B7%DB%8C%D9%86-%D8%AA%D9%84%E2%80%8C%D8%A2%D9%88%DB%8C%D9%88-%D8%B1%D8%A7-%D9%87%D8%AF%D9%81-%DA%AF%D8%B1%D9%81%D8%AA">جهاد اسلامی فلسطین، تل‌آویو را هدف گرفت</a>
      </h1>
      <h2>شاخه نظامی جنبش جهاد اسلامی فلسطین اعلام کرد، در پاسخ به ترور یکی از فرماندهانش، تل‌آویو را با موشک هدف گرفته است.</h2>
      <address><time datetime="2019-11-12T09:51:00+00:00">12 Nov 2019, 09:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «سرایا القدس» شاخه نظامی جنبش جهاد اسلامی <b>فلسطین</b> اعلام کرد، در واکنش به ترور یکی از فرماندهان ارشدش، تل‌آویو و یافا و شهرک‌های صهیونیستی مجاور غزه را هدف گرفته است.</p>
      <p>در پی این موضوع آژیرهای هشدار در تل‌آویو به صدا در آمد و بر اساس گزارش خبرگزاری «شهاب» مدارس در این شهر فلسطین اشغالی تعطیل شد.</p>
      <p>شبکه «الجزیره» هم اعلام کرد، در پی پاسخ مقاومت فلسطین، مدارس در تل‌آویو و برخی دیگر از شهرهای فلسطین اشغالی تعطیل شدند.</p>
      <p>این شبکه از حالت آماده‌‌باش و هشدار در تل‌آویو و حومه آن خبر داد</p>
      <p>«بهاء ابوالعطا» از فرماندهان ارشد «سرایا القدس» (گروهان‌های قدس) شاخه نظامی جنبش جهاد اسلامی فلسطین به همراه همسرش در حمله بامداد امروز رژیم صهیونیستی به منزلش در غزه به شهادت رسید.</p>
      <p>سخنگوی ارتش رژیم صهیونیستی، ابوالعطا را یک «بمب ساعتی» خواند و گفت، ترور وی به معنای بازگشت سیاست ترور نیست.</p>
      <p>رژیم صهیونیستی امروز حمله به منطقه «المزه» در دمشق نیز داشت و گفته می‌شود در این حمله فرزند یکی دیگر از اعضای ارشد جهاد اسلامی به نام «اکرم العجوری» به شهادت رسیده است.</p>
    </article>
  </body>
</html>