<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://edu.andhrajyothy.com/EduNewsArticle.aspx?SID=952986"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T09:16:20+00:00"/>
    <meta property="og:title" content="అమెరికాలో ఆరుగురు తెలుగు విద్యార్థులకు జైలు"/>
    <meta property="og:description" content="అమెరికాలో ఇమిగ్రేషన్‌ మోసాలే కారణం"/>
  </head>
  <body>
    <article>
      <h1>అమెరికాలో ఆరుగురు తెలుగు విద్యార్థులకు జైలు</h1>
      <address>
        <time datetime="2019-11-12T09:16:20+00:00">12 Nov 2019, 09:16</time>
      </address>
      <ul>
        <li>
          <a href="http://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="http://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="http://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="http://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="http://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>అమెరికాలో ఇమిగ్రేషన్‌ మోసాలే కారణం</b>
      </p>
      <p>
        <b>త్వరలోనే మరో ఇద్దరు కూడా..</b>
      </p>
      <p><b>హైదరాబాద్‌, నవంబరు 11: </b>ఇమిగ్రేషన్‌ మోసాల కేసులో అమెరికాలో ఎనిమిది మంది భారతీయ విద్యార్థుల్లో ఆరుగురు జైలుపాలయ్యారు. మరో ఇద్దరికి కూడా త్వరలోనే శిక్షలు ఖరారుచేసే అవకాశం ఉంది. ఈ ఎనిమిది మంది కూడా తెలుగు రాష్ట్రాలకు చెందిన విద్యార్థులే! వీరంతా అమెరికాలోని ఫార్మింగ్‌టన్‌ విశ్వవిద్యాలయం విద్యార్థులు. అక్రమంగా అమెరికాలో ఉంటున్న విద్యార్థులెవరో తేల్చేందుకు అక్కడి ఇమిగ్రేషన్‌ అండ్‌ ఎన్‌ఫోర్స్‌మెంట్‌ (ఐసీఈ)ని ఆ వర్సిటీ ఆశ్రయించింది. దర్యాప్తులో ఎనిమిది మంది విద్యార్థులు అక్రమంగా అమెరికాలో ఉంటున్నట్లు తేలింది. ఈ మేరకు కాలిపోర్నియాలోని ఫ్రిమాంట్‌కు చెందిన సంతోష్‌ శర్మకు రెండేళ్లు.. ఫ్లోరిడాలోని లేక్‌మేరీలో ఉంటున్న భరత్‌ కాకిరెడ్డికి..</p>
      <p> </p>
      <p>వర్జీనియాలోని కుల్పెపర్‌లో ఉంటున్న సురేశ్‌ కందాలకు 18నెలల చొప్పున.. పెన్సిల్వేనియాలోని హారిస్‌బర్గ్‌లో ఉంటున్న అవినాశ్‌ తక్కళ్లపల్లికి 15నెలలు.. అట్లాంటాలో ఉంటున్న అశ్వంత్‌ నూనెకు, డల్లా్‌సలో ఉంటున్న నవీన్‌ ప్రత్తిపాటికి ఏడాది చొప్పున జైలు శిక్ష విధించారు. మిగతా ఇద్దరు.. నార్త్‌కరోలినాలో ఉంటున్న ప్రేమ్‌ రాంపీసాకు ఈనెల 19న, లాస్‌విల్లేలో ఉంటున్న ఫణిదీప్‌ కర్నాటికి వచ్చే జనవరిలో శిక్షలు ఖరారు చేస్తారని ఇమిగ్రేషన్‌ అధికారి తెలిపారు. శిక్షాకాలం పూర్తయిన తర్వాత ఈ ఎనిమిది మందినీ స్వదేశాలకు పంపేస్తామని వెల్లడించారు.</p>
    </article>
  </body>
</html>