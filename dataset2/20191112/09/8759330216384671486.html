<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903461/anderlecht-getipt-voor-po1-met-vercauteren-het-gevoel-dat-het-kan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T09:31:00+00:00"/>
    <meta property="og:title" content="Anderlecht getipt voor PO1: &quot;Met Vercauteren het gevoel dat het kan&quot;"/>
    <meta property="og:description" content="RSC Anderlecht mag na een nieuwe zege, uit bij Zulte Waregem (1-2), steeds meer hopen op een plaats in Play-Off 1. Op dit moment staat paars-wit vier punten achter op de nummer zes. Marc Degryse verwacht dat Anderlecht hun plaatsje bij de top zes nog afdwingt."/>
  </head>
  <body>
    <article>
      <h1>Anderlecht getipt voor PO1: "Met Vercauteren het gevoel dat het kan"</h1>
      <address>
        <time datetime="2019-11-12T09:31:00+00:00">12 Nov 2019, 09:31</time>
      </address>
      <p>
        <b>RSC Anderlecht mag na een nieuwe zege, uit bij Zulte Waregem (1-2), steeds meer hopen op een plaats in Play-Off 1. Op dit moment staat paars-wit vier punten achter op de nummer zes. Marc Degryse verwacht dat Anderlecht hun plaatsje bij de top zes nog afdwingt.</b>
      </p>
      <p>"Als je ziet welk parcours Anderlecht in z'n eerste negen matchen aflegde, dan had ik toch grote twijfels bij hun kansen om play-off 1 te halen. Maar de afgelopen zes matchen is er een ommekeer ingezet", valt Degryse met de deur in huis in <b><i>Het Laatste Nieuws</i></b>.</p>
      <aside>Lees meer<br/><a href="https://www.voetbalprimeur.be/nieuws/903448/-rangers-scout-roofe-maar-heeft-nog-een-anderlecht-speler-in-het-vizier-.html?itm_source=www.voetbalprimeur.be&amp;itm_medium=highlighted-content">'Rangers scout Roofe, maar heeft nog een Anderlecht-speler in het vizier'</a></aside>
      <p>De trainerswissel deed Anderlecht zichtbaar deugd. "Met de komst van Vercauteren heb ik nu het gevoel dat het wel kan. Voorheen was de teneur: als het spel maar goed is, dan is alles goed. Maar prestaties en resultaten horen er ook bij en daar lag te weinig de nadruk op."</p>
      <p><b>Strijd voor PO1</b><br/>"Vercauteren kreeg er een andere denkwijze in - realistischer - waarbij het resultaat minstens even belangrijk werd. Hij veranderde de spelwijze, haalde 14 op 18 en zo zag je de kloof stilaan een kloofje worden", gaat Degryse verder.</p>
      <p>Al verwacht de analist dat Anderlecht tot het einde zal moeten strijden voor Play-Off 1. â€œMet deze kern moet Anderlecht daartoe in staat zijn. De jonge spelers kunnen nog progressie maken, zeker als de meer ervaren spelers terugkeren. Ze zijn op de goede weg, maar ik voorspel een strijd tot aan de meet. Ik denk niet dat de averij al voor Nieuwjaar hersteld zal zijn."</p>
      <aside>Lees meer<br/><a href="https://www.voetbalprimeur.be/nieuws/903433/anderlecht-wil-volop-gaan-voor-play-off-1-wij-verdienen-dat-.html?itm_source=www.voetbalprimeur.be&amp;itm_medium=highlighted-content">Anderlecht wil volop gaan voor Play-Off 1: "Wij verdienen dat"</a></aside>
    </article>
  </body>
</html>