<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Purva-informaciya-za-postradalite-sled-incidenta-s-vlak-krai-Plovdiv-913099"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T09:16:00+00:00"/>
    <meta property="og:title" content="Първа информация за пострадалите след инцидента с влак край Пловдив"/>
    <meta property="og:description" content="Ето какво съобщиха от пресцентъра на Университетската болница &quot;Свети Георги&quot; във връзка с тежкия инц..."/>
  </head>
  <body>
    <article>
      <h1>Първа информация за пострадалите след инцидента с влак край Пловдив</h1>
      <address>
        <time datetime="2019-11-12T09:16:00+00:00">12 Nov 2019, 09:16</time>
      </address>
      <p><b><a href="https://www.plovdiv24.bg/novini/plovdiv/novini/plovdiv/Tezhuk-incident-s-vlak-krai-Plovdiv-Arestuvaha-mnogo-piyaniya-kantoner-913020">Ето какво съобщиха от пресцентъра</a></b> на Университетската болница "Свети Георги" във връзка с тежкия инцидент с влак край Пловдив: "По първоначални данни в Спешно приемно отделение на УМБАЛ "Св. Георги" има един пациент с черепно-мозъчна травма и един с гръдно-коремна травма, за третия пострадал все още няма данни".</p>
      <p>
        <b>Официално от МВР Пловдив:</b>
      </p>
      <p>"Към 7,00 часа тази сутрин на тел. 112 е подаден сигнал за сблъсък между лек автомобил "Опел" и пътнически влак по направление Пловдив - Асеновград. Катастрофата е станала на охраняем жп прелез в индустриалната зона на Асеновград. </p>
      <p>В болница за спешна медицинска помощ са откарани 32-годишният водач на колата и двама пътници на 25 и 30 години. По първоначални данни с по-сериозни наранявания е 30-годишният, който пътувал на предната седалка. </p>
      <p>На шофьора е взета кръвна проба за алкохол. Машинистът, на 51 години, е тестван с дрегер, резултатът е отрицателен. В районното управление е отведен 60-годишният кантонер, чиято алкохолна проба отчела положителен резултат над 1,5 промила. За случая е уведомена районната прокуратура. Предстои да бъдат изяснени обстоятелствата и причините за възникване на инцидента".</p>
    </article>
  </body>
</html>