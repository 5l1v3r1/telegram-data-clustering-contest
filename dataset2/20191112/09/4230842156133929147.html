<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191112-yak-pravylno-hodyty-po-magazynah-5-pomylok-shopingu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T09:37:03+00:00"/>
    <meta property="og:title" content="Як правильно ходити по магазинах: 5 помилок шопінгу"/>
    <meta property="og:description" content="29 листопада – Чорна п’ятниця, а це означає що скоро прийде час великого шопінгу. Як правильно ходити по магазинах – в матеріалі Фактів ICTV."/>
  </head>
  <body>
    <article>
      <h1>Як правильно ходити по магазинах: 5 помилок шопінгу</h1>
      <address>
        <time datetime="2019-11-12T09:37:03+00:00">12 Nov 2019, 09:37</time>
      </address>
      <p>29 листопада – Чорна п’ятниця, а це означає що скоро прийде час великого шопінгу. Як правильно ходити по магазинах – в матеріалі Фактів ICTV.</p>
      <p>Листопад – місяць великих розпродажів. У цей період проходять найбільші акції та Чорна п’ятниця. Це означає, що в кінці осені доведеться розщедритися, але робити це варто правильно.</p>
      <p>Факти ICTV зібрали п’ять головних помилок шопінгу.</p>
      <p>
        <b>Розпродаж</b>
      </p>
      <p>Під час розпродажу можна витратити більше, ніж планувалося.</p>
      <p>Акції створюють штучний ажіотаж. Вони пропонують отримати третю річ у подарунок під час купівлі двох або знижку 70%. Низька ціна сприяє придбанню речей, які не потрібні або не підходять.</p>
      <p>Головне, під час купівлі на розпродажах не увійти в кураж і купувати тільки ті речі, які точно личать, а не за компанію.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191017-chorna-p-yatnytsya-2019-skilky-vytratyat-ukrayintsi-ta-top-5-tovariv/">Чорна п’ятниця 2019: скільки витратять українці та топ-5 товарів</a>
      </p>
      <p>
        <b>Хитрощі продавця</b>
      </p>
      <p>Всі продавці націлені на те, щоб ви купили товар. Часто трапляються ситуації, коли продавець змінює свою думку, щоб змусити вас до купівлі.</p>
      <p>Продавуць розповість, що сам носить цю річ і його діти теж, що матеріал “ще потягнеться”, а після прання не буде колотися. Подібні історії необхідно пропускати повз вуха і довіряти тільки своєму внутрішньому відчуттю.</p>
      <p>Також потрібно критично оцінювати своє відображення в дзеркалі і не слухати компліменти продавця. Якщо вам не подобається зараз те, як ви виглядаєте в новому одязі, то вдома краще не стане.</p>
      <p>
        <b>Поради друзів і родичів</b>
      </p>
      <p>Багато хто бере на шопінг друзів або родичів і запитує їх думки під час примірки.</p>
      <p>Не варто забувати, що порадники будуть орієнтуватися на свій смак, а деякі можуть говорити, що вам все личить, лише б швидше піти з магазину.</p>
      <p>Однак буває, що родичі дають і хорошу та об’єктивну пораду. У такій ситуації необхідно прислухатися до близьких, які часто бувають “голосом розуму”, але не забувати і про свої відчуття.</p>
      <p>
        <b>Купівля “як у зірки”</b>
      </p>
      <p>Купувати одяг, який ви побачили на співачці або актрисі під час шоу, фотосесії або фільму, не варто.</p>
      <p>Часто ці речі брендовані, коштують дуже дорого і потім в житті не стають у пригоді.</p>
      <p>Шанувальниці наряду рідко замислюються про те, наскільки він підходить саме їм.</p>
      <p>
        <b>Купівля до події</b>
      </p>
      <p>Бувають ситуації, коли необхідно піти на вечірку з дрес-кодом. На костюм витрачається багато грошей, але потім він виявляється непотрібним.</p>
      <p>Купуючи наряд для весілля або корпоративу, потрібно мислити на перспективу і уявити приблизні заходи, куди його ще можна вдягти.</p>
      <p>До слова, раніше Факти ICTV писали, <a href="https://fakty.com.ua/ua/videos/chorna-p-yatnytsya-po-ukrayinsky-yak-ne-staty-zhertvoyu-merketyngovyh-hodiv/">як не стати жертвою маркетингових ходів</a>.</p>
    </article>
  </body>
</html>