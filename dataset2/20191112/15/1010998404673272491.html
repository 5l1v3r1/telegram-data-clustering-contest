<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/gdbop-razbi-grupa-za-narkorazprostranenie-v-sofija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T15:38:00+00:00"/>
    <meta property="og:title" content="ГДБОП разби група за наркоразпространение в София"/>
    <meta property="og:description" content="Задържани са 8 души, а на четирима от тях са с повдигнати обвинения"/>
  </head>
  <body>
    <article>
      <h1>ГДБОП разби група за наркоразпространение в София</h1>
      <h2>Задържани са 8 души, а на четирима от тях са с повдигнати обвинения</h2>
      <address><time datetime="2019-11-12T15:38:00+00:00">12 Nov 2019, 15:38</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>ГДБОП е разбила група за наркоразпространение в София. При операцията, осъществена от служители на „Борба с организираната престъпност“- София област заедно с колегите им от столицата, са арестувани осем души, съобщават от пресцентъра на МВР.</p>
      <p>Полицейската акция е реализирана под ръководството и надзора на Специализираната прокуратура. При ареста са намерени и иззети подготвени за разпространение в различни разфасовки 10 грама кокаин и 10 грама канабис, везни, мобилни телефони, тефтери със записки за извършваната престъпна дейност и големи парични суми в левове и евро.</p>
      <p>На четирима от задържаните са повдигнати обвинения за извършено престъпление по чл. 321 от НК за участие в престъпна група и им е наложена 72-часова мярка за неотклонение „задържане под стража“.</p>
      <p>Действията по разследването продължават.</p>
    </article>
  </body>
</html>