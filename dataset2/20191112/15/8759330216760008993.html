<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903505/nieuwe-bezems-vegen-beetje-beter-maar-teller-staat-op-24-op-57.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T15:05:00+00:00"/>
    <meta property="og:title" content="Nieuwe bezems vegen beetje beter, maar teller staat op 24 op 57"/>
    <meta property="og:description" content="KRC Genk besliste dinsdag om Felice Mazzu te bedanken voor bewezen diensten. Het Genkse bestuur hoopt dat zijn opvolger het beter gaan doen. Eerder dit seizoen wisselden ook Waasland-Beveren, Cercle Brugge en RSC Anderlecht al van trainer. De nieuwe bezems pakten samen 24 op 57."/>
  </head>
  <body>
    <article>
      <h1>Nieuwe bezems vegen beetje beter, maar teller staat op 24 op 57</h1>
      <address>
        <time datetime="2019-11-12T15:05:00+00:00">12 Nov 2019, 15:05</time>
      </address>
      <p>
        <b>KRC Genk besliste dinsdag om Felice Mazzu te bedanken voor bewezen diensten. Het Genkse bestuur hoopt dat zijn opvolger het beter gaan doen. Eerder dit seizoen wisselden ook Waasland-Beveren, Cercle Brugge en RSC Anderlecht al van trainer. De nieuwe bezems pakten samen 24 op 57.</b>
      </p>
      <p>Mercier kwam aan bij <a href="https://www.voetbalprimeur.be/clubs/waasland-beveren">Waasland-Beveren</a> op 30 augustus. Adnan Custovic had de club achtergelaten met een 1 op 15. Pas op de 14 september debuteerde Mercier bij Waasland-Beveren. Dat deed hij met een 1-1 gelijkspel tegen STVV.</p>
      <p>Onder Mercier wist Waasland-Beveren slechts twee keer te winnen. Thuis won het met 3-1 van KV Oostende en vorig weekend ging het met 1-3 winnen op het veld van KV Kortrijk. Naast de draw tegen STVV speelde Mercier ook gelijk tegen Moeskroen (1-1) en RSC Anderlecht (0-0).</p>
      <aside>Lees meer<br/><a href="https://www.voetbalprimeur.be/nieuws/903483/jupiler-pro-league-is-15-speeldagen-ver-mazzu-4e-trainer-die-wordt-bedankt.html?itm_source=www.voetbalprimeur.be&amp;itm_medium=highlighted-content">Jupiler Pro League is 15 speeldagen ver, Mazzu 4e trainer die wordt bedankt<br/></a><a href="https://www.voetbalprimeur.be/nieuws/903486/krc-genk-voorzitter-croonen-over-ontslag-mazzu-we-hebben-er-alles-aan-gedaan-.html?itm_source=www.voetbalprimeur.be&amp;itm_medium=highlighted-content"> KRC Genk-voorzitter Croonen over ontslag Mazzu: “We hebben er alles aan gedaan”</a></aside>
      <p>Tegen KAA Gent (2-0), KV Mechelen (1-3), Standard (2-0) en Zulte Waregem (1-2) verloor Waasland-Beveren met Mercier als trainer. Mercier pakte in totaal dus 9 op 27 als opvolger van Custovic.</p>
      <p><b>Vercauren, de beste van de klas</b><br/>Bij <a href="https://www.voetbalprimeur.be/clubs/rsc-anderlecht">Anderlecht</a> schoof het bestuur T1 Simon Davies aan de kant. De Engelsman was goed voor een 6 op 27. Net zoals Mercier ging Frank Vercauteren ook niet meteen aan de slag bij Anderlecht en begon hij tegen STVV aan zijn nieuwe job. Tegen de Kanaries pakte Vercauteren meteen de drie punten. In het Lotto Park haalde Anderlecht het met 4-1.</p>
      <figure>
        <img src="https://files.voetbalprimeur.nl/news/2019/11/07/v2_large_d374bd113c6b79ae987490800ed3db950632b896.jpg"/>
      </figure>
      <p>Vercauteren bleef daarna bij KAS Eupen steken op een 0-0 gelijkspel. Een paar dagen later gaf Anderlecht tegen KAA Gent een zege uit handen in de blessuretijd. Het werd 3-3. Tegen Cercle Brugge (2-1) en Zulte Waregem pakte Anderlecht tot slot wel de volle buit. De score van Vercauteren is 11 op 15.</p>
      <p><b>Geen Storck-effect</b><br/>Bij Cercle Brugge volgde Bernd Storck Fabien Mercadal op. Van een Storck-effect was bij Cercle Brugge niet meteen sprake. Storck debuteerde met een 0-3 nederlaag tegen Charleroi. Daarna verloor Cercle Brugge met het kleinste verschil van KRC Genk.</p>
      <p>Pas in zijn derde match pakte Stock met de Vereniging een punt tegen Moeskroen (2-2). Nadien ging Cercle Brugge met 2-1 de boot in tegen Anderlecht. Vorig weekend mocht Storck eindelijk zijn eerste zege vieren. Cercle haalde het met 2-1 van STVV. Storck haalde dus 4 op 15.</p>
    </article>
  </body>
</html>