<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546726.html/%D8%B4%D9%87%D8%B1%D8%AF%D8%A7%D8%B1-%D8%AA%D9%87%D8%B1%D8%A7%D9%86-%DA%86%D8%B4%D9%85-%D8%A8%D8%B3%D8%AA%D9%87-%D8%BA%DB%8C%D8%A8-%DA%AF%D9%81%D8%AA--%D9%BE%DB%8C%D8%B1%D9%88%D8%B2-%D8%AD%D9%86%D8%A7%DA%86%DB%8C--%D8%A8%D8%A7%D8%AF-%D8%A8%D9%88%D8%B2%D8%AF-%D9%87%D9%88%D8%A7-%D8%A8%D9%87%D8%AA%D8%B1-%D9%85%DB%8C-%D8%B4%D9%88%D8%AF--%D9%88%D8%A7%D8%B1%D9%88%D9%86%DA%AF%DB%8C-%D9%87%D9%88%D8%A7--%DA%A9%D8%B4%D9%81-%D8%A2%D9%82%D8%A7%DB%8C-%D8%B4%D9%87%D8%B1%D8%AF%D8%A7%D8%B1-%D8%AF%D8%B1%D8%A8%D8%A7%D8%B1%D9%87-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T15:30:00+00:00"/>
    <meta property="og:title" content="شهردار تهران چشم بسته غیب گفت/ پیروز حناچی: باد بوزد هوا بهتر می شود/ وارونگی هوا؛ کشف آقای شهردار درباره آلودگی هوای تهران!"/>
    <meta property="og:description" content="شهردار که چندی پیش بارندگی شدید را علت مسدود شدن معابر شهر تهران عنوان کرده بود حالا در اظهار نظری دیگری بیان می کند که وارونگی هوا باعث آلودگی هوای شهر تهران شده است."/>
  </head>
  <body>
    <article>
      <h1>شهردار تهران چشم بسته غیب گفت/ پیروز حناچی: باد بوزد هوا بهتر می شود/ وارونگی هوا؛ کشف آقای شهردار درباره آلودگی هوای تهران!</h1>
      <h2>دانا گزارش می‌دهد؛</h2>
      <address>
        <time datetime="2019-11-12T15:30:00+00:00">12 Nov 2019, 15:30</time>
      </address>
      <p>شهردار که چندی پیش بارندگی شدید را علت مسدود شدن معابر شهر تهران عنوان کرده بود حالا در اظهار نظری دیگری بیان می کند که وارونگی هوا باعث آلودگی هوای شهر تهران شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ چند روزی است که شاخص آلودگی هوای تهران به شدت افزایش یافته است و دوباره هوای شهر تهران برای شهروندان بخصوص افرادی که دارای حساسیت بالا هستند، خطرناک شده است.</p>
      <p>در همین رابطه آموزش و پرورش اقدام به تعطیل کردن مدارس کرده است. این درحالی است که در این مدت زنگ ورزش مدارس به خاطر آلودگی هوا تعطیل شده بود.   دوباره شهرداری به سمت برنامه های کلیشه ای برای برخورد با آلودگی هوا از جمله گسترده کردن محدوده های ترافیکی است. البته شهرداری تهران در اقدامی دیگر با نیم بها کردن کرایه مترو و اتوبوس سعی کرد مردم را به استفاده از وسایل نقلیه عمومی تشویق کند که در این حوزه شاهد شلوغی بیش از حد مترو و خطوط اتوبوسرانی هستیم. مشکلی که این روزها بیش از حد باعث رنجش خاطر مسافران شده است.   حالا در این بحبوحه شهردرای تهران برای اینکه ماجرای آلودگی شهر تهران را توجیه کند بیان می کند این موارد طبیعی است و وارونگی هوا پدیده است که هر ساله رخ می دهد باعث ایجاد آلودگی در سطح تهران شده است که حتی با چشم غیر مسلح هم می توان آنرا دید و شهروندان با ریه هایشان می توانند آنرا احساس کنند.   </p>
      <figure>
        <img src="http://newsroom.dana.ir/content/upload/3f7f286a-b19d-4abc-bd65-755fecad0ee7.jpg"/>
      </figure>
      <p><b>راهکارهای اصلاح طلبان برای مشکلات اجرایی </b>   جالب اینجاست که چندی پیش بود که بارندگی در شهر تهران باعث شد آقای شهردار از مردم به خاطر ابگرفتگی معابر و مسدود شدن آنها عذرخواهی کند. البته گناه برخی آب گرفتگی ها باز به گردن شهروندان افتاد که آشغال در جوی آبها می ریزند. اما شهرداری نگفت که چرا تونل امیر کبیر با آن همه وسعت گرفت و مسدود شد. مگر تونل ها نبایستی سیستم فاضلاب داشته باشند و آب از مجاری فاضلاب از داخل آن خارج شود. حالا چندی نگذشته که باران شهر تهران را شست و معابر مسدود شد آلودگی هوای تهران پایتخت را غبارآلود کرده است.   جالب اینجاست که آقای شهردار که چندی پیش بارندگی شدید را علت مسدود شدن معابر شهر تهران عنوان کرده بود حالا در اظهار نظری دیگری بیان می کند که وارونگی هوا باعث آلودگی هوای شهر تهران شده است.   <b>وی بازهم به مانند موضوع مدیریتی که در میان مدیران اصلاح طلب به عنوان یک رویه در آمده است اظهار امیدواری کرد که اگر باز بوزد وضعیت هوای تهران خوب خواهد شد. </b>   حناچی مطرح کرد که تا امروز ۹ روز است که هوا ساکن بوده و باد نوزیده است.   <b>این سخنان بسیاری را به یاد حرف های «معصومه ابتکار» رئیس محیط زیست پیشین می اندازد که همواره حوزه آلودگی هوا پیشنهادها و راهکارهای جالبی برای شهروندان و مردم داشت. در یک فقره از پیشنهادات ابتکار از مردم خواست تا برای در امان بودن از آلودگی هوای کلانشهرها خصوصا تهران از شهر خارج شوند و خود را به مکان های خوش آب و هوا برسانند!</b>  </p>
      <figure>
        <img src="http://newsroom.dana.ir/content/upload/31fe8204-b0d9-4f11-aaa1-b8dc3258946d.JPG"/>
      </figure>
      <p>  <b>طرح دوچرخه سورای آقای شهردار مشکل آلودگی هوا را کم نکرد</b>   <b>اما نکته جالب توجهی که درباره آلودگی هوای تهران می توان به آن اشاره کرد این است که پروژه دوچرخه سورای آقای شهردار کمک چندانی به رفع آلودگی هوای تهران نکرد. البته این موضوع پیشتر توسط کارشناسان و خصوصا اعضای شورای شهر تهران به عنوان یک طرح معیوب و بدون کارایی لازم نام برده شده بود. </b>   در همین راستا، طرح حناچی از سوی «محسن هاشمی» رئیس شورای شهر تهران مورد انتقاد قرار گرفت که دوچرخه سواری یک هزارم از مشکل حمل و نقل شهری ما را برطرف نمی‌کند.   این انتقاد را «غلامحسین کرباسچی» دبیر کل حزب کارگزاران و شهردار دوره اصلاحات نیز مطرح می کند. وی بیان می کند که <b>«ای کاش آقای حناچی بجای دوچرخه صبح زود بدون ترافیک با ماشین می رفت در دفتر کارش و پیگیری و تلاش می کرد که زودتر صدها واگن معطل مانده مترو به خطوط مترو ملحق شوند که صدها هزار مسافر مترو راحت تر و سریعتر برسند و دها هزار اتومبیل کمتر بیرون بیایند.»</b>  </p>
      <figure>
        <img src="http://newsroom.dana.ir/content/upload/0c18dcc7-2cd9-4768-a688-cb912808ade5.JPG"/>
      </figure>
      <p>  «مهدی چمران»، رئیس شورای شهر چهارم هم بر همین سخنان کرباسچی صحه می گذارد و بیان می کند: « این مسیرهای دوچرخه‌سواری که درست کردند نیز من تا حالا ندیده‌ام کسی در این مسیرها با دوچرخه تردد کند، جز بعضی اوقات شب که برخی دخترها برای تفریح می‌آیند و از این مسیرها استفاده می‌کنند. خب! اینها که برای کاهش ترافیک کارگشا نیست. حداکثر کارگشایی دوچرخه برای ترافیک در طرح جامع ترافیک تهران ۲ درصد پیش‌بینی شده است. این در حالی است که در همین طرح، سهم مترو برای کاهش ترافیک تهران ۳۰ درصد است.»   به هر جهت شهرداری تهران در پی اجرای طرح های نمایشی است و شهر تهران با مشکلات مضاعفی در خصوص آلودگی هوا و آبگرفتگی معابر در زمان آلودگی و بارندگی روبرو می شود.    انتهای پیام/      </p>
    </article>
  </body>
</html>