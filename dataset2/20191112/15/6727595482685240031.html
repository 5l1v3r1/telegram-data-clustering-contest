<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/raj-bhavan-clarified-there-s-no-recommendation-of-president-s-rule-in-maharashtra-ncp-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T15:37:00+00:00"/>
    <meta property="og:title" content="എട്ട് മണിക്ക് തീരുമാനം അറിയിക്കുമെന്ന് എന്‍.സി.പി; ഗവര്‍ണര്‍ ബി.ജെ.പിയോട് പക്ഷപാതം കാട്ടിയെന്ന് ശിവസേന"/>
    <meta property="og:description" content="N.C.P Shivsena India മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട് ഇന്ന് രാത്രി എട്ട് മണിക്ക് തീരുമാനം പ്രഖ്യാപിക്കുമെന്ന് എന്‍.സി.പി.വൈകീട്ട് അഞ്ച് മണ"/>
  </head>
  <body>
    <article>
      <h1>എട്ട് മണിക്ക് തീരുമാനം അറിയിക്കുമെന്ന് എന്‍.സി.പി; ഗവര്‍ണര്‍ ബി.ജെ.പിയോട് പക്ഷപാതം കാട്ടിയെന്ന് ശിവസേന</h1>
      <address><time datetime="2019-11-12T15:37:00+00:00">12 Nov 2019, 15:37</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട് ഇന്ന് രാത്രി എട്ട് മണിക്ക് തീരുമാനം പ്രഖ്യാപിക്കുമെന്ന് എന്‍.സി.പി.</p>
      <p>വൈകീട്ട് അഞ്ച് മണിക്ക് കോണ്‍ഗ്രസ് നേതാക്കളുമായി ചര്‍ച്ച നടത്തുമെന്നും അവസാന തീരുമാനം എട്ട് മണിക്ക് പ്രഖ്യാപിക്കുമെന്നും എന്‍.സി.പി നേതാവ് ശരദ് പവാര്‍ പറഞ്ഞു.</p>
      <p>ശിവസനേയുമായി സഖ്യമില്ലാതെ സര്‍ക്കാരുണ്ടാക്കാനാകില്ല. ഇക്കാര്യം കോണ്‍ഗ്രസ് നേതാക്കളെ ധരിപ്പിച്ചിട്ടുണ്ട്. മഹാരാഷ്ട്രയില്‍ രാഷ്ട്രപതി ഭരണത്തിന് ശുപാര്‍ശ ചെയ്തിട്ടില്ലെന്ന് രാജ്ഭവന്‍ അറിയിച്ചതായും എന്‍.സി.പി അറിയിച്ചു.</p>
      <related>
        <a href="https://www.doolnews.com/a-birds-paradise-turns-graveyard-as-thousands-of-migratory-birds-die-mysteriously.html?utm_source=doolnews&amp;utm_medium=related"/>
      </related>
      <p>അതേസമയം മഹാരാഷ്ട്ര പ്രതിസന്ധിയില്‍ ശിവസേന സുപ്രീം കോടതിയില്‍ ഹരജി നല്‍കി. സര്‍ക്കാരുണ്ടാക്കാന്‍ തങ്ങള്‍ക്ക് സമയം നിഷേധിച്ചതിനെതിരെയാണ് ശിവസേന സുപ്രീം കോടതിയില്‍ പോയത്. ഗവര്‍ണര്‍ ബി.ജെ.പിയോട് പക്ഷപാതം കാട്ടിയെന്നും ശിവസേന പറഞ്ഞു.</p>
      <p>അതേസമയം രാഷ്ട്രപതി ഭരണത്തിന് ശുപാര്‍ശ ചെയ്ത നടപടിക്കെതിരെ കോണ്‍ഗ്രസ് നേതാവ് അഭിഷേക് മനു സിങ്വി രംഗത്തെത്തി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>മഹാരാഷ്ട്ര ഗവര്‍ണര്‍ ഭഗത് സിങ് കോശ്യാരി അധികാരദുര്‍വിനിയോഗം നടത്തിയിരിക്കുകയാണെന്നും രാഷ്ട്രീയപ്രേരണയ്ക്കനുസരിച്ച് ഭരണഘടനാ തസ്തികകള്‍ ഉപയോഗിച്ചിരിക്കുകയാണെന്നും അദ്ദേഹം പറഞ്ഞു.</p>
      <p>അതേസമയം മഹാരാഷ്ട്രയില്‍ രാഷ്ട്രപതി ഭരണം വരികയാണെങ്കില്‍ അതിന്റെ ഗുണം ബി.ജെ.പിക്ക് മാത്രമായിരിക്കുമെന്ന് ഓള്‍ ഇന്ത്യ മജ്‌സിലെ ഇത്തിഹാദുല്‍ മുസ്‌ലിമീന്‍ തലവന്‍ അസദുദ്ദീന്‍ ഉവൈസി പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>