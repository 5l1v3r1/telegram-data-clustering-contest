<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/suudi-arabistanda-uc-aktore-tiyatro-oyunu-sirasinda-sahnede-bicakli-saldiri"/>
    <meta property="og:site_name" content="euronews"/>
    <meta property="article:published_time" content="2019-11-12T15:57:48+00:00"/>
    <meta property="og:title" content="Suudi Arabistan'da üç aktör tiyatro oyunu sırasında bıçaklandı"/>
    <meta property="og:description" content="Suudi Arabistan'ın başkenti Riyad'da Yemenli bir şahıs 3 aktöre performansları sırasında bıçakla saldırdı. Suudi polisi tarafından salı günü yapılan açıklamada, yabancı bir tiyatro topluluğuna Kral Abdullah Parkı'nda müzikal oyunlarını sergilerken saldıran bıçaklı şahsın tutuklandığı bildirildi"/>
  </head>
  <body>
    <article>
      <h1>Suudi Arabistan'da üç aktör tiyatro oyunu sırasında bıçaklandı</h1>
      <address><time datetime="2019-11-12T15:57:48+00:00">12 Nov 2019, 15:57</time> by <a rel="author">Gizem Sade</a></address>
      <p>Suudi Arabistan'ın başkenti Riyad'da Yemenli bir şahıs 3 aktöre performansları sırasında bıçakla saldırdı.</p>
      <p>Suudi polisi tarafından salı günü yapılan açıklamada, yabancı bir tiyatro topluluğuna Kral Abdullah Parkı'nda müzikal oyunlarını sergilerken saldıran bıçaklı şahsın tutuklandığı bildirildi.</p>
      <p>Polis pazartesi akşam saatlerinde bıçaklanan aktörlerin sağlık durumunun stabil olduğunu belirtti.</p>
      <p>Suudi Basın Ajansı ise "Güvenlik güçleri iki erkek ve bir kadın oyuncuya tiyatro grubunun canlı performansı sırasında yapılan bıçaklı saldırıyı kontrol altına aldı" ifadelerini kullandı.</p>
      <p>Polis saldırganın 33 yaşında Yemenli bir göçmen olduğunu açıklarken saldırının kurbanları hakkında detay vermedi.</p>
      <p>Suudi Arabistan'da yönetimi elinde bulunduran Veliaht Prens Muhammed bin Selman, eğlence sektöründe uzun yıllardır süren kısıtlamalara yönelik açılım başlattı.</p>
      <p>Saldırı, muhafazakar krallığın eğlence kısıtlamalarını hafifletmeye yönelik politikaları sonrası yaşanan ilk karşı eylem oldu.</p>
      <ul>
        <li>
          <a href="https://tr.euronews.com/2019/11/12/suudi-kamu-spotu-feminizm-ve-es-cinsellik-tekfir-edilmis-asirilikci-fikirler">Suudi kamu spotu: Feminizm ve eş cinsellik tekfir edilmiş 'aşırılıkçı fikirler'</a>
        </li>
        <li>
          <a href="https://tr.euronews.com/2018/06/04/suudi-arabistan-da-kadinlar-ehliyet-almaya-basladi-">Suudi Arabistan'da kadınlar ehliyet almaya başladı</a>
        </li>
      </ul>
      <p>Suudi Arabistan'ın petrole bağımlı ekonomisini çeşitlendirmeyi ve krallığı turistlere açmayı planlayan Muhammed bin Selman, her iki cinsiyetten insanın katılımına açık konserlere izin verdi ve sinemaları yeniden açtı. Ayrıca geçtiğimiz yıl Suudi kadınlarına ehliyet yasağı kaldırıldı.</p>
      <p>Ek kaynaklar<b> • AFP</b></p>
    </article>
  </body>
</html>