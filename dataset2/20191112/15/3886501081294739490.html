<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119218-kiparska-crkva-vraca-novac-ako-donatoru-bude-oduzet-pasos?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T15:15:04+00:00"/>
    <meta property="og:title" content="Kiparska crkva vraća novac ako donatoru bude oduzet pasoš"/>
    <meta property="og:description" content="Kiparska pravoslavna crkva je danas saopštila da je spremna da vrati donaciju od 310.000 evra odbeglom malezijskom biznismenu ako istraga o bogatašima koji su dobili kiparske pasoše u zamenu za investicije pokaže da je on prekršio pravila i sledstveno tome ostane bez državljanstva.Crkva je navela da je prihvatila donaciju jer tadašnje procedure provere prošlosti nisu pokazale ništa zbog čega Lou Tek Džo ne bi dobio državljanstvo.Kipar, član EU, saopštio je da je pokrenuo proceduru oduzimanja državljanstva u slučaju 26 osoba nakon medijskih navoda da su neki investitori imali sumnjivu prošlost i da nije trebalo da dobiju pasoše. U medjuvremenu je Kipar pooštrio propise o davanju državljanstva.Lou je optužen za učešće u mreži pranja novca i podmićivanja kojom je malezijski investicioni fond ostao bez više milijardi dolara."/>
  </head>
  <body>
    <article>
      <h1>Kiparska crkva vraća novac ako donatoru bude oduzet pasoš</h1>
      <address>
        <time datetime="2019-11-12T15:15:04+00:00">12 Nov 2019, 15:15</time>
      </address>
      <p><b>Kiparska pravoslavna crkva je danas saopštila da je spremna da vrati donaciju od 310.000 evra odbeglom malezijskom biznismenu ako istraga o bogatašima koji su dobili kiparske pasoše u zamenu za investicije pokaže da je on prekršio pravila i sledstveno tome ostane bez državljanstva.</b><br/><br/>Crkva je navela da je prihvatila donaciju jer tadašnje procedure provere prošlosti nisu pokazale ništa zbog čega Lou Tek Džo ne bi dobio državljanstvo.<br/><br/>Kipar, član EU, saopštio je da je pokrenuo proceduru oduzimanja državljanstva u slučaju 26 osoba nakon medijskih navoda da su neki investitori imali sumnjivu prošlost i da nije trebalo da dobiju pasoše. <br/><br/>U medjuvremenu je Kipar pooštrio propise o davanju državljanstva.<br/><br/>Lou je optužen za učešće u mreži pranja novca i podmićivanja kojom je malezijski investicioni fond ostao bez više milijardi dolara.</p>
    </article>
  </body>
</html>