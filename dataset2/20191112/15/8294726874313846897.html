<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/asa-arata-o-masina-beton-test-de-rezistenta-la-impact-cu-un-uaz-imbracat-in-ciment-video-174345.html"/>
    <meta property="og:site_name" content="Auto Bild"/>
    <meta property="article:published_time" content="2019-11-12T15:00:41+00:00"/>
    <meta property="og:title" content="Așa arată o mașină beton! Test de impact cu un UAZ cimentat (VIDEO)"/>
    <meta property="og:description" content="Niște vloggeri din Rusia și-au pus adevăratele întrebări: dacă îmbraci o mașină în ciment, cât de rezistentă devine? Studiu de caz cu UAZ-469. "/>
  </head>
  <body>
    <article>
      <h6 class="kicker">Rușii și experimentele lor</h6>
      <h1>Așa arată o mașină beton! Test de impact cu un UAZ cimentat (VIDEO)</h1>
      <address><time datetime="2019-11-12T15:00:41+00:00">12 Nov 2019, 15:00</time> by <a rel="author">AutoBild</a></address>
      <p>
        <b>Niște vloggeri din Rusia și-au pus adevăratele întrebări: dacă îmbraci o mașină în ciment, cât de rezistentă devine? Studiu de caz cu UAZ-469.</b>
      </p>
      <p>Citește și:</p>
      <p>
        <a href="https://www.auto-bild.ro/headline/5-lucruri-cu-care-iti-poti-acoperi-masina-pentru-evita-loviturile-nedorite-varianta-funny-57851.html">5 lucruri cu care îți poți acoperi mașina pentru a evita loviturile nedorite – varianta funny</a>
      </p>
      <p>
        <a href="https://www.auto-bild.ro/stiri/anunt-bmw-x5-second-hand-funny-172357.html">„Vând/Schimb COTEȚ”. Așa vinde un român un BMW X5</a>
      </p>
      <p>Băieții care administrează <a href="https://www.youtube.com/channel/UCCydCOEgfcXAQnkRaLCTsAQ/videos">canalul de YouTube Garage 54</a> nu pierd deloc timpul: își pun cele mai trăsnite întrebări iar apoi încearcă să dea răspunsuri… științifice. Desigur, căutarea răspunsurilor, dar și materializarea lor sunt detaliat documentate pe video.</p>
      <p>Cel mai recent experiment a implicat turnarea a circa 7,5 tone de ciment peste o autoutilitară UAZ. Nu înțelegem <i>foarte</i> bine ce răsunsuri au căutat rușii de această dată, cert este că experimentul merită urmărit.</p>
      <p>Desigur, adăugarea unui strat de ciment pe o mașină de stradă are câteva urmări serioase, dezavantajele estetic și de vizibilitate fiind cele mai mici dintre ele. Suspensiile, spre exemplu, au fost înlocuite cu tije din fier, pentru a împiedica mașina să se prăbușească la pământ sub propria-i greutate. O adiție drastică la numărul de kilograme înseamnă și că sistemul de frânare al mașinii nu mai este ce-a fost odată.</p>
      <p>Un lucru surprinzător este capacitatea acestui UAZ-469 de a-și căra propria greutate. Nu știm ce motor are sub capotă, însă în clip nu s-a menționat vreo modificare în acest departament. În versiune standard, UAZ-469 a fost echipat fie cu o unitate de 2,5 litri, cu 70 de cai-putere, fie cu un motor de 2,7 litri, cu 112 cai-putere. Nici una dintre aceste cifre nu spun mare lucru, însă nimic nu vorbește mai puternic decât imaginile de mai jos.</p>
      <figure>
        <iframe src="https://www.youtube.com/embed/qVB7sGvxH9s" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/mercedes-benz-clasa-g-buncar-167026.html"/>
        <a href="https://www.auto-bild.ro/stiri/navitel-e505-t757-164296.html"/>
        <a href="https://www.auto-bild.ro/stiri/aurus-senat-versiune-cabrio-163329.html"/>
      </related>
    </article>
  </body>
</html>