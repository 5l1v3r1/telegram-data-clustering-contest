<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/16-muzikalni-svetila-ot-9-durzhavi-pristigat-v-Plovdiv-za-Koncert-na-8-royala-913245"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T15:13:00+00:00"/>
    <meta property="og:title" content="16 музикални светила от 9 държави пристигат в Пловдив за &quot;Концерт на 8 рояла&quot;"/>
    <meta property="og:description" content="Маестро Байнов и част от неговата звездна формация преди броени часове пристигнаха в България. С 3 р..."/>
  </head>
  <body>
    <article>
      <h1>16 музикални светила от 9 държави пристигат в Пловдив за "Концерт на 8 рояла"</h1>
      <address>
        <time datetime="2019-11-12T15:13:00+00:00">12 Nov 2019, 15:13</time>
      </address>
      <p>Маестро Байнов и част от неговата звездна формация преди броени часове пристигнаха в България. С 3 различни полета, от 3 континента в България вече са музиканти от Корея, Канада, Италия и Германия. Въпреки дългите полети, а и закъсненията им, Байнов и всички пианисти слязоха с усмивки и са нетърпеливи да стартират уникалното си музикално начинание. След няколко бързи интервюта, всички те вече пътуват към Пловдив, където още от утре започват съвместните им репетиции.</p>
      <p>Първият концерт започва именно в града Европейска столица на културата на 16 ноември, следват София на 18, Велико Търново - 21 и Варна на 23 ноември.</p>
      <p>Роялите пристигат в България днес и утре със специални камиони, оборудвани за превоз на тези инструменти, в които се поддържа специална температура, която роялите изискват.</p>
      <p>Домакин на събитието в Пловдив е зала С. И. Л. А., където концерта ще се осъществи с 360 градуса видимост. Диригент на уникалното събитие е един от големите наши диригенти - Маестро Паликаров. За първи път в България ще бъде изпълнена Рапсодия в синьо на Гершуин на няколко рояла по транскрипция на професор Байнов.</p>
      <p>Луиджи Казели е професор в Академията в Болоня. Мери Уу е професор в Хонг- Конг (Chinese University). Зузана Суханова е Магистър Доктор в Братислава. Всички останали музиканти са доценти по пиано в академии, консерватории и университети в своите държави.</p>
      <p>Всички те ще пристигнат у нас и започнат репетиции още на 13 ноември в Пловдив. Билетите са в продажба на еventim.bg и на касата пред Общината.</p>
    </article>
  </body>
</html>