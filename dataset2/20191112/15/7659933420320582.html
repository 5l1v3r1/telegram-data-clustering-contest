<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1988451/kral-selman-kral-halid-2019-%C3%B6d%C3%BCl-t%C3%B6renine-kat%C4%B1ld%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-12T15:15:00+00:00"/>
    <meta property="og:title" content="Kral Selman, Kral Halid 2019 Ödül Töreni'ne katıldı"/>
    <meta property="og:description" content="Suudi Arabistan Kralı Selman bin Abdulaziz dün akşam, başkent Riyad’da düzenlenen 2019 Kral Halid Ödül Töreni’ne katıldı. ‘Kalkınma Ortakları’, ‘Kâr Amacı Gütmeyen Kurumlar’ ve ‘Sürdürülebilirlik’ dallarında düzenlenen yarışmanın kazananları düzenlen"/>
  </head>
  <body>
    <article>
      <h1>Kral Selman, Kral Halid 2019 Ödül Töreni'ne katıldı</h1>
      <address>
        <time datetime="2019-11-12T15:15:00+00:00">12 Nov 2019, 15:15</time>
      </address>
      <p>Suudi Arabistan Kralı Selman bin Abdulaziz dün akşam, başkent Riyad’da düzenlenen 2019 Kral Halid Ödül Töreni’ne katıldı. ‘Kalkınma Ortakları’, ‘Kâr Amacı Gütmeyen Kurumlar’ ve ‘Sürdürülebilirlik’ dallarında düzenlenen yarışmanın kazananları düzenlenen törenle ödüllerini aldı.<br/><br/>Kral Selman, kazananlara ödülünü verirken, bu yıl 9 kazananı bulunan Kalkınma Ortakları dalında ‘Vateen’ girişimiyle Dr. Tamim Muhammed el-Ganim birinci, ‘İhya’ isimli girişimi ile Halid eş-Şemami ikinci, ‘Suudi Bisikleti’ isimli girişimi ile de Abdullah Ali üçüncü olarak ödüllerini aldı.<br/><br/>‘Kâr Amacı Gütmeyen Kurumlar’ dalında ise, Medine’deki Aile Gelişimi Derneği tarafından başarılı bulunan ‘Ailem’ ödülü  Mescid-i Nebevi imam hatibi Şeyh Abdulbârî es-Subeytî’ye giderken, ‘İlk dernek’ isimli ikinci ödül ise Dr. Hale el-Şair’e, üçüncü ise ‘Zehra isimli Meme kanseri derneği’ ile Dr. Sead bin Amir’e verildi.<br/><br/>Sürdürülebilirlik alanında ise Aramco Şirketi Yanbu rafinerisi birincilik kazandı. Saudi Aramco CEO'su ve İcra Kurulu Başkanı Mühendis Âmin Naser ödülü alırken, ‘Tata Danışmanlık Hizmetleri’ adına Dr. Emel Cemil Fatani ikinci, ‘Uluslararası petrokimya şirketi Sipchem’ adına ödül alan Mühendis Halid ez-Zamil üçüncü oldu.<br/><br/>Prens Faysal bin Halid, tören sırasında yaptığı konuşmada Suudi Arabistan’daki Kar Amacı Gütmeyen Kuruluşlara verilen destekten ötürü Kral Selman’a teşekkür etti.<br/><br/>Prens Faysal açıklamasında, kar amacı gütmeyen kuruluş sektörlerinde sürdürülebilir kalkınmanın Suudi Arabistan’ın 2030 Vizyonu ve GSYİH’nın katkısına arttırmaya yönelik olduğunu belirterek, projelerin artacağına işaret etti.<br/><br/>Kral Halid Kurumu’nun çalışmalarına değinen Prens Faysal, toplumsal iklimlerin köklerini ele almaya çalıştıklarını belirterek, toplumdaki hedef grupların ekonomik ve sosyal ortamda rol oynamalarını sağlayan politikalarını benimsediğini aktardı. Prens Faysal açıklamasında, verilen bu ödüllerin, topluma sürdürülebilir çözümler sunan başarılı kurum ve şirketlerin onurlandırılmasının hedeflendiğini dile getirdi.<br/><br/>Kral Halid Ödülü Genel Sekreteri Saud el-Şemari, verilen ödüllerin amacına vurgu yaptığı konuşmasında, kazananları açıklarken, Suudi Arabistan’da toplumun gelişimine sunulan katkının devam edeceğini söyledi. Kral Selman ise ödül kazananlar ile ilgili sunumları izledi.<br/><br/>Ödül töreni sonunda Kral Selman’a, Kral Halid Ödül Komitesi Başkanı Prens Faysal tarafından bir hediye takdim edildi.</p>
    </article>
  </body>
</html>