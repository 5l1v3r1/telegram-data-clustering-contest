<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/rada-zrobyla-pershyj-krok-do-vregulyuvannya-nezakonnogo-vydobutku-burshtynu/"/>
    <meta property="og:site_name" content="Рубрика"/>
    <meta property="article:published_time" content="2019-11-12T15:14:11+00:00"/>
    <meta property="og:title" content="Рада зробила перший крок до врегулювання незаконного видобутку бурштину"/>
    <meta property="og:description" content="Верховна рада України в першому читанні підтримала законопроект № 2240 про врегулювання питань видобутку бурштину. Рішення підтримали 342 нардепа, передає РБК-Україна. Зокрема законопроект пропонує Кримінальний кодекс України доповнити статтею 240 – незаконне видобування, збут, придбання і перевезення бурштину караються штрафом від 3 до 10 тис. неоподатковуваних мінімумів доходів громадян. Тобто від 51 тис. – 17 […]"/>
  </head>
  <body>
    <article>
      <h1>Рада зробила перший крок до врегулювання незаконного видобутку бурштину</h1>
      <address><time datetime="2019-11-12T15:14:11+00:00">12 Nov 2019, 15:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/burshtyn-620x420-c-1.jpg"/>
      </figure>
      <p>
        <b>
          <b>Верховна рада України в першому читанні підтримала законопроект № 2240 про врегулювання питань видобутку бурштину.</b>
        </b>
      </p>
      <p>Рішення підтримали 342 нардепа, передає <a href="https://www.rbc.ua/ukr/news/rada-podderzhala-kriminalizatsiyu-nezakonnoy-1573560714.html">РБК-Україна.</a></p>
      <p>Зокрема законопроект пропонує Кримінальний кодекс України доповнити статтею 240 – незаконне видобування, збут, придбання і перевезення бурштину караються штрафом від 3 до 10 тис. неоподатковуваних мінімумів доходів громадян. Тобто від 51 тис. – 17 тис.грн, або обмеження свободи терміном від 3 до 6 років чи позбавлення волі з конфіскацією майна.</p>
      <p>Злочин, вчинений повторно або у великих розмірах, на територіях чи об’єктах природно-заповідного фонду каратимуться позбавленням волі на строк від 4 до 7 років з конфіскацією майна.</p>
      <p>Сприяння посадової особи з використанням службового становища у видобутку бурштину карається позбавленням волі від 5 до 8 років з конфіскацією майна, з позбавленням права обіймати певні посади чи займатися певною діяльністю на строк до 5 років.</p>
      <p>Законопроект пропонує врегулювати відносини щодо користування надрами з метою видобутку бурштину, припинення незаконного видобутку, зростання рівня життя населення в місцях видобутку бурштину, забезпечення охорони навколишнього природного середовища та рекультивації земель.</p>
    </article>
  </body>
</html>