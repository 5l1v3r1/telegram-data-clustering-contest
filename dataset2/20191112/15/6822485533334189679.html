<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821115.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T15:26:00+00:00"/>
    <meta property="og:title" content="با این خوردنی‌ها کلیه هایتان را پاکسازی کنید"/>
    <meta property="og:description" content="به گزارش باشگاه خبرنگاران جوان، اگر فشار خون بالا یا دیابت دارید و به سخت شدن شریان‌ها مبتلا هستید، ممکن است به بیماری‌های کلیوی هم مبتلا شوید. امراض مرتبط با این عضو بسیار خطرساز و تهدید کننده زندگی هستند، بنابراین برای مراقبت و پاکسازی آنها، تمام توان خود را انجام دهید. برخی از مواد غذایی در انجام این کار به شما کمک می‌کنند که در ادامه با برخی از آن‌ها آشنا می‌شوید."/>
  </head>
  <body>
    <article>
      <h1>با این خوردنی‌ها کلیه هایتان را پاکسازی کنید</h1>
      <address>
        <time datetime="2019-11-12T15:26:00+00:00">12 Nov 2019, 15:26</time>
      </address>
      <p>کلیه‌های شما وظیفه دفع مواد زاید از بدن را بر عهده دارند و برخی مواد غذایی طبیعی به طور ویژه در انجام این کار به آن‌ها کمک می‌کنند.</p>
      <p>به گزارش باشگاه خبرنگاران جوان، اگر فشار خون بالا یا دیابت دارید و به سخت شدن شریان‌ها مبتلا هستید، ممکن است به بیماری‌های کلیوی هم مبتلا شوید. امراض مرتبط با این عضو بسیار خطرساز و تهدید کننده زندگی هستند، بنابراین برای مراقبت و پاکسازی آنها، تمام توان خود را انجام دهید. برخی از مواد غذایی در انجام این کار به شما کمک می‌کنند که در ادامه با برخی از آن‌ها آشنا می‌شوید.</p>
      <p><b>سبزیجات</b><br/>سبزیجات برگ دار سرشار از ویتامین C و K به همراه فیبر و فولات هستند. آن‌ها همچنین فشار خون را کاهش می‌دهند، قند خون را متعادل می‌کنند و استرس را از بین می‌برند.</p>
      <p><b>آب زغال اخته</b><br/>بسیاری از افراد می‌دانند که آب زغال اخته می‌تواند برای عفونت‌های دستگاه ادراری مفید باشد، اما آیا می‌دانید که می‌تواند به کلیه‌های شما هم کمک کند؟</p>
      <p>نوشیدن آب زغال اخته می‌تواند کلیه‌های شما را از یکی از دلایل عمده سنگ کلیه - اگزالات کلسیم - پاک کند. با این حال، انتخاب آب زغال اخته طبیعی و بدون مواد افزودنی ضروری است. آب زغال اخته هرچه خالص‌تر باشد، بهتر است.</p>
      <p><b>  زردچوبه</b><br/>التهاب در بدن شما می‌تواند طیف وسیعی از امراض را ایجاد کند که بیماری کلیوی یکی از آنهاست. زردچوبه حاوی کورکومین است که خواص ضد التهابی دارد. همچنین برای مبارزه با بیماری کلیه و سنگ‌های مزاحم مفید است.</p>
      <p><b>سیب</b><br/>از آنجا که سیب‌ها پر از فیبر هستند که سموم را جذب می‌کنند، با برداشتن برخی از سختی‌های کاری از روی کلیه ها، کار خود را انجام می‌دهند. سیب همچنین ممکن است التهاب بدن را کاهش داده و باعث بهبود عملکرد دستگاه گوارش شما شود.</p>
      <p><b>سیر</b><br/>کلیه‌های شما برای بهبود عملکرد به برخی مواد غذایی متکی هستند. در غیر این صورت، ممکن است قربانی سموم و التهاب شوند. سیر حاوی آلیسین است که دارای خواص آنتی اکسیدانی و ضد التهابی قدرتمند است که هر دو این خاصیت ها می‌توانند برای کلیه‌ها و فشار خون مفید باشند.</p>
      <p><b>برگ قاصدک</b><br/>برگ‌های قاصدک حاوی فلاونوئید‌ها هستند یعنی همان آنتی اکسیدان‌هایی که کلیه‌ها را تمیز و خون را تصفیه می‌کنند. آن‌ها همچنین می‌توانند فشار خون را کاهش دهند. اگر مستعد استرس هستید، هیچ چیز مانند یک فنجان چای قاصدک برای شروع روز شما مفید نیست.</p>
      <p><b>روغن زیتون</b><br/>روغن زیتون فواید زیادی برای بدن دارد و می‌تواند برای سلامتی کلیه‌ها هم مفید باشد. این روغن موجب کاهش کلسترول می شود و درد ناشی از سنگ کلیه را تسکین می دهد و برای درمان التهاب هم مفید است.</p>
      <p><b>آب لیمو</b><br/>اگر می‌خواهید چیزی را امتحان کنید که نه تنها کلیه‌های شما را تمیز می‌کند، بلکه تشکیل سنگ کلیه را در آن متوقف کند، از لیمو استفاده کنید. آب لیمو میزان سیترات را در بدن افزایش می‌دهد و مانع از شکل گیری سنگ کلیه می‌شود.</p>
    </article>
  </body>
</html>