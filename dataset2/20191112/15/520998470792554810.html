<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/pyaniy-vodiy-na-bukovini-proponuvav-patrulnim-habar-380191"/>
    <meta property="og:site_name" content="Погляд"/>
    <meta property="article:published_time" content="2019-11-12T15:58:00+00:00"/>
    <meta property="og:title" content="П'яний водій на Буковині пропонував патрульним хабар"/>
    <meta property="og:description" content="Нетверезий водій намагався підкупити працівників поліції, щоб уникнути адміністративної відповідальності"/>
  </head>
  <body>
    <article>
      <h1>П'яний водій на Буковині пропонував патрульним хабар</h1>
      <h2>За вказаний злочин чоловікові загрожує до 4 років позбавлення волі.</h2>
      <address>
        <time datetime="2019-11-12T15:58:00+00:00">12 Nov 2019, 15:58</time>
      </address>
      <p>Нетверезий водій намагався підкупити працівників поліції, щоб уникнути адміністративної відповідальності. За вказаний злочин чоловікові загрожує до 4 років позбавлення волі. Про це повідомляє відділ комунікації поліції Чернівецької області.</p>
      <p>Під час патрулювання території обслуговування в селі Мамаївці Кіцманського району поліцейські зупинили 60-річного водія «Fiat Doblo» за порушення правил дорожнього руху.</p>
      <p>Під час складання адміністративної постанови співробітники поліції помітили у порушника явні ознаки алкогольного сп’яніння. Правоохоронці запропонували водієві пройти перевірку на стан сп’яніння за допомогою приладу «Drager». Однак, чоловік вирішив уникнути відповідальності та запропонував працівникам поліції 1200 гривень.</p>
      <p>Поліцейські відмовилися від грошей і попередили чоловіка про неприпустимість протиправної поведінки та передбачену законодавством кримінальну відповідальність.</p>
      <p>Проігнорувавши застереження правоохоронців, зловмисник поклав кошти до службового автомобіля. Поліцейські зафіксували неправомірні дії, повідомили керівництво та викликали на місце події слідчо-оперативну групу Кіцманського відділу поліції.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 1 статті 369 (Пропозиція, обіцянка або надання неправомірної вигоди службовій особі) Кримінального кодексу України.</p>
      <related>
        <h4>Схожі записи</h4>
        <a href="https://pogliad.ua/news/crime/pyaniy-vodiy-na-bukovini-proponuvav-patrulnim-100-evro-habara-377439"/>
        <a href="https://pogliad.ua/news/crime/pyaniy-vodiy-na-bukovini-namagavsya-pidkupiti-policeyskih-370325"/>
        <a href="https://pogliad.ua/news/bukovina/zyavilisya-podrobici-dtp-u-mamayivcyah-379712"/>
        <a href="https://pogliad.ua/news/chernivtsi/pyaniy-vodiy-u-chernivcyah-proponuvav-patrulnim-habar-378075"/>
      </related>
    </article>
  </body>
</html>