<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-rada-pidtrymala-prypynennya-deputatskyh-povnovazhen-lutsenko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T15:34:25+00:00"/>
    <meta property="og:title" content="Рада підтримала припинення депутатських повноважень Луценко"/>
    <meta property="og:description" content="Під час пленарного засідання Верховна Рада підтримала дострокове припинення повноважень народного депутата Ірини Луценко."/>
  </head>
  <body>
    <article>
      <h1>Рада підтримала припинення депутатських повноважень Луценко</h1>
      <address>
        <time datetime="2019-11-12T15:34:25+00:00">12 Nov 2019, 15:34</time>
      </address>
      <p>Під час пленарного засідання Верховна Рада підтримала дострокове припинення повноважень народного депутата Ірини Луценко.</p>
      <p>275 народних депутатів висловилися за дострокове припинення депутатських повноважень Ірини Луценко, яка входить до складу фракції Європейська солідарність.</p>
      <p>Перед проведенням голосування народний депутат з фракції Слуга народу Максим Бужанський просив не підтримувати відповідне рішення.</p>
      <p>Він пояснив прохання тим, що на місце Луценко в парламент прийде Володимир В’ятрович.</p>
      <p><b>Читайте:</b> <a href="https://fakty.com.ua/ua/ukraine/20191112-verhovna-rada-onlajn-translyatsiya-zasidannya-12-lystopada/">Верховна Рада: онлайн-трансляція засідання 12 листопада</a></p>
      <p>В свою чергу спікер Верховної Ради Дмитро Разумков заявив, що не варто змушувати Луценко виконувати депутатські повноваження.</p>
      <p>До слова, під час засідання Верховної Ради народні депутати підтримали <a href="https://fakty.com.ua/ua/ukraine/20191112-rynok-elektroenergiyi-rada-pidtrymala-zminy-do-zakonu/">зміни в закон Про ринок електричної енергії.</a></p>
    </article>
  </body>
</html>