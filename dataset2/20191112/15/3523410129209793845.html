<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639650/%D9%86%D8%A7%D8%A7%D9%85%D9%86%DB%8C-%D8%AF%D8%B1-%D8%AA%D9%84-%D8%A2%D9%88%DB%8C%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T15:47:00+00:00"/>
    <meta property="og:title" content="ناامنی در تل آویو"/>
    <meta property="og:description" content="دیدار «بنی گانتز» و «آویگدور لیبرمن» در راستای تشکیل کابینه ائتلافی، به دلیل ناامنی در اراضی اشغالی ناشی از حملات جهاد اسلامی فلسطین در..."/>
  </head>
  <body>
    <article>
      <h1>
        <a href="https://www.bultannews.com/fa/news/639650/%D9%86%D8%A7%D8%A7%D9%85%D9%86%DB%8C-%D8%AF%D8%B1-%D8%AA%D9%84-%D8%A2%D9%88%DB%8C%D9%88">ناامنی در تل آویو</a>
      </h1>
      <h2>دیدار «بنی گانتز» و «آویگدور لیبرمن» در راستای تشکیل کابینه ائتلافی، به دلیل ناامنی در اراضی اشغالی ناشی از حملات جهاد اسلامی فلسطین در...</h2>
      <address><time datetime="2019-11-12T15:47:00+00:00">12 Nov 2019, 15:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>خبرگزاری</b> اسپوتنیک گزارش داد که دیدار بنی گانتز<b> رهبر</b> ائتلاف آبی-سفید با آویگدور لیبرمن به دلیل شرایط نامساعد امنیتی در تل آویو لغو و به زمان دیگری موکول شد.</p>
      <p>این دیدار در راستای تلاشهای بنی گانتز برای تشکیل کابینه ائتلافی در رژیم صهیونیستی قرار بود امروز سه شنبه برگزار شود.</p>
      <p>روز سه شنبه، شاخه نظامی جنبش جهاد اسلامی فلسطین در واکنش به ترور یکی از فرماندهان ارشدش، تل‌آویو و یافا و شهرک‌های صهیونیستی مجاور غزه را هدف حملات خود قرار داد.</p>
      <p>وزارت خارجه رژیم صهیونیستی در توئیتر درباره این حملات اعلام کرد: «آژیرهای هشدار در سراسر جنوب و مرکز (فلسطین اشغالی) به صدا درآمدند. یک میلیون اسرائیلی در پناهگاه‌ها هستند و مدارس و مراکز شغلی نیز تعطیل شده‌اند».</p>
      <p>در یک ویدئوی منتشر شده از شلیک موشکهای جهاد اسلامی، یک بزرگ راه در منطقه مرکزی اراضی اشغالی هدف قرار گرفته شده که طی آن سه صهیونیست مجروح شده‌اند.</p>
      <p>به دنبال حمله بامداد سه شنبه جنگنده‌های رژیم صهیونیستی به منزل «بهاء ابوالعطا» از فرماندهان ارشد «سرایا القدس» شاخه نظامی جنبش جهاد اسلامی فلسطین در منطقه «الشجاعیه»، او و همسرش به شهادت رسیدند و دو فرزندشان به شدت زخمی شدند.</p>
    </article>
  </body>
</html>