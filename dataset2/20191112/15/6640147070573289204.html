<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-mod-ray-tracing/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T15:35:00+00:00"/>
    <meta property="og:title" content="Red Dead Redemption 2: un mod PC introduce un “finto ray tracing”"/>
    <meta property="og:description" content="Red Dead Redemption 2 in versione PC ha già ricevuto una serie di mod, tra le quali appare anche una che introduce un finto ray tracing."/>
  </head>
  <body>
    <article>
      <h1>Red Dead Redemption 2: un mod PC introduce un “finto ray tracing”</h1>
      <address><time datetime="2019-11-12T15:35:00+00:00">12 Nov 2019, 15:35</time> by <a rel="author">Nicola Armondi</a></address>
      <p><b>Red Dead Redemption 2</b> è disponibile su PC da pochi giorni, ma i modder di tutto il mondo si sono già messi all’opera per creare nuovi contenuti sia ludici che grafici. Innegabilmente, il gioco di Rockstar Games è uno dei più belli che si siano mai visti sulle macchine da gioco moderne e anche senza mod di alcun tipo, è un prodotto di alto livello. Questo però non ha fermato i giocatori.</p>
      <p>Esattamente come accaduto con <a href="https://toms.it/CwzyZ">GTA 5</a> o anche con The Witcher 3, i giocatori hanno proposto mod grafiche che mirano a rendere ancora più bello Red Dead Redemption 2. Il video che potete vedere qui sotto afferma che si tratta di Ray Tracing, ma non fatevi ingannare: non lo è. Quello che il modder ha fatto è <b>modificare l’illuminazione in vari modi per rendere l’impatto migliore</b>.</p>
      <figure>
        <iframe src="https://www.youtube.com/embed/5BY-TAYTZi8" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/red-dead-redemption-2-pc-59949.768x432.jpg"/>
        </figure>
        <figure>
          <img src="https://www.tomshw.it/images/images/2019/10/red-dead-redemption-2-59275.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/epic-games-quixel-fotogrammetria/">Epic Games acquisisce Quixel, la più grande libreria di risorse di fotogrammetria del mondo</a></p>
      <p>La mod può essere trovata su Nexus Mode, precisamente a <a href="https://www.nexusmods.com/reddeadredemption2/mods/4?tab=description">questo indirizzo</a>, al pari di molte altre mod rilasciate in questi primi giorni dopo l’uscita di Red Dead Redemption 2. Per quanto non si tratti di un vero ray tracing, il risultato è comunque notevole. Che un gruppo di persone esterne al team che ha sviluppato il gioco siano in grado di proporre dei miglioramenti così sensibili in poco tempo è rimarchevole.</p>
      <p>Di certo, inoltre, questo è solo l’inizio: speriamo che la community proponga tanti contenuti interessanti nel corso dei mesi. Vi ricordiamo inoltre che Red Dead Redemption 2 sarà disponibile su anche su Google Stadia come titolo di lancio, a partire dal 19 novembre 2019. <b>Diteci, avete già giocare all’opera di Rockstar Games? Lo farete a breve?</b></p>
      <blockquote>Se ancora non l’avete fatto, potete acquistare Red Dead Redemption 2 su Amazon, precisamente a <a href="https://toms.it/bSsr3">questo indirizzo</a>.</blockquote>
    </article>
  </body>
</html>