<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Da-podkrepim-Svetovniya-den-na-nedonosenite-deca-v-Plovdiv-913254"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T15:54:00+00:00"/>
    <meta property="og:title" content="Да подкрепим &quot;Световния ден на недоносените деца&quot; в Пловдив"/>
    <meta property="og:description" content="PLOVIDV PLAZA мол се присъедини към кампанията за отбелязване на Световния ден на недоносените деца ..."/>
  </head>
  <body>
    <article>
      <h1>Да подкрепим "Световния ден на недоносените деца" в Пловдив</h1>
      <address>
        <time datetime="2019-11-12T15:54:00+00:00">12 Nov 2019, 15:54</time>
      </address>
      <p>PLOVIDV PLAZA мол се присъедини към кампанията за отбелязване на Световния ден на недоносените деца – 17 ноември, и всяка вечер от 11 до 17 ноември ще свети в лилаво. По традиция всяка година през ноември забележителности и сгради по целия свят, сред които Емпайър Стейт Билдинг, Ниагарския водопад, мостът над Босфора, се осветяват в лилаво в чест на преждевременно родените бебета и техните семейства. У нас освен търговския център в Пловдив сред сградите, специално осветени в неделя, ще са още крепостта Царевец, България Мол в София, фонтаните в Правец и сградата на Драматичния театър в Сливен.</p>
      <p>Специално за всички родени преждевременно деца и техните семейства на 17 ноември, неделя, на ниво 2 в PLOVIDV PLAZA се организира "Бал на малките герои“, в рамките на който децата може да се включат в "Талантливо караоке“ или "Весела работилничка за герои“. А за всички, които искат да подкрепят дейността на фондация "Нашите недоносени деца“ е благотворителният базар с ръчно изработени изделия, образователни игри и артикули на фондацията.</p>
      <p>Като част от кампанията в подкрепа на благородната кауза от 9 до 30 ноември PLOVIDV PLAZA е домакин и на пътуващата изложба на фондация "Нашите недоносени деца“ – "Родени герои. Животът, който предст</p>
      <figure>
        <img src="https://i.id24.bg/img/spacer.gif"/>
      </figure>
      <p>ои". Тя е посветена на правото на пълноценен живот на всички недоносени деца и новородени бебета с влошено здравословно състояние. Всички посетители на търговския център ще могат да се любуват на фотографиите, заснети от известния детски фотограф Калина Арсова "Калина ме снима".</p>
      <p>PLOVDIV PLAZA и фондация "Нашите недоносени деца" канят пловдивчани да посетят изложбата, да се снимат с нея и да споделят снимките в социалните мрежи с хаштаг #ПодкрепямМалкитеГерои. Инициативата е посветена на усилията на фондацията за създаване на Национална програма за проследяване на здравето на недоносените деца до 7 годишна възраст.</p>
    </article>
  </body>
</html>