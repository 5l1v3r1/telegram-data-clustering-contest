<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741342"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T15:50:00+00:00"/>
    <meta property="og:title" content="&quot;แม็คโทมิเนย์&quot;ถอนทัพตาร์ตันเรียบร้อย"/>
    <meta property="og:description" content="'สกอตต์ แม็คโทมิเนย์' ห้องเครื่องตัวเก่ง แมนฯ ยูไนเต็ด ขอถอนตัวจากทีมชาติสกอตแลนด์เรียบร้อย หลังมีอาการบาดเจ็บที่ข้อเท้าซ้าย"/>
  </head>
  <body>
    <article>
      <h1>"แม็คโทมิเนย์"ถอนทัพตาร์ตันเรียบร้อย</h1>
      <address>
        <time datetime="2019-11-12T15:50:00+00:00">12 Nov 2019, 15:50</time>
      </address>
      <p>
        <b>"สกอตต์ แม็คโทมิเนย์" ห้องเครื่องตัวเก่ง แมนฯ ยูไนเต็ด ขอถอนตัวจากทีมชาติสกอตแลนด์เรียบร้อย หลังมีอาการบาดเจ็บที่ข้อเท้าซ้าย</b>
      </p>
      <p>สกอตต์ แม็คโทมิเนย์ มิดฟิลด์ดาวรุ่ง แมนเชสเตอร์ ยูไนเต็ด ทีมดังแห่งศึกพรีเมียร์ลีก อังกฤษ มีอันต้องถอนตัวจากทีมชาติสกอตแลนด์ชุดเตรียมลงทำศึก ยูโร 2020 รอบคัดเลือก กับ ไซปรัส ในวันพฤหัสบดีที่ 14 พ.ย.นี้ และพบ คาซัคสถาน วันอังคารที่ 19 พ.ย.นี้แล้ว หลังมีอาการบาดเจ็บข้อเท้าซ้าย<br/><br/>แม็คโทมิเนย์ บาดเจ็บมาจากการลงช่วย แมนฯ ยูไนเต็ด ในเกมต้อน ไบรท์ตัน 3-1 เมื่อวันอาทิตย์ที่ผ่านมา และตัดสินใจถอนตัวจากทีมชาติสกอตแลนด์ หลังแพทย์ประจำทีมวิสกีประเมินอาการ และมีความเห็นว่า เจ้าตัวไม่พร้อมลงสนาม<br/><br/>ด้าน "ผีแดง" ก็ยังจต้องลุ้นเช่นกันว่า แม็คโทมิเนย์ ที่ก้าวขึ้นมาเป็นกำลังสำคัญของทีมอย่างเต็มตัวในฤดูกาลนี้ จะฟิตทันกลับมาช่วยทีมในเกมพรีเมียร์ลีก นัดบุกรัง เชฟฟิลด์ ยูไนเต็ดในวันที่ 24 พ.ย.นี้หรือไม่.<br/><br/><b>ภาพ gettyimages</b></p>
    </article>
  </body>
</html>