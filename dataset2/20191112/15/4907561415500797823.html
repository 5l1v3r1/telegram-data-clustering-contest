<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kirikkale-bir-ciftci-tarlasini-surerken-bin-yillik-pitos-buldu-fotograflari-2218858"/>
    <meta property="og:site_name" content="Posta"/>
    <meta property="article:published_time" content="2019-11-12T15:49:02+00:00"/>
    <meta property="og:title" content="Kırıkkale bir çiftçi tarlasını sürerken, bin yıllık pitos buldu"/>
    <meta property="og:description" content="Kırıkkalenin Balışeyh ilçesinde çiftçilik yapan Haydar Demirci, tarlasını sürerken bin yıllık olduğu değerlendirilen Roma döneminden kalma pitos buldu. Tarihi pitos, İl Kültür Turizm Müdürlüğü envanterine kaydedildi."/>
  </head>
  <body>
    <article>
      <h1>Kırıkkale bir çiftçi tarlasını sürerken, bin yıllık pitos buldu</h1>
      <address>
        <time datetime="2019-11-12T15:49:02+00:00">12 Nov 2019, 15:49</time>
      </address>
      <h3><a href="https://www.posta.com.tr/haberler/kirikkale">Kırıkkale</a>'nin Balışeyh ilçesinde çiftçilik yapan Haydar Demirci, tarlasını sürerken bin yıllık olduğu değerlendirilen Roma döneminden kalma <a href="https://www.posta.com.tr/haberler/pitos">pitos</a> buldu. Tarihi pitos, İl Kültür Turizm Müdürlüğü envanterine kaydedildi.</h3>
      <figure>
        <img src="https://i.pstimaj.com/img/78/700x0/5dcad33666a97c3ef42a053f"/>
      </figure>
      <h4>Roma döneminden kalma pitos buldu</h4>
      <p>Kırıkkale'nin Balışeyh ilçesinde çiftçilik yapan Haydar Demirci, tarlasını sürerken bin yıllık olduğu değerlendirilen Roma döneminden kalma pitos buldu.</p>
      <figure>
        <img src="https://i.pstimaj.com/img/78/700x0/5dcad336ae298b9e173541e4"/>
      </figure>
      <h4>Jandarmaya haber verdi</h4>
      <p>İlçeye bağlı Koçubaba köyünde oturan Haydar Demirci, tarlasını sürerken traktörün pulluğuna takılan küpü fark edince jandarmaya haber verdi. </p>
      <figure>
        <img src="https://i.pstimaj.com/img/78/700x0/5dcad338ae298b9ecc0dedcc"/>
      </figure>
      <p>Jandarma ekipleri de tarihi eser olabileceği düşüncesiyle durumu İl Kültür ve Turizm Müdürlüğü'ne bildirdi. </p>
      <figure>
        <img src="https://i.pstimaj.com/img/78/700x0/5dcad336ae298b9e187d3e1f"/>
      </figure>
      <h4>Ankara’daki arkeoloji müzesindeki görevlilerden destek istendi</h4>
      <p>Bölgeye gelen ekipler yaptıkları ilk inceleme sonrası, Ankara’daki arkeoloji müzesindeki görevlilerden destek istedi. Arkeologlar tarafından çıkarılan küp, kamyonla İl Kültür ve Turizm Müdürlüğü’ne götürüldü. </p>
      <figure>
        <img src="https://i.pstimaj.com/img/78/700x0/5dcad338ae298b9ecb0f1dd3"/>
      </figure>
      <p>Roma dönemine ait olduğu belirlenen pitos, İl Kültür Turizm Müdürlüğü envanterine kaydedildi. Tarihi pitosun, restore edilerek önümüzdeki günlerde burada sergileneceği belirtildi.</p>
      <figure>
        <img src="https://i.pstimaj.com/img/78/700x0/5dcad33666a97c3e1d659d87"/>
      </figure>
      <h4>''Çiftçimiz tarlayı sürerken buluyor''</h4>
      <p>Kırıkkale İl Kültür ve Turizm Müdürü Aydın Demiröz, Roma dönemine ait küpün muhafaza edileceğini belirterek, "Koçubaba köyünde, çiftçimiz tarlayı sürerken buluyor.</p>
      <figure>
        <img src="https://i.pstimaj.com/img/78/700x0/5dcad33d66a97c3ef5d4cd41"/>
      </figure>
      <h4>''Yaklaşık olarak bin yıllık olduğunu düşünüyoruz''</h4>
      <p>Daha sonra biz Ankara’daki arkeoloji müzesindeki arkadaşlardan yardım istedik. Görevlendirilen arkadaşlar gelip, kurtarma kazısı yaptılar. Bu küpe ’pitos’ diyoruz. Roma dönemine ait küpün, yaklaşık olarak bin yıllık olduğunu düşünüyoruz. </p>
      <figure>
        <img src="https://i.pstimaj.com/img/78/700x0/5dcad36fae298b9e173541e6"/>
      </figure>
      <h4>''Küp bir bütün halinde olacak"</h4>
      <p>Bu küpü, burada muhafaza etmeyi düşünüyoruz. Küp, bulunduğu yerden çıkarılırken parçalandığı görülmüş. İlerleyen günlerde restorasyonu yapılacak. Küp bir bütün halinde olacak" dedi. Hasan AKYILDIZ/KIRIKKALE (DHA)</p>
    </article>
  </body>
</html>