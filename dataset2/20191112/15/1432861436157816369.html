<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/plyusove-i-minusi-na-evolyuciqta-v-superkupata-na-ispaniq-1405498.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T15:58:00+00:00"/>
    <meta property="og:title" content="Плюсове и минуси на еволюцията в Суперкупата на Испания"/>
    <meta property="og:description" content="Както стана ясно Суперкупата на Испания ще бъде напълно преобразена Това предизвика смесени реакции както в иберийската страна, така и по света"/>
  </head>
  <body>
    <article>
      <h1>Плюсове и минуси на еволюцията в Суперкупата на Испания</h1>
      <address><time datetime="2019-11-12T15:58:00+00:00">12 Nov 2019, 15:58</time> by <a rel="author">Sportlive.bg</a></address>
      <p>Както стана ясно Суперкупата на Испания ще бъде напълно преобразена. Това предизвика смесени реакции както в иберийската страна, така и по света. Испанското престижно издание "Marca" представя позитивите и негативите от това решение.</p>
      <p><b>1. Два нови госта</b> - Ако всичко бе по старому, <b><a href="https://www.sportlive.bg/tags/2223">Барселона </a></b>и Валенсия щяха да решат носителя на трофея преди началото на сезона. Сега обаче съответно вторият и третият в класирането на Ла Лига за миналия сезон (Атлетико (Мадрид) и Реал Мадрид) също се включват в борбата.</p>
      <p><b>2. По-атрактивно - </b>Със сигурност така е по-атрактивно. Има възможност за финал Ел Класико, мадридско дерби или повторение на финала за Купата. При всички положения - ще има сблъсъци между 4-те най-добри отбора в Испания за миналия сезон.</p>
      <p><b>3. По средата на сезона - </b>Двубоите вече ще са в средата на сезона. Това от една страна ще го направи по-интересно, защото играчите вече ще са във форма (за разлика от преди началото на сезона), но от друга ще затормози програмата на отборите.</p>
      <p><b>4. Мястото на провеждане</b> - Саудитска Арабия ще е арената на тези сблъсъци. Засегнат е проблемът с правата на хората и най-вече тези на жените. Освен това е твърде далеч от Испания.</p>
      <p><b>5. Разпределението на финанси от ТВ правата</b> - Валенсия обжалва разпределението. Планувано е <b><a href="https://www.sportlive.bg/tags/3457">Реал </a></b>и Барса да получат по 9 милиона евро, а "прилепите" - само 3, заради което и обжалват. Все пак, доводът на испанската федерация е, че без двойката, която съставя "Ел Класико", гледаемостта би била далеч по-ниска.</p>
      <p>
        <b>
          <a href="https://www.sportlive.bg/worldfootball/spain/Istorichesko-Iztegliha-zhrebiq-za-pyrvata-turnirna-Superkupa-na-Ispaniq!--1405223.html">ВИЖТЕ ЖРЕБИЯ ЗА ПЪРВАТА ТУРНИРНА СУПЕРКУПА НА ИСПАНИЯ</a>
        </b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Real-Madrid-zaigra-na-pylni-oboroti-no-i-dramata-v-kluba-se-uvelichava-1405479.html"/>
        <a href="https://www.sportlive.bg/worldfootball/spain/Barselona-shte-obzhalva-zhylt-karton-na-Mesi-1405362.html"/>
        <a href="https://www.sportlive.bg/worldfootball/spain/Oficialno-Kupata-i-Superkupata-na-Ispaniq-s-nov-format--744306.html"/>
        <a href="https://www.sportlive.bg/worldfootball/worldfootballother/Revolyuciq-v-ispanskiq-futbol-Mestqt-cql-turnir-izvyn-stranata-722822.html"/>
        <a href="https://www.sportlive.bg/worldfootball/spain/Po-kolko-miliona-godishno-mogat-da-pechelqt-Real-i-Barselona-ako-prodadat-imenata-na-stadionite-si-1404501.html"/>
      </related>
    </article>
  </body>
</html>