<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/12/astmatichen-pristyp-pogubi-13-godishna-aktrisa-na-broduei.429379"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T15:28:00+00:00"/>
    <meta property="og:title" content="Астматичен пристъп погуби 13-годишна актриса на Бродуей"/>
    <meta property="og:description" content="Лоръл Григс прави дебюта си едва на 6 години | Dnes.bg"/>
  </head>
  <body>
    <article>
      <h1>Астматичен пристъп погуби 13-годишна актриса на Бродуей</h1>
      <h2>Лоръл Григс прави дебюта си едва на 6 години</h2>
      <address><time datetime="2019-11-12T15:28:00+00:00">12 Nov 2019, 15:28</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Едва на 13 години почина звездата от Бродуей Лоръл Григс. Причината, по думите на семейството й, е "масивен астматичен пристъп“. </p>
      <p>Григс прави актьорския си дебют на 6 години и то рамо до рамо със Скарлет Йохансон в пиесата „Котка върху горещ ламаринен покрив“. Кариерата й обаче не се ограничава само до театъра. Талантливото дете участва и в много сериали и филми. Два пъти се появява в легендарното телевизионно комедийно предаване SNL.</p>
      <p>Светлините на Броудей угаснаха в нейна чест.</p>
      <p>След дебюта си като Поли в „"Котка върху горещ ламаринен покрив“, тя получава роля в мюзикъла Once, който печели награда Tony. Григс взима участие и във филма на Уди Алън Cafe Society заедно със Стийв Карел.</p>
      <p>Лоръл Григс почива във вторник, преди седмица, но семейството й чак сега решава да съощи новината. По думите на дядо й пред New York Times, астмата й е била диагностицирана още в ранна детска възраст.</p>
      <p>"Тя взимаше лекарствата си всеки ден и имаше машинка за дишане, ако се наложеше. Но това е унищожителна болест. Само един Бог знае, какво можеше да постигне в този живот“, казва той.</p>
      <p>Според СЗО, астмата е едно от най-често срещаните хронични заболявания сред децата. 235 милиона души по света са засегнати от нея, а пристъпите могат да бъдат предизвикани от всичко – дим, замърсяване, алергени или болести като грип. За състоянието няма лечение, но то може да бъде овладяно с медикаменти, като инхалатори.</p>
      <p>Само в САЩ 19 милиона възрастни и 5 милиона деца страдат от астма. През 2017 година, 3500 души са починали в следствие на астматични пристъпи. През 2016 г.  посещенията в спешното отделения са били 1,7 милиона. <br/> </p>
    </article>
  </body>
</html>