<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008728-sbu-rasskazala-kak-vsu-kachestvenno-otobrali-sebe-na-sluzhbu-agenta-fsb-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-12T15:10:00+00:00"/>
    <meta property="og:title" content="СБУ рассказала, как ВСУ &quot;качественно отобрали&quot; себе на службу агента ФСБ (фото)"/>
    <meta property="og:description" content="Військова контррозвідка Служби безпеки України попередила спецоперацію ФСБ Оперативники спецслужби встановили, що російські куратори планували поширити у медіапросторі фейкові матеріали про нібито низький моральний стан ЗСУ. Для цього ФСБ планувала викори..."/>
  </head>
  <body>
    <article>
      <h1>СБУ рассказала, как ВСУ "качественно отобрали" себе на службу агента ФСБ (фото)</h1>
      <address>
        <time datetime="2019-11-12T15:10:00+00:00">12 Nov 2019, 15:10</time>
      </address>
      <p>Військова контррозвідка Служби безпеки України попередила спецоперацію ФСБ Оперативники спецслужби встановили, що російські куратори планували поширити у медіапросторі фейкові матеріали про нібито низький моральний стан ЗСУ. Для цього ФСБ планувала використати українського воїна-десантника, який вже перебував у полі зору військової контррозвідки СБУ.</p>
      <p>Військовий з десантно-штурмових військ у 2018 році вступив на службу за контрактом до ЗСУ, прибувши із тимчасово анексованого країною-агресором Криму.</p>
      <p>Правоохоронці з’ясували, що чоловік після окупації отримав паспорт РФ, у 2016 році прийняв російську присягу та був відправлений до Сирії захищати «русский мир». Саме на Близькому Сході розпочалася його співпраця з ФСБ. Чекісти вирішили використати його українське походження для участі у межах спланованої на Луб’янці спеціальної операції із дискредитації військово-політичного керівництва України та бойових можливостей української армії. За задумом кураторів, після вступу до ЗСУ військовий мав дезертирувати з української армії. Його «викривальні» виступи планувались на російських телеканалах та пропагандистських ЗМІ.</p>
      <related>
        <h4>Читайте также:</h4>
        <a href="https://glavnoe.ua/news/n357008724-zhiteli-harkovschiny-otdali-na-soderzhanie-armii-bolee-900-mln-grn"/>
      </related>
      <p>Оперативники СБУ перервали операцію ФСБ і затримали дезертира при спробі перетину адміністративного кордону з Кримом.</p>
      <p>Під час огляду у чоловіка вилучено зібрану на службі військову інформацію та документи щодо участі у бойових діях на сході України.</p>
      <p>Наразі колишній військовий знаходиться під вартою, всі деталі його співпраці з спецслужбами РФ встановлюватиме слідство.</p>
      <figure>
        <img src="https://img.glavnoe.ua/Image2018/2019/11/12/0001(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/12/0002(1).jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008730-luchshe-vsego-ukraincy-ocenivajut-reformu-armii-i-policii"/>
      </related>
    </article>
  </body>
</html>