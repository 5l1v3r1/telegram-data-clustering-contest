<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d6145225ffb2c9c9/orban-daca-nu-avem-garantia-investirii-unui-guvern-pro-european-in-rm-disponibilitatea-de-a-coopera-va-fi-foarte-mica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T15:19:27+00:00"/>
    <meta property="og:title" content="Orban: „Dacă nu avem garanţia învestirii unui guvern pro-european în RM, disponibilitatea de a coopera va fi foarte mică”"/>
    <meta property="og:description" content="Decizia de a da jos Guvernul condus de Maia Sandu ridică extrem de multe semne de întrebare privind evoluţia ulterioară a Republicii Moldova, a declarat premierul României, Ludovic Orban."/>
  </head>
  <body>
    <article>
      <h1>Orban: „Dacă nu avem garanţia învestirii unui guvern pro-european în RM, disponibilitatea de a coopera va fi foarte mică”</h1>
      <address><time datetime="2019-11-12T15:19:27+00:00">12 Nov 2019, 15:19</time> by <a rel="author">Jurnal.md</a></address>
      <p>
        <b>Decizia de a da jos Guvernul condus de Maia Sandu ridică extrem de multe semne de întrebare privind evoluţia ulterioară a Republicii Moldova, a declarat premierul României, Ludovic Orban.</b>
      </p>
      <p>„O să continuăm orice program de susţinere a cetăţenilor din Republica Moldova, dar dacă nu vom avea garanţia învestirii unui guvern pro-european, care să confere garanţii serioase pentru o democraţie autentică în Republica Moldova, care să reprezinte interesele cetăţenilor Republicii Moldova, disponibilitatea noastră de cooperare cu un guvern care să nu confere aceste garanţii va fi foarte mică. Atrag atenţia iniţiatorilor moţiunii că au pornit pe un drum care nu duce spre o destinaţie benefică pentru cetăţenii Republicii Moldova şi vom privi cu extrem de mare atenţie orice fel de pas ulterior", a spus premierul României.</p>
      <p>Precizăm că și <a href="http://www.jurnal.md/ro/news/5c45510340c28a62/reactia-lui-iohannis-dupa-demiterea-guvernului-sandu-sprijinul-financiar-din-partea-romaniei-va-fi-strict-conditionat.html">preşedintele României, Klaus Iohannis, a spus că sprijinul României, inclusiv financiar, va fi strict condiționat de continuarea reformelor esențiale</a> pentru dezvoltarea democratică a Republicii Moldova și avansarea parcursului său european.</p>
    </article>
  </body>
</html>