<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/lodz,69/sadkowice-w-komorze-beztlenowej-zginelo-dwoch-ukraincow,984759.html"/>
    <meta property="og:site_name" content="TVN24"/>
    <meta property="article:published_time" content="2019-11-12T15:10:33+00:00"/>
    <meta property="og:title" content="Przyjechali do Polski do pracy, nie żyją. &quot;Nie wiedzieli, że w pomieszczeniu nie ma tlenu&quot;"/>
    <meta property="og:description" content="Ihor K. miał 28 lat, do gminy Sadowice w woj. łódzkim przyjechał razem ze starszym o 18 lat znajomym, Ivanem K. Ukraińcy mieli pracować na jednej z wielu tamtejszych plantacji jabłek. Mężczyźni zgi..."/>
  </head>
  <body>
    <article>
      <h1>Przyjechali do Polski do pracy, nie żyją. "Nie wiedzieli, że w pomieszczeniu nie ma tlenu"</h1>
      <address><time datetime="2019-11-12T15:10:33+00:00">12 Nov 2019, 15:10</time> by <a rel="author">bż/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d5001245-6552-4fad-9872-14ab57e11678-480p.mp4" autoplay="" loop=""/>
          <figcaption>Mężczyźni zginęli w komorze beztlenowej</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/8ea35cec-e661-404b-ac28-9fc4cdab2419-480p.mp4"/>
          <figcaption>Zakręt śmierci w Bielsko-Białej. Policja chce fotoradaru</figcaption>
        </figure>
        <figcaption>Mężczyźni mieli pracować na plantacji jabłek<cite>Foto: Pixabay | Video: Google Maps</cite></figcaption>
      </slideshow>
      <h3>Ihor K. miał 28 lat, do gminy Sadowice w woj. łódzkim przyjechał razem ze starszym o 18 lat znajomym, Ivanem K. Ukraińcy mieli pracować na jednej z wielu tamtejszych plantacji jabłek. Mężczyźni zginęli po tym, jak weszli do komory beztlenowej, w której przechowywane były jabłka.</h3>
      <p>Gmina Sadkowice nazywana jest "zagłębiem plantatorów jabłek". Rąk do pracy brakuje niemal zawsze, dlatego to właśnie tutaj zatrudnienia szukali dwaj Ukraińcy. Przyjechali w piątek, 8 listopada.</p>
      <p>- Mężczyźni usłyszeli od właściciela plantacji, że mogą podjąć pracę od przyszłego tygodnia. Do tego czasu udostępnił im kontener mieszkalny na terenie gospodarstwa - informuje Krzysztof Kopania z łódzkiej prokuratury.</p>
      <h3>Śmierć</h3>
      <related>
        <a href="https://www.tvn24.pl/lodz,69/zwloki-w-torfowisku-to-poszukiwany-mezczyzna,982587.html"/>
      </related>
      <p>Właściciel plantacji mieszkał w innym miejscu. Ostatni raz widział żywych Ukraińców następnego dnia, około 17. Kiedy pojawił się w niedzielę, 10 listopada, obcokrajowców nigdzie nie było.</p>
      <p>W pewnym momencie zwrócił uwagę na otwarte okno w komorze beztlenowej znajdującej się niedaleko kontenera mieszkalnego.</p>
      <p>- Składowane były tam owoce. Żeby dłużej zachowywały świeżość, ze środka wypompowany był tlen - mówi Kopania.</p>
      <p>Okazało się, że w środku, pomiędzy jabłkami, leżą dwa ciała.</p>
      <related>
        <a href="https://www.tvn24.pl/lodz,69/pojechal-na-ryby-zginal-wpadl-w-pulapke-z-ktorej-bardzo-trudno-sie-wydostac,980391.html"/>
      </related>
      <p>- Obok mężczyzn znajdował się pojemnik. Niewykluczone, że mężczyźni chcieli zebrać owoce i nie byli świadomi tego, że w pomieszczeniu panują warunki, w których nie można przeżyć - informuje prokurator.</p>
      <h3>Przez okno</h3>
      <p>Na miejsce zostały wezwane służby. Oględziny wykazały, że w kontenerze mieszkalnym były otwarte butelki z alkoholem. Na kontenerze znajdowały się napisy ostrzegające o niebezpieczeństwie.</p>
      <p>- Drzwi do komory beztlenowej były w nienaruszonym stanie. Dlatego też należy domniemywać, że mężczyźni do środka dostali się przez okno - zaznaczył Kopania.</p>
    </article>
  </body>
</html>