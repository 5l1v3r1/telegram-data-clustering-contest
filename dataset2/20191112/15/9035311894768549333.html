<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/abd-ye-bagimliligi-azaltmak-isteyen-ab-den-silah-uretim-projelerine-onay"/>
    <meta property="og:site_name" content="euronews"/>
    <meta property="article:published_time" content="2019-11-12T15:26:02+00:00"/>
    <meta property="og:title" content="ABD'ye bağımlılığı azaltmak için AB'den silah üretim projelerine onay"/>
    <meta property="og:description" content="Avrupa Birliği (AB), Amerika Birleşik Devletleri'nden bağımsız silah üretimini kapsayan savunma projelerine yeşil ışık yaktı. Brüksel'de toplanan AB savunma bakanlarının onay verdiği 13 proje, bir devriye gemisi, sinyal bozucu sistemlerle balistik füze takip teknolojilerini kapsıyor."/>
  </head>
  <body>
    <article>
      <h1>ABD'ye bağımlılığı azaltmak için AB'den silah üretim projelerine onay</h1>
      <address><time datetime="2019-11-12T15:26:02+00:00">12 Nov 2019, 15:26</time> by <a rel="author">Tuba Altunkaya</a></address>
      <p>Avrupa Birliği (AB), Amerika Birleşik Devletleri'nden bağımsız silah üretimini kapsayan savunma projelerine yeşil ışık yaktı.</p>
      <p>Brüksel'de toplanan AB savunma bakanlarının onay verdiği 13 proje, bir devriye gemisi, sinyal bozucu sistemlerle balistik füze takip teknolojilerini kapsıyor.</p>
      <p>Üye ülkeler arasında savunma alanında iş birliğini artırmayı hedefleyen Yapılandırılmış Daimi İş Birliği (PESCO) AB Konseyi kararıyla Aralık 2017'de kurulmuştu. PESCO'ya halihazırda 25 AB ülkesi katılıyor.</p>
      <p>Fransa, 47 ortak projenin yürütüldüğü PESCO'nun en büyük destekçisi. Fransız Cumhurbaşkanı Emmanuel Macron, ABD öncülüğündeki NATO'nun etkisini kaybettiğini ve AB içinde daha güçlü savunma iş birliği olması gerektiğini savunuyor. Fransa söz konusu 47 projenin çoğunda Almanya, İtalya ve İspanya ile birlikte liderlik edecek.</p>
      <ul>
        <li>
          <a href="https://tr.euronews.com/2019/10/15/hangi-ulkeler-turkiyeye-silah-satisini-durdurdu-bu-ulkeler-ne-kadar-silah-ihrac-ediyordu">Hangi ülkeler Türkiye'ye silah satışını durdurdu?</a>
        </li>
        <li>
          <a href="https://tr.euronews.com/2019/10/19/turkiyeye-silah-ambargosu-aciklayan-avrupa-yemen-savasinda-suudi-arabistana-ne-yapti">Türkiye’ye silah ambargosu uygulayan Avrupa, Suudi Arabistan'a neden ambargo uygulamıyor?</a>
        </li>
        <li>
          <a href="https://tr.euronews.com/2019/10/31/nato-yeni-nesil-elektro-manyetik-savunma-silahlarini-test-edecek">NATO, yeni nesil elektro manyetik savunma silahlarını test edecek</a>
        </li>
      </ul>
      <p>Ek kaynaklar<b> • Reuters/AA</b></p>
    </article>
  </body>
</html>