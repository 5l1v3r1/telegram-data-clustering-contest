<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ap-ministr-energetiki-ssha-umoviv-zelenskogo-pidpisati-z-yogo-soyuznikami-ugodu-schodo-gazu-329383_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T15:37:00+00:00"/>
    <meta property="og:title" content="AP: Міністр енергетики США умовив Зеленського підписати з його союзниками угоду щодо газу"/>
    <meta property="og:description" content="Український уряд уклав контракт з розвідки нафти і газу з соратниками Перрі через кілька тижнів після того, як міністр енергетики США прийняв участь в інавгурації Зеленського."/>
  </head>
  <body>
    <article>
      <h1>AP: Міністр енергетики США умовив Зеленського підписати з його союзниками угоду щодо газу</h1>
      <h2>Український уряд уклав контракт з розвідки нафти і газу з соратниками Перрі через кілька тижнів після того, як міністр енергетики США прийняв участь в інавгурації Зеленського.</h2>
      <address>
        <time datetime="2019-11-12T15:37:00+00:00">12 Nov 2019, 15:37</time>
      </address>
      <p>Американські бізнесмени, близькі до вже <b><a href="https://zn.ua/WORLD/ministr-energetiki-ssha-obsuzhdal-s-dzhuliani-vmeshatelstvo-ukrainy-v-vybory-ssha-332936_.html">колишнього міністра енергетики США Ріка Перрі</a></b>, отримали вигідний контракт на розвідку покладів нафти і газу в Україні після того, як він запропонував одного з них в якості радника Володимиру Зеленському, повідомляє <a href="https://apnews.com/6d8ae551fb884371a2a592ed85a74426">Associated Press</a>.</p>
      <p>За даними видання, Україна уклала 50-річний контракт з людьми Перрі трохи пізніше ніж через місяць після того, як той побував на травневій інавгурації Зеленського. Тоді Перрі вручив новому українському президенту список людей, яких він рекомендував в якості консультантів з питань енергетики. Одним з чотирьох імен був його давній політичний покровитель Майкл Блейзер.</p>
      <p>Як стверджує автор статті, через тиждень Блейзер і його діловий партнер Алекс Крэнберг подали заявку на розвідку нафти і газу на контрольованому українським урядом Варвинському родовищі.</p>
      <p>За даними видання, отриманими з внутрішньої документації українського уряду, за права на буріння бізнесмени запропонували Україні на мільйони доларів менше, ніж їх єдиний конкурент. Однак урядова комісія вибрала друзів Перрі і пояснила свій вибір тим, що у компанії Блейзера і Крэнберга краще технічні і фінансові можливості.</p>
      <p>Як пише видання, під час своїх поїздок у Київ Перрі ясно дав зрозуміти, що він близький з Блейзером і Крэнбергом. Перший - українсько-американський інвестор і давній соратник Перрі. Крэнберг великий донор республіканців, який надавав Перрі розкішний корпоративний літак під час виборів президента в 2012 році.</p>
      <p>У прес-службі міністра енергетики США прокоментували ситуацію вказавши, що Перрі відстоює інтереси американської енергетики в усьому світі, в тому числі в Україні.</p>
      <p>"Чого він не робив, так це не захищав ділові інтереси окремих осіб або компаній", — сказала Шейлін Хайнс, прес-секретар Міністерства енергетики США.</p>
      <p>Блейзер в коментарі AP також спростував повідомлення, що Перрі допоміг його фірмі укласти вигідний контракт в Україні.</p>
      <p>В Офісі президента Зеленського не відповіли на запит агентства.</p>
      <p>19 жовтня, Перрі заявив, що його<b> <a href="https://dt.ua/WORLD/ministr-energetiki-ssha-perri-nazvav-prichinu-svoyeyi-vidstavki-326743_.html">відставка не має відношення до скандалу, пов'язаного з Україною</a></b>.</p>
      <p>Министр энергетики США также добавил, что пока не будет сотрудничать с расследованием относительно возможного импичмента президента США Дональда Трампа, которое ведут демократы в Палате представителей. Як стало відомо раніше, ще в травні, на закритій зустрічі з Зеленським<b><a href="https://dt.ua/POLITICS/tramp-nakazav-pensu-ne-yihati-na-inavguraciyu-zelenskogo-i-ne-hotiv-z-nim-zustrichatisya-do-diy-ukrayincya-informator-324644_.html"> Перрі переконав президента України звільнити членів консультативної ради "Нафтогазу"</a></b>. Присутні на цьому зібранні покинули його з враженням, що міністр енергетики США хотів замінити американського представника Амоса Хохштейна, колишнього дипломата і енергетичного представника, який працював в адміністрації Обами, на когось "авторитетного в республіканських колах". Пізніше, під час другої зустрічі з новообраним президентом, Перрі дав зрозуміти, що Трамп зацікавлений у зміні керівництва "Нафтогазу".</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.</p>
      <p>Детальніше про ситуацію читайте у статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>