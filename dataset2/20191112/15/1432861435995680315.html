<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/klop-guardiola-zidan-i-drugi-top-trenxori-uchastvaha-na-forum-na-uefa-1405504.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T15:37:00+00:00"/>
    <meta property="og:title" content="Клоп, Гуардиола, Зидан и други топ треньори участваха на форум на УЕФА"/>
    <meta property="og:description" content="Вчера в Нион се проведе традиционния форум на елитните треньори, организиран от УЕФА Юрген Клоп и Хосеп Гуардиола, които само ден по-рано бяха един срещу друг на Анфилд в мач от Висшата лига между водените от тях Ливърпул и Манчестър Сити, бяха сред участниците в събитието"/>
  </head>
  <body>
    <article>
      <h1>Клоп, Гуардиола, Зидан и други топ треньори участваха на форум на УЕФА</h1>
      <address><time datetime="2019-11-12T15:37:00+00:00">12 Nov 2019, 15:37</time> by <a rel="author">Sportlive.bg</a></address>
      <p>Вчера в Нион се проведе традиционния форум на елитните треньори, организиран от УЕФА. <a href="https://www.sportlive.bg/tags/17226">Юрген Клоп</a> и <a href="https://www.sportlive.bg/tags/25012">Хосеп Гуардиола</a>, които само ден по-рано бяха един срещу друг на Анфилд в мач от Висшата лига между водените от тях Ливърпул и Манчестър Сити, бяха сред участниците в събитието.</p>
      <p>Други от големите имена, присъствали в Нион, бяха мениджърът на Реал Мадрид <a href="https://www.sportlive.bg/tags/4321">Зинедин Зидан</a>, бившият наставник на Ювентус Масимилиано Алегри, треньорът на Наполи Карло Анчелоти и водещият Пари Сен Жермен Томас Тухел. Ерик тен Хаг, Мирче Луческу, Руди Гарсия и Паоло Фонсека също бяха сред присъстващите. Наставникът на Арсенал <a href="https://www.sportlive.bg/tags/27503">Унай Емери</a> си взе малко почивка от проблемите в лондонския тим, за да бъде на форума. Испанецът е под сериозно напрежение от уволнение след слабите резултати на „аритлеристите“ в последно време, но получи доверие от ръководството.</p>
      <p>Форумът на елитните треньори, организиран от УЕФА се проведе за пръв път през 1999г. Целта на събитието е най-успешните мениджъри в европейския футбол да дадат мнението си за за случващото се в света на футбола и да коментират с членовете на УЕФА предложения за развитието му. <i><a href="https://www.sportlive.bg/timeout/timeoutother/Humoristichno-Klop-izbqga-izplashen-ot-Guardiola-(VIDEO)-1405478.html">А ето в каква ситуация попадна един от треньорите на форума.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Klop-Trqbva-da-podobrim-VAR-1405342.html"/>
        <a href="https://www.sportlive.bg/worldfootball/england/Emeri-zashtiti-igrachite-si-sled-zagubata-ot-Lestyr-1405144.html"/>
        <a href="https://www.sportlive.bg/worldfootball/england/VIDEO-Guardiola-pobesnq-sreshtu-refera-oshtetil-Siti-s-2-duzpi-1404911.html"/>
        <a href="https://www.sportlive.bg/worldfootball/spain/Zidan-otgovori-na-PSZh-Edinstveno-povtorih-dumite-na-Mbape-che-mechtae-za-Real-1404404.html"/>
        <a href="https://www.sportlive.bg/worldfootball/england/Guardiola-Pokazahme-zashto-sme-shampioni-ne-sym-bil-po-gord-bqhme-neveroqtni-1405039.html"/>
      </related>
    </article>
  </body>
</html>