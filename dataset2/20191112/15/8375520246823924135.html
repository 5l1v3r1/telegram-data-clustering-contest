<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/direktor-ukrspirtu-bleskun-zvernuvsya-do-pravoohoronciv-639456.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T15:04:52+00:00"/>
    <meta property="og:title" content="Директор «Укрспирту» Блескун звернувся до правоохоронців"/>
    <meta property="og:description" content="Блескун наполягає на демонополізації ринку спирту"/>
  </head>
  <body>
    <article>
      <h1>Директор «Укрспирту» Блескун звернувся до правоохоронців</h1>
      <address>
        <time datetime="2019-11-12T15:04:52+00:00">12 Nov 2019, 15:04</time>
      </address>
      <h4>Блескун наполягає на демонополізації ринку спирту</h4>
      <p>Підприємства Концерну і ДП «Укрспирт» вимагають інвестицій для забезпечення випуску конкурентоспроможної продукції, декриміналізації та збільшення обсягів виробництва.</p>
      <p>Про це заявив в.о. директора <a href="http://ukrspirt.com/news/novini_pidpriemstva/rozvitok__ukrspirtu__mozhlivij_vikljuchno_z_prihodom_privatnih_investoriv_i_povnoju_demonopolizacieju_galuzi.html">ДП «Укрспирт»</a> Сергій Блескун.</p>
      <p>«Нинішня монопольна позиція держави на спиртовому ринку руйнує галузь, гальмує розвиток, перешкоджає залученню нових технологій, а також сприяє масштабній корупції та активній діяльності криміналітету», - повідомляється на сайті ДП «Укрспирт» з посиланням на в.о. Директора ДП «Укрспирт» Сергія Блескуна.</p>
      <p>Державне підприємство «Укрспирт» закликає правоохоронні органи консолідувати зусилля у боротьбі з контрафактною спиртової продукцією та корупцією у галузі загалом. Нове керівництво ДП «Укрспирт» готове активно сприяти в оперативних заходах та розробці законодавчих ініціатив, повідомляється на сайті ДП «Укрспирт».</p>
      <p>«Демонополізація спиртової галузі, озвучена Міністром економічного розвитку Тимофієм Милованова, – це єдина дієва і перспективна стратегія для галузі. «Укрспирту» необхідні стратегічні інвестори, які принесуть капітал і нові технології. Це буде можливим лише у разі демонополізації державних підприємств і створення конкурентного середовища в галузі. Який би опір не чинили опоненти цієї стратегії, як би не залякували, ринок все ж буде відкритий для нових інвестицій», заявив Блескун.</p>
      <p>За його словами, сьогодні дуже легко розпізнати корупціонера: кожен, хто репетує, що «всю галузь поріжуть на металобрухт, а працівників підприємств викинуть на вулицю», і є тим корупціонером, який боїться втратити свій кримінальний прибуток.</p>
      <p>«У результаті демонополізації, в галузь прийдуть стратегічні інвестори, котрі реконструюють морально застарілі та відпрацьовані основні засоби виробництва. Будуть створені нові робочі місця, а державна казна отримає податки від акцизних зборів», – повідомив в.о. Директора ДП «Укрспирт».</p>
      <p>Раніше повідомлялося, що д<a href="https://glavcom.ua/news/do-zimi-v-ukrajini-provedut-audit-usih-spirtovih-zavodiv--637048.html">о 1 грудня в Україні проведуть аудит</a> усіх спиртових заводів.</p>
      <blockquote>
        <b> Читайте також: <a href="https://glavcom.ua/economics/finances/zelenskiy-i-spirt-navishcho-prezident-posyagnuv-na-derzhavnu-monopoliyu-635124.html">Зеленський і спирт. Навіщо президент посягнув на державну монополію</a></b>
      </blockquote>
      <related>
        <a href="https://glavcom.ua/news/tizhden-u-radi-rozpochnetsya-z-obgovorennya-demonopolizaciji-spirtovoji-galuzi-639069.html"/>
        <a href="https://glavcom.ua/economics/finances/ministr-ekonomiki-milovanov-hoche-likviduvati-1261-derzhpidprijemstvo-637709.html"/>
        <a href="https://glavcom.ua/country/politics/hliba-ta-vidovishch-yak-ministr-monstr-peretrushuje-agrarnu-galuz-637470.html"/>
      </related>
    </article>
  </body>
</html>