<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/horvatiya-perehodit-na-yevro-329376_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T15:09:00+00:00"/>
    <meta property="og:title" content="Хорватія переходить на євро"/>
    <meta property="og:description" content="На думку прем'єра країни, одними з основних переваг для Хорватії від введення євро буде усунення валютних ризиків, зниження вартості запозичень і підвищення конкурентоспроможності економіки."/>
  </head>
  <body>
    <article>
      <h1>Хорватія переходить на євро</h1>
      <h2>На думку прем'єра країни, одними з основних переваг для Хорватії від введення євро буде усунення валютних ризиків, зниження вартості запозичень і підвищення конкурентоспроможності економіки.</h2>
      <address>
        <time datetime="2019-11-12T15:09:00+00:00">12 Nov 2019, 15:09</time>
      </address>
      <p>У вівторок, 12 листопада, на економічній конференції прем'єр-міністр Хорватії Андрій Пленкович заявив, що стратегічна мета країни – <a href="https://www.reuters.com/article/us-croatia-euro/croatia-eying-euro-adoption-by-2024-pm-says-idUSKBN1XM1DM"><b>виконати необхідні критерії і ввести євро </b></a>до кінця наступного терміну уряду, тобто до 2024 року, повідомляє <a href="https://www.reuters.com/">Reuters</a>.</p>
      <p>Раніше в цьому році Хорватія направила Європейському центральному банку лист про наміри приєднатися до механізму валютного курсу ЄС (ERM-2) – наступним кроком після цього є перехід на євро.</p>
      <p>"Ми плануємо приєднатися до ERM-2 в другій половині 2020 року, там ми плануємо провести від двох з половиною до трьох років. Тоді перехід на євро може відбутися не раніше 2023 року або на початку 2024-го", – сказав Пленкович.</p>
      <p>Політик заявив, що одними з основних переваг для Хорватії від введення євро буде усунення валютних ризиків, зниження вартості запозичень і підвищення конкурентоспроможності економіки.</p>
      <p>Хорватія докладає зусиль, щоб контролювати свій бюджетний баланс і зменшити державний борг до 60% ВВП в найближчі кілька років, що є одним з ключових критеріїв приєднання до євро.</p>
      <p>22 жовтня, через шість років після вступу Хорватії до Європейського Союзу балканська країна<a href="https://dt.ua/WORLD/horvatiya-oficiyno-priyednalasya-do-shengenskoyi-zoni-327017_.html"><b> отримала зелене світло від Європейської комісії на приєднання до Шенгенської зони.</b></a></p>
      <p>Як пояснюють у Європейській комісії, робота по завершенню всіх необхідних оцінок з приводу приєднання Хорватії йде добре і "як тільки будуть виконані всі критерії" Хорватія стане повноправним членом Шенгенської зони.</p>
      <p>На сьогоднішній день Хорватія є останньою країною, яка стала членом Європейського Союзу.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>