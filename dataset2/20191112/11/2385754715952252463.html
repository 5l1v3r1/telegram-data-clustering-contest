<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596950/aposolinothike-to-neogno-meta-ti-xorigisi-monokseidiou-tou-azotou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T11:56:00+00:00"/>
    <meta property="og:title" content="Αποσωληνώθηκε το νεογνό μετά τη χορήγηση Μονοξειδίου του Αζώτου"/>
    <meta property="og:description" content="Για την πρώτη εφαρμογή χορήγησης Μονοξειδίου του Αζώτου (ΝΟ) σε νεογνό, το οποίο νοσηλευόταν στην Εντατική, μίλησε η Δρ Θάλεια Παπαδούρη, Υπεύθυνη Μονάδας..."/>
  </head>
  <body>
    <article>
      <h1>Αποσωληνώθηκε το νεογνό μετά τη χορήγηση Μονοξειδίου του Αζώτου</h1>
      <address><time datetime="2019-11-12T11:56:00+00:00">12 Nov 2019, 11:56</time> by <a rel="author">SigmaLive</a></address>
      <p><b>Για την πρώτη εφαρμογή χορήγησης Μονοξειδίου του Αζώτου (ΝΟ) σε νεογνό, το οποίο νοσηλευόταν στην Εντατική, μίλησε η Δρ Θάλεια Παπαδούρη, Υπεύθυνη Μονάδας Εντατικής Νοσηλείας Μακάρειου Νοσοκομείου, στην εκπομπή του ΣΙΓΜΑ «Μεσημέρι και Κάτι». <br/></b> <br/><a href="https://www.sigmalive.com/news/dimosia-igeia/596867/makareioesosan-ti-zoi-neognou-se-krisimi-katastasi-1i-efarmogi-xorigisis-no">Όπως ανέφερε επρόκειτο για την πρώτη εφαρμογή εισπνεόμενου μονοξειδίου του αζώτου σε νεογνό και στέφθηκε με απόλυτη επιτυχία. <br/></a> <br/>Το νεογνό αυτή τη στιγμή αποσωληνώθηκε και δεν χρειάζεται χορήγηση οξυγόνου, ενώ θα αρχίσει και η κανονική σίτισή του. <br/> <br/>Η θεραπεία αυτή, εξήγησε, χορηγείται σε νεογνά με βαριάς μορφής πνευμονική υπέρταση. <br/> <br/>Το περιστατικό με το νεογνό ήταν βαριάς μορφής και πληρούσε τα κριτήρια για τη χορήγηση. <br/> <br/>Αυτή η θεραπεία, πρόσθεσε, δρα στον πνεύμονα και προκαλεί αγγειοδιαστολή, βελτιώνοντας τη ροή προς τους πνεύμονες. <br/> <br/>Η πάθηση αυτή εμφανίζεται αμέσως μετά τη γέννηση και η χορήγηση του Μονοξειδίου του Αζώτου, έχει διάρκεια μέχρι 96 ώρες και εάν ανταποκριθεί το νεογνό, τότε δεν υπάρχει κάποια άλλη επιπλοκή. <br/> </p>
      <figure>
        <iframe src="https://www.youtube.com/embed/exOYsXYnc9w" width="560" height="315" data-service="Youtube" scrolling="no"/>
      </figure>
    </article>
  </body>
</html>