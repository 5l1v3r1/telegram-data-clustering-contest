<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639571/%D8%AC%D9%85%D8%B9-%D8%A2%D9%88%D8%B1%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D9%BE%D8%B2%D8%B4%DA%A9%DB%8C-%D9%85%DB%8C%D9%84%DB%8C%D9%88%D9%86-%D9%87%D8%A7-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AA%D9%88%D8%B3%D8%B7-%DA%AF%D9%88%DA%AF%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:16:00+00:00"/>
    <meta property="og:title" content="جمع آوری اطلاعات پزشکی میلیون ها آمریکایی توسط گوگل"/>
    <meta property="og:description" content="گوگل که به دنبال ارائه خدمات پزشکی و بهداشتی است، بی سروصدا و بدون جلب رضایت پزشکان و بیماران در حال جمع آوری اطلاعات پزشکی میلیون ها آمریکایی است."/>
  </head>
  <body>
    <article>
      <h1>
        <a href="https://www.bultannews.com/fa/news/639571/%D8%AC%D9%85%D8%B9-%D8%A2%D9%88%D8%B1%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D9%BE%D8%B2%D8%B4%DA%A9%DB%8C-%D9%85%DB%8C%D9%84%DB%8C%D9%88%D9%86-%D9%87%D8%A7-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AA%D9%88%D8%B3%D8%B7-%DA%AF%D9%88%DA%AF%D9%84">جمع آوری اطلاعات پزشکی میلیون ها آمریکایی توسط گوگل</a>
      </h1>
      <h2>گوگل که به دنبال ارائه خدمات پزشکی و بهداشتی است، بی سروصدا و بدون جلب رضایت پزشکان و بیماران در حال جمع آوری اطلاعات پزشکی میلیون ها آمریکایی است.</h2>
      <address><time datetime="2019-11-12T11:16:00+00:00">12 Nov 2019, 11:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از انگجت، گوگل این اطلاعات پزشکی و درمانی را با جزئیات فراوان جمع آوری می کند و برای این کار از هیچ یک از پزشکان و بیماران امریکایی اجازه نگرفته است.</p>
      <p>بر اساس گزارشی که اولین بار در این زمینه در نشریه وال استریت ژورنال منتشر شد، دومین نظام بزرگ درمانی آمریکا موسوم به Ascension اطلاعات مربوط به سوابق آزمایشگاهی، تشخیص های پزشکی و سوابق مربوط به بستری شدن افراد و نیز سوابق درمانی هر بیمار را به همراه نام و تاریخ تولد در اختیار گوگل قرار داده است.</p>
      <p>نام این طرح جدید گوگل، بلبل است و حداقل ۱۵۰ کارمند گوگل برای پیشبرد آن در تلاش بوده و به داده های پزشکی ده ها میلیون بیمار آمریکایی دسترسی دارند.</p>
      <p>قرار است گوگل از این داده ها برای طراحی یک نرم افزار هوش مصنوعی جدید استفاده کند.</p>
      <p>این اقدام که تعرضی آشکار به امنیت و حریم شخصی کاربران اینترنت محسوب می شود، فعلا با سکوت گوگل مواجه شده است.</p>
    </article>
  </body>
</html>