<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546706.html/-%DA%A9%D8%A7%D8%B1%D8%AA%D8%B1--%D8%AF%D8%B1-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%A8%D8%B3%D8%AA%D8%B1%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T11:43:00+00:00"/>
    <meta property="og:title" content="«کارتر» در بیمارستان بستری شد"/>
    <meta property="og:description" content="مرکز کارتر در بیانیه‌ای گفت که رئیس جمهوری اسبق آمریکا اخیرا چند بار زمین خورده که باعث خونرزی و بالا رفتن فشار مغزش شده است."/>
  </head>
  <body>
    <article>
      <h1>«کارتر» در بیمارستان بستری شد</h1>
      <address>
        <time datetime="2019-11-12T11:43:00+00:00">12 Nov 2019, 11:43</time>
      </address>
      <p>مرکز کارتر در بیانیه‌ای گفت که رئیس جمهوری اسبق آمریکا اخیرا چند بار زمین خورده که باعث خونرزی و بالا رفتن فشار مغزش شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از ایسنا از اسکای نیوز، مرکز کارتر در بیانیه‌ای گفت که رئیس جمهوری اسبق آمریکا اخیرا چند بار زمین خورده که باعث خونرزی و بالا رفتن فشار مغزش شده است.</p>
      <p>براساس بیانیه این مرکز، این عمل قرار است صبح سه شنبه در بیمارستان دانشگاه اموری برای رفع فشار مغزی انجام شود.   در این بیانیه آمده است: "پرزیدنت کارتر در آرامش مشغول استراحت است و همسرش رزالین در کنار اوست."   جیمی کارتر، رئیس‌جمهوری اسبق آمریکا و از دموکرات‌ها برای یک دوره از ۱۹۷۷ تا ۱۹۸۱ رئیس‌جمهوری آمریکا بود.   او که سی و نهمین رئیس جمهوری آمریکا بود از زمان ترک کاخ سفید فعال بوده و عمدتا بر فعالیت‌های انساندوستانه تمرکز داشته است.   او در سال ۲۰۰۲ برنده جایزه صلح نوبل به خاطر این فعالیت‌ها شد. کارتر در ماه مه به دلیل شکستگی استخوان لگن تحت عمل جراحی قرار گرفت که بعد از افتادن در خانه‌اش در جورجیا بود.   او بار دیگر در خانه‌اش زمین خورد اما در ماه اکتبر با چشمی سیاه در رویدادی خیریه شرکت کرد.   چند سال پیش کارتر در سن ۹۵ سالگی فاش کرد، مبتلا به سرطان پوست است. او تحت شیمی درمانی و درمان‌های دیگر قرار داشت.   کارتر در سال ۲۰۱۵ گفت که چند هفته بیشتر زنده نیست، او در آن زمان ۹۰ ساله بود.   رئیس‌جمهوری اسبق آمریکا اما در پایان سال ۲۰۱۵ در کنفرانس خبری گفت، به طور غیرمنتظره احساس قدرت، شور و راحتی می‌کند. چهار ماه بعد مشخص شد او کاملا بهبود یافته و بدنش عاری از آثار سرطان است.   کارتر در حال حاضر مسن‌ترین رئیس‌جمهوری در قید حیات آمریکاست.</p>
    </article>
  </body>
</html>