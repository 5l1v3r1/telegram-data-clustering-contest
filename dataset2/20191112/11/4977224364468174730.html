<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2696614/odpoklic-suhih-fig-fruit-for-snack"/>
    <meta property="og:site_name" content="STA.si"/>
    <meta property="article:published_time" content="2019-11-12T11:24:05+00:00"/>
    <meta property="og:title" content="Odpoklic suhih fig Fruit for snack"/>
    <meta property="og:description" content="Uprava RS za varno hrano, veterinarstvo in varstvo rastlin je iz prodaje odpoklicala suhe fige Fruit for snack (200 gramov) turškega porekla, ki so se prodajale na različnih prodajnih mestih po Sloveniji. Analiza testiranj fig, izvedena v uradnem laboratoriju, je pokazala prisotnost ohratoksina A, kar lahko predstavlja tveganje za zdravje."/>
  </head>
  <body>
    <article>
      <h1>Odpoklic suhih fig Fruit for snack</h1>
      <address>
        <time datetime="2019-11-12T11:24:05+00:00">12 Nov 2019, 11:24</time>
      </address>
      <p>
        <i>Ljubljana, 12. novembra - Uprava RS za varno hrano, veterinarstvo in varstvo rastlin je iz prodaje odpoklicala suhe fige Fruit for snack (200 gramov) turškega porekla, ki so se prodajale na različnih prodajnih mestih po Sloveniji. Analiza testiranj fig, izvedena v uradnem laboratoriju, je pokazala prisotnost ohratoksina A, kar lahko predstavlja tveganje za zdravje.</i>
      </p>
      <figure>
        <img src="https://www.sta.si/foto/630,420,6,973706"/>
        <figcaption>Ljubljana. Odpoklic suhih fig Fruit for snack.<cite>Foto: Uprava RS za varno hrano, veterinarstvo in varstvo rastlin</cite></figcaption>
      </figure>
      <p>Serijska oznaka izdelka je L200107, rok uporabe pa najmanj do 20. februarja 2020. Uprava RS za varno hrano, veterinarstvo in varstvo rastlin kupce prosi, da izdelek vrnejo na mesto nakupa, če to ni mogoče, pa naj ga zavržejo.</p>
    </article>
  </body>
</html>