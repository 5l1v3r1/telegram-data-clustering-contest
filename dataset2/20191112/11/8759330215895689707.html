<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903483/jupiler-pro-league-is-15-speeldagen-ver-mazzu-4e-trainer-die-wordt-bedankt.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T11:44:00+00:00"/>
    <meta property="og:title" content="Jupiler Pro League is 15 speeldagen ver, Mazzu 4e trainer die wordt bedankt"/>
    <meta property="og:description" content="De Jupiler Pro League is vijftien speeldagen ver. Het trainerskerkhof geraakt ondertussen gevuld. Felice Mazzu is al de vierde trainer die dit seizoen werd bedankt voor bewezen diensten."/>
  </head>
  <body>
    <article>
      <h1>Jupiler Pro League is 15 speeldagen ver, Mazzu 4e trainer die wordt bedankt</h1>
      <address>
        <time datetime="2019-11-12T11:44:00+00:00">12 Nov 2019, 11:44</time>
      </address>
      <p>
        <b>De Jupiler Pro League is vijftien speeldagen ver. Het trainerskerkhof geraakt ondertussen gevuld. Felice Mazzu is al de vierde trainer die dit seizoen werd bedankt voor bewezen diensten.</b>
      </p>
      <p>Het duurde dit seizoen vijf speeldagen alvorens de eerste trainer zijn C4 kreeg. <b>Adnan Custovic</b> kreeg na een 1 op 15 bij Waasland-Beveren de bons. Na een korte periode van <b>Dirk Geeraerd</b> nam <b>Arnauld Mercier</b> over op de Freethiel. Mercier liet Seraing achter zich. Daar was hij technisch directeur.</p>
      <p>In oktober besloten twee clubs om van trainer te wisselen. Na een 6 op 27 mocht 'T1' <b>Simon Davies</b> op 3 oktober bij RSC Anderlecht plaatsmaken voor Frank Vercauteren. <b>Jonas De Roeck</b> nam maar heel even de honneurs waar in Brussel. Bij Oud-Heverlee Leuven was men daar niet zo blij mee. OHL zag immers haar technisch directeur vertrekken.</p>
      <p>Vier dagen na de wissel bij Anderlecht besloot ook Cercle Brugge om afscheid te nemen van haar trainer. <b>Bernd Storck</b> nam de plaats van Fabien Mercadal over. De Fransman kreeg de rekening voor de rode lantaarn en een vroege bekeruitschakeling gepresteerd.</p>
      <p><b>Mazzu</b> mocht zijn kastje bij Genk op 12 november leegmaken. Net zoals Davies en Marcedal was hij pas dit seizoen actief bij de ploeg, die hem nu bedankte. Bij Genk neemt <b>Domenico Olivieri</b> tijdelijk over, maar de landskampioen gaat wel op zoek naar een definitieve vervanger voor Mazzu.</p>
      <aside>Lees meer<br/><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content">Wat als Mazzu zijn ontslag krijgt? De mogelijke opvolgers op een rij</a></aside>
    </article>
  </body>
</html>