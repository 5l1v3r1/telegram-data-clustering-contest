<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639586/%D8%AC%DB%8C%D9%85%DB%8C-%DA%A9%D8%A7%D8%B1%D8%AA%D8%B1-%D8%A8%D9%87-%D8%AF%D9%84%DB%8C%D9%84-%D8%AE%D9%88%D9%86%D8%B1%DB%8C%D8%B2%DB%8C-%D9%85%D8%BA%D8%B2%DB%8C-%D8%A8%D9%87-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%85%D9%86%D8%AA%D9%82%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:57:00+00:00"/>
    <meta property="og:title" content="جیمی کارتر به دلیل خونریزی مغزی به بیمارستان منتقل شد"/>
    <meta property="og:description" content="مرکز کارتر در بیانیه‌ای اعلام کرد، رئیس‌جمهوری اسبق آمریکا برای انجام عمل جراحی به جهت کاهش فشار مغزش به بیمارستانی در آتلانتا منتقل شد."/>
  </head>
  <body>
    <article>
      <h1>
        <a href="https://www.bultannews.com/fa/news/639586/%D8%AC%DB%8C%D9%85%DB%8C-%DA%A9%D8%A7%D8%B1%D8%AA%D8%B1-%D8%A8%D9%87-%D8%AF%D9%84%DB%8C%D9%84-%D8%AE%D9%88%D9%86%D8%B1%DB%8C%D8%B2%DB%8C-%D9%85%D8%BA%D8%B2%DB%8C-%D8%A8%D9%87-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%85%D9%86%D8%AA%D9%82%D9%84-%D8%B4%D8%AF">جیمی کارتر به دلیل خونریزی مغزی به بیمارستان منتقل شد</a>
      </h1>
      <h2>مرکز کارتر در بیانیه‌ای اعلام کرد، رئیس‌جمهوری اسبق آمریکا برای انجام عمل جراحی به جهت کاهش فشار مغزش به بیمارستانی در آتلانتا منتقل شد.</h2>
      <address><time datetime="2019-11-12T11:57:00+00:00">12 Nov 2019, 11:57</time> by <a rel="author">بولتن نیوز | bultannews.com</a></address>
      <p><b>به گزارش <a href="https://www.bultannews.com/">بولتن نیوز</a>،</b> مرکز کارتر در بیانیه‌ای گفت که <b>رئیس</b> جمهوری اسبق <b>آمریکا</b> اخیرا چند بار زمین خورده که باعث خونرزی و بالا رفتن فشار مغزش شده است.</p>
      <p>براساس بیانیه این مرکز، این عمل قرار است صبح سه شنبه در بیمارستان دانشگاه اموری برای رفع فشار مغزی انجام شود.</p>
      <p>در این بیانیه آمده است: "پرزیدنت کارتر در آرامش مشغول استراحت است و همسرش رزالین در کنار اوست."</p>
      <p>جیمی کارتر، رئیس‌جمهوری اسبق آمریکا و از دموکرات‌ها برای یک دوره از ۱۹۷۷ تا ۱۹۸۱ رئیس‌جمهوری آمریکا بود.</p>
      <p>او که سی و نهمین رئیس جمهوری آمریکا بود از زمان ترک کاخ سفید فعال بوده و عمدتا بر فعالیت‌های انساندوستانه تمرکز داشته است.</p>
      <p>او در سال ۲۰۰۲ برنده جایزه صلح نوبل به خاطر این فعالیت‌ها شد.</p>
      <p>کارتر در ماه مه به دلیل شکستگی استخوان لگن تحت عمل جراحی قرار گرفت که بعد از افتادن در خانه‌اش در جورجیا بود.</p>
      <p>او بار دیگر در خانه‌اش زمین خورد اما در ماه اکتبر با چشمی سیاه در رویدادی خیریه شرکت کرد.</p>
      <p>چند سال پیش کارتر در سن ۹۵ سالگی فاش کرد، مبتلا به سرطان پوست است. او تحت شیمی درمانی و درمان‌های دیگر قرار داشت.</p>
      <p>کارتر در سال ۲۰۱۵ گفت که چند هفته بیشتر زنده نیست، او در آن زمان ۹۰ ساله بود.</p>
      <p>رئیس‌جمهوری اسبق آمریکا اما در پایان سال ۲۰۱۵ در کنفرانس خبری گفت، به طور غیرمنتظره احساس قدرت، شور و راحتی می‌کند. چهار ماه بعد مشخص شد او کاملا بهبود یافته و بدنش عاری از آثار سرطان است.</p>
      <p>کارتر در حال حاضر مسن‌ترین رئیس‌جمهوری در قید حیات آمریکاست.</p>
    </article>
  </body>
</html>