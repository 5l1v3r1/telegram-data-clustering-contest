<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-aggredisce-lex-compagna-arrestato-30enne.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T11:34:17+00:00"/>
    <meta property="og:title" content="Messina, aggredisce l’ex compagna. Arrestato 30enne"/>
    <meta property="og:description" content="Ad agosto aveva ricevuto un ammonimento dal questore ma ha continuato"/>
  </head>
  <body>
    <article>
      <h1>Messina, aggredisce l’ex compagna. Arrestato 30enne</h1>
      <address><time datetime="2019-11-12T11:34:17+00:00">12 Nov 2019, 11:34</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Ad agosto aveva ricevuto un ammonimento dal questore ma ha continuato</i>
      </p>
      <p>MESSINA – Telefonate continue, appostamenti sotto casa e al lavoro, minacce nei confronti delle persone vicine all’ex compagna, poi anche la sottrazione del telefono cellulare per controllarne il contenuto.</p>
      <p>Sono solo alcuni episodi rispetto alle varie aggressioni messe in atto da un 30enne tossicodipendente. Già nello scorso agosto era stato raggiunto da un ammonimento da parte del questore di Messina ma, a distanza di poco più di un mese, ha ricominciato.</p>
      <p>Una lunga storia trasformatasi in calvario per lei e i loro figli minori, davanti a cui spesso l’uomo la maltrattava e vessava. Il giudice per le indagini preliminari del Tribunale di Messina ha disposto per lui gli arresti domiciliari, eseguiti ieri dai poliziotti delle Volanti. E’ responsabile dei reati di maltrattamenti, stalking e furto con strappo nei confronti dell’ex compagna.</p>
    </article>
  </body>
</html>