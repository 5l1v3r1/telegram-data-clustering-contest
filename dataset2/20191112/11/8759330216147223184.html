<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903482/szczesny-voelt-hete-adem-de-ligt-in-zijn-nek-hebben-er-wat-grapjes-over-gemaakt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T11:29:00+00:00"/>
    <meta property="og:title" content="Szczesny voelt hete adem De Ligt in zijn nek: 'Hebben er wat grapjes over gemaakt'"/>
    <meta property="og:description" content="Wojciech Szczesny kon het op de training van Juventus niet laten om een dolletje te maken met verdediger Matthijs de Ligt. De oud-Ajacied krijgt de bal opvallend vaak tegen de arm in het eigen strafschopgebied de laatste weken, hetgeen Szczesny niet is ontgaan."/>
  </head>
  <body>
    <article>
      <h1>Szczesny voelt hete adem De Ligt in zijn nek: 'Hebben er wat grapjes over gemaakt'</h1>
      <address>
        <time datetime="2019-11-12T11:29:00+00:00">12 Nov 2019, 11:29</time>
      </address>
      <p>
        <b>Wojciech Szczesny kon het op de training van Juventus niet laten om een dolletje te maken met verdediger Matthijs de Ligt. De oud-Ajacied krijgt de bal opvallend vaak tegen de arm in het eigen strafschopgebied de laatste weken, hetgeen Szczesny niet is ontgaan.</b>
      </p>
      <p>"Ik zei dat hij niet mijn plek in het team moet afpakken", grapte de keeper na de vele handsballen van De Ligt in het eigen strafschopgebied in een interview met <a href="https://www.tuttosport.com/news/calcio/serie-a/juventus/2019/11/11-63292892/juve_szczesny_su_ronaldo_normale_si_arrabbi_tornera_e_fara_la_differenza_/"><i>Tuttosport</i></a>. "We hebben er wat grapjes over gemaakt, maar ik ga niet zeggen hoe en wat precies."</p>
      <aside>Lees meer<br/><a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html?itm_source=www.voetbalprimeur.be&amp;itm_medium=highlighted-content">OFFICIEEL: KRC Genk neemt afscheid van trainer Felice Mazzu</a></aside>
      <p>Het was wat onrustig bij Juventus na de winst op AC Milan, toen Cristiano Ronaldo na zijn wissel zichtbaar ge√Ørriteerd het veld afliep. Szczesny maakt zich er geen zorgen over. "Ik denk dat het normaal is dat een kampioen als hij boos wordt wanneer hij het veld verlaat. Hij zal terugkeren in een nog betere conditie en, zoals hij altijd heeft gedaan, het verschil maken in de beslissende fases van dit seizoen."</p>
      <p>Juventus won afgelopen zondag met 1-0 van AC Milan. Uitgerekend de vervanger van Ronaldo, Paulo Dybala, maakte het beslissende doelpunt voor de ploeg uit Turijn.</p>
      <aside>Lees meer<br/><a href="https://www.voetbalprimeur.be/nieuws/903470/capello-haalt-uit-naar-boze-ronaldo-al-drie-jaar-niemand-voorbij-gedribbeld-.html?itm_source=www.voetbalprimeur.be&amp;itm_medium=highlighted-content">Capello haalt uit naar boze Ronaldo: 'Al drie jaar niemand voorbij gedribbeld'</a></aside>
    </article>
  </body>
</html>