<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621126/%D8%A7%D8%B7%D9%84%D8%A7%D8%B9%D8%A7%D8%AA-%D8%B3%D9%84%D8%A7%D9%85%D8%AA%DB%8C-%D9%85%DB%8C%D9%84%DB%8C%D9%88%D9%86%E2%80%8C%D9%87%D8%A7-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%AF%D8%B3%D8%AA%D8%A7%D9%86-%DA%AF%D9%88%DA%AF%D9%84"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T11:37:00+00:00"/>
    <meta property="og:title" content="اطلاعات سلامتی میلیون‌ها آمریکایی در دستان گوگل"/>
    <meta property="og:description" content="بنا بر گزارشات فاش شده از سوی روزنامه &quot;وال‌استریت ژورنال&quot;(The Wall Street Journal) گوگل درحال جمع‌آوری اطلاعات سلامتی میلیون‌ها آمریکایی است."/>
  </head>
  <body>
    <article>
      <h1>اطلاعات سلامتی میلیون‌ها آمریکایی در دستان گوگل</h1>
      <address>
        <time datetime="2019-11-12T11:37:00+00:00">12 Nov 2019, 11:37</time>
      </address>
      <p>
        <i>بنا بر گزارشات فاش شده از سوی روزنامه "وال‌استریت ژورنال"(The Wall Street Journal) گوگل درحال جمع‌آوری اطلاعات سلامتی میلیون‌ها آمریکایی است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> شرکت "آسنشن"(Ascension) که دومین سیستم بزرگ نظارت بر سلامتی در آمریکا است، در حال به اشتراک‌گذاری نتایج آزمایشگاهی، معاینات، تشخیص‌ها و سوابق بیماری میلیون‌ها آمریکایی با شرکت گوگل است.</p>
      <p>به گزارش انگجت، همچنین در این اطلاعات نام و تاریخ تولد کامل بیماران هم درج شده است.</p>
      <p>این پروژه، "Nightingale" نام گرفته و یک شخص آگاه گفته که حداقل ۱۵۰ نفر از کارمندان گوگل به اطلاعات دهها میلیون بیمار دسترسی دارند.</p>
      <p>بر اساس گزارشات منتشر شده، گوگل از این اطلاعات برای طراحی نرم‌افزار جدید مبتنی بر "هوش مصنوعی" استفاده می‌کند.</p>
      <p>اگرچه ممکن است این پروژه به نوعی تجاوز به حریم خصوصی مردم تلقی شود، اما قانون بیمه "HIPPA" معمولا به بیمارستان‌ها اجازه می‌دهد داده‌های خود را با شرکای تجاری به اشتراک بگذارند و این در حالی اتفاق می‌افتد که بیماران خبری از این رد و بدل اطلاعات ندارند.</p>
      <p>همانند گوگل شرکت‌های بزرگی چون "آمازون"، "اپل" و "مایکروسافت" هم تلاش می‌کنند که به حوزه سلامتی و مراقبت‌های بهداشتی ورود پیدا کنند.</p>
      <p>با این اوصاف به احتمال زیاد در آینده شاهد تعداد بیشتری از این موارد خواهیم بود. ولی امید است که این شرکت‌ها حداقل سوابق بیمار را امن نگاه دارند.</p>
    </article>
  </body>
</html>