<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/ken-umaming-mahal-na-si-rita"/>
    <meta property="og:site_name" content="Journal Online"/>
    <meta property="article:published_time" content="2019-11-12T11:04:04+00:00"/>
    <meta property="og:title" content="Ken umaming mahal na si Rita"/>
    <meta property="og:description" content="INAMIN ng magka-loveteam sa “The Clash” at “One of the Baes” na sina Ken Chan at Rita Daniela na meron silang espesyal na pagtatangi para sa isa’t isa pero ayaw umano nilang lagyan ng label kung anuman meron sila ngayon."/>
  </head>
  <body>
    <article>
      <h1>Ken umaming mahal na si Rita</h1>
      <address><time datetime="2019-11-12T11:04:04+00:00">12 Nov 2019, 11:04</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>INAMIN ng magka-loveteam sa “The Clash” at “One of the Baes” na sina Ken Chan at Rita Daniela na meron silang espesyal na pagtatangi para sa isa’t isa pero ayaw umano nilang lagyan ng label kung anuman meron sila ngayon.</h3>
      <p>Aminado si Ken na nakakaramdam umano siya ng selos kapag may ibang guy na katrabaho si Rita considering na hindi pa umano niya ito girlfriend.  Nang magkasakit si Rita ay hindi talaga nagpabaya si Ken para iparamdam sa dalaga kung gaano ito kahalaga sa kanya ngayon.</p>
      <p>“Mahal ko siya,” direktang pag-amin ni Ken at nagsasabihan na umano silang dalawa ng “I love you.”  </p>
      <p>Matagal-tagal na ring walang bagong  karelasyon si Ken at ngayon lang daw siya muli nakaramdam ng kakaiba nang magkatrabaho umano sila ni Rita.</p>
      <p>Natutuwa si Ken dahil ganoon din daw ang ipinapakita sa kanya ni Rita kaya hindi imposible na maging sila.</p>
      <p>Sina Ken at Rita ay kasama ng tatlo pang mga Kapuso talents na sina Camille Prats, Pauline Mendoza at Sanya Lopez na sabay-sabay na ipinakilala bilang bagong karagdagan sa lumalaking pamilya ng Beautederm brand ambassadors.</p>
    </article>
  </body>
</html>