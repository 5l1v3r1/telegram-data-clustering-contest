<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134557-adomaitis-apie-busima-rinktines-treneri-reikia-palinketi-palaikymo-ir-sekmes.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T11:20:00+00:00"/>
    <meta property="og:title" content="Adomaitis apie būsimą rinktinės trenerį: „Reikia palinkėti palaikymo ir sėkmės“"/>
    <meta property="og:description" content="Vilniaus „Rytas“ trečiadienį Europos taurėje namie priims Limožo CSP komandą, o pergalė sustiprintų viltis patekti į kitą etapą. Dainiaus Adomaičio kariauna kartu su Limožo ir Krasnodaro „Lokomotiv“ ekipomis po šešerių rungtynių iš 10 turi po dvi pergales ir dalijasi 4-6 vietomis. „Tipinė prancūzų komanda, atletiška. Mums reikės su tuo susitvarkyti. Kitas dalykas – žaidėjai prie tritaškio linijos. Turime būti labai susikoncentravę ..."/>
  </head>
  <body>
    <article>
      <h1>Adomaitis apie būsimą rinktinės trenerį: „Reikia palinkėti palaikymo ir sėkmės“</h1>
      <address><time datetime="2019-11-12T11:20:00+00:00">12 Nov 2019, 11:20</time> by <a rel="author">https://www.facebook.com/LMalinauskas</a></address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205403-any1000x1000.jpg">
          <img src="https://www.basketnews.lt/paveikslelis-205403-any630x500.jpg"/>
        </a>
      </figure>
      <p>Nuotr. BNS</p>
      <p>Vilniaus „Rytas“ trečiadienį Europos taurėje namie priims Limožo CSP komandą, o pergalė sustiprintų viltis patekti į kitą etapą.</p>
      <p>Dainiaus Adomaičio kariauna kartu su Limožo ir Krasnodaro „Lokomotiv“ ekipomis po šešerių rungtynių iš 10 turi po dvi pergales ir dalijasi 4-6 vietomis.</p>
      <p>„Tipinė prancūzų komanda, atletiška. Mums reikės su tuo susitvarkyti. Kitas dalykas – žaidėjai prie tritaškio linijos. Turime būti labai susikoncentravę gynyboje. Hugo Invernizzi ir Nicolas Langas yra geri metikai ir negalime jiems leisti mesti tritaškių.</p>
      <p>Kitoje pusėje jie labai gerai naudojasi atletiškumu spausdami varžovus su kamuoliu, kartais net gynyboje rizikuodami stovint tarpuose tam, kad perimtų kamuolius. Taip Prancūzijoje ir atsitiko. Jie perėmė kelis kamuolius, nubėgo į greitas atakas ir taip pelnė 20 taškų“, – prieš mačą kalbėjo Dainius Adomaitis.</p>
      <p>Pirmąjį mūšį „Rytas“ išvykoje pralaimėjo 61:82.</p>
      <figure>
        <iframe src="https://www.youtube.com/embed/GlVnClsDtZY" width="630" height="354" data-service="Youtube" scrolling="no"/>
      </figure>
      <p><b>– Varžovai abi pergales iškovojo namie, tą patį matote su kita Eurolygos komanda Vilerbano ASVEL. Ar prancūzai namie žaidžia geriau? </b>– žurnalistai paklausė Adomaičio.<br/>– Jie žaidė gerai ir išvykoje, bet kažkuriuo momentu sulūždavo. Pats esu žaidęs Prancūzijoje ir labai gerai prisimenu klubo vadovo pasakymą: „Svarbiausia laimėti namuose“. Jie tam skiria didelį dėmesį. Jie tikrai visada yra labiau namų komandos. Bet CSP yra atletiška ekipa ir turime žaisti protingą krepšinį, negalime leisti spurtų, lengvų taškų, turime atsirinkti, kur galime rizikuoti, kur negalime.</p>
      <p>Mums Limože kartais net neleisdavo atlikti pirmą perdavimą, arba ir jį uždarydavo. Reikia tų klaidų nedaryti.</p>
      <p><b>– Semajus Christonas vidutiniškai pelno po 17,7 taško. Kaip svarbų jį pristabdyti?<br/>– </b>Jis puolime labiausiai duoda fiziškumą. Greitas perėjimas iš gynybos į puolimą. Christonas nepadeda kovoje dėl kamuolių, bet iškart laukia pirmo perdavimo. Čia užduotis gynėjams. Geriau jiems nekovoti dėl kamuolio puolime, kad neleistume pradėti greito puolimo.</p>
      <p><b>– Kokią pamatėte žaidėjų reakciją po nesėkmės Kėdainiuose?</b><br/>– Gera reakcija. Praleidome daug laiko žiūrėdami, analizuodami, kalbėdami. Aiškinomės tas situacijas, kodėl taip yra. Žaidėjų reakcija gera. Jeigu būtų žaidę taip, kaip vakar treniravomės, būtume Kėdainiuose laimėję.</p>
      <p><b>– Varžovai atkovoja tik po 28,7 kamuolio, o tai yra blogiausias rezultatas lygoje.</b><br/>– Yra žaidėjų, kurie nedalyvauja kovoje dėl kamuolių. Jie yra daugiau orientuoti į puolimą. Jų aukštaūgiai yra dideli, bet nėra geri kovotojai dėl kamuolių.</p>
      <p><b>– Šiandien įvyks Lietuvos rinktinės trenerio rinkimai, kuriuose kandidatais įvardijami Darius Maskoliūnas ir Antanas Sireika. Ką manote apie pretendentus?</b><br/>– Labai sunku kažką vertinti. Bus priimtas teisingas sprendimas. Visiems reikia pirmiausia išrinktam treneriui palinkėti palaikymo ir sėkmės.</p>
      <p>
        <b>Arno Butkevičiaus komentaras:</b>
      </p>
      <figure>
        <iframe src="https://www.youtube.com/embed/ipPnRDe1dGA" width="630" height="354" data-service="Youtube" scrolling="no"/>
      </figure>
      <h3>Vilniaus Rytas / Tvarkaraštis</h3>
      <figure>
        <img src="https://www.basketnews.lt/paveikslelis-28882-tmlgs.jpg"/>
      </figure>
      <p>
        <a href="https://www.basketnews.lt/komandos/511-krasnodaro-lokomotiv.html">Krasnodaro Lokomotiv</a>
      </p>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p><a href="https://www.basketnews.lt/komandos/703-vilniaus-rytas.html">Vilniaus Rytas</a> <a href="https://www.basketnews.lt/rungtynes/ziureti/82302-krasnodaro-lokomotiv-vilniaus-rytas.html">82-87</a></p>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p>
        <a href="https://www.basketnews.lt/komandos/703-vilniaus-rytas.html">Vilniaus Rytas</a>
      </p>
      <figure>
        <img src="https://www.basketnews.lt/paveikslelis-91448-tmlgs.jpg"/>
      </figure>
      <p><a href="https://www.basketnews.lt/komandos/345-limozo-csp.html">Limožo CSP</a> <a href="https://www.basketnews.lt/rungtynes/ziureti/82303-vilniaus-rytas-limozo-csp.html">Treč.<br/>19:00</a></p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-175402-any100x100.jpg"/>
      </figure>
      <p>34% 7,8</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">7,8</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">34,3%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">14</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82300-bursos-tofas-vilniaus-rytas.html">12</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82301-vilniaus-rytas-venecijos-umana-reyer.html">5</a></li>
        <li>Daugiausia pataiko: <a href="https://www.basketnews.lt/zaidejai/6553-eimantas-bendzius.html">Eimantas Bendžius</a></li>
      </ul>
    </article>
  </body>
</html>