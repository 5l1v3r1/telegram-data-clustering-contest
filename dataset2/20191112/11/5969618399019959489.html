<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/yolo/sports-and-gossip/h-sakkarh-apanthse-stis-fhmes-gia-th-sxesh-ths-me-ton-tsitsipa.5638053.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-12T11:55:00+00:00"/>
    <meta property="og:title" content="Η Σάκκαρη απάντησε στις φήμες για τη σχέση της με τον Τσιτσιπά"/>
    <meta property="og:description" content="Η Μαρία Σάκκαρη απάντησε στις φήμες για τη σχέση της με τον Στέφανο Τσιτσιπά, έπλεξε το εγκώμιό του και επανέλαβε ότι θ αγωνιστούν μαζί στο διπλό-μεικτό των Ολυμπιακών Αγώνων του 2020 στο Τόκυο. (VIDEO)"/>
  </head>
  <body>
    <article>
      <h1>Η Σάκκαρη απάντησε στις φήμες για τη σχέση της με τον Τσιτσιπά</h1>
      <h2>Η Μαρία Σάκκαρη απάντησε στις φήμες για τη σχέση της με τον Στέφανο Τσιτσιπά, έπλεξε το εγκώμιό του και επανέλαβε ότι θ' αγωνιστούν μαζί στο διπλό-μεικτό των Ολυμπιακών Αγώνων του 2020 στο Τόκυο. (VIDEO)</h2>
      <address>
        <time datetime="2019-11-12T11:55:00+00:00">12 Nov 2019, 11:55</time>
      </address>
      <p>Στην εκπομπή Ενώπιος Ενωπίω του ANT1 με τον Νίκο Χατζηνικολάου φιλοξενήθηκε η Μαρία Σάκκαρη. Η 24χρονη Ελληνίδα τενίστρια πήρε θέση για τη φημολογία που έχει ξεσπάσει για τη σχέση της με τον Στέφανο Τσιτσιπά.</p>
      <p><i>"Είναι το ίδιο που συμβαίνει με δυο ηθοποιούς, οι οποίοι είναι πρωταγωνιστές σε μια σειρά, κατευθείαν θα βγουν και θα πουν ότι είναι ζευγάρι. Είναι ακριβώς το ίδιο. Επειδή εμείς δεν είχαμε ποτέ έναν άνδρα και μια γυναίκα το θεώρησαν δεδομένο ότι είμαστε ζευγάρι. Αυτό ξεκίνησε στα διπλά με αυτό το φιλί που μου έδωσε όταν τελείωσε ο αγώνας που ήταν τελείως φυσικό και του βγήκε εκείνη τη στιγμή γιατί κερδίσαμε τον Φέντερερ και τον κέρδισε κι εκείνος για πρώτη φορά - ήταν πριν την Αυστραλία - οπότε νομίζω ότι εκεί φούντωσαν όλες οι φήμες. Δεν παίζει κάτι",</i> υποστήριξε αρχικά και στη συνέχεια μίλησε για το εάν μπορεί να συμβεί κάτι μελλοντικά:</p>
      <p><i>"Ποτέ δεν ξέρεις. Δεν ξέρεις τι σου ξημερώνει. Δεν ξέρεις τι θα γίνει όταν φύγεις από εδώ".</i> Η Μαρία Σάκκαρη έπλεξε το εγκώμιο του Στέφανου Τσιτσιπά, υποστήριξε ότι έχει όλα τα φόντα να γίνει το No1 ενώ τόνισε ότι οι δυο τους θ' αγωνιστούν στο διπλό-μεικτό των Ολυμπιακών Αγώνων του 2020 στο Τόκυο.</p>
      <p>
        <i>"Είναι παιδί-θαύμα. Εγώ έτσι τον χαρακτηρίζω. Αυτό που έχει καταφέρει σε αυτή την ηλικία είναι όχι αξιοθαύμαστο, αλλά κάτι διαφορετικό που λίγοι το έχουν καταφέρει μέχρι τώρα. Πόσο μάλλον από την Ελλάδα. Νομίζω ότι και γι' αυτόν δεν υπάρχει ταβάνι. Μας το έχει αποδείξει πολλές φορές. Το πιστεύω ότι μπορεί να γίνει No1 κι έχει όλα τα προσόντα. Τσαντίζομαι πάρα πολύ με ανθρώπους, οι οποίοι όταν χάνει ένα ματς, δυο ή τρία - που είναι ανθρώπινο - αμέσως λένε ήταν φωτοβολίδα, ήταν εκτόξευση, ήταν το οτιδήποτε.</i>
      </p>
      <p><i>Είναι πολύ άσχημα να χαρακτηρίζεται έτσι. Από τα καλύτερα ζευγάρια είμαστε στον τενιστικό χώρο γιατί ταιριάζει και το παιχνίδι μας. Θα παίξουμε διπλά-μεικτά στους Ολυμπιακούς Αγώνες αν όλα πάνε καλά και νομίζω ότι θα έχουμε πολύ καλή επικοινωνία και χημεία μέσα στο γήπεδο, </i>υποστήριξε η Μαρία Σάκκαρη.</p>
    </article>
  </body>
</html>