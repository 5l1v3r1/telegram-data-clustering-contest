<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-vvodyatsya-novi-pravila-koristuvannya-metropolitenom-639387.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T11:25:35+00:00"/>
    <meta property="og:title" content="У Києві вводяться нові правила користування метрополітеном"/>
    <meta property="og:description" content="У метро не пускатимуть жебраків та агітаторів"/>
  </head>
  <body>
    <article>
      <h1>У Києві вводяться нові правила користування метрополітеном</h1>
      <address>
        <time datetime="2019-11-12T11:25:35+00:00">12 Nov 2019, 11:25</time>
      </address>
      <h4>У метро не пускатимуть жебраків та агітаторів</h4>
      <p>Сьогодні, 11 листопада, на пленарному засіданні Київської міської ради депутати затвердили нові правила користування Київським метрополітеном.</p>
      <p>Попередні правила столичної підземки, які були затверджені Київрадою у 1995 році, є застарілими та не враховують вимог законодавства про міський електричний транспорт. Про це <a href="https://kmr.gov.ua/uk/content/kyyivrada-pryynyala-novi-pravyla-metropolitenu-ne-puskatymut-zhebrakiv-ta-agitatoriv">повідомляє</a> пресслужба Київради.</p>
      <p>Відповідно до нововведень, у столичному метро заборонено жебракувати, розклеювати рекламу, займатися агітацією, здійснювати підприємницьку діяльність, гучно вмикати музику та грати на музичних інструментах. Окрім того, проведення масових заходів на станціях метро також під забороною.</p>
      <p>Для безпечного пересування пасажирів із вадами зору, дозволяється проїзд із собакою-поводирем. Тварина повинна мати ошийник, намордник, спеціальне посвідчення та пройти навчання в умовах метрополітену.</p>
      <p>Спортивне спорядження (лижі, санки, ковзани, велосипеди тощо) перевозяться виключно в чохлах. Також належна упаковка потрібна для садового інвентаря, саджанців, риболовних снастей.</p>
      <p>Пасажири метро зобов’язані мати охайний зовнішній вигляд. Вхід до підземки буде заборонено частково одягненим пасажирам, а також без взуття, або в нижній білизні. Також не можна пересуватися на самокатах, роликових ковзанах і скейтах.</p>
      <p>Рішення підтримали 62 депутати Київради.</p>
      <related>
        <a href="https://glavcom.ua/kyiv/news/kiyani-proponuyut-pereymenuvati-dvi-stanciji-metro-639126.html"/>
        <a href="https://glavcom.ua/kyiv/news/kolaps-u-metro-u-godinu-pik-u-sistemi-e-kvitka-stavsya-masshtabniy-zbiy-638561.html"/>
        <a href="https://glavcom.ua/kyiv/news/kijiv-prositime-u-zelenskogo-i-kabminu-groshi-na-metro-na-trojeshchinu-637901.html"/>
      </related>
    </article>
  </body>
</html>