<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546604.html/%DA%A9%D8%A7%D9%87%D8%B4-6-%D8%AF%D8%B1%D8%B5%D8%AF%DB%8C-%D9%85%DB%8C%D8%B2%D8%A7%D9%86-%D9%85%D8%B1%DA%AF-%D9%88-%D9%85%DB%8C%D8%B1-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T11:43:00+00:00"/>
    <meta property="og:title" content="کاهش 6 درصدی میزان مرگ و میر در سیستان و بلوچستان"/>
    <meta property="og:description" content="راحت دهمرده با اشاره به کاهش 6 درصدی میزان مرگ و میر در سیستان و بلوچستان از فوت 7هزار و 156 نفر در 7 ماهه نخست سال جاری در این استان خبر داد."/>
  </head>
  <body>
    <article>
      <h1>کاهش 6 درصدی میزان مرگ و میر در سیستان و بلوچستان</h1>
      <h2>مدیرکل ثبت احوال سیستان و بلوچستان خبر داد</h2>
      <address>
        <time datetime="2019-11-12T11:43:00+00:00">12 Nov 2019, 11:43</time>
      </address>
      <p>راحت دهمرده با اشاره به کاهش 6 درصدی میزان مرگ و میر در سیستان و بلوچستان از فوت 7هزار و 156 نفر در 7 ماهه نخست سال جاری در این استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رضا راحت دهمرده در گفت وگو با <a href="http://asrehamoon.ir/">عصرهامون</a>، گفت: از ابتدای سال تا کنون میزان مرگ و میر در این استان نسبت به مدت مشابه سال گذشته حدود 6 درصد کاهش داشته است.<br/><br/>وی افزود: 7هزار و 617 نفر تا پایان مهرماه سال گذشته در استان سیستان و بلوچستان فوت کردند که این آمار با کاهش در مدت مشابه امسال به 7هزار و 156 نفر رسیده است.<br/><br/>وی بیان کرد: بیماری های قلبی و عروقی، حوادث غیرعمدی، علائم و حالات بد تعریف شده و مبهم سه علت عمده فوت مردم استان سیستان و بلوچستان در 7 ماه نخست امسال بوده است.<br/><br/>مدیرکل ثبت احوال استان سیستان و بلوچستان، با اشاره به میزان وفات در 7 ماه ابتدایی امسال، تصریح کرد: 3 هزار و 814 مورد فوت شهری و 3هزار و 342 مورد فوت روستایی در استان ثبت شد.<br/><br/>وی خاطرنشان کرد: از مجموع افراد فوت شده در استان  در این مدت، 4هزار و 169 نفر را مردان و 2 هزار و 984 نفر را نیز زنان تشکیل می دهند.<br/><br/>مدیرکل ثبت احوال استان یادآور شد: شهرستان های زاهدان، ایرانشهر، چابهار و زابل به ترتیب با هزار و 836، 696، 638 و 562 مورد فوت در این مدت بیشترین میزان مرگ و میر را به خود اختصاص دادند.<br/><br/>انتهای پیام/</p>
    </article>
  </body>
</html>