<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/danni-za-prvi-pt-u-nas-imame-banka-koyato-upravlyava-nad-20-mlrd-lv_news708823.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T11:13:00+00:00"/>
    <meta property="og:title" content="Данни: За първи път у нас имаме банка, която управлява над 20 млрд. лв"/>
    <meta property="og:description" content="Какво се случи в последната година?"/>
  </head>
  <body>
    <article>
      <h1>Данни: За първи път у нас имаме банка, която управлява над 20 млрд. лв</h1>
      <h2>Какво се случи в последната година?</h2>
      <address>
        <time datetime="2019-11-12T11:13:00+00:00">12 Nov 2019, 11:13</time>
      </address>
      <p>https://blitz.bg/ikonomika/danni-za-prvi-pt-u-nas-imame-banka-koyato-upravlyava-nad-20-mlrd-lv_news708823.html Blitz.bg</p>
      <figure>
        <img src="https://static.blitz.bg/documents/thumbnails/730/201506/20150617.sukfwazdbo.jpg"/>
        <figcaption>Снимка: БНБ</figcaption>
      </figure>
      <p>
        <b>Кои са най-големите банки в страната в края на третото тримесечие на 2019 г.? Отговорът на този въпрос ни дава банковата статистика на Българска народна банка.</b>
      </p>
      <p>Данните показват, че в страната има 16 банки с активи за над 1 млрд. лв., осем с активи за над 5 млн. лв. и три банки с активи под управление за над 10 млн. лв.</p>
      <p>За първи път у нас имаме банка, която управлява над 20 млрд. лв. Това е Уникредит Булбанк, която продължава да е най-голямата финансова институция в страната, следвана от Банка ДСК с 15.9 млрд. лв. и ОББ с 11.6 млрд. лв.</p>
      <p>Следват Първа инвестиционна банка и Пощенска банка с по 9.6 и 9.2 млрд. лв., както и Райфайзенбанк с 8.5 млрд. лв. активи.</p>
      <p>Банковата картинка ще превърпи сериозни изменения в следващите месеци, когато официално ще приключат две от големите сделки в сектора.<br/><br/>Покупката на Сосиете Женерал Експресбанк, която вече носите името Експресбанк, от страна на Банка ДСК по всяка вероятност ще създаде най-голямата банка в страната.</p>
      <p>От своя страна – придобиването на Банка Пиреос от Пощенска банка ще изведе последната на трето място в класацията за най-големи банки у нас.</p>
      <p>Какво се случи в последната година? Кои са най-бързо растящите банки по размер на активите им?</p>
      <p>Четири са банките в България, добавили по над 1 млрд. лв. активи. Лидер в това подреждане е Банка ДСК с ръст от 3 млрд. лв., като по този начин се нарежда пред Уникредит Булбанк (1.3 млрд. лв.), както и Пощенска банка и Райфайзенбанк, чиито активи се повишиха с малко над 1 млрд. лв.</p>
      <p>Сериозно повишение се отчита и при Обединена Българска банка – 748 млн. лв.</p>
      <p>Процентното нарастване е най-високо при по-малките институции – аквитите на Темсимбанк растат с 27.9%, а тези на Д Банк и Сити Банк с респективно 24.99 и 22.49 на сто.</p>
      <p>Банка ДСК също бележи покачване на активите си под управление с над 20% - 23.77 на сто.</p>
      <p>Над 10% ръст има още при БНП Париба Пърсънъл Файненс, БАКБ, ИНГ Банк, Прокредит Банк, Райфайзенбанк, Пощенска банка и Интернешънъл Асет Банк.</p>
      <p>В края на септември 2019 г. активите на банковата система в страна възлизат на рекордните 111.5 млрд. лв. спрямо 103 млрд. лв. за година по-рано.</p>
    </article>
  </body>
</html>