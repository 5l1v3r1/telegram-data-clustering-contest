<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lucid-chiama-a-raccolta-le-forze-sociali-della-citta.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T11:05:56+00:00"/>
    <meta property="og:title" content="L’Ucid chiama a raccolta le forze sociali della città"/>
    <meta property="og:description" content="L’obiettivo è esaminare il contesto economico e trovare soluzioni possibili alla crisi nei vari settori produttivi. Con questo intento l’Ucid, l’Unione cristiana imprenditori dirigenti, sezione Angelo Ferro di Messina, ha organizzato il “Primo Forum economico della Città Metropolitana di Messina. Dalle 9,30 in poi, nel salone della Borsa, esperti di vari settori si confronteranno e […]"/>
  </head>
  <body>
    <article>
      <h1>L’Ucid chiama a raccolta le forze sociali della città</h1>
      <address><time datetime="2019-11-12T11:05:56+00:00">12 Nov 2019, 11:05</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>L’obiettivo è esaminare il contesto economico e trovare soluzioni possibili alla crisi nei vari settori produttivi. Con questo intento l’Ucid, l’Unione cristiana imprenditori dirigenti, sezione Angelo Ferro di Messina, ha organizzato il “Primo Forum economico della Città Metropolitana di Messina.</p>
      <p>Dalle 9,30 in poi, nel salone della Borsa, esperti di vari settori si confronteranno e cercheranno di individuare un percorso da intraprendere. In collaborazione con la Camera di commercio di Messina, presieduta da Ivo Blandina, il presidente dell’Ucid Carlo Maletta e il direttivo dell’associazione hanno organizzato quattro Panel di lavoro. Ad aprile i lavori saranno Blandina e Maletta.</p>
      <p>Quattro tavoli di confronto serviranno ad individuare un percorso. I settori individuati: Agricoltura, Artigianato ed innovazione; Turismo; Commercio e Rivoluzione digitale; Industria ed ambiente. Previste in apertura le relazione del dr. Giuseppe Ciaccio della Banca d’Italia e del direttore del Dipartimento di Economia dell’Università di Messina professore Michele Limosani.  Previsti in chiusura gli interventi del sindaco della città metropolitana Cateno De Luca e del vicepresidente della Regione siciliana Gaetano Armao.</p>
      <p>Al Panel su Agricoltura, Artigianato e Innovazione parteciperanno Rossella Natoli, vicepresidente Confagricoltura Messina; Giuseppe Piccolo presidente Coldiretti, Carmela Cicero, presidente Confartigianato, Vito Siracusa segretario provinciale Cna. Al Panel sul turismo interverranno Christian del Bono, presidente Federalberghi,  isole minori della Sicilia, Massimo Tesio, esperto in comunicazione, Carmelo Picciotto, presidente Confcommercio.</p>
      <p>Il Panel su Commercio e Rivoluzione digitale vedrà impegnati Alberto Palella, presidente Confesercenti, Massimo Villari, delegato Ict Università di Messina, Giuseppe Restuccia presidente Slow Food Valdemone,  Infine al Panel su Industria e Ambiente, interverranno Sveva Arcovito, presidente Giovani di Sicindustria, Francesco Carmelo Vazzana, Arpa Sicilia e Giovanni Mangano presidente del Consorzio Area marina Protetta di Capo Milazzo.</p>
    </article>
  </body>
</html>