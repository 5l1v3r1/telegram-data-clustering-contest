<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kuleba-vvazhaye-scho-ukrayina-vstupit-u-nato-ranishe-nizh-u-yevrosoyuz-329331_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T11:48:00+00:00"/>
    <meta property="og:title" content="Кулеба вважає, що Україна вступить у НАТО раніше, ніж у Євросоюз"/>
    <meta property="og:description" content="Україна через п'ять років повинна бути повністю взаємно сумісна з країнами НАТО, заявив віцепрем'єр."/>
  </head>
  <body>
    <article>
      <h1>Кулеба вважає, що Україна вступить у НАТО раніше, ніж у Євросоюз</h1>
      <h2>Україна через п'ять років повинна бути повністю взаємно сумісна з країнами НАТО, заявив віцепрем'єр.</h2>
      <address>
        <time datetime="2019-11-12T11:48:00+00:00">12 Nov 2019, 11:48</time>
      </address>
      <p>Віцепрем'єр-міністр з питань європейської та євроатлантичної інтеграції <a href="https://dt.ua/ECONOMICS/za-p-yat-rokiv-ukrayina-vidpovidatime-kriteriyam-chlenstva-u-yes-vice-prem-yer-kuleba-328812_.html"><b>Дмитро Кулеба</b></a> вважає, що Україна стане членом НАТО раніше, ніж вступить у Європейський союз. Про це він заявив в інтерв'ю виданню "<a href="https://www.rbc.ua/rus/news/vitse-premer-dmitriy-kuleba-nato-vstupim-1573461963.html">РБК-Україна</a>".</p>
      <p>"В ідеалі через п'ять років ми повинні стати повністю взаємно сумісними з країнами Альянсу, і останній крок, який треба буде зробити – отримати політичне рішення Альянсу про початок процедури вступу України в НАТО. Політичне рішення про те, що Україна буде членом Альянсу, було прийнято ще у 2008 році. Але наступний етап – початок процедури вступу. Ми за п'ять років хочемо виконати наше домашнє завдання, спільно з Альянсом, тому що інтеграція - це двосторонній процес. І через п'ять років ми хочемо сісти з ними за стіл і сказати: хлопці, ми готові, тепер ваша черга... Я вважаю, що ми в НАТО вступимо раніше, ніж у ЄС", - сказав Кулеба.</p>
      <p>Нагадаємо, що 30 і 31 жовтня в Україні перебувала Північноатлантична рада разом із генеральним секретарем Єнсом Столтенбергом. Делегація відвідала Одесу і Київ, де зустрілася з українськими чиновниками.</p>
      <p>Як заявив Дмитро Кулеба, <a href="https://dt.ua/POLITICS/ukrayina-ne-bude-podavati-povtornu-zayavku-na-otrimannya-planu-diy-schodo-chlenstva-v-nato-kuleba-327868_.html"><b>українська сторона не подаватиме заявку на отримання Плану дій щодо членства в НАТО</b></a>, оскільки вже подала такий документ у 2008 році. Він також повідомив, що українська сторона просить НАТО <a href="https://dt.ua/POLITICS/ukrayina-prosit-u-nato-status-uchasnika-partnerstva-rozshirenih-mozhlivostey-kuleba-328136_.html"><b>надати їй статус учасника партнерства розширених можливостей</b></a>.</p>
      <p>У свою чергу, генсек НАТО Єнс Столтенберг розповів, що в рамках відносин України і Альянсу <a href="https://dt.ua/POLITICS/nato-zapuskaye-novu-iniciativu-z-metoyu-ob-yednati-vsyu-spivpracyu-z-ukrayinoyu-327877_.html"><b>буде запущено нову ініціативу, націлену на об'єднання всіх існуючих форматів співпраці.</b></a></p>
      <p>Детальніше про те, як Україна і НАТО вирішили провести ребрендінг програми співпраці, читайте в статті <b>Володимира Кравченка</b> "<a href="https://dt.ua/international/stariy-tovar-u-noviy-obgortci-328207_.html"><b>Старий товар у новій обгортці</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>