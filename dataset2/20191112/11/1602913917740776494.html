<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/breaking-guvernul-de-la-chisinau-condus-de-maia-sandu-a-picat-in-urma-unei-motiuni-de-cenzura-18571746"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T11:01:24+00:00"/>
    <meta property="og:title" content="BREAKING: Guvernul de la Chişinău, condus de Maia Sandu, a picat în urma unei moţiuni de cenzură"/>
    <meta property="og:description" content="Guvernul de la Chişinău, condus de Maia Sandu, a picat în urma unei moţiuni de cenzură, care a fost iniţiată de Partidul Socialist, care făcea parte din coaliţia de guvernare, informează site-ul postului Unimedia."/>
  </head>
  <body>
    <article>
      <h1>BREAKING: Guvernul de la Chişinău, condus de Maia Sandu, a picat în urma unei moţiuni de cenzură</h1>
      <address><time datetime="2019-11-12T11:01:24+00:00">12 Nov 2019, 11:01</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Guvernul de la Chişinău, condus de Maia Sandu, a picat în urma unei moţiuni de cenzură, care a fost iniţiată de Partidul Socialist, care făcea parte din coaliţia de guvernare, informează site-ul postului Unimedia.</p>
      <p>Deputaţii PSRM şi Partidul Democrat (PD) au votat pentru susţinerea moţiunii de cenzură împotriva Guvernului Maia Sandu. Astfel, actualul Executiv a fost demis cu votul a 63 de deputaţi.</p>
      <p>„În iunie pe întuneric, cu frică, unii au decis în ultima clipă să meargă împotriva lui Plahotniuc, iar astăzi, pe lumină, mergeţi împotriva unui Guvern al poporului. Refuzăm să fim părtaşi într-un joc, în care partenerii de coaliţie încearcă să captureze statul. Aveţi de luat o decizie, pentru care veţi răspunde în faţa propriilor alegători”, a declarat Maia Sandu, premierul dermis al Republicii Moldova.</p>
      <p>”Noi ştiam ce facem şi am mers în această guvernare ca să scăpăm de ciumă. Noi ştima unde mergem, dar am creat o majoritate parlamentară să salvăm oamenii de sărăcie şi tiranie, iar voi vreţi să vă salvaţi averile. Cei speriaţi sunt mai mulţi, caută să facă înţelegeri pe la spate şi vor să scape de noi, când au văzut că noi nu ne vindem, am adus bani în ţară, am deschis uşile către UE şi am decis să facem viaţa oamenilor mai bună. Unde s-a mai văzut democraţi, care să voteze împotriva democraţiei şi socialişti care să voteze împotriva ajutorului social”, a completat Sandu, co-lider al Blocului ACUM (pro-european).</p>
    </article>
  </body>
</html>