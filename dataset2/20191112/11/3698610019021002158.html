<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/rada-priznachila-shaprana-chlenom-radi-nbu-329323_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T11:10:00+00:00"/>
    <meta property="og:title" content="Депутати призначили Шапрана членом Ради НБУ"/>
    <meta property="og:description" content="За його кандидатуру проголосували 268 депутатів."/>
  </head>
  <body>
    <article>
      <h1>Депутати призначили Шапрана членом Ради НБУ</h1>
      <h2>За його кандидатуру проголосували 268 депутатів.</h2>
      <address>
        <time datetime="2019-11-12T11:10:00+00:00">12 Nov 2019, 11:10</time>
      </address>
      <p>Депутати Верховної Ради затвердили Віталія <b><a href="https://dt.ua/ECONOMICS/finkomitet-radi-rekomenduye-priznachiti-shaprana-chlenom-radi-nacbanku-328703_.html">Шапрана членом Ради Національного банку</a>.</b> Таку постанову підтримали 268 народних обранців на ранковому пленарному засіданні Ради.</p>
      <p>Віталій Шапран є членом виконкому "Українського товариства фінансових аналітиків". Закінчив Київський національний економічний університет, має дві фінансово-економічних освіти за спеціальністю "фінанси і банківська справа".</p>
      <p>З січня 2007 року - заступник директора, головний фінансовий аналітик рейтингового агентства "Експерт-Рейтинг". З 2013 року радник директора РА.</p>
      <p>З жовтня 2010 очолив рейтинговий комітет Української асоціації по захисту інвесторів, кредиторів та страхувальників.</p>
      <p>В липні 2014 року він був переобраний до складу громадської ради при НКЦПФР, де очолив комітет з питань відкритості фондового ринку.</p>
      <p>Також на початку 2015 року увійшов до складу однієї з робочих груп експертної ради Фонду гарантування вкладів фізичних осіб.</p>
      <p>Раніше повідомлялося, що фінансовий комітет Ради рекомендував Віталія Шапрана призначити членом Ради Нацбанку.</p>
      <p>Позачергове засідання Ради Нацбанку, яке було <b><a href="https://dt.ua/ECONOMICS/rada-nacbanku-ne-zmogla-obrati-golovu-na-pozachergovomu-zasidanni-328922_.html">скликано головою регулятора Яковом Смолієм для вибору голови Ради</a></b>, не відбулося.</p>
      <p>Раніше глава Ради Нацбанку Богдан Данилишин заявив, що <b><a href="https://dt.ua/ECONOMICS/rada-nacbanku-hoche-otrimati-status-kerivnogo-organu-nbu-327095_.html">Раді необхідно звернутися до Верховної Ради</a></b> з пропозицією ініціювати внесення змін до закону про НБУ, згідно з яким Рада зможе встановлювати для правління ключові показники ефективності (KPI) грошово-кредитної політики, а функція оцінки і контролю за грошово-кредитною політикою буде підкріплена інструментом впливу.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>