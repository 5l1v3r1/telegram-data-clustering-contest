<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-batman-la-giovane-jayme-lawson-entra-nel-cast-del-film/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T11:29:00+00:00"/>
    <meta property="og:title" content="The Batman: la giovane Jayme Lawson entra nel cast del film"/>
    <meta property="og:description" content="Tutti sapranno che il nuovo film di The Batman vedrà Robert Pattinson come protagonista, Ma nelle ultime ore è stata confermata una new entry nel cast."/>
  </head>
  <body>
    <article>
      <h1>The Batman: la giovane Jayme Lawson entra nel cast del film</h1>
      <address><time datetime="2019-11-12T11:29:00+00:00">12 Nov 2019, 11:29</time> by <a rel="author">Emanuela Acri</a></address>
      <p>Ormai è risaputo da tempo che il nuovo film di <b>The Batman</b> vedrà Robert Pattinson vestire i panni del protagonista. Insieme all’attore, nel cast, ci saranno anche <b>Zoe Kravitz</b>, che interpreterà Catwoman, <b>Paul Dano, </b>che sarà l’Enigmista e anche<b> Jeffrey Wright, </b>il quale vestirà i panni del Commissario Gordon. Dunque, a partire dai primi mesi dell’anno prossimo dovrebbero avere inizio le riprese del film però, ancora il cast non è del tutto completo. Infatti, proprio in queste ore, è arrivata la notizia: al cast si è aggiunta una nuova attrice.</p>
      <p>Molto probabilmente, anche <b>Colin Farrell</b> e <b>Andy Serkis</b> potrebbero “aggiungersi al team”, poiché sono ancora in fase di trattative con la<b> Warner Bros</b>. I due attori sono in trattativa per interpretare, rispettivamente, due ruoli di grande rilevanza, vale a dire il Pinguino e Alfred Pennyworth. Però sembrerebbe essere ormai certo che anche la giovane attrice emergente, <b>Jayme Lawson </b>sia entrata a far parte del cast del film di<b> The Batman</b>, anche se ancora non è stato reso noto il ruolo che verrà affidato a Lawson.</p>
      <figure>
        <img src="https://www.tomshw.it/images/images/2019/11/foto-generiche-62521.768x432.jpg"/>
      </figure>
      <p>Quasi certamente, potrebbe trattarsi di un ruolo non di poco conto. Dunque, per averne conferma sarà necessario attendere nuove indiscrezioni. Recentemente <b>Jayme Lawson </b>aveva confessato che le sarebbe piaciuto molto vestire i panni di Catwoman, ruolo che, come ben sappiamo, è già stato affidato a Zoe Kravitz. In ogni caso, per una giovane attrice esordiente, sarà comunque un successo partecipare ad uno dei cinecomic più attesi degli ultimi tempi, qualunque sia il suo ruolo.</p>
      <p>Ricordiamo che il nuovo film <b>The Batman, </b>diretto da Matt Reeves, farà il suo debutto nelle sale cinematografiche statunitensi il<b> 25 giugno 2021</b>. Dunque, cosa ne pensate della giovane new entry nel cast dell’atteso cinecomic dell’Uomo Pipistrello? Se vi va, fatecelo sapere attraverso i vostri commenti.</p>
      <blockquote>Se siete appassionati di Batman non potete perdervi la trilogia de Il Cavaliere Oscuro disponibile su Amazon, a <a href="https://toms.it/neb5b">questo link</a>. Approfittatene e non lasciatevela scappare!</blockquote>
    </article>
  </body>
</html>