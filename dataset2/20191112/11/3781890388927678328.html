<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741305"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T11:25:00+00:00"/>
    <meta property="og:title" content="บช.ภ.4ตั้งโต๊ะแจงยึด-อายัดทรัพย์'แม่มณี' ได้กว่า130ล."/>
    <meta property="og:description" content="เตรียมโอนคดี”แม่มณี”ให้ ดีเอสไอ บช.ภ.4 ตรวจสำนวน แถลงอายัด-ยึดทรัพย์สิน ได้กว่า 130 ล้าน มีเหยื่อ457 รายจาก 11 จังหวัด"/>
  </head>
  <body>
    <article>
      <h1>บช.ภ.4ตั้งโต๊ะแจงยึด-อายัดทรัพย์'แม่มณี' ได้กว่า130ล.</h1>
      <address>
        <time datetime="2019-11-12T11:25:00+00:00">12 Nov 2019, 11:25</time>
      </address>
      <p>
        <b>เตรียมโอนคดี”แม่มณี”ให้ ดีเอสไอ บช.ภ.4 ตรวจสำนวน แถลงอายัด-ยึดทรัพย์สิน ได้กว่า 130 ล้าน มีเหยื่อ457 รายจาก 11 จังหวัด</b>
      </p>
      <p>เมื่อวันที่ 12 พ.ย. ที่ บช.ภ.4 พล.ต.ท.เจริญวิทย์ ศรีวนิชย์  ผบช.ภ.4 พร้อมด้วย พล.ต.ต.ยรรยง  เวชโอสถ รอง ผบช.ภ.4 พล.ต.ต.นันทชาติ ศุภมงคล ผบก.ภ.จว.อุดรธานี  ร่วมกันตรวจสอบสำนวนการสอบสวนในคดีหลอกให้ลงทุนออมเงินกับ”แม่มณี”ผ่านทางเฟซบุ๊กลักษณะแชร์ลูกโซ่ ผลตอบแทน 93% ต่อเดือน ของพนักงานสอบสวน ภ.จว.อุดรธานี ซึ่งมีประมาณ 1 หมื่นแผ่น เพื่อตรวจสอบความถูกต้องของสำนวน ต่อมาได้มีการแถลงข่าวโดยมีของกลาง 1.เงินสด จำนวน 17,517,000 บาท 2. สมุดบัญชีที่ถูกอายัด รวมจำนวนเงิน 15,843,244 บาท 3.รถยนต์ 12คัน 4.รถ จยย.บิ๊กไบท์ 1 คัน และ5 อายัดทรัพย์สินอื่นๆ (อาคารพาณิชย์,บ้านพร้อมที่ดิน, ทองรูปพรรณ) รวมจำนวน 130,790,843 บาท<br/>               <br/>  </p>
      <figure>
        <img src="https://www.dailynews.co.th/admin/upload/20191112/news_BGVTnKfaZu171112_533.jpg?v=20191112219?v=7543"/>
      </figure>
      <p>             <br/><br/>พล.ต.ท.เจริญวิทย์  กล่าวว่า คดีของแชร์แม่มณี สรุปได้ดังนี้ จำนวนผู้เสียหายทั้งสิ้นที่สอบปากคำไปแล้วทั้ง 11 จังหวัด 457 ราย ด้วยคดีทั้งหมด 93 คดี มูลค่าทรัพย์สินที่เสียหาย 221 ล้านบาทเศษ ขณะนี้ได้ทำการตรวจยึดเงินสดและเงินที่อายัดในบัญชีประมาณ 30 กว่าล้านบาท นอกจากนั้นมีรถยนต์มีบ้านมีที่ดินและมีสิ่งปลูกสร้างอื่นๆทองคำรวม จำนวนทั้งสิ้น130 ล้านบาท คดีนี้จับกุมผู้ต้องหาได้ทั้งหมดจำนวน 8 คน  ดำเนินคดีข้อกล่าวหาว่า “ร่วมกันฉ้อโกงประชาชนร่วมกันให้กู้ยืมเงินอันเป็นเท็จ และร่วมกันนำเข้าข้อมูลคอมพิวเตอร์อันเป็นเท็จ” ตอนนี้ควบคุมตัวอยู่ที่เรือนจำจังหวัดอุดรธานี จากนี้จะนำสำนวนไปส่งมอบให้กับทางกรมสอบสวนคดีพิเศษ(ดีเอสไอ)ซึ่ง บช.ภ.4 ได้ประสานงานกับ ผอ.กองเกี่ยวกับแชร์ลูกโซ่ของดีเอสไอ หลังจากนี้อำนาจการสอบสวนของบช.ภ.4 จบสิ้น  ต่อไปเป็นหน้าที่ของดีเอสไอ ที่จะต้องดำเนินการ ซึ่งหลังจากที่มีการผัดฟ้องครั้งที่ 2 แล้วอาจจะมีการโอนตัวผู้ต้องหาไปที่กรุงเทพฯต่อไปผู้เสียหายจะต้องมาติดต่อที่ศูนย์ของดีเอสไอ ซึ่งอยู่จังหวัดขอนแก่ นใครที่ยังไม่ได้ไปให้การกับตำรวจหรือประสงค์จะให้การยืนยันความเสียหายไปที่ศูนย์ภาคที่ตั้งอยู่ได้ทุกจังหวัดไม่เว้นวันหยุดราชการเพื่อจะได้เร่งดำเนินการให้ทั้งหมดทุกอย่างให้แล้วเสร็จภายในวันที่ 15 พ.ย.นี้.<br/> </p>
      <figure>
        <img src="https://www.dailynews.co.th/admin/upload/20191112/news_YNJxzdXMeP171129_533.jpg?v=20191112219?v=6159"/>
      </figure>
    </article>
  </body>
</html>