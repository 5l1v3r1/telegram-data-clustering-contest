<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639579/%D8%B4%D9%81%D8%A7%D9%81%E2%80%8C%D8%B3%D8%A7%D8%B2%DB%8C-%D8%A8%D9%88%D8%AF%D8%AC%D9%87-%D8%AF%D8%B1%D8%AF%D8%B3%D8%AA%D9%88%D8%B1%DA%A9%D8%A7%D8%B1%D8%A7%D8%B3%D8%AA%D8%B1%D9%88%D9%86%D8%AF%DB%8C-%D8%A8%D8%B1%D8%A7%DB%8C-%D9%BE%D9%86%D9%87%D8%A7%D9%86%E2%80%8C%DA%A9%D8%A7%D8%B1%DB%8C-%D9%86%D9%85%DB%8C%E2%80%8C%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:44:00+00:00"/>
    <meta property="og:title" content="شفاف‌سازی بودجه دردستورکاراست/روندی برای پنهان‌کاری نمی‌ماند"/>
    <meta property="og:description" content="معاون سازمان برنامه و بودجه گفت: ما در صدد هستیم که فرآیندها را در بودجه کوتاه و شفاف کنیم و هیچ روندی برای پنهان‌کاری امکان‌پذیر نخواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/639579/%D8%B4%D9%81%D8%A7%D9%81%E2%80%8C%D8%B3%D8%A7%D8%B2%DB%8C-%D8%A8%D9%88%D8%AF%D8%AC%D9%87-%D8%AF%D8%B1%D8%AF%D8%B3%D8%AA%D9%88%D8%B1%DA%A9%D8%A7%D8%B1%D8%A7%D8%B3%D8%AA%D8%B1%D9%88%D9%86%D8%AF%DB%8C-%D8%A8%D8%B1%D8%A7%DB%8C-%D9%BE%D9%86%D9%87%D8%A7%D9%86%E2%80%8C%DA%A9%D8%A7%D8%B1%DB%8C-%D9%86%D9%85%DB%8C%E2%80%8C%D9%85%D8%A7%D9%86%D8%AF">شفاف‌سازی بودجه دردستورکاراست/روندی برای پنهان‌کاری نمی‌ماند</a>
      </h1>
      <h2>معاون سازمان برنامه و بودجه گفت: ما در صدد هستیم که فرآیندها را در بودجه کوتاه و شفاف کنیم و هیچ روندی برای پنهان‌کاری امکان‌پذیر نخواهد بود.</h2>
      <address><time datetime="2019-11-12T11:44:00+00:00">12 Nov 2019, 11:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سیدحمید پورمحمدی در جلسه هم‌اندیشی <b>سازمان برنامه و بودجه</b> کشور با روسای سازمان‌های مدیریت و برنامه‌ریزی استان‌ها اظهار داشت: برنامه‌محوری به جای دستگاه محوری، تمرکز بر اهمیت سند اجرایی بودجه، بودجه‌ریزی دوساله، کمیته‌های بازبینی هزینه‌ها، تسری بودجه به عنوان سند حاکمیت، عملیات فرابودجه‌ای و نیز سامانه تعهدات و تضامین، اهم محورهایی است که ما باید با سازمان‌های مدیریت و برنامه‌ریزی استان‌ها در آن حوزه‌ها به اجماع برسیم.</p>
      <p>معاون اقتصادی و هماهنگی برنامه و بودجه سازمان برنامه و بودجه کشور در مورد بودجه‌ریزی دوساله، گفت: سال اول بودجه برای تصویب است و سال دوم برای اطلاع و از سال دوم وضعیت به‌گونه‌ای خواهد بود که پایه‌ای برای سال‌های بعد باشد.</p>
      <p>وی افزود: منظور از تسری بودجه به عنوان سند حاکمیت، فراهم کردن شرایط شفافیت، لحاظ نمودن ریسک ها و مخاطرات و همسوسازی فعالیت‌ها با اهداف حاکمیت است.</p>
      <p>پورمحمدی تصریح کرد: ما در صدد هستیم که فرآیندها را کوتاه و شفاف کنیم و هیچ روندی برای پنهان‌کاری امکان‌پذیر نخواهد بود.</p>
      <p>معاون سازمان برنامه و بودجه کشور به اعطای نقش و مأموریت بیشتر به استان‌ها در راستای موضوع اصلاح ساختار بودجه تأکید کرد.</p>
    </article>
  </body>
</html>