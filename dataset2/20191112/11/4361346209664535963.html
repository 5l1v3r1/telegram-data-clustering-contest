<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bogi-tenyleg-penge-gyertyakeszitesben/186406"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T11:30:00+00:00"/>
    <meta property="og:title" content="Bogi tényleg penge gyertyakészítésben"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bogi tényleg penge gyertyakészítésben</mark>
      </h1>
      <address><time datetime="2019-11-12T11:30:00+00:00">12 Nov 2019, 11:30</time> by <a rel="author">R. K.</a></address>
      <p>
        <b>Rendkívül ritka technikával, faragással készít lenyűgöző gyertyákat egy magyar lány. Zaicz Boglárka konyhakéssel dolgozik, és már túlvan a négyezrediken. Művei pikk-pakk elkelnek. </b>
        <b>Rendkívül ritka technikával, faragással készít lenyűgöző gyertyákat egy magyar lány. Zaicz Boglárka konyhakéssel dolgozik, és már túlvan a négyezrediken. Művei pikk-pakk elkelnek.</b>
      </p>
      <p>Agrárpályán szerzett diplomát, de hamar dobta a szakmáját Zaicz Boglárka. A most 27 éves lány az Őrségben, a Vas megyei Szalafőn él, négy éve költözött haza a szülőfalujába. A kézművesség és a gyertyafaragás már korábban is érdekelte. Online videókkal trenírozta magát, majd egy lengyel asszonyhoz is kiutazott, aki beavatta a szakma csínjába-bínjába.</p>
      <figure>
        <img src="http://media.borsonline.hu/cikk/20/191983/big-lead/650x360/2021253_a1-zcz-7504-1140x641.jpg"/>
        <figcaption>Egy gyertya elkészítése két-két és fél nap</figcaption>
      </figure>
      <p>– Magyarországon alig-alig foglalkoznak gyertyafaragással. Kell hozzá a türelem és a kézügyesség – mondja a Borsnak Bogi. – Eszközként mindössze egy hagyományos konyhai késre van szükség, onnantól már csak a képzelet szab határt. Egy gyertya elkészítése két-két és fél napot vesz igénybe.</p>
      <figure>
        <img src="http://media.borsonline.hu/cikk/20/191983/gallery-picture/645w/2021240_a33-13063360-283899661941413-1028954631349315580-o.jpg"/>
        <figcaption>Öntés után mártja a gyertyát, majd faragja</figcaption>
      </figure>
      <p>A fiatal gyertyafaragó, akitől a népszerű mulatós zenész, Sláger Tibó is vásárolt, először kiönti, aztán mártja a gyertyát, végül faragja.</p>
      <figure>
        <img src="http://media.borsonline.hu/cikk/20/191983/gallery-picture/645w/2021238_a2-17359047-441701239494587-5121324742993052755-o.jpg"/>
        <figcaption>Nemzeti színű gyertyacsodák</figcaption>
      </figure>
      <p>– Mindössze 10-15 perc áll rendelkezésre a faragáshoz, amíg a viasz meleg és formázható. Attól, hogy forró, nem kell tartani. Utána megdermed, törik, visszaolvasztani pedig nem lehet. Általában alkalmakra érkeznek a megrendelések: lánykérésre, esküvőre, szülinapra, házassági évfordulóra és a többi. Most persze, a karácsonyi formák a divatosak. Dísznek és ajándéknak is kiválóak, sokan meg sem gyújtják őket – büszkélkedik Bogi, aki rendszeresen tanít gyerekeket is gyertyakészítésre.</p>
    </article>
  </body>
</html>