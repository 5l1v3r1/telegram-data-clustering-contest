<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/ogolosheno-pidozru-vodiyu-lexus-yakiy-vlashtuvav-smertelnu-dtp-u-kijevi-639386.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T11:49:03+00:00"/>
    <meta property="og:title" content="Оголошено підозру водію Lexus, який влаштував смертельну ДТП у Києві"/>
    <meta property="og:description" content="Водій перебував у стані алкогольного сп’яніння і рухався з перевищенням швидкості"/>
  </head>
  <body>
    <article>
      <h1>Оголошено підозру водію Lexus, який влаштував смертельну ДТП у Києві</h1>
      <address>
        <time datetime="2019-11-12T11:49:03+00:00">12 Nov 2019, 11:49</time>
      </address>
      <h4>Водій перебував у стані алкогольного сп’яніння і рухався з перевищенням швидкості</h4>
      <p>Прокуратурою Києва здійснюється процесуальне керівництво у кримінальному провадженні за фактом смертельної ДТП, що сталася 10 листопада на проспекті Бажана у столиці.</p>
      <p>Про це повідомляє пресслужба прокуратури.</p>
      <p>«Згідно з матеріалами слідства, 21-річний водій Lexus GS 300, перебуваючи у стані алкогольного сп’яніння, рухався з перевищенням швидкості та перед зміною смугу руху не впевнився у безпеці даного маневру. Внаслідок цього Lexus GS 300 зіткнувся з автомобілем Renault Logan, після чого у некерованому стані виїхав за межі проїзної частини, де на тротуарі здійснив наїзд на двох пішоходів. В результаті дорожньо-транспортної пригоди дівчина-пішохід від отриманих тілесних ушкоджень загинула на місці, інший постраждалий отримав тілесні ушкодження та був госпіталізований», - йдеться у <a href="https://www.facebook.com/kyiv.gp.gov.ua/?ref=br_rs">повідомленні</a>.</p>
      <p>Водій Lexus (студент 5-го курсу вищого навчального закладу, раніше не судимий) наразі затриманий. 11 листопада йому повідомлено про підозру у вчиненні кримінального правопорушення, передбаченого ч. 2 ст. 286 КК України.</p>
      <p>На даний час вирішується питання про обрання відносно нього запобіжного заходу. Досудове розслідування триває.</p>
      <p>Як повідомлялося, <a href="https://glavcom.ua/kyiv/news/u-kijevi-lexus-viletiv-na-trotuar-i-zbiv-nasmert-zhinku-639061.html">внаслідок ДТП загинула 20-річна дівчина, а постраждалого 23-річного хлопця госпіталізовано</a>.</p>
      <p>Наразі <a href="https://glavcom.ua/kyiv/news/smertelnu-dtp-na-osokorkah-vlashtuvav-21-richniy-pyaniy-vodiy-foto-639143.html">поліція встановлює обставини смертельної автопригоди</a>. </p>
      <p>У мережі з'явилося <a href="https://glavcom.ua/kyiv/news/na-shaleniy-shvidkosti-viletiv-na-trotuar-zyavilosya-video-momentu-smertelnoji-dtp-na-osokorkah--639209.html">відео смертельної ДТП.</a></p>
      <related>
        <a href="https://glavcom.ua/kyiv/news/smertelna-dtp-na-trasi-kijiv-chop-pozashlyahovik-vletiv-u-vantazhivku-foto-639370.html"/>
        <a href="https://glavcom.ua/kyiv/news/za-tizhden-u-kijevi-stalasya-rekordna-kilkist-dtp-foto-639217.html"/>
        <a href="https://glavcom.ua/kyiv/news/na-shaleniy-shvidkosti-viletiv-na-trotuar-zyavilosya-video-momentu-smertelnoji-dtp-na-osokorkah--639209.html"/>
      </related>
    </article>
  </body>
</html>