<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Google-subiral-lichni-danni-na-milioni-hora-913144"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T11:33:00+00:00"/>
    <meta property="og:title" content="Google събирал лични данни на милиони хора"/>
    <meta property="og:description" content="Google, чиято компания майка е &quot;Алфабет&quot;, си партнира с компания за здравни грижи по таен проект за ..."/>
  </head>
  <body>
    <article>
      <h1>Google събирал лични данни на милиони хора</h1>
      <address>
        <time datetime="2019-11-12T11:33:00+00:00">12 Nov 2019, 11:33</time>
      </address>
      <p>Google, чиято компания майка е "Алфабет", си партнира с компания за здравни грижи по таен проект за събиране на лични данни от здравно естество на милиони американци от 21 щата, предаде "Ройтерс", като се позова на публикация на вестник "Уолстрийт джърнъл".</p>
      <p>Проектът се казвал "Найнтингейл" и е започнал миналата година с базираната в Сейнт Луис компания Асеншън, допълва изданието, като се позовава на запознати източници и на вътрешни документи. Данните включвали лабораторни резултати, медицински диагнози и данни за хоспитализации. Имало и обобщения с пълната здравна история на хората, включително имена и рождени дати.</p>
      <p>Новината последва съобщения от по-рано този месец, че "Алфабет", компанията майка на Гугъл (Google), придобива американския производител на свързани устройства за фитнес Фитбит за около 2,1 млрд. долара. Алфабет се стреми да навлезе на оживения пазар на фитнес гривни и смартчасовници.</p>
    </article>
  </body>
</html>