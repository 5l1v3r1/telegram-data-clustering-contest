<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/black-friday-la-tarom-unde-puteti-cumpara-bilete-dus-intors-cu-119-euro-18572144"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T11:59:05+00:00"/>
    <meta property="og:title" content="Black Friday la Tarom: Unde puteţi cumpăra bilete dus-întors cu 119 euro"/>
    <meta property="og:description" content="În perioada 12-17 noiembrie, Tarom pune în vânzare cu ocazia Black Friday, bilete dus-întors pornind de la preţul de 119 euro spre destinaţii ca Atena, Roma, Praga şi altele. Perioada de călătorie este cuprinsă între 29 noiembrie 2019 – 31 octombrie 2020, potrivit unui anunţ al companiei."/>
  </head>
  <body>
    <article>
      <h1>Black Friday la Tarom: Unde puteţi cumpăra bilete dus-întors cu 119 euro</h1>
      <address><time datetime="2019-11-12T11:59:05+00:00">12 Nov 2019, 11:59</time> by <a rel="author" href="https://www.zf.ro/autor/laura-albu" target="_blank">Laura Albu</a></address>
      <p>În perioada 12-17 noiembrie, Tarom pune în vânzare cu ocazia Black Friday, bilete dus-întors pornind de la preţul de 119 euro spre destinaţii ca Atena, Roma, Praga şi altele. Perioada de călătorie este cuprinsă între 29 noiembrie 2019 – 31 octombrie 2020, potrivit unui anunţ al companiei.</p>
      <p>Tarifele pornind de la 119 EUR include zboruri dus-întors, între Bucureşti - Atena, Istanbul, Frankfurt, Munchen, Roma, Chişinău, Hamburg, Tbilisi, Tel Aviv, Salonic, Praga, Stockholm, Belgrad, Torino, Lyon, cu toate taxele incluse.</p>
      <p>Destinaţiile ca Budapesta, Sofia, Amsterdam, Bruxelles, Barcelona, Erevan, Nisa au preţuri pornind de la 139 de euro. Tarifele cresc pentru zborurile către Paris, Cairo, Amman, Beirut, Madrid şi Londra.</p>
      <p>Ofertele sunt disponibile în perioada 12 – 17 noiembrie 2019, pentru călătorii desfăşurate între 29 noiembrie 2019 şi 31 octombrie 2020. Perioada minimă de şedere la destinaţie este de două zile sau noaptea de sâmbătă spre duminică, iar perioada maximă de şedere la destinaţie este de 30 zile.</p>
    </article>
  </body>
</html>