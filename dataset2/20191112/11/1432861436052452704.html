<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/bivsh-trenxor-na-milan-favorit-za-posta-na-ancheloti-v-napoli-1405380.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T11:52:00+00:00"/>
    <meta property="og:title" content="Бивш треньор на Милан фаворит за поста на Анчелоти в Наполи"/>
    <meta property="og:description" content="Тимът на Наполи минава през труден период от началото на сезона Неаполитанци са едва седми в класирането, като изостават на 13 точки от шампиона и лидер Ювентус"/>
  </head>
  <body>
    <article>
      <h1>Бивш треньор на Милан фаворит за поста на Анчелоти в Наполи</h1>
      <address><time datetime="2019-11-12T11:52:00+00:00">12 Nov 2019, 11:52</time> by <a rel="author">Sportlive.bg</a></address>
      <p>Тимът на <a href="https://www.sportlive.bg/tags/9715">Наполи</a> минава през труден период от началото на сезона. Неаполитанци са едва седми в класирането, като изостават на 13 точки от шампиона и лидер Ювентус. Освен това през миналата седмица играчите на тима стачкуваха, като отказаха да заминат на наказателен тренировъчен лагер след равенството срещу Ред Бул Залцбург в Шампионската лига.</p>
      <p>Наполи са спечелили едва един от последните си 5 мача във всички турнири и затова президентът на отбора Аурелио Де Лаурентис даде на мениджъра <a href="https://www.sportlive.bg/tags/9343">Карло Анчелоти</a> ултиматум до 10-ти декември, за да стабилизира нещата в клуба. Ако се стигне до евентуално уволнение на Анчелоти, най-сериозният фаворит да довърши сезона на кормилото на Наполи е бившият наставник на Милан <a href="https://www.sportlive.bg/tags/2411">Дженаро Гатузо</a>. Спрягат се още имената на Джан Пиеро Гасперини, Симоне Индзаги, Роландо Маран, Ерик Тен Хаг и Владимир Петкович.</p>
      <p>За последно Гатузо водеше тима на Милан през миналия сезон, като „росонерите“ завършиха на 5-то място в класирането в <a href="https://www.sportlive.bg/tags/9713">Серия А</a>. <i><a href="https://www.sportlive.bg/worldfootball/italy/V-Napoli-mozhe-da-pribegnat-do-syd-sreshtu-igrachite-si-1403695.html">А какво може да се случи със стачкуващите играчи на Наполи, вижте тук.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Spaleti-poema-eliten-tim-v-Italiq-1405288.html"/>
        <a href="https://www.sportlive.bg/worldfootball/italy/Poredna-greshka-stypka-na-Napoli-ne-se-spravi-i-s-Dzhenoa-1404712.html"/>
        <a href="https://www.sportlive.bg/worldfootball/italy/Situaciqta-v-Neapol-Rykovodstvoto-vze-reshenie-za-Ancheloti-i-buntuvalite-se-futbolisti-1404085.html"/>
        <a href="https://www.sportlive.bg/worldfootball/italy/Eskalirashto-naprezhenie-v-Napoli-Igrachite-bojkotiraha-shefovete-a-Ancheloti-abdikira-1403546.html"/>
        <a href="https://www.sportlive.bg/worldfootball/italy/Ancheloti-ostava-v-Napoli-vypreki-krizata-1404811.html"/>
      </related>
    </article>
  </body>
</html>