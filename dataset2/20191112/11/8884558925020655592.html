<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/vracajo-se-intervjuji-na-odru-prvi-gost-ambroz-c"/>
    <meta property="og:site_name" content="Primorske novice"/>
    <meta property="article:published_time" content="2019-11-12T11:11:26+00:00"/>
    <meta property="og:title" content="Vračajo se Intervjuji na odru - Prvi gost: Ambrož Čopi"/>
    <meta property="og:description" content="Z današnjim pogovorom z zborovodjo, skladateljem in glasbenim pedagogom Ambrožem Čopijem, začenjamo nov niz Intervjujev Primorskih novic na odru Gledališča Koper."/>
  </head>
  <body>
    <article>
      <h1>Vračajo se Intervjuji na odru - Prvi gost: Ambrož Čopi</h1>
      <address><time datetime="2019-11-12T11:11:26+00:00">12 Nov 2019, 11:11</time> by <a rel="author">Spletno uredništvo</a></address>
      <p>
        <b>Z današnjim pogovorom z zborovodjo, skladateljem in glasbenim pedagogom Ambrožem Čopijem, začenjamo nov niz Intervjujev Primorskih novic na odru Gledališča Koper.</b>
      </p>
      <figure>
        <img src="https://static.primorske.si/foto/highres/gnweb/719394_260-copi.jpg"/>
        <figcaption>46-letni v Bovcu rojeni glasbeni mojster je nepogrešljiv oblikovalec primorske glasbene resničnosti. Foto: Jakob Bužan/arhiv APZ UP</figcaption>
      </figure>
      <p><b>KOPER</b> &gt; Prav pred nekaj dnevi je Akademija za glasbo v Ljubljani <b>Ambrožu Čopiju</b> podelila še drugo priznanje za pomembna umetniška dela, ki je ekvivalent znanstvenega doktorata. Prvega je prejel na področju zborovskega dirigiranja, drugega pa na področju kompozicije.</p>
      <p>46-letni v Bovcu rojeni glasbeni mojster je nepogrešljiv oblikovalec primorske glasbene resničnosti. Kot skladatelj in aranžer, kot uspešni vodja številnih pevskih sestavov, kot ustvarjalen in energičen organizator vrhunskih glasbenih dogodkov in kot predavatelj, ki je izbrusil in oblikoval na desetine mladih glasbenih talentov. Leta 2016 je za svoje številne dosežke prejel nagrado Prešernovega sklada in to je le eno od številnih priznanj, ki krasijo njegovo vitrino.</p>
      <p>Z ustvarjalcem harmonij, ki s svojim talentom in življenjsko zgodbo objema Primorsko od severa do juga, se bo drevi ob 19. uri v mali dvorani Gledališča Koper pogovarjala novinarka Primorskih novic <b>Vesna Humar</b>. Svoje nepogrešljive akorde bo besedam dodal pianist <b>Robert Vatovec</b>.</p>
      <p>Vljudno vabljeni. Vstop je prost!</p>
    </article>
  </body>
</html>