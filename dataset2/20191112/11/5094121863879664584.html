<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/nemecka-policie-zhatila-plany-islamistum-zadrzela-podezrele-z-planovani-utoku-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T11:58:00+00:00"/>
    <meta property="og:title" content="Německá policie zhatila plány islamistům. Zadržela podezřelé z plánování útoku"/>
    <meta property="og:description" content="Policie na západě Německa zatkla tři údajné příznivce teroristické organizace Islámský stát, které podezírá z plánování útoku s cílem zabít co nejvíce lidí. Oznámila to dnes prokuratura ve Frankfurtu nad Mohanem. Trojice mužů byla podle ní zadržena při ranní razii ve třech bytech ve městě Offenbach nad Mohanem. Akce se zúčastnilo 170 policistů."/>
  </head>
  <body>
    <article>
      <h1>Německá policie zhatila plány islamistům. Zadržela podezřelé z plánování útoku</h1>
      <address><time datetime="2019-11-12T11:58:00+00:00">12 Nov 2019, 11:58</time> by <a rel="author">ČTK</a></address>
      <p>Hlavním podezřelým je čtyřiadvacetiletý německý občan s makedonskými kořeny, jenž nashromáždil materiál potřebný k výrobě výbušniny a přes internet se snažil pořídit střelné zbraně. Policie v jeho bytě našla různé chemické látky a zařízení. Další dva zatčení jsou turečtí občané ve věku 21 a 22 let.</p>
      <p>Všichni tři podezřelí podle úřadů v minulosti před svědky uvedli, že přísahali věrnost Islámskému státu. Podle prokurátorky Nadji Niesenové měli v úmyslu zabít co nejvíce "nevěřících".</p>
      <figure>
        <img src="https://g.denik.cz/1/eb/ctk-turecko-zacalo-s-deportacemi-zajatych-bojovniku-islamskeho-statu_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/evropsti-bojovnici-is-se-vrati-domu-turecko-zacalo-deportovat-zajatce-20191111.html">Evropští bojovníci IS se vrátí domů. Turecko začalo deportovat zajatce Přečíst článek ›</a>
      </aside>
      <figure>
        <img src="https://g.denik.cz/1/8a/ankara-zacne-vracet-zahranicni-bojovniky-is-do-vlasti-od-pondeli_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/ankara-zacne-vracet-zahranicni-bojovniky-is-do-vlasti-od-pondeli-20191108.html">Návrat domů. Ankara začne v pondělí posílat do Evropy zadržené bojovníky IS Přečíst článek ›</a>
      </aside>
    </article>
  </body>
</html>