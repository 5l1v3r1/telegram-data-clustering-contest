<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/microsoft-hololens-2-v-prodaji-a-po-noro-visoki-ceni.html?RSS9c379bb0660c2ca7672ee8b387eb2f3d"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T11:11:00+00:00"/>
    <meta property="og:title" content="Microsoft HoloLens 2 v prodaji, a po noro visoki ceni!"/>
    <meta property="og:description" content="Podjetje Microsoft je že pred časom na mednarodni konferenci mobilne telefonije blestel s predstavitvijo druge generacije očal za navidezno resničnost HoloLens."/>
  </head>
  <body>
    <article>
      <h1>Microsoft HoloLens 2 v prodaji, a po noro visoki ceni!</h1>
      <address>
        <time datetime="2019-11-12T11:11:00+00:00">12 Nov 2019, 11:11</time>
      </address>
      <p>Podjetje Microsoft je že pred časom na mednarodni konferenci mobilne telefonije blestel s predstavitvijo druge generacije očal za navidezno resničnost HoloLens. Očala za navidezno resnično Microsoft HoloLens 2 ponujajo skoraj dvakrat večjo vidljivost v primerjavi s predhodnika, pri čemer ločljivost še vedno znaša 47 točk za vsako stopinjo pogleda. To v praksi pomeni enako, kot da bi televizor z ločljivostjo 720p zamenjali za televizor, ki ponuja izris slik z ločljivostjo 2K. Tu je seveda zagotovljena polna podpora za prijavni sistem Windows Hello, hkrati pa so novost inženirji opremili z novim tipalom za globino, ki uporabniku omogoča, da lahko z navideznimi predmeti upravljajo kar z rokami. To v praksi pomeni, da ni več potrebe po namenskih in nepraktičnih daljinskih upravljalnikih.</p>
      <p>Očala za navidezno resnično Microsoft HoloLens 2 so sedaj končno na voljo v prodaji, a so žal vse prej kot poceni. Zanje namreč podjetje Microsoft v Združenih državah Amerike zahteva kar preračunanih 3.170 evrov. To dejansko pomeni, da bodo nova očala za navidezno resnično Microsoft HoloLens 2 bolj kot za posameznike primerna za podjetja in tiste, ki se s tem področjem profesionalno ukvarjajo, saj jim bo novost pomagala do dodatnega zaslužka.</p>
      <p>Računalniški gigant bo podjetjem sicer omogočil tudi najem novosti, pri čemer naj bi se mesečna naročnina gibala okoli preračunanih 88 evrov. Sprva bo to omogočeno le v Združenih državah Amerike, nekoliko kasneje še drugod po svetu, po vsej verjetnosti tudi v evropskem prostoru.</p>
      <figure>
        <iframe src="https://www.youtube.com/embed/YAiqGwExoYA" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.microsoft.com/en-us/hololens/buy">Microsoft</a></footer>
    </article>
  </body>
</html>