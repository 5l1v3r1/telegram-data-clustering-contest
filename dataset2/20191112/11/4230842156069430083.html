<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-ukrayina-zabezpechyt-sebe-gazom-bez-tranzytu-z-rf-kobolyev/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T11:25:33+00:00"/>
    <meta property="og:title" content="Україна забезпечить себе газом без транзиту з РФ – Коболєв"/>
    <meta property="og:description" content="У разі, якщо Газпром припинить транзит газу, Україна пустить своїм споживачам блакитне паливо зі сховищ та продовжить судитися з Росією."/>
  </head>
  <body>
    <article>
      <h1>Україна забезпечить себе газом без транзиту з РФ – Коболєв</h1>
      <address>
        <time datetime="2019-11-12T11:25:33+00:00">12 Nov 2019, 11:25</time>
      </address>
      <p>У разі, якщо Газпром припинить транзит газу, Україна пустить своїм споживачам блакитне паливо зі сховищ та продовжить судитися з Росією.</p>
      <p>Українські споживачі отримуватимуть газ зі сховищ у разі, якщо Росія припинить транзит газу через Україну з 1 січня 2020 року.</p>
      <p>За необхідності наша країна також може імпортувати газ за контрактами, заявив голова правління НАК Нафтогаз Андрій Коболєв.</p>
      <p>За його словами, Україна також продовжуватиме стягнення з Росії майже $3 млрд за арбітраж і судитися ще за $12 млрд.</p>
      <p><b>Читайте:</b> <a href="https://fakty.com.ua/ua/ukraine/20191107-tinovyh-ugod-shhodo-tranzytu-gazu-ne-bude-makyeyev/">Тіньових угод щодо транзиту газу не буде – Макеєв</a></p>
      <p>За сценарієм, під час якого Газпром припиняє транзит блакитного палива, на Росію чекають збитки та штрафні санкції від своїх клієнтів у Західній Європі, прогнозують у Нафтогазі.</p>
      <blockquote>– Востаннє, коли Газпром робив таку вправу – взимку 2014-2015 років – втратив більше $5 млрд, за підрахунками російських аналітиків, – заявив Коболєв.</blockquote>
      <p>До слова, в Нацбанку України повідомили, що <a href="https://fakty.com.ua/ua/ukraine/20191024-gazprom-ne-zmozhe-zupynyty-tranzyt-cherez-ukrayinu-v-nbu-poyasnyly-chomu/">Газпром після закінчення контракту про транзит</a> залишиться винен Європі не менше 50 млрд кубометрів газу.</p>
    </article>
  </body>
</html>