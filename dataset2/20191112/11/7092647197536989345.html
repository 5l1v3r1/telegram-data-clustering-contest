<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39682/%D8%B7%D8%B1%D8%AD-%D8%A8%D8%AE%D8%B4%D9%88%D8%AF%DA%AF%DB%8C-%D8%A8%D9%87%D8%A7%DB%8C-%D8%A8%D8%B1%D9%82-%DA%A9%D9%85-%D9%85%D8%B5%D8%B1%D9%81%D8%A7%D9%86-%D8%B1%D8%AF-%D8%B4%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-12T11:20:00+00:00"/>
    <meta property="og:title" content="طرح بخشودگی بهای برق کم مصرفان رد شد"/>
    <meta property="og:description" content="سخنگوی کمیسیون انرژی مجلس از رد طرح بخشودگی بهای برق مشترکان کم مصرف از سوی این کمیسیون خبر داد."/>
  </head>
  <body>
    <article>
      <h1>طرح بخشودگی بهای برق کم مصرفان رد شد</h1>
      <address><time datetime="2019-11-12T11:20:00+00:00">12 Nov 2019, 11:20</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>سخنگوی کمیسیون انرژی مجلس از رد طرح بخشودگی بهای برق مشترکان کم مصرف از سوی این کمیسیون خبر داد.</i>
      </p>
      <figure>
        <img src="https://barghnews.com/files/fa/news/1398/8/21/83612_604.jpg"/>
      </figure>
      <p>به گزارش <a href="http://www.barghnews.com/">برق نیوز</a>،سخنگوی کمیسیون انرژی مجلس مطرح کرد: اگر طرح بخشودگی بهای برق مشترکان خانگی کم مصرف تصویب شود برق مصرفی این مشترکان رایگان خواهد شد که این مهم خلاف اصل ۷۵قانون اساسی است به همین دلیل رای کافی برای تصویب را از کمیسیون کسب نکرد. سکینه الماسی  کمیسیون انرژی از بررسی "طرح یک شوری بخشودگی بهای برق مشترکان خانگی کم مصرف" با حضور مسئولان و کارشناسان وزارت نیرو، سازمان برنامه و بودجه کشور و مرکز پژوهش‌های مجلس شورای اسلامی خبر داد.<br/><br/>نماینده مردم کنگان، دیر و جم در مجلس شورای اسلامی بیان کرد: "طرح یک شوری بخشودگی بهای برق مشترکان خانگی کم مصرف" در کمیسیون انرژی به عنوان کمیسیون اصلی بررسی‌کننده این طرح رد شد. <br/><br/>سخنگوی کمیسیون انرژی مجلس توضیح داد: ۳۶ میلیون مشترک برق در کشور وجود دارد که از این تعداد ۲۹ میلیون مشترکان خانگی هستند. ۸۵ درصد برق مصرفی آن‌ها زیر الگوی مصرف است (الگوی مصرف زیر ۳۰۰ کیلووایت ساعت در ماه است) لذا اگر طرح بخشودگی بهای برق مشترکان خانگی کم مصرف تصویب شود برق مصرفی این مشترکان رایگان خواهد شد که این مهم خلاف ماده ۱۳۸ آیین نامه داخلی مجلس و ۷۵ قانون اساسی خواهد بود به همین دلیل به اتفاق آراء رد شد.    منبع: خانه ملت</p>
    </article>
  </body>
</html>