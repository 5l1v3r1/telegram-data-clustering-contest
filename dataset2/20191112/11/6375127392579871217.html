<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/sanya-di-priority-ang-pakikipagrelasyon"/>
    <meta property="og:site_name" content="Journal Online"/>
    <meta property="article:published_time" content="2019-11-12T11:07:17+00:00"/>
    <meta property="og:title" content="Sanya 'di priority ang pakikipagrelasyon"/>
    <meta property="og:description" content="HINDI pa rin halos makapaniwala ang Kapuso actress na si Sanya Lopez sa sunud-sunod na blessings na dumarating sa kanya sa tulong ng GMA Artists Center."/>
  </head>
  <body>
    <article>
      <h1>Sanya 'di priority ang pakikipagrelasyon</h1>
      <address><time datetime="2019-11-12T11:07:17+00:00">12 Nov 2019, 11:07</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>HINDI pa rin halos makapaniwala ang Kapuso actress na si Sanya Lopez sa sunud-sunod na blessings na dumarating sa kanya sa tulong ng GMA Artists Center.</h3>
      <p>“Natitiyak ko pong masayang-masaya si Tatay (German `Kuya Germs’ Moreno) in heaven,” exclaimed Sanya nang ito’y aming makatsikahan sa Via Mare along Timog Avenue in Quezon City last Saturday afternoon.</p>
      <p>Tulad ng nakatatandang kapatid ni Sanya na si Jak Roberto, kasama siya noon sa late night program ng Master Showman na ‘Walang Tulugan with the Master Showman” na kinabilangan din nina Jake Vargas, Ken Chan, Rhen Escano, Marlo Mortel, Michael Pangilinan at iba pa.</p>
      <p>Si Sanya ay sumama lamang noon sa kanyang kuya (Jak Roberto) sa taping ng “Walang Tulungan with the Master Showman” nang siya’y mamataan ni Kuya Germs.  The following week ay isinama na siya sa programa.</p>
      <p>Bukod sa pagiging 2020 Calendar Girl ng Ginebra San Miguel, kinuha rin siya ng Beautederm Corporation along with four other Kapuso stars na maging bahagi ng kanilang brand ambassadors now numbering to 42.  Kasama si Sanya sa mga Kapuso talents na ni-launch last Saturday afternoon along with actress-TV host Camille Prats, Ken Chan, Rita Daniela at Pauline Mendoza.</p>
      <p>Samantala, ikinuwento ni Sanya na wala umano siyang memories sa kanyang namayapang ama dahil barely one year-old pa lamang umano siya nang sumakabilang-buhay ito.  Mag-isa umano sila ng kanyang nakatatandang kapatid na si Jak (Roberto) na iginapang ng kanilang ina pero sa kalaunan ay tumulong na rin umano ang kanyang kuya at ito na ang umako ng responsibilidad bilang padre de familia.  Since kumikita na rin siya (Sanya) ay silang dalawa ng kanyang Kuya Jak ang nagtutulong sa kanilang gastusin sa bahay.  Nag-iipon na rin umano siya para makapagpatayo ng kanilang bahay.</p>
      <p>At 23, loveless pa rin si Sanya pero hindi umano ito ang kanyang priority sa ngayon kundi ang kanyang career.</p>
    </article>
  </body>
</html>