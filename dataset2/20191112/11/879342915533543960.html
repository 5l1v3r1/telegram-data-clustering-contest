<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/polityka/nabu-obshukuvalo-dyrektora-firm-pidkontrolnyx-dubnevycham"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T11:40:01+00:00"/>
    <meta property="og:title" content="НАБУ обшукувало директора фірм, підконтрольних Дубневичам"/>
    <meta property="og:description" content="Національне бюро проводило слідчі дії у керівника низки підприємств, які підконтрольні фігурантам справи про легалізацію коштів."/>
  </head>
  <body>
    <article>
      <h1>НАБУ обшукувало директора фірм, підконтрольних Дубневичам</h1>
      <address>
        <time datetime="2019-11-12T11:40:01+00:00">12 Nov 2019, 11:40</time>
      </address>
      <p>
        <b>Детективи Національного антикорупційного бюро проводили обшук у директора трьох приватних фірм, які підконтрольні братам Ярославу та Богдану Дубневичу або їх родичам.</b>
      </p>
      <p>Про це йдеться в ухвалі Вищого антикорупційного суду, повідомляє «Слово і Діло».</p>
      <p>За даними «Слово і Діло», йдеться про Олександра Гирича, сина судді Личаківського районного суду міста Львова Сергія Гирича. За даними слідства, нещодавно були зареєстровано компанії «Солар Енерджі Парк», «Солар Грін Парк», «НР Солар Парк» і «Променейра», бенефіціарами яких виступають Дубневичі та члени їх родин та які можуть використовуватись для легалізації (відмивання) доходів.</p>
      <p>Детективи встановили, що Гирич як директор фірм «НР Солар Парк», «Променейра» і «Ліг Агро» може бути причетним до правопорушення. Як встановило «Слово і Діло», бенефіціаром компаній «Променейра» і «НР Солар Парк» є дочка нардепа Ярослава Дубневича Роксолана Пиртко. Кінцевими власниками фірми «Ліг Агро» є та ж Пиртко та син Богдана Дубневича Павло. Під час обшуку у Гирича детективи вилучили три флешки та ноутбук. На них є інформація, необхідна для слідства. Тому вилучене майно визнано речовими доказами і детектив просив накласти на нього арешт. Суд клопотання задовольнив.</p>
      <p>Нагадаємо, «Слово і Діло» з'ясувало <a href="https://www.slovoidilo.ua/2019/11/11/novyna/polityka/obshuk-eksnardepa-dubnevycha-staly-vidomi-detali-spravy">деталі справи про можливу легалізацію коштів Дубневичами</a>. Раніше <a href="https://www.slovoidilo.ua/2019/10/29/novyna/polityka/nabu-provodyt-obshuk-budynku-eksnardepa-dubnevycha">детективи у цій справі провели обшук у екснардепа Дубневича</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/polityka/nardep-dubnevych-vyjshov-sizo"/>
        <a href="https://www.slovoidilo.ua/2019/11/08/novyna/polityka/dubnevych-pered-areshtom-perepysav-firmu-syna-prokuror"/>
        <a href="https://www.slovoidilo.ua/2019/11/07/novyna/polityka/apelyaczijna-palata-zaareshtuvala-nardepa-dubnevycha"/>
      </related>
    </article>
  </body>
</html>