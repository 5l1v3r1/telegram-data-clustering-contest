<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639582/%D8%A7%D9%81%D8%B2%D8%A7%DB%8C%D8%B4-%DB%B2%DB%B3-%D8%AF%D8%B1%D8%B5%D8%AF%DB%8C-%D9%86%D8%B1%D8%AE-%D8%A7%D8%AC%D8%A7%D8%B1%D9%87-%D8%A8%D9%87%D8%A7-%D8%AF%D8%B1-%D8%AA%D8%A7%D8%A8%D8%B3%D8%AA%D8%A7%D9%86-%DB%B9%DB%B8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:46:00+00:00"/>
    <meta property="og:title" content="افزایش ۲۳ درصدی نرخ اجاره بها در تابستان ۹۸"/>
    <meta property="og:description" content="مرکز آمار ایران اعلام کرد تغییر شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/639582/%D8%A7%D9%81%D8%B2%D8%A7%DB%8C%D8%B4-%DB%B2%DB%B3-%D8%AF%D8%B1%D8%B5%D8%AF%DB%8C-%D9%86%D8%B1%D8%AE-%D8%A7%D8%AC%D8%A7%D8%B1%D9%87-%D8%A8%D9%87%D8%A7-%D8%AF%D8%B1-%D8%AA%D8%A7%D8%A8%D8%B3%D8%AA%D8%A7%D9%86-%DB%B9%DB%B8">افزایش ۲۳ درصدی نرخ اجاره بها در تابستان ۹۸</a>
      </h1>
      <h2>مرکز آمار ایران اعلام کرد تغییر شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد بوده است.</h2>
      <address><time datetime="2019-11-12T11:46:00+00:00">12 Nov 2019, 11:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گزارش شاخص قیمت اجاره بها <b>واحدهای مسکونی</b> خانوارهای شهری برای تابستان ١٣٩٨ از سوی مرکز آمار ایران منتشر شد.</p>
      <p>در فصل تابستان ١٣٩٨، شاخص قیمت اجاره بهای واحدهای مسکونی در مناطق شهری، به عدد ١۵١.٩ رسید که نسبت به فصل قبل (١۴٢.٠)، ۶.٩ درصد افزایش داشته است.</p>
      <p>در این فصل بیشترین نرخ تورم فصلی مربوط به استان لرستان با ٢٣.۶ درصد افزایش و کمترین آن مربوط به استان آذربایجان شرقی با ٢.٧ درصد افزایش است.</p>
      <p>درصد تغییرات شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد است که نسبت به فصل بهار ١٣٩٨(٢٥.٦ درصد)، ٢.٥ واحد درصد کاهش نشان می‌دهد.</p>
      <p>بیشترین نرخ تورم نقطه به نقطه مربوط به استان لرستان با ٣٧.٢ درصد افزایش و کمترین آن مربوط به استان آذربایجان غربی با ١١.٠ درصد افزایش است. به عبارتی خانوارهای استان لرستان به طور متوسط ١٤.١ واحد درصد بیشتر از میانگین کل کشور و خانوارهای استان آذربایجان غربی ١٢.١ واحد درصد کمتر از میانگین کل کشور در بخش اجاره بها هزینه کرده‌اند.</p>
      <p>نرخ تورم چهار فصل منتهی به فصل تابستان ١٣٩٨ نسبت به دوره مشابه سال قبل در بخش اجاره بها، برابر ٢٤ درصد است. اطلاع مذکور در استان تهران (٣٣.٧ درصد) بیشترین عدد و در استان آذربایجان غربی (٩.٤ درصد) کمترین عدد را نشان می‌دهد.</p>
      <p>متوسط افزایش هزینه اجاره بها برای کل خانوارهایی که تمدید قرارداد داشته اند، در فصل تابستان ١٣٩٨ برابر با ٢٧.١ درصد است.</p>
    </article>
  </body>
</html>