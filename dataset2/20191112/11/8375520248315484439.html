<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/bahmatyuk-zvinuvativ-sitnika-i-ryaboshapku-u-tisku-na-biznes-cherez-jihni-ambiciji-639385.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T11:05:52+00:00"/>
    <meta property="og:title" content="Бахматюк звинуватив Ситника і Рябошапку у тиску на бізнес через їхні амбіції"/>
    <meta property="og:description" content="11 листопада відбулися обшуки і затримання працівників ліквідованого VAB банку Олега Бахматюка силовиками НАБУ"/>
  </head>
  <body>
    <article>
      <h1>Бахматюк звинуватив Ситника і Рябошапку у тиску на бізнес через їхні амбіції</h1>
      <address>
        <time datetime="2019-11-12T11:05:52+00:00">12 Nov 2019, 11:05</time>
      </address>
      <h4>11 листопада відбулися обшуки і затримання працівників ліквідованого VAB банку Олега Бахматюка силовиками НАБУ</h4>
      <p>Олег Бахматюк написав відкриту заяву президенту Володимиру Зеленському з приводу обшуків і затримань працівників його компанії силовиками. Бахматюк заявляє, що за терором компанії, яка платить мільярдні податки і в якій працюють 27 тисяч осіб, стоять амбіції керівника НАБУ Ситника та генпрокурора Рябошапки.</p>
      <p>Вчора відбулися обшуки і затримання працівників ліквідованого VAB банку Олега Бахматюка, власника  одного з найбільших українських агрохолдингів, групи компаній «Укрлендфармінг», силовиками НАБУ. Затримання проводились детективами НАБУ у справі з рефінансування банку в 2014 році. Справа, по якій було затримано працівників банку, була закрита влітку 2019 року, але була наново відкрита Генпрокурором Рябошапкою і передана НАБУ. Олег Бахматюк звернувся з відкритою заявою до президента Володимира Зеленського, в якій звинувачує генпрокурора Руслана Рябошапку та керівника НАБУ Артема Ситника в терорі бізнеса через власні амбіції, та просить втрутитись. Про це пишуть <a href="https://vesti.ua/strana/357293-bakhmatjuk-obvinil-sytnika-i-rjaboshapku-v-davlenii-na-biznes-iz-za-ikh-ambitsij">Вести</a>.</p>
      <p>«Порушується закон, і ми не маємо жодної можливості захищатись. Адже нас вже призначили винними. І в нашому суспільстві людина, яку назвали «олігархом», апріорі стає винною і має бути покарана тільки тому, що паном Рябошапкою чи паном Ситником причислена до цієї категорії, - заявляє Олег Бахматюк. - Ми вважаємо, що це неправильна, несправедлива і нерозумна позиція. Є цілий ряд порушень законодавства України та міжнародних стандартів щодо повторного відкриття кримінальної справи. Справа по цих епізодах закривалася 5 разів! Такого немає в жодній країні світу, і це подається як «відновлення справедливості». І цим відкривається скринька Пандори замість конструктивної пропозиції повернення коштів та збереження робочих місць. І негативні наслідки цього ляжуть на Вас, на Уряд, адже збереження економічних одиниць - це першочергове завдання, яке декларує і Уряд, і ви. Ми просимо Вас втрутитись у цей процес. Просимо зупинити призначення винних без жодного права на захист». </p>
      <p>Бахматюк заявляє, що неодноразово звертався до чиновників з пропозицією реструктуризувати заборгованість банку і негайно почати виплати до бюджету за чітким графіком - йдеться про суму в 8 млрд грн. Через невирішення цієї ситуації під загрозою існування опинилася його компанія «Укрлендфармінг», яка працевлаштовує 27 тисяч людей, виробляє 1% ВВП, платить 3 мільярди гривень податків та виплачує більше 3,5 мільярдів гривень зарплати.  В цій ситуації Бахматюк вбачає бажання силовиків знайти чергову жертву, щоб сподобатись, від чого страждає не тільки його бізнес, а і бюджет країни.  «Вчергове поновили кримінальну справу, яка стосується провадження стосовно VAB банку. Справу, яка вже була досліджена усіма силовими структурами нашої держави - Національною поліцією, Службою безпеки України, прокуратурою. Було проведено масу експертиз, масу слідчих дій, обшуків. Фактично компанію тероризували протягом 5 років, а ми все шукали якогось конструктиву, стукали в двері, хотіли бути почутими. Ми пропонували сісти за стіл переговорів, щоб зберегти компанію, яка має великий вплив на економіку нашої держави. Ми хочемо чесної і відвертої розмови щодо ситуації, яка склалася з банками. Ми хочемо відкритості і конструктивних переговорів, що і  Вами декларувалося. Але ми бачимо, що і НАБУ, і органи Генеральної прокуратури працюють у рамках кон’юнктури, в якій закон не має жодного значення. А має значення намагання сподобатись, знайти чергову жертву. Порушується закон, і ми не маємо жодної можливості захищатись. Адже нас вже призначили винними. І в нашому суспільстві людина, яку назвали «олігархом», апріорі стає винною і має бути покарана тільки тому, що паном Рябошапкою чи паном Ситником причислена до цієї категорії. Ми вважаємо, що це неправильна, несправедлива і нерозумна позиція. Є цілий ряд порушень законодавства України та міжнародних стандартів щодо повторного відкриття кримінальної справи. Справа по цих епізодах закривалася 5 разів! Такого немає в жодній країні світу, і це подається як «відновлення справедливості». </p>
      <p>VAB банк - один із тих банків , які були виведені з ринку в 2016 році. Його власник Олег Бахматюк в 2017 році звернувся до Фонду гарантування вкладів та НБУ з пропозицією реструктуризувати борги, але поки його пропозиції були відхилені. Звернення бізнесмена до президента з проханням втрутитись в ситуацію було розміщене сьогодні вранці на офіційному <a href="http://www.ulf.com.ua/ua/press-centre/press-releases/12112019713/">сайті</a> компанії.</p>
      <related>
        <a href="https://glavcom.ua/news/oleg-bahmatyuk-napisav-vidkritu-zayavu-volodimiru-zelenskomu-shchodo-tisku-silovikiv-na-biznes-639326.html"/>
        <a href="https://glavcom.ua/economics/finances/v-ukrlendfarming-rozpovili-yak-okupiti-investiciji-v-sistemi-kontrolyu-lishe-za-rik-637514.html"/>
        <a href="https://glavcom.ua/economics/finances/ukrlendfarming-telemetrichni-sistemi-ta-cifrovi-karti-pidvishchuyut-efektivnist-virobnictva-636799.html"/>
      </related>
    </article>
  </body>
</html>