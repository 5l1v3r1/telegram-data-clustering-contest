<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/colloqui-formazione-lavoro-la-rassegna-alluniversita-di-messina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T11:45:28+00:00"/>
    <meta property="og:title" content="Colloqui, formazione, lavoro: la rassegna all’Università di Messina"/>
    <meta property="og:description" content="Si svolgerà nei giorni 20, 21 e 22 novembre presso la sede centrale dell’Ateneo la II edizione di International Skills Meeting, la Rassegna dedicata alle Competenze, all’Orientamento, alla Formazione e al Lavoro. Sono invitati a partecipare gli studenti degli istituti scolastici della Sicilia e della Calabria, studenti universitari e studenti del conservatorio, giovani laureati e professionisti, docenti, personale […]"/>
  </head>
  <body>
    <article>
      <h1>Colloqui, formazione, lavoro: la rassegna all’Università di Messina</h1>
      <address><time datetime="2019-11-12T11:45:28+00:00">12 Nov 2019, 11:45</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>Si svolgerà nei giorni 20, 21 e 22 novembre presso la sede centrale dell’Ateneo la II edizione di International Skills Meeting, la Rassegna dedicata alle Competenze, all’Orientamento, alla Formazione e al Lavoro.</p>
      <p>Sono invitati a partecipare gli studenti degli istituti scolastici della Sicilia e della Calabria, studenti universitari e studenti del conservatorio, giovani laureati e professionisti, docenti, personale amministrativo, micro, piccole e medie imprese, organizzazioni no-profit ed associazioni giovanili.</p>
      <p>Sono previsti: 32 workshops e 6 seminari con oltre 100 ore di formazione; 3 giorni di orientamento ed un giorno dedicato al Recruitment con la partecipazione di 14 aziende (Heineken, Mura – Net Result, TXT, Decathlon, Hays, Comersud, Man Power, We Business, Alleanza Spa, Cloudtec, Iniziativa Viaggi, Formula 3, Arces e Gi Group).</p>
      <p>La manifestazione è promossa dal Cop Unime, ERSU Messina, Associazione Bios, Conservatorio statale di musica “Arcangelo Corelli” e Fondazione Albatros, in collaborazione con il Centro Eurodesk Messina, Associazione ALuMnime, Associazione Giovani nel Mondo, AVIS Messina, Associazione di Promozione Sociale Maendeleo for Children e SME System srl.</p>
      <p><b>ISM2019 </b>ha l’obiettivo di:</p>
      <p>➢ <b>ORIENTARE </b>i giovani fornendo loro strumenti utili per una scelta consapevole rispetto al successivo percorso di studio;<br/>➢ <b>AVVICINARE </b>i laureandi, i laureati e gli studenti al mondo del lavoro offrendo informazioni, strumenti e opportunità lavorative e di tirocinio in Italia e all’estero;<br/>➢<b> INFORMARE </b>i giovani e gli adulti delle opportunità di mobilità, volontariato internazionale e apprendimento permanente;<br/>➢ <b>FORNIRE </b>strumenti per l’accrescimento di competenze professionali e trasversali;<br/>➢ <b>FAVORIRE </b>il lavoro autonomo e l’autoimprenditorialità.</p>
      <p>La manifestazione si articola in una parte espositiva dedicata all’orientamento, un’area di recruitment ed una parte formativa che comprende seminari e workshop a cura di docenti universitari e professionisti, il cui scopo è quello di fornire ai partecipanti gli strumenti necessari per implementare competenze utili per un futuro formativo e/o lavorativo di successo.</p>
      <p>I colloqui con le aziende presenti si svolgeranno giorno 21 novembre 2019, dalle 9.00 alle 16.00, presso l’Aula Magna del Rettorato dell’Università di Messina. Per ulteriori informazioni è possibile consultare il sito <a href="http://www.unime.it/">www.unime.it</a>.</p>
    </article>
  </body>
</html>