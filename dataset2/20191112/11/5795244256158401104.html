<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/viddana-film-feliks-avstriya-sofiya-andruhovich-oficiyniy-poster-50053031.html"/>
    <meta property="og:site_name" content="НВ"/>
    <meta property="article:published_time" content="2019-11-12T11:10:00+00:00"/>
    <meta property="og:title" content="За бестселером Софії Андрухович. Опубліковано офіційний постер фільму Віддана"/>
    <meta property="og:description" content="Опублікований офіційний постер фільму Віддана — екранізації бестселера Фелікс Австрія письменниці Софії Андрухович."/>
  </head>
  <body>
    <article>
      <h1>За бестселером Софії Андрухович. Опубліковано офіційний постер фільму Віддана</h1>
      <h2>Опублікований офіційний постер фільму Віддана — екранізації бестселера Фелікс Австрія письменниці Софії Андрухович.</h2>
      <address>
        <time datetime="2019-11-12T11:10:00+00:00">12 Nov 2019, 11:10</time>
      </address>
      <p>За сюжетом, історія починається в Станіславові у другій половині 19 століття. Доктор Анґер втрачає в пожежі дружину, але врятовано двох дівчат — рідну доньку Аделю і доньку хатніх робітників Стефанію, яких він вирішує виховувати разом.</p>
      <p>Служниця Стефанія Чорненько та панянка Адель Анґер, чиї долі сплелися, як стовбури дерев, — хто вони одна одній: сестри, подруги, суперниці, чи, все-таки, панянка та служниця?</p>
      <p>«Ми хотіли, щоб постер передав дух та характер часу, у який жили наші герої, — розповідає продюсерка фільму Надія Зайончковська. — Основна історія розгортається навколо Стефи та Аделі, тому саме вони повинні були стати головними персонажами постеру. Сподіваюсь, він не тільки сподобається глядачам, а й зможе донести, яка неймовірно романтична та інтригуюча історія чекатиме на них у кіно».</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/774/big_portrait/be9dc5d34f3ec70c232ce514e1194e69.png?stamp=20191112130026&amp;q=85&amp;output=jpg&amp;bg=white"/>
        <figcaption>Фото: Офіційний постер фільму Віддана</figcaption>
      </figure>
      <p>Головні ролі у фільмі зіграли Маріанна Янушевич, Алеся Романова та Роман Луцький. Також на екрані можна буде побачити Аду Роговцеву, Олександра Кобзаря, Наталю Васько, Сергія Волосовця, Ірму Вітовську, Важу Годердзішвілі, Себастьяна Цибульського та Марину Кошкіну і навіть приму-балерину Національної опери України, члена журі шоу Танці з зірками Катерину Кухар.</p>
      <p>Прем'єра фільму <i>Віддана</i> запланована на 16 січня 2020 року.</p>
      <p>Читайте також:<br/><a href="https://style.nv.ua/ukr/kultura/za-motivami-feliks-avstriya-pochalisya-zyomki-filmu-za-romanom-sofiji-andruhovich-50017046.html">&amp;nbspЗа мотивами Фелікс Австрія. Почалися зйомки фільму за романом Софії Андрухович</a></p>
    </article>
  </body>
</html>