<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639570/%D9%82%D8%B5%D9%87-%DB%8C-%DA%A9%D8%A7%D8%B1%D9%87%D8%A7%DB%8C-%D8%A8%DB%8C-%D8%B4%D9%B2%D9%86-%D9%88-%D8%B4%D9%B2%D9%86-%D9%87%D8%A7%DB%8C-%D8%A8%DB%8C-%DA%A9%D8%A7%D8%B1%E2%9D%97%EF%B8%8F-%D9%81%DB%8C%D9%84%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:03:00+00:00"/>
    <meta property="og:title" content="قصه ی کارهای بی شٲن و شٲن های بی کار❗️+ فیلم"/>
    <meta property="og:description" content="کار منهای شٲن، برای توده جوان بیکار در طبقه فرودست اینهاست؛ البته شاید برای ولنجک نشین ها، چند حکم مشاور و عضو هیئت مدیره برای آقا زادگان و دامادها و... کار منهای شٲن باشد!"/>
  </head>
  <body>
    <article>
      <h1>
        <a href="https://www.bultannews.com/fa/news/639570/%D9%82%D8%B5%D9%87-%DB%8C-%DA%A9%D8%A7%D8%B1%D9%87%D8%A7%DB%8C-%D8%A8%DB%8C-%D8%B4%D9%B2%D9%86-%D9%88-%D8%B4%D9%B2%D9%86-%D9%87%D8%A7%DB%8C-%D8%A8%DB%8C-%DA%A9%D8%A7%D8%B1%E2%9D%97%EF%B8%8F-%D9%81%DB%8C%D9%84%D9%85">قصه ی کارهای بی شٲن و شٲن های بی کار❗️+ فیلم</a>
      </h1>
      <h2>کار منهای شٲن، برای توده جوان بیکار در طبقه فرودست اینهاست؛ البته شاید برای ولنجک نشین ها، چند حکم مشاور و عضو هیئت مدیره برای آقا زادگان و دامادها و... کار منهای شٲن باشد!</h2>
      <address><time datetime="2019-11-12T11:03:00+00:00">12 Nov 2019, 11:03</time> by <a rel="author">بولتن نیوز | bultannews.com</a></address>
      <p><b><a href="http://www.bultannews.com/fa/list/1/1">گروه سیاسی</a></b>- حجت‌الاسلام محسن قنبریان در یادداشتی نوشته است: درطول کمتر از یک ساعت در <b>متروی تهران</b> با تعویض دو خط از جنوب تا شمال بیش از ده جوان زیر ۳۰سال، سر کار بودند! یکی جاکارت میفروخت، یکی مسواک و ژیلت، یکی...</p>
      <p><b>به گزارش بولتن نیوز،</b> آنکه بیشتر متٲثرم کرد جوانی بود که وسط واگن می ایستاد و درز گیر زمستانی را به سقف می چسباند و با آب وتاب<b> تبلیغ</b> می کرد. آخر تبلیغش از خجالت سرم را پایین انداختم که چشم در چشم نمانیم. درز گیر را کَند و به واگن دیگر رفت!</p>
      <p>یک<b> گدائی شرافتمندانه</b> ؛ کاری بدون شٲن!</p>
      <p>نمی دانم شاید مقامی با چهل سال سابقه امنیتی، این کارها را "پوششی" بخواند!شغل اصلی اینهارا فروش شیشه وکراک بخواند!!!</p>
      <p>اما من طلبه ی زود باور آنروز تا غروب به هم ریختم سر کلاس هم تا حد گریه نالیدم.</p>
      <p>برای جوان ایرانی چه کرده ایم؟!</p>
      <p>کار منهای شٲن، برای توده جوان بیکار در طبقه فرودست اینهاست؛ البته شاید برای ولنجک نشین ها، چند حکم مشاور و عضو هیئت مدیره برای آقا زادگان و دامادها و... کار منهای شٲن باشد!</p>
      <p>کار منهای شٲن در مصادیق پایین شهری، "گدائی شرافتمدانه" است. جوانی که هیکلش ده مدیر پرمدعا می ارزد؛ اما بخاطری که کارش او و زن وبچه ی احتمالی اش را نشکند، باید در کلانشهری شلوغ وناشناس چنین کند؛ شهرستانی بیچاره همین فرصت را هم ندارد!</p>
      <figure>
        <img src="https://www.bultannews.com/files/fa/news/1398/8/21/1195735_123.jpg"/>
      </figure>
      <p>اگر "کلاس پیامبر" معیار باشد -که انقلاب "اسلامی" برایش بوده- اصلا کارگری و اجیر کسی شدن، شٲن انسان نیست! وباید خود صاحب سرمایه وکسب باشد. مجامع روائی بابی بنام "کراهة اجارة الانسان نفسه" دارند. اضطرارهای ساختاری جامعه الان رافع این کراهت می شمارند!(ر.ک:فقه الامام جعفر الصادق ج۴ص۲۵٨/شهید مطهری به این اضطرارهای خودساخته ایرادات فقهی جدی داشت).</p>
      <p>خوانش اجتماعی این روایات در نظام اقتصادی ایران، یعنی مکروه و ناپسند بودن اینکه: بیش از ۱۱میلیون انسان(نصف خانوارهای ایران)،</p>
      <p>اجیر و کارگر حدود ۲۰۰هزار صاحب سرمایه باشند!</p>
      <p>آنها که کارگر مجتمع های دولتی اند باید از رانت وپارتی برخوردار باشند. بقول نمایندگانی از مجلس، ٨هزار سفارش شده فقط از سوی نمایندگان و فقط در شرکت ایران خودرو وجود دارد!</p>
      <p>آن روایات این وضع اجتماعی را موجب "حبس رزق بر کارگران" می خواند چون دستاورد کارشان مال صاحب سرمایه میشود(ر.ک:وسائل الشیعه باب ۲کتاب الاجاره).</p>
      <p>نگویم ۹۰٪ این کارگران قراردادی اند وحق هیچ اعتراضی ندارند!</p>
      <p>وقتی چندماه همان ۲میلیون حقوق شان را نمی دهند، حق مصاحبه با دانشجویان ورسانه ها را هم ندارند واگر چندنفری (کارگران هفت تپه) برای دیدار(نه تجمع)با نمایندگان کمیسیون اجتماعی مجلس عازم تهران شوند؛ در راه دستگیر میشوند!</p>
      <p>برای اعتراض هایشان زندان وشلاق هم خورده اند(معدن آق دره و...)!</p>
      <p>این های یعنی "کار منهای شٲن"؛ که با "شٲن های بی کار" فراوان عاید جوان ایرانی شده است!</p>
      <p>تعداد بازدید : 1 <a href="https://www.bultannews.com/fa/news/639570/%D9%82%D8%B5%D9%87-%DB%8C-%DA%A9%D8%A7%D8%B1%D9%87%D8%A7%DB%8C-%D8%A8%DB%8C-%D8%B4%D9%B2%D9%86-%D9%88-%D8%B4%D9%B2%D9%86-%D9%87%D8%A7%DB%8C-%D8%A8%DB%8C-%DA%A9%D8%A7%D8%B1%E2%9D%97%EF%B8%8F-%D9%81%DB%8C%D9%84%D9%85#">کد ویدیو</a> دانلود <a href="http://www.bultannews.com/files/fa/news/1398/8/21/1195738_147.mp4">فیلم اصلی</a></p>
    </article>
  </body>
</html>