<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741318"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T11:10:00+00:00"/>
    <meta property="og:title" content="'ชัยวัฒน์-ลูกน้อง'รอดคุก ศาลให้ประกันตัวคนละ8แสน"/>
    <meta property="og:description" content="รอดนอนคุก ศาลให้ประกัน 'ชัยวัฒน์-ลูกน้อง' คดีฆ่า 'บิลลี่' ตีวงเงินคนละ 8 แสนบาท ปล่อยตัวชั่วคราว"/>
  </head>
  <body>
    <article>
      <h1>'ชัยวัฒน์-ลูกน้อง'รอดคุก ศาลให้ประกันตัวคนละ8แสน</h1>
      <address>
        <time datetime="2019-11-12T11:10:00+00:00">12 Nov 2019, 11:10</time>
      </address>
      <p>
        <b>รอดนอนคุก ศาลให้ประกัน "ชัยวัฒน์-ลูกน้อง" คดีฆ่า "บิลลี่" ตีวงเงินคนละ 8 แสนบาท ปล่อยตัวชั่วคราว</b>
      </p>
      <p>จากกรณี พ.ต.อ.ไพสิฐ วงศ์เมือง อธิบดีกรมสอบสวนคดีพิเศษ (ดีเอสไอ) ได้เรียกประชุมหารือชุดพนักงานสอบสวน คดีฆาตกรรมนายพอละจี รักจงเจริญ หรือ บิลลี่ แกนนำกะเหรี่ยงบ้านโป่งลึก-บางกลอย อ.แก่งกระจาน จ.เพชรบุรี ก่อนมีมติมอบหมายให้พนักงานสอบสวน เดินทางไปยังศาล เพื่อขออนุมัติหมายจับ นายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน กับพวกรวม 4 ราย  ต่อมาศาลได้อนุมัติหมายจับ นายชัยวัฒน์ พร้อมทนายความและลูกน้องได้มารับทราบข้อกล่าวหา ที่ดีเอสไอ ก่อนถูกนำตัวฝากขังศาล</p>
      <figure>
        <img src="https://www.dailynews.co.th/admin/upload/20191112/news_TWmsKCiFzq180351_533.jpg?v=20191113041?v=2742"/>
      </figure>
      <p>ความคืบหน้า วันที่ 12 พ.ย. ที่ศาลอาญาคดีทุจริตฯ กลาง พนักงานสอบสวน DSI และ น.ส.พิณนภา หรือมึนอ พฤษาพรรณ ภรรยาของบิลลี่ซึ่งเป็นผู้รับมอ​บอำนาจแทนบุตรสาวโดยชอบธรรม ยื่นคำร้องคัดค้านการให้ประกันตั​วผู้ต้องหาทั้งสี่ ร่วมรับฟังการพิจารณาคำร้องฝากขั​ง ซึ่งศาลสอบถามผู้ต้องหาแล้วไม่คั​ดค้านกระบวนการขอฝากขัง ศาลพิจารณาคำร้องแล้วจึงอนุญาตไ​ด้ ส่วนที่ผู้ต้องหาทั้ง 4 คน ยื่นคำร้องพร้อมหลักทรัพย์เป็นเ​งินสด คนละ 500,000 บาท เพื่อขอปล่อยชั่วคราวในชั้นฝากขั​งนี้  ต่อมาศาลได้มีคำสั่งเรื่องการปล่อยชั่วค​ราวผู้ต้องหา โดยพิจารณา คำร้องขอปล่อยชั่วคราวและหลักทรั​พย์ที่ผู้ต้องหาทั้ง 4 คน ยื่นซึ่งเป็นเงินสดแล้ว อนุญาตให้ปล่อยชั่วคราวผู้ต้องห​าทั้ง 4 คน โดยตีราคาประกันคนละ 800,000 บาท<br/> <br/><br/> </p>
    </article>
  </body>
</html>