<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/politico-tramp-planuye-vidklasti-rishennya-pro-vvedennya-mita-na-yevropeyski-avto-329326_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T11:23:00+00:00"/>
    <meta property="og:title" content="Politico: Трамп планує відкласти рішення про введення мита на європейські авто"/>
    <meta property="og:description" content="Раніше, прем'єр-міністр Великої Британії Борис Джонсон закликав Трампа не вводити мита на європейські авто і скасувати тарифи на шотландське віскі."/>
  </head>
  <body>
    <article>
      <h1>Politico: Трамп планує відкласти рішення про введення мита на європейські авто</h1>
      <h2>Раніше, прем'єр-міністр Великої Британії Борис Джонсон закликав Трампа не вводити мита на європейські авто і скасувати тарифи на шотландське віскі.</h2>
      <address>
        <time datetime="2019-11-12T11:23:00+00:00">12 Nov 2019, 11:23</time>
      </address>
      <p>Як очікується, президент США Дональд Трамп на цьому тижні<b> <a href="https://zn.ua/WORLD/v-ssha-nachali-deystvovat-novye-poshliny-na-tovary-iz-es-333015_.html">може відкласти введення мит на автомобілі </a></b>з Європейського Союзу, повідомляє <a href="https://www.politico.eu/article/trump-expected-to-delay-auto-tariff-decision-for-6-more-months/">Politico </a>з посиланням на обізнане джерело.</p>
      <p>"Очікується, що президент США Дональд Трамп оголосить на цьому тижні, що він відкладає рішення про те, чи вводити тарифи на автомобілі Європейського Союзу, ще на шість місяців", - йдеться в повідомленні.</p>
      <p>Як відзначає джерело видання, що коли мова заходить про торгівлю і мита, навколо остаточного рішення Трампа завжди є певна невизначеність. Але, як очікується, за винятком непередбаченого розвитку подій, президент оголосить ще одну піврічну відстрочку на цьому тижні.</p>
      <p>Раніше, Джонсон попросив Трампа не вводити мита на європейські авто, тому що це погіршить відносини з Європою. Втім, у США є думки взагалі відмовитися від мит на іноземні авто. Або ввести мита - тут вже як розрахунки покажуть.</p>
      <p><b><a href="https://dt.ua/WORLD/dzhonson-zaklikav-trampa-ne-vvoditi-mita-na-yevropeyski-avto-i-skasuvati-tarifi-na-shotlandske-viski-328638_.html">Прем'єр-міністр Великої Британії закликав</a></b> президента США Дональда Трампа не вводити мита на імпорт європейських автомобілів, а також скасувати тарифи на британські товари, в тому числі на шотландське віскі. Про це повідомляє прес-служба британського уряду за підсумками розмови двох політиків.</p>
      <p>Як заявив міністр закордонних справ Німеччини Хайко Маас, Євросоюз введе контрзаходи<b> <a href="https://dt.ua/WORLD/yes-vvodit-vidpovidni-mita-na-ryad-tovariv-z-ssha-325338_.html">у відповідь на нові мита, введені Сполученими Штатами</a></b><a href="https://zn.ua/WORLD/es-vvodit-otvetnye-poshliny-na-ryad-tovarov-iz-ssha-331710_.html"> </a>на ряд європейських товарів.</p>
      <p>"Тепер ЄС повинен буде відреагувати і після отримання дозволу від Всесвітньої торгової організації, ймовірно, також введе штрафні мита", - заявив він.</p>
      <p>Він також додав, що для цього кроку європейські країни повинні показати єдність. "Ми як і раніше готові вести переговори за загальними правилами субсидій в авіаційній галузі. Адже, ми все ще можемо запобігти подальший збиток".</p>
      <p>З 22 червня 2018 року<b> <a href="https://dt.ua/ECONOMICS/vstupili-v-silu-mita-yes-na-tovari-z-ssha-281277_.html">вступили в силу мита Євросоюзу на деякі товари з США</a>.</b> Тим самим країни Європи відреагували на рішення президента США Дональда Трампа ввести мита на сталь і алюміній з Європи, Канади і Мексики, в якому вже з'явилися свої винятки у вигляді кількох імпортерів.</p>
      <p>Нагадаємо, що 1 березня 2018 року на зустрічі з представниками найбільших металургійних компаній <b><a href="https://dt.ua/ECONOMICS/tramp-poobicyav-vvesti-novi-mita-import-stali-i-alyuminiyu-nastupnogo-tizhnya-270870_.html">Дональд Трамп оголосив про введення мита на імпорт сталі й алюмінію</a>. </b>Уже 8 березня очільник Адмінстрації підписав розпорядження про оподаткування іноземної сталі 25% митом, а алюміній - 10%.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>