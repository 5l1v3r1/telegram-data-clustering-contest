<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/sprava-rotterdam-eksgolovu-nkrekp-dozvolyly-vzyaty-pid-vartu/"/>
    <meta property="og:site_name" content="Рубрика"/>
    <meta property="article:published_time" content="2019-11-12T11:52:39+00:00"/>
    <meta property="og:title" content="Справа Роттердам+: ексголову НКРЕКП дозволили взяти під варту"/>
    <meta property="og:description" content="Апеляційна палата Вищого антикорупційного суду задовольнила апеляцію прокурора у справі ексголови НКРЕКП Дмитра Вовка, підозрюваного у так званій справі “Ротердам+”, та обрала йому запобіжний захід у вигляді тримання під вартою. Повідомляє пресслужба ВАС. 11 листопада 2019 року Апеляційною палатою Вищого антикорупційного суду розглянуто апеляційну скаргу прокурора на рішення Солом’янського районного суду, який відмовився взяти під […]"/>
  </head>
  <body>
    <article>
      <h1>Справа Роттердам+: ексголову НКРЕКП дозволили взяти під варту</h1>
      <address><time datetime="2019-11-12T11:52:39+00:00">12 Nov 2019, 11:52</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/Dmytro-Vovk-620x420.jpg"/>
      </figure>
      <p>
        <b>
          <b>Апеляційна палата Вищого антикорупційного суду задовольнила апеляцію прокурора у справі ексголови НКРЕКП Дмитра Вовка, підозрюваного у так званій справі “Ротердам+”, та обрала йому запобіжний захід у вигляді тримання під вартою.</b>
        </b>
      </p>
      <p>Повідомляє пресслужба <a href="https://hcac.court.gov.ua/hcac/info_sud/news/822792/?fbclid=IwAR1tyXR5rJqLGXaMD5ZM2of9GlhIQKXKF3k50V7yj5VFqQQYHChN4saYuHQ">ВАС.</a></p>
      <p>11 листопада 2019 року Апеляційною палатою Вищого антикорупційного суду розглянуто апеляційну скаргу прокурора на рішення Солом’янського районного суду, який відмовився взяти під варту ексголову Національної комісії, що здійснює державне регулювання у сферах енергетики та комунальних послуг (НКРЕКП) Дмитра Вовка.</p>
      <p>ВАС задовольнив апеляційну скаргу прокурора та обрав до підозрюваного запобіжний захід у вигляді тримання під вартою.</p>
      <p>Також суд ухвалив після затримання і не пізніше ніж через 48 годин після доставки підозрюваного до місця кримінального провадження розглянути за його участю питання про застосування обраного запобіжного заходу у вигляді тримання під вартою або його зміну на більш м’який запобіжний захід.</p>
      <p>За інформацією правоохоронцив, 30 квітня 2019 року Вовк вилетів до Бельгії і з тих пір в Україну не повертався. У судовому засіданні адвокат сказала, що він перебуває за кордоном у зв’язку з навчанням.</p>
      <p>Вовк сказав, що не готовий повертатись в Україну, бо не вірить в незалежність судової системи.</p>
    </article>
  </body>
</html>