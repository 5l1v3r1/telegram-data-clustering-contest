<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/12/maharashtra-government-formation-ncp-formula.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T11:11:00+00:00"/>
    <meta property="og:title" content="രണ്ടരവര്‍ഷം വീതം മുഖ്യമന്ത്രിപദം പങ്കുവയ്ക്കണം; ഉപാധിയുമായി എൻസിപി"/>
    <meta property="og:description" content="മുംബൈ∙ മഹാരാഷ്ട്രയില്‍ സര്‍ക്കാര്‍ രൂപീകരണത്തിന് ഉപാധിയുമായി എന്‍സിപി. രണ്ടരവര്‍ഷം വീതം മുഖ്യമന്ത്രിപദം പങ്കുവയ്ക്കണമെന്ന് എൻസിപി അധ്യക്ഷൻ ശരദ്.Maharashtra election. Maharashtra news. maharashtra election 2019. maharashtra assembly elections 2019. maharashtra government. maharashtra cm update. maharashtra politics. maharashtra assembly. India. India news. India news today. Today news. Google news. Breaking news.Sonia Gandhi. Maharashtra govt formation. Maharashtra Government Formation .Maharashtra Election Results. Maharashtra .Eknath Shinde. Congress Working Committee. മഹാരാഷ്ട്ര. Shivsena. NCP.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>രണ്ടരവര്‍ഷം വീതം മുഖ്യമന്ത്രിപദം പങ്കുവയ്ക്കണം; ഉപാധിയുമായി എൻസിപി</h1>
      <address><time datetime="2019-11-12T11:11:00+00:00">12 Nov 2019, 11:11</time> by <a rel="author">മനോരമ ലേഖകൻ</a></address>
      <p>മുംബൈ∙ മഹാരാഷ്ട്രയില്‍ സര്‍ക്കാര്‍ രൂപീകരണത്തിന് ഉപാധിയുമായി എന്‍സിപി. രണ്ടരവര്‍ഷം വീതം മുഖ്യമന്ത്രിപദം പങ്കുവയ്ക്കണമെന്ന് എൻസിപി അധ്യക്ഷൻ ശരദ് പവാര്‍ ആവശ്യപ്പെട്ടു.</p>
      <p>സര്‍ക്കാര്‍ രൂപീകരണത്തിന് കോണ്‍ഗ്രസ് നിലപാട് കാത്തിരിക്കുകയാണ് എന്‍സിപി. കോണ്‍ഗ്രസുമായി ചര്‍ച്ച നടത്തുമെന്നും അതിനുശേഷം എന്‍സിപി നിലപാട് പ്രഖ്യാപിക്കുമെന്നും പാര്‍ട്ടി അധ്യക്ഷന്‍ ശരദ്പവാര്‍ വ്യക്തമാക്കി. അതേസമയം, ശരദ് പവാറുമായുള്ള ചർച്ചകൾക്കായി അഹമ്മദ് പട്ടേൽ, മല്ലികാർജുൻ ഖർഗെ, കെ.സി. വേണുഗോപാൽ എന്നിവരെ സോണിയ ഗാന്ധി നിയോഗിച്ചു. മൂവരും ഉച്ചകഴിഞ്ഞു മുംബൈയിലെത്തും. ഡല്‍ഹിയില്‍ കോണ്‍ഗ്രസ് കോര്‍ കമ്മിറ്റി ചേര്‍ന്ന ശേഷം മല്ലികാര്‍ജുന്‍ ഖര്‍ഗെ അടക്കമുളള നേതാക്കള്‍ മുംബൈയിലെത്തും. </p>
      <p>പാര്‍ട്ടി ഒറ്റയ്ക്ക് തീരുമാനമെടുക്കില്ലെന്ന് എന്‍സിപി നിയമസഭാകക്ഷി നേതാവ് അജിത് പവാറും അറിയിച്ചു.  ശരദ് പവാർ എൻസിപി എംഎല്‍എമാരെ കാണും.  അതേസമയം ശിവസേനയുമായി ചേര്‍ന്ന് സര്‍ക്കാരുണ്ടാക്കുമെന്ന നിലപാടിലാണ് കോണ്‍ഗ്രസ് സംസ്ഥാന നേതൃത്വം. കോണ്‍ഗ്രസ്– എന്‍സിപി– ശിവസേന സര്‍ക്കാര്‍ യാഥാര്‍ഥ്യമാകുമെന്ന് സംസ്ഥാന കോണ്‍ഗ്രസ് വക്താവ് കെ. സി. പദ്‌വി  പറഞ്ഞു. എന്നാല്‍ ശിവസേനയെ പിന്തുണയ്ക്കുന്നതില്‍ കോണ്‍ഗ്രസ് ഹൈക്കമാന്‍ഡില്‍ ഭിന്നത തുടരുകയാണ്. </p>
      <p><b>English Summary</b> : Share CM post ; NCp formula for govt. formation in Maharashtra</p>
    </article>
  </body>
</html>