<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42780_U-DTP-na-Ternopilshchini-travmuvalisya-zhinki"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-12T11:26:00+00:00"/>
    <meta property="og:title" content="У ДТП на Тернопільщині травмувалися жінки"/>
    <meta property="og:description" content="Із закритою черепно-мозковою травмою, струсом головного мозку, закритим переломом гомілки та в комі до лікарні 8 листопада госпіталізув"/>
  </head>
  <body>
    <article>
      <h1>У ДТП на Тернопільщині травмувалися жінки</h1>
      <address>
        <time datetime="2019-11-12T11:26:00+00:00">12 Nov 2019, 11:26</time>
      </address>
      <p>
        <b>Із закритою черепно-мозковою травмою, струсом головного мозку, закритим переломом гомілки та в комі до лікарні 8 листопада госпіталізували жінку, 1981 року народження.</b>
      </p>
      <p>Потерпілу посеред дороги при виїзді з Почаєва близько 17:40 помітив водій автомобіля. Він викликав і швидку, і поліцію.<br/><br/>При виїзді слідчо-оперативної групи стало відомо, що травмована - жителька села Старий Тараж. Вона керувала скутером Yamaha Jog і, як припускають слідчі, не впоралася з керуванням та впала з транспортного засобу.<br/><br/>Жінку доправили в реанімаційне відділення. У потерпілої взяли кров для перевірки на вміст алкоголю.<br/><br/>Ще одна жінка того ж дня опинилася під колесами автомобіля на Теребовлянщині. На лінію "102" зателефонував чоловік і повідомив, що в селищі Дружба, керуючи автомобілем ВАЗ-2109 збив жінку.</p>
      <p>Аварія трапилася на дорозі Доманово-Ковель-Чернівці-Тереблече. За попередньою інформацією, водій порушив правила дорожнього руху і збив жінку, яка переходила проїжджу частину дорогу на пішохідному переході.</p>
      <p>В результаті удару, потерпілу з тілесними ушкодженнями та закритим переломом гомілки госпіталізували до лікарні.<br/>Водій попередньо тверезий. По двох автопригодах триває слідство і вони внесені в ЄРДР відповідно до статті 286 частина 1 ККУ.<br/><i><br/>Фото Нацполіція</i></p>
    </article>
  </body>
</html>