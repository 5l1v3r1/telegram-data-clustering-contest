<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/google-tayemno-zbiraye-istoriyi-hvorob-amerikanciv-dlya-zapusku-medichnogo-poshukacha-zmi-329319_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T11:10:00+00:00"/>
    <meta property="og:title" content="Google таємно збирає історії хвороб американців для запуску медичного пошуковика – ЗМІ"/>
    <meta property="og:description" content="Ні пацієнти, ані лікарі не були обізнані про збір інформації."/>
  </head>
  <body>
    <article>
      <h1>Google таємно збирає історії хвороб американців для запуску медичного пошуковика – ЗМІ</h1>
      <h2>Ні пацієнти, ані лікарі не були обізнані про збір інформації.</h2>
      <address>
        <time datetime="2019-11-12T11:10:00+00:00">12 Nov 2019, 11:10</time>
      </address>
      <p>Компанія <a href="https://zn.ua/TECHNOLOGIES/google-nachala-rassledovanie-sliva-tysyach-chastnyh-besed-polzovateley-323570_.html"><b>Google</b></a> спільно з однією з найбільших систем охорони здоров'я США запустила програму "Проєкт Найтінгейл", яка передбачає збір та обробку персональних даних про лікування і здоров'я мільйонів людей в 21 штаті. Як повідомляє "Медуза", ні пацієнти, ані їхні лікарі не знали про збір інформації про їхнє здоров'я.</p>
      <p>Наголошується, що метою проєкту є створення медичного пошуковика і штучного інтелекту, який буде пропонувати пацієнтам більш точні програми лікування. Проект був запущений у 2018 році у співпраці з медичною компанією Ascension в Сент-Луїсі, яка включає 2600 лікарень, лікарських кабінетів та інших медичних установ країни.</p>
      <p>В рамках "Проєкту Найтінгейл" Google збирає інформацію про діагнози, результати лабораторних досліджень, госпіталізації, а також повні історії хвороб з іменами, прізвищами та датами народження пацієнтів. За словами джерел, знайомих з проєктом, деякі співробітники Ascension піднімали питання про те, як відбувається збір інформації, як з технологічної, так і з етичної точки зору. При цьому, до даних пацієнтів мають доступ деякі співробітники Alphabet, а також її науково-дослідного підрозділу Google Brain.</p>
      <p>Однак експерти в області недоторканності приватного життя стверджують, що ця практика відповідає федеральному закону від 1996 року про мобільність та підзвітність медичного страхування. Закон дозволяє лікарням обмінюватися медичними даними з діловими партнерами, не повідомляючи про це пацієнтам — за умови, що інформація використовується "лише для того, щоб допомогти застрахованій організації виконувати свої функції в галузі охорони здоров'я".</p>
      <p>Метою Google є створення штучного інтелекту, який буде пропонувати пацієнтам більш правильне лікування. Кінцевою ж метою буде створення універсального пошуковика для об'єднання розрізнених даних про пацієнтів та їх розміщення в одному місці.</p>
      <p>Безпосереднім виконавцем "Проєкту Найтінгейл" є підрозділ Google Cloud, який відповідає в компанії за хмарні проєкти та обчислення. Президент Google Cloud Тарік Шукат заявив, що мета медичного проєкту полягає у "покращенні результатів, зниженні витрат і порятунку життів". У компанії також заявили, що проєкт відповідає федеральним законам про охорону здоров'я та передбачає надійний захист даних пацієнтів.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що <a href="https://dt.ua/TECHNOLOGIES/u-facebook-viyavleno-noviy-masshtabniy-vitik-danih-zmi-277790_.html"><b>особисті дані мільйонів користувачів Facebook</b></a>, які скористалися популярним додатком для визначення типу особистості, включаючи відповіді на інтимні питання, протягом декількох років знаходилися у вільному доступі.</p>
      <footer>За матеріалами: <a href="https://dt.ua/go/aHR0cHM6Ly9tZWR1emEuaW8v">Медуза</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>