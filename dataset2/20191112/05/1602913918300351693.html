<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-gala-zf-2019-21-noiembrie-30-de-ani-de-capitalism-30-de-ani-de-business-in-romania-3-generatii-de-antreprenori-cine-duce-romania-mai-departe-si-unde-18569705"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T05:30:00+00:00"/>
    <meta property="og:title" content="Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?"/>
    <meta property="og:description" content="Galerie foto"/>
  </head>
  <body>
    <article>
      <h1>Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?</h1>
      <address><time datetime="2019-11-12T05:30:00+00:00">12 Nov 2019, 05:30</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21334/18569705/1/gala-zf-2011-1.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18569705/2/gala-zf-2011-2.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18569705/3/gala-zf-2011-3.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18569705/4/gala-zf-2011-4.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18569705/5/gala-zf-2011-5.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18569705/6/gala-zf-2011-6.jpg?width=620"/>
        </figure>
      </slideshow>
      <p>Galerie foto</p>
      <p>La gala din 2011 a Ziarului Financiar, se lansa ediţia a şasea a catalogului Cele mai valoroase companii din România, un produs editorial care, din 2006, a continuat să fie publicat an de an. Era al şaselea an în care OMV Petrom ocupa primul loc, cu o valoare de 3,7 mld. euro. Spre comparaţie, în 2018, Petrom a avut o valoare de 4,7 miliarde de euro.</p>
      <figure>
        <img src="https://storage0.dms.mpinteractiv.ro/media/1/1481/21334/18569705/7/2-cifre.jpg"/>
      </figure>
      <p>„Vă garantăm că şi anul 2011 va fi unul de succes pentru compania noastră şi promitem să fim în top şi în anii viitori“, spunea Dragoş Zachia Zlatea, directorul general adjunct al Hidro­electrica la acel moment. Hidroelectrica era cea mai valoroasă companie de stat, cu un preţ de 3,5 miliarde de euro, şi a doua cea mai valoroasă companie din România.</p>
      <p>Pe locul al treilea se afla Orange, cel mai mare operator de telecomunicaţii din România.</p>
      <p>„După zece ani de investiţii, suntem optimişti şi credem în această ţară“, spunea Jean-François Fallahcer, CEO Orange România în 2011.</p>
      <p>Printre premianţi s-au mai numărat Romgaz, Vodafone, RCS &amp; RDS, Banca Transilvania, Upetrom Group, Enel Distribuţie, Rompetrol Rafinare. Dedeman se număra de asemenea prin­tre premianţi după o dezvoltare puter­nică, ce s-a soldat cu dublarea reţelei de magazine prin investiţii de 150 de milioane de euro.</p>
      <p>Dacia, cel mai mare exportator al României, a intrat pentru prima dată în top zece cele mai valoroase companii locale în 2011 după ce compania a fost evaluată în creştere cu 15,5% faţă de anul precedent.</p>
      <p>Catalogul Cele mai valoroase companii din România este realizat anual împreună cu casa de investiţii Capital Partners, fondată de Doru Lionăchescu. „La acest top lucrăm cu entuziasm trei luni pe an şi este impresionant că este citat în fiecare an în mass-media, rapoarte şi teze de doc­torat“, spunea Doru Lionăchescu în 2011. Valoarea companiilor româneşti din top 100 a scăzut cu aproape</p>
      <p>8 miliarde de  euro în 2011 faţă de 2010, la 48 de miliarde de euro. Faţă de punctul maxim atins în 2007 - 100 mld. euro - valoarea companiilor locale ajunsese la jumătate, 60 din cele 100 de companii intrate în clasamentul din 2011 fiind evaluate în scădere.</p>
      <p>Invitatul special al galei ZF din 2011 a fost Wolfgang Munchau, membru fondator al Financial Times Deutschland şi autor al mai multor cărţi.</p>
    </article>
  </body>
</html>