<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197061/syntaxeis-poioi-tha-doyn-ayxiseis-me-to-neo-etos"/>
    <meta property="og:site_name" content="CNN.gr"/>
    <meta property="article:published_time" content="2019-11-12T05:42:28+00:00"/>
    <meta property="og:title" content="Συντάξεις: Ποιοι θα δουν αυξήσεις με το νέο έτος"/>
    <meta property="og:description" content="Το νέο ασφαλιστικό νομοσχέδιο ετοιμάζεται από το υπουργείο Εργασίας με στόχο να κατατεθεί στις αρχές Ιανουαρίου. Μετά την ισχύ του νέου νόμου θα καταβληθούν..."/>
  </head>
  <body>
    <article>
      <h1>Συντάξεις: Ποιοι θα δουν αυξήσεις με το νέο έτος</h1>
      <h2>Το νέο ασφαλιστικό νομοσχέδιο ετοιμάζεται από το υπουργείο Εργασίας με στόχο να κατατεθεί στις αρχές Ιανουαρίου. Μετά την ισχύ του νέου νόμου θα καταβληθούν οι αυξήσεις ενώ τα αναδρομικά εκτιμάται ότι θα καταβληθούν τον Φεβρουάριο ή τον Μάρτιο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 07:42 , 12 November 2019</p>
      <p>Ειδικά για τις νέες κύριες συντάξεις (μετά τον νόμο <b>Κατρούγκαλου</b>) θα υπολογιστούν με τα νέα και μεγαλύτερα ποσοστά και όσοι έχουν από 30 έτη και η αύξησή τους θα κυμαίνεται, ανάλογα με τον μισθό και τα <b>έτη ασφάλισης</b>. Με τα ως τώρα δεδομένα και τα <b>υπό επεξεργασία</b> νέα ποσοστά αναπλήρωσης πιο κερδισμένοι βγαίνουν όσοι έχουν πάνω από 35 έτη και <b>αποδοχές άνω των 1.700 ευρώ.</b></p>
      <p>Σύμφωνα με πληροφορίες της εφημερίδας <b>«Τα Νέα»</b>, η μία επιλογή είναι να αυξηθούν οι σημερινοί συντελεστές του νόμου Κατρούγκαλου κατά 10% μετά τα 30 έτη ασφάλισης, όπου και παρατηρούνται οι μεγαλύτερες <b>μειώσεις συντάξεων</b> ανεξαρτήτως μισθού, σε σχέση με τα ποσά συντάξεων πριν από τον νόμο 4387/2016. Η δεύτερη επιλογή είναι να αυξηθούν πάνω από 10% οι συντελεστές αναπλήρωσης μετά τα 33-35 έτη ή και μετά τα 37 έτη, ώστε να <b>υπάρξει κίνητρο</b> για μεγάλη σύνταξη μεν, αλλά με ανάλογη αύξηση των ετών εργασίας.</p>
      <p>Τονίζεται πάντως ότι κερδισμένοι είτε με <b>αύξηση σύνταξης</b> είτε με μείωση και μηδενισμό της προσωπικής διαφοράς βγαίνουν και 2 εκατ. παλαιοί συνταξιούχοι (πριν από τον Νόμο 4387/2016) διότι οι συντάξεις τους θα επανυπολογιστούν ξανά με τα νέα <b>ποσοστά αναπλήρωσης</b> και θα πάρουν μεγαλύτερα ποσά από αυτά που έβγαλε ο επανυπολογισμός των συντάξεών τους με τα ποσοστά του νόμου Κατρούγκαλου που καταργούνται με την <b>απόφαση του ΣτΕ.</b></p>
      <p>Όσον αφορά στις <b>εκκρεμείς</b> <b>κύριες</b> συντάξεις έρχονται αυξήσεις δύο ταχυτήτων. Σύμφωνα με τα στοιχεία του ΕΦΚΑ, σήμερα εκκρεμούν 189.851 κύριες συντάξεις. Η δημοσίευση των αποφάσεων του ΣτΕ στις 4 του περασμένου Οκτωβρίου τράβηξε μια διαχωριστική γραμμή και για τις εκκρεμείς συντάξεις, τουλάχιστον για όσους έχουν αποχωρήσει με περισσότερα από 30 έτη ασφάλισης.</p>
      <p>Τα αναδρομικά των εν λόγω συντάξεων που θα <b>εκδοθούν</b> στο προσεχές μέλλον πρέπει να υπολογιστούν με διπλό τρόπο:</p>
      <ul>
        <li>Για την περίοδο από την υποβολή της αίτησης <b>συνταξιοδότησης</b> και μέχρι την 4η Οκτωβρίου 2019 τα αναδρομικά της σύνταξης πρέπει να υπολογιστούν με τα παλαιά ποσοστά αναπλήρωσης του νόμου Κατρούγκαλου του 2016.</li>
        <li>Για την <b>περίοδο</b> από την 4η Οκτωβρίου και μέχρι την έκδοση της οριστικής συνταξιοδοτικής απόφασης, τα αναδρομικά της σύνταξης πρέπει να υπολογιστούν με τα νέα ποσοστά <b>αναπλήρωσης</b>, τα οποία αναμένεται να<b> θεσμοθετηθούν τον ερχόμενο Ιανουάριο.</b></li>
      </ul>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196990/syntaxeis-poioi-syntaxioyxoi-tha-lavoyn-apo-1-350-eos-30-000-eyro">Συντάξεις: Ποιοι συνταξιούχοι θα λάβουν από 1.350 έως 30.000 ευρώ</a>
        </li>
        <li>
          <a href="https://www.cnn.gr/oikonomia/story/196993/syntaxeis-oi-allages-poy-tha-ginoyn-apo-ton-ianoyario">Συντάξεις: Οι αλλαγές που θα γίνουν από τον Ιανουάριο</a>
        </li>
        <li>
          <a href="https://www.cnn.gr/oikonomia/story/196939/syntaxeis-exi-katigories-syntaxioyxon-tha-lavoyn-apo-1-350-eos-30-000-eyro">Συντάξεις: Έξι κατηγορίες συνταξιούχων θα λάβουν από 1.350 έως 30.000 ευρώ</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/950/syntaxeis">ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/698/syntaxioyxoi">ΣΥΝΤΑΞΙΟΥΧΟΙ</a>
        </li>
        <li>
          <a href="https://www.cnn.gr/eidhseis/tag/12399/kyries-syntaxeis">ΚΥΡΙΕΣ ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/9187/epikoyrikes-syntaxeis">ΕΠΙΚΟΥΡΙΚΕΣ ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/1058/ypoyrgeio-ergasias">ΥΠΟΥΡΓΕΙΟ ΕΡΓΑΣΙΑΣ</a>
        </li>
        <li>
          <a href="https://www.cnn.gr/eidhseis/tag/769/symvoylio-tis-epikrateias">ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</a>
        </li>
        <li>
          <a href="https://www.cnn.gr/eidhseis/tag/28204/nomos-katroygkaloy">ΝΟΜΟΣ ΚΑΤΡΟΥΓΚΑΛΟΥ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/12/197160/snapshot/2754598.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197156/snapshot/2754273.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197157/snapshot/2754584.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197164/snapshot/ELKA_ARISTOTLE-1.jpg"/>
      </figure>
    </article>
  </body>
</html>