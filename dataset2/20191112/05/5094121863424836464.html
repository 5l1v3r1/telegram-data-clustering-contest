<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/manual-pro-kolobezkare-lide-kritizuji-je-to-boure-ve-sklenici-vody-mini-radni-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T05:06:00+00:00"/>
    <meta property="og:title" content="Manuál pro koloběžkáře lidé kritizují. Je to bouře ve sklenici vody, míní radní"/>
    <meta property="og:description" content="/FOTO/ A teď udělejte pravidla i pro ostatní účastníky provozu, díky. Tak reagují Brňané na sociálních sítích na nový manuál pro jízdu na koloběžkách a kolech po městě, o kterém už Rovnost informovala.  "/>
  </head>
  <body>
    <article>
      <h1>Manuál pro koloběžkáře lidé kritizují. Je to bouře ve sklenici vody, míní radní</h1>
      <address><time datetime="2019-11-12T05:06:00+00:00">12 Nov 2019, 05:06</time> by <a rel="author">Pavla Hloušková</a></address>
      <p>Lidem vadí, že se zaměřuje jen na jeden typ dopravy. „Milý Ježíšku, chci aby Brno udělalo do Vánoc stejný letáček pro motoristy,“ napsal třeba Vojtěch Dvořák.</p>
      <p>Lidé kritizují také stav stezek pro kola. „Převezme také Brno svůj díl zodpovědnosti za bezpečnost cyklistů a koloběžkařů a začne budovat bezpečnou cyklo infrastrukturu?“ ptal se Tomáš Doležel.</p>
      <figure>
        <img src="https://g.denik.cz/2/5a/cestovani-vlakem-ilustracni-foto_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/cestovani-ve-vlacich-jen-s-jizdenkami-kraje-20191111.html">Cestování ve vlacích? Jen s jízdenkami kraje Přečíst článek ›</a>
      </aside>
      <p>Podle radního pro dopravu Petra Kratochvíla je kritika zbytečná. „Nechápu to. Jedná se o nevinný pamflet, kterým jsme chtěli lidem připomenout jak se ve veřejném prostoru respektovat navzájem,“ řekl.</p>
      <p>Cílem pravidel je podle krajského koordinátora Besipu Pavla Čížka přiblížit problematiku provozu lidem. „Nadefinovali jsme jednoduchá pravidla a zvlášť to hlavní, že koloběžka rovná se kolo. Aby uživatelé věděli, že s koloběžkou patří na silnici. Ať si rozhodnou, jestli chtějí mezi auty jezdit, nebo to vzdají,“ dodal.</p>
      <figure>
        <img src="https://g.denik.cz/50/03/kolobezky-manual-kolo-pravidla-brno_denik-630.jpg"/>
      </figure>
    </article>
  </body>
</html>