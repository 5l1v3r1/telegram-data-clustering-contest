<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/pobre-rivera-quina-llastima-que-fas-195914"/>
    <meta property="og:site_name" content="elPeriodico"/>
    <meta property="article:published_time" content="2019-11-12T05:15:00+00:00"/>
    <meta property="og:title" content="La gran patacada d'Albert Rivera"/>
    <meta property="og:description" content="Arran de les intervencions en&amp;#160;campanya electoral&amp;#160;i de les declaracions posteriors a la publicació dels resultats, però molt especialment per la simpatia que sento per aquest personatge,&amp;#160;nociu per excel·lència, no em puc estar de dedicar-li un text en clau de metàfora, canviant el femení original pel masculí.&amp;#160;..."/>
  </head>
  <body>
    <article>
      <h1>La gran patacada d'Albert Rivera</h1>
      <address><time datetime="2019-11-12T05:15:00+00:00">12 Nov 2019, 05:15</time> by <a rel="author">Jaume Farrés</a></address>
      <p>Arran de les intervencions en <b>campanya electoral </b>i de les declaracions posteriors a la publicació dels resultats, però molt especialment per la simpatia que sento per aquest personatge, <b>nociu per excel·lència</b>, no em puc estar de dedicar-li un text en clau de metàfora, canviant el femení original pel masculí.</p>
      <p>"<b>Pobre Rivera</b>! [...] De què et valdrà el viure d'ara ple d'<b>impuresa i pecat</b>, quan et trobis cara a cara davant de l'eternitat? [...] L'avui, demà serà ahir. I del teu ahir de vici n'hauràs de donar raó quan et cridin a judici [...] Però van passant els dies i la teva fi vindrà, i tot tu una desferra, sense un amor pur i dolç, <b>retornaràs a la terra fet cendra i fet pols</b>. Tots aquells que et volten ara, tots desapareixeran quan veuran la teva cara que es va marcint i arrugant. Pobre Rivera! <b>Quina llàstima que em fas! </b>Estàs endimoniat i quan tu parles no ets tu".</p>
      <p>La <b>patacada</b> a tot allò que representa i en especial a la seva <b>supèrbia</b>, és la conseqüència de les actituds i comportaments exhibits des de l'infaust dia en el qual va aparèixer, <b>en boles</b>, a l'escena política.</p>
      <p>Senyor <b>Carlos Alberto Rivera</b>: de bell antuvi, <b>les meves sinceres felicitacions</b>. I a partir d'ara: compris un bosc i perdi's, i si amb el bosc no en té prou, <b>compri's un latifundi</b>. Desapareixent del panorama polític, probablement també en boles i acompanyat per la colla d'aduladors i aduladores que l'envolten, ben segur que l'aire es purificarà.</p>
      <p>En qualsevol cas, votants de Cs (fins ara): 'Què voleu que us pugui dir si no teniu ulls per veure ni orelles per sentir?'</p>
      <p>Ambdós fragments són de <b>La Passió d'Olesa de Montserrat</b>.</p>
    </article>
  </body>
</html>