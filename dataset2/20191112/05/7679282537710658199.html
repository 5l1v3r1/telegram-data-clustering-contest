<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-gurpurab-2019-know-how-to-cook-punjabi-style-gurudwara-karah-prasad-recipe-on-prakash-purab-or-prakash-parv-2844868.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T05:44:42+00:00"/>
    <meta property="og:title" content="Gurpurab 2019: गुरु पर्व पर जानें कैसे बनता है गुरुद्वारे में मिलने वाले कड़ा प्रसाद, नोट कर लें सीक्रेट रेसिपी"/>
    <meta property="og:description" content="आज यानी 12 नवंबर को सिख धर्म के संस्थापक और सिखों के पहले गुरु नानक देव जी का 550वां प्रकाश पर्व सेलिब्रेट किया जा रहा है। गुरु नानक देव जयंती को गुरु पर्व और प्रकाशोत्सव के रूप में देशभर..."/>
  </head>
  <body>
    <article>
      <h1>Gurpurab 2019: गुरु पर्व पर जानें कैसे बनता है गुरुद्वारे में मिलने वाले कड़ा प्रसाद, नोट कर लें सीक्रेट रेसिपी</h1>
      <address><time datetime="2019-11-12T05:44:42+00:00">12 Nov 2019, 05:44</time> by <a rel="author">लाइव हिन्दुस्तान टीम,नई दिल्ली</a></address>
      <p>आज यानी 12 नवंबर को सिख धर्म के संस्थापक और सिखों के पहले गुरु नानक देव जी का 550वां प्रकाश पर्व सेलिब्रेट किया जा रहा है। गुरु नानक देव जयंती को गुरु पर्व और प्रकाशोत्सव के रूप में देशभर में बड़े उत्साह के साथ मनाया जाता है। इस दिन गुरुद्वारों में लंगर प्रसाद में मिलने वाला कड़ा प्रसाद सभी लोगों को बेहद पसंद होता है। यह कड़ा प्रसाद आटे से बना हलवा होता है।</p>
      <p>कई बार लोग घर में भी इस तरह के हलवे को बनाने की कोशिश करते हैं लेकिन खुद के बनाए हलवे में गुरुद्वारे में मिलने वाले कड़े प्रसाद जैसा स्वाद नहीं आ पाता है। अगर आप भी ऐसे ही लोगों की लिस्ट में शामिल हैं तो आपकी परेशानी दूर करते हुए आपको बताते हैं आखिर कैसे बनाया जाता है गुरुद्वारे स्टाइल में कड़ा प्रसाद।   </p>
      <p>आटे से बने हलवे या कड़ा प्रसाद बनाने के लिए हमेशा गेहूं का मोटा पिसा आटा इस्तेमाल करें। यदि आपके पास मोटा आटा उपलब्ध नहीं है तो रोटी बनाने के लिए इस्तेमाल करने वाले आटे का भी उपयोग कर सकते हैं। </p>
      <p><b>कड़ा प्रसाद बनाने के लिए जरूरी सामग्री</b><br/>-एक कप देशी घी<br/>-एक कप चीनी<br/>-एक कप मोटा आटा<br/>-चार कप पानी</p>
      <p>
        <b>कड़ा प्रसाद बनाने का आसान तरीका-</b>
      </p>
      <p>-कड़ाह प्रसाद बनाने के लिए सबसे पहले मोटे तल वाला बर्तन लें। जब यह गर्म हो जाए तो इसमें घी डालकर पिघलाएं। <br/>-दूसरी तरफ एक बर्तन में चार कप पानी मध्यम आंच पर उबलने के लिए रखें।<br/>-घी में गर्म होने पर उसमें आटा डालकर अच्छी तरह मिक्स करते हुए उसे सुनहरा होने तक भूनें। ध्यान रखें हलवा बनाने के लिए गेहूं का मोटा पिसा आटा ही अच्छा होता है।<br/>-जब आचा सुनहरा हो जाए उसमें चीनी और उबला हुआ पानी डालकर अच्छी तरह चलाते हुए पकाएं।<br/>-पानी डालते वक्त हलवे में बिल्कुल गांठ न पड़ने दें।<br/>-पानी को सूखने तक चलाते हुए पकाएं।<br/>-आपका हलवा बनकर तैयार है। ठंडा होने के बाद सर्व करें।</p>
      <p>
        <a href="http://preprod-lhlive.htmedia.net/lifestyle/story-kartik-purnima-2019-know-the-recipe-of-making-delicious-kheer-for-lord-vishnu-prasad-2843128.html">
          <b>ये भी पढ़ें- रेसिपी: कार्तिक पूर्णिमा पर भगवान विष्णु को लगाएं इस खीर का भोग, झट से पूरी होगी इच्छा</b>
        </a>
      </p>
      <p>
        <b>ये भी पढ़ें- <a href="http://preprod-lhlive.htmedia.net/lifestyle/story-recipe-of-making-bengali-style-fish-curry-2834670.html">रेसिपी: इस तरह बनाई जाती है बंगाली स्टाइल में 'मछली करी', नोट कर लें रेसिपी</a></b>
      </p>
    </article>
  </body>
</html>