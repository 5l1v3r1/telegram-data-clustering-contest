<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191111_04710172"/>
    <meta property="og:site_name" content="De Standaard"/>
    <meta property="article:published_time" content="2019-11-12T05:55:00+00:00"/>
    <meta property="og:title" content="Hamilton: 'Er is nog niemand kampioen geworden zonder een fantastisch team'"/>
    <meta property="og:description" content="Lewis Hamilton draagt zijn zesde wereldtitel op aan zijn team Mercedes. Het vergt volgens hem meer dan alleen maar een persoonlijke prestatie om zoiets te ..."/>
  </head>
  <body>
    <article>
      <h1>Hamilton: 'Er is nog niemand kampioen geworden zonder een fantastisch team'</h1>
      <address>
        <time datetime="2019-11-12T05:55:00+00:00">12 Nov 2019, 05:55</time>
      </address>
      <p>Lewis Hamilton draagt zijn zesde wereldtitel op aan zijn team Mercedes. Het vergt volgens hem meer dan alleen maar een persoonlijke prestatie om zoiets te verwezenlijken.</p>
      <p>Met zijn zesde wereldtitel hijst Lewis Hamilton zichzelf tussen de allergrootste F1-rijders uit de geschiedenis van de sport. </p>
      <p>Kwatongen durven al eens beweren dat de Brit dat voornamelijk te danken heeft aan zijn team dat sinds het hybride-tijdperk de Formule 1 domineert op bijna ongeziene wijze. Hij ontkent niet dat hij een fantastisch team rondom zich heeft maar hij wil toch een en ander nuanceren.</p>
      <p>'Er is geen enkele rijder die een titel heeft gewonnen zonder een geweldig team om hem heen, net als dat geen enkele tennisser van wereldklasse een titel heeft gewonnen zonder omringd te zijn door een fantastisch team', zei Hamilton tegen het tijdschrift <i>Autosport</i>. 'Dat hoort er nu eenmaal bij en het hangt er vanaf hoe je de middelen gebruikt die je ter beschikking hebt.'</p>
      <p>De kersverse wereldkampioen wil toch ook benadrukken dat hij ook tevreden is over zijn eigen bijdrage in de successen die hij samen met Mercedes de voorbije jaren heeft geboekt. 'Ik voel me zeer, zeer bevoorrecht en ik ben erg blij met mijn eigen bijdrage. Ik heb het team dit jaar kunnen helpen om ze in de juiste richting te sturen op het gebied van ontwikkeling en om de wagen sneller te maken.'</p>
      <p>
        <b>Meer F1-nieuws op F1journaal.be:</b>
      </p>
      <ul>
        <li>
          <b>
            <a href="http://www.f1journaal.be/index.php/nieuws/artikel/ferrari-moet-zich-focussen-op-charles-leclerc-en-sebastian-vettel-opofferen/">
              <b>“Ferrari moet zich focussen op Charles Leclerc en Sebastian Vettel opofferen”</b>
            </a>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/budgetplafond-zou-ook-het-salaris-van-de-f1-piloten-moeten-bevatten/">“Budgetplafond zou ook het salaris van de F1-piloten moeten bevatten”</a>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/verstappen-blikt-vooruit-naar-brazilie-de-kwalificatie-wordt-zeer-belangrij/">Max Verstappen blikt vooruit naar Brazilië: “De kwalificatie wordt zeer belangrijk”</a>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/eddie-jordan-lewis-hamilton-heeft-michael-schumacher-nu-al-overtroffen/">“Lewis Hamilton heeft Michael Schumacher nu al overtroffen”</a>
          </b>
        </li>
        <li>
          <b>
            <b>
              <a href="http://www.f1journaal.be/index.php/nieuws/artikel/fernando-alonso-voor-het-eerst-als-rallypiloot-op-het-podium/">Fernando Alonso voor het eerst als rallypiloot op het podium</a>
            </b>
          </b>
        </li>
      </ul>
    </article>
  </body>
</html>