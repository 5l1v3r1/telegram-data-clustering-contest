<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/toate-masinile-noi-vor-primi-aceste-dotari-vor-fi-obligatorii-incepand-cu/"/>
    <meta property="og:site_name" content="AutoExpert"/>
    <meta property="article:published_time" content="2019-11-12T05:18:18+00:00"/>
    <meta property="og:title" content="Toate mașinile noi vor primi aceste dotări. Vor fi obligatorii începând cu…"/>
    <meta property="og:description" content="Toate mașinile noi, comercializate în Europa, vor fi echipate cu aceste sisteme de siguranță. Dotările devin obligatorii începând cu anul 2022."/>
  </head>
  <body>
    <article>
      <h1>Toate mașinile noi vor primi aceste dotări. Vor fi obligatorii începând cu…</h1>
      <address><time datetime="2019-11-12T05:18:18+00:00">12 Nov 2019, 05:18</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/m11_motorway_pic-830x467.jpg"/>
      </figure>
      <p>
        <b>Toate mașinile noi, comercializate în Europa, vor fi echipate cu aceste sisteme de siguranță. Dotările devin obligatorii începând cu anul 2022. Pe lista sistemelor aprobate de Uniunea Europeană se află frânarea automată de urgență și menținerea benzii de circulație.</b>
      </p>
      <p>Uniunea Europeană a aprobat lista finală a sistemelor de siguranță care vor deveni obligatorii începând cu 2022 și estimează că implementarea acestora ar determina salvarea a 25.000 de vieți pânăîn anul 2038. Noile sisteme sunt menite să-i protejeze atât pe ocupanții automobilelor, cât și pe participanții vulnerabili la trafic, în această categorie fiind incluși pietonii și bicicliștii.</p>
      <p>
        <b>
          <a href="https://www.autoexpert.ro/cele-mai-sigure-masini-din-lume-sunt/">Cele mai sigure mașini din lume sunt…</a>
        </b>
      </p>
      <p>Astfel, echiparea standard pentru orice mașină nouă va include sistemul de frânare automatăde urgență  (Autonomous Emergency Braking), funcția de menținere a benzii de circulație (Lane Keep Asssit).</p>
      <p>Noile măsuri vizează și reducerea semnificativă a unghiului mort la vehicule cum ar fi autobuzele și camioanele și echiparea acestora cu sisteme de detectare a pietonilor.</p>
      <p>Pe lista aprobată de Uniunea Europeană se regăsesc și sistemul de asistență pentru controlul inteligent automat al vitezei, posibilitatea de a instala sistemul care nu permite pornirea motorului atunci când sunt detectați aburi de alcool, dar și sisteme care detectează somnolența și lipsa atenției șoferului. Mașinile vor fi echipate și cu dispozitive de înregistare a datelor și cu sistem de monitorizare a presiunii în anvelope.</p>
      <p>
        <a href="https://www.autoexpert.ro/euro-ncap-cea-mai-sigura-masina-de-familie-testata-in-2018-si-2019-este/">
          <b>Euro NCAP – Cea mai sigură mașină de familie testată în 2018 și 2019 este…</b>
        </a>
      </p>
      <p>Nu s-a aprobat, în schimb, prezența unei camere video pentru deplasarea în marșarier.</p>
      <p>Noile reglementări vor fi aplicate obligatoriu în termen de 30 de luni de la intrarea lor în vigoare, așa că producătorii auto trebuie să ia măsuri pentru a se conforma directivelor.</p>
    </article>
  </body>
</html>