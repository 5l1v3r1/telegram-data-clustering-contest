<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/12/bizony-a-kutyat-is-teliesiteni-kell"/>
    <meta property="og:site_name" content="infostart"/>
    <meta property="article:published_time" content="2019-11-12T05:20:00+00:00"/>
    <meta property="og:title" content="Bizony a kutyát is &quot;téliesíteni&quot; kell"/>
    <meta property="og:description" content="Többet kell adni nekik enni, de kabát csak a kicsikre kell. A karácsonyi sültekből nem ajánlatos agyonetetni a házi kedvenceket, de a felsózott járdákra is van ellenszer."/>
  </head>
  <body>
    <article>
      <h1>Bizony a kutyát is "téliesíteni" kell</h1>
      <address><time datetime="2019-11-12T05:20:00+00:00">12 Nov 2019, 05:20</time> by <a rel="author">Infostart</a></address>
      <h3>Többet kell adni nekik enni, de kabát csak a kicsikre kell. A karácsonyi sültekből nem ajánlatos agyonetetni a házi kedvenceket, de a felsózott járdákra is van "ellenszer".</h3>
      <p>Bármilyen meglepő, a házi kedvencekre az ősz beálltával a kullancs jelenti a legnagyobb veszélyt a nyugati határszélen - derül ki a <a href="https://www.vaol.hu/hetvege/mire-figyeljenek-a-gazdik-az-oszi-es-teli-idoszakban-szakerto-ad-tanacsot-3360003/">Vaol.hu</a> szakértő (dr. Varjú Gábor) bevonásával készült cikkéből, de a tablettás készítmények hatásosak lehetnek. Segítene még, ha nem csak 1-2 hétig lenne tartósan hideg a télen.</p>
      <p>A kullancsok által okozott, kutyákra veszélyes betegség a babéziózis, ami könnyen halálos következményekhez vezethet, Vas megye különösen is fertőzött.</p>
      <p>A változó időben kutyáknál fordul elő a kennel köhögési járvány, ami egy ragályos vírusos fertőzés, de szerencsére viszonylag enyhe tünetekkel jár, olyasmi, mint az embereknél az influenza.</p>
      <p>A macskák esetében, macskanáthát okozhat többféle vírus is. Nagyon elterjedt, a kijáró macskák kétharmada fertőzött, ami igen magas arány, de évente beadatható a macskanátha elleni védőoltás.</p>
      <p>Figyelni kell a kisállatokra a rágcsálóirtó méreg jelentette veszélyek miatt is, amik hatása csak napokkal később jelentkezik; előfordulhat, hogy hányatni kell a kedvencet.</p>
      <p>Az állatokra egyébként nem jellemző a tavaszi fáradtságot az embereknél előidéző C-vitaminhiány, és nincsen klasszikus megfázásuk sem, a kistestű kutyáknál jöhet jól a "kiskabát" azért. És többet is esznek, pont azért, hogy melegen tartsák magukat, ehhez pedig több energia bevitelére van szükség.</p>
      <p>A szakértő arra is figyelmeztet, hogy a felsózott járdákra is felkészíthetők a házi állatok, méghozzá mancsvédő viasszal.</p>
      <p>A karácsonyi asztalról pedig senki se etessen felelőtlenül!</p>
      <p>
        <i>Nyitókép: MTI/EPA/Justin Lane</i>
      </p>
    </article>
  </body>
</html>