<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/pripomina-tragedii-pamatnik-utonulym-detem-dostal-puvodni-cernou-barvu-pisma-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T05:06:00+00:00"/>
    <meta property="og:title" content="Připomíná tragédii. Památník utonulým dětem dostal původní černou barvu písma"/>
    <meta property="og:description" content="Obnovy se dočkal památník jedenatřiceti rakvickým dětem utonulým v roce 1936 v řece Dyji u Nových Mlýnů na Břeclavsku. Náhrobek se jmény zemřelých, který obci věnoval první československý prezident Tomáš Garrigue Masaryk, dostal před pár týdny původní vzhled."/>
  </head>
  <body>
    <article>
      <h1>Připomíná tragédii. Památník utonulým dětem dostal původní černou barvu písma</h1>
      <address><time datetime="2019-11-12T05:06:00+00:00">12 Nov 2019, 05:06</time> by <a rel="author">Iva Haghofer</a></address>
      <p>„Památník, který někdo přetřel bílou barvou, jsme ošetřili impregnací, barvu seškrábali a písmo uvedli do původní černé verze,“ přiblížil rakvický starosta Radek Průdek.</p>
      <figure>
        <img src="https://g.denik.cz/68/85/6946632-rakvice-tragedie-utopeni-deti-dyje-vyroci-1936_denik-150-3x2.jpg"/>
      </figure>
      <aside>
        <a href="https://breclavsky.denik.cz/zpravy_region/tragedie-1936-smireni-s-ucitelem-ktery-pod-tlakem-opustil-rakvice-20170901.html">Tragédie 1936: smíření s učitelem, který pod tlakem opustil Rakvice Přečíst článek ›</a>
      </aside>
      <p>Vzhled z roku 1936 dostalo i dřevěné zábradlí. „Hranici života a smrti tehdy oddělovalo zábradlí z dubu. Stejně tak i nyní,“ doplnil starosta.</p>
      <figure>
        <img src="https://g.denik.cz/68/28/5850357-rakvice-tragedie-1936-deti-kniha-vajbar_denik-150-3x2.jpg"/>
      </figure>
      <aside>
        <a href="https://breclavsky.denik.cz/kultura_region/pametnici-plakali-rika-vajbar-o-nove-knize-20140512.html">Pamětníci plakali, říká Vajbar o nové knize Přečíst článek ›</a>
      </aside>
      <p>Za restaurování památníku zaplatili Rakvičtí 80 tisíc korun. 30 tisíc přispěl kraj. „Do budoucna bychom rádi opravili i jeho okolí a pokusili se zrestaurovat i pomníčky u nás na hřbitově,“ nastínil další plány Průdek.</p>
      <figure>
        <img src="https://g.denik.cz/68/b1/svatomartinsky-mikulov-vino-akce-lide-oslavy-svaty-martin-15_denik-150-3x2.jpg"/>
      </figure>
      <aside>
        <a href="https://breclavsky.denik.cz/zpravy_region/svatomartinsky-mikulov-dospeli-ochutnavaji-vina-deti-zajima-zahradka-hus-a-koz-20191109.html">Svatomartinský Mikulov: dospělí ochutnávají vína, dětí zajímá zahrádka hus a koz Přečíst článek ›</a>
      </aside>
      <p>Rakvičtí iniciativu vítají. „Každou tragickou událost je třeba si připomínat, zvláště tu, která se stala v květnu 1936 na Dyji. Zasáhla životy mnoha lidí napříč generacemi a osobně se dotkla i naší rodiny. Jsem ráda, že byl památník obnovený a určitě k němu vezmu i svého syna až bude větší, aby věděl, co se stalo, a poznal tak minulost obce, kde jako miminko vyrůstal," řekla Kateřina Řezníčková z Moravan u Brna, která z Rakvic pochází.</p>
    </article>
  </body>
</html>