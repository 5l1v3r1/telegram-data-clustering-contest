<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188405/Man-gezocht-om-bewusteloos-slaan-conductrice"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T05:15:37+00:00"/>
    <meta property="og:title" content="Man gezocht om bewusteloos slaan conductrice"/>
    <meta property="og:description" content="De politie is op zoek naar een man die op het station van Breda 28 september een 63-jarige conductrice bewusteloos sloeg, nadat hij op zwartrijden was betrapt in de trein van Brussel naar Rotterdam."/>
  </head>
  <body>
    <article>
      <h1>Man gezocht om bewusteloos slaan conductrice</h1>
      <address>
        <time datetime="2019-11-12T05:15:37+00:00">12 Nov 2019, 05:15</time>
      </address>
      <h4>De politie is op zoek naar een man die op het station van Breda 28 september een 63-jarige conductrice bewusteloos sloeg, nadat hij op zwartrijden was betrapt in de trein van Brussel naar Rotterdam.</h4>
      <p>In het tv-programma Bureau Brabant zijn maandagavond beelden getoond van de vluchtende verdachte. Bij de controle in de trein bleek hij geen geldig treinkaartje te hebben. De conductrice zei de man dat hij in Breda een nieuw kaartje moest kopen.</p>
      <p>Tijdens een korte stop op perron 5 in Breda sloeg de zwartrijder de conductrice vanachter zo hard op haar hoofd dat ze bewusteloos raakte. Daarna vluchtte de man via de roltrap richting de stationshal.</p>
      <p>De verdachte is een man van ongeveer 35 jaar, die opviel door zijn Vlaamse accent. Hij is klein van stuk, rond de 1.65 meter en tenger.</p>
      <p>Een politiewoordvoerder meldde dat de zaak ook is gepland voor in de uitzending van het tv-programma Opsporing Verzocht dinsdag.</p>
      <figure>
        <iframe src="https://www.youtube.com/embed/pCi_46HFDm8" width="640" height="360" data-service="Youtube" scrolling="no"/>
      </figure>
    </article>
  </body>
</html>