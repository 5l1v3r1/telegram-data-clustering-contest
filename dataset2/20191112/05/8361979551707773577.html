<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-16-obstriliv-poraneniy-viyskoviy-novini-ukrajini-50052955.html"/>
    <meta property="og:site_name" content="НВ"/>
    <meta property="article:published_time" content="2019-11-12T05:10:00+00:00"/>
    <meta property="og:title" content="Ситуація на Донбасі: 16 ворожих обстрілів, один військовий поранений"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 16 разів порушили режим припинення вогню."/>
  </head>
  <body>
    <article>
      <h1>Ситуація на Донбасі: 16 ворожих обстрілів, один військовий поранений</h1>
      <h2>Протягом минулої доби в районі проведення операції Об'єднаних сил на Донбасі терористи 16 разів порушили режим припинення вогню.</h2>
      <address>
        <time datetime="2019-11-12T05:10:00+00:00">12 Nov 2019, 05:10</time>
      </address>
      <p>Як <a href="https://www.facebook.com/pressjfo.news/photos/a.364697644022858/710058069486812/?type=3&amp;theater">повідомляє </a>прес-центр ООС, в районі відповідальності оперативно-тактичного угруповання Схід бойовики вели вогонь з мінометів калібру 82 мм та стрілецької зброї поблизу Гнутового, неподалік Верхньоторецького — зі станкових протитанкових гранатометів та великокаліберних кулеметів, в районі Богданівки (поза межами ділянки розведення) та Широкиного — зі стрілецької зброї, двічі біля Красногорівки — з СПГ, автоматичних гранатометів та великокаліберних кулеметів, неподалік Старогнатівки — зі стрілецької зброї та підствольних гранатометів.</p>
      <p>В районі відповідальності оперативно-тактичного угруповання Північ поблизу Луганського терористи тричі обстріляли українських військових зі станкових протитанкових і автоматичних гранатометів та великокаліберних кулеметів, неподалік Оріхового — з підствольних гранатометів та стрілецької зброї, чотири в районі Південного — з мінометів калібру 82 мм, стрілецької зброї та ручних протитанкових гранатометів, біля Новолуганського — з мінометів калібру 120 мм та великокаліберних кулеметів.</p>
      <p>Протягом минулої доби один військовослужбовець Об'єднаних сил був поранений.</p>
      <p>З початку поточної доби обстрілів з боку бойовиків не було.</p>
    </article>
  </body>
</html>