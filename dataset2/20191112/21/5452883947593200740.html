<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/guardia-di-finanza-sequestrata-autofficina.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T21:13:00+00:00"/>
    <meta property="og:title" content="Blitz della Guardia di Finanza, sequestrata un'autofficina"/>
    <meta property="og:description" content="Task force della Tenenza della Guardia di Finanza di Baiano"/>
  </head>
  <body>
    <article>
      <h1>Blitz della Guardia di Finanza, sequestrata un'autofficina</h1>
      <h2>Task force della Tenenza della Guardia di Finanza di Baiano</h2>
      <address><time datetime="2019-11-12T21:13:00+00:00">12 Nov 2019, 21:13</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Task force della Tenenza della Guardia di Finanza di Baiano. Negli ultimi giorni le Fiamme Gialle guidate dal Luogotenente Luciano Fasolino hanno eseguito numerosi controlli. A finire nel mirino degli agenti diverse autofficine specializzate ubicate nei sei comuni del Mandamento Baianese. A seguito dei rilievi effettuati i militari hanno proceduto al sequestro di un’autofficina in quanto sprovvista dei titoli autorizzativi. I controlli effettuati nelle diverse autofficine del Mandamento oggetto delle ispezioni dei finanzieri si sono concentrati anche sull’eventuale presenza di lavoratori non a norma e sulle modalità di svolgimento delle mansioni lavorative nel pieno rispetto delle normative vigenti in materia.</p>
      <p>L’azione mirata della Guardia di Finanza sul territorio mandamentale proseguirà anche nei prossimi giorni ed è pronta ad interessare una vasta gamma di attività. Le Fiamme Gialle sono pronte a non abbassare la guardia per reprimere la diffusione di reati anche in considerazione dell’imminente arrivo delle festività natalizie.</p>
    </article>
  </body>
</html>