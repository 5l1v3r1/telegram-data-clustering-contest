<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/lukasz-kubot-marcelo-melo-raven-klaasen-michael-venus-atp-finals-2019,984886.html"/>
    <meta property="og:site_name" content="TVN24"/>
    <meta property="article:published_time" content="2019-11-12T21:13:00+00:00"/>
    <meta property="og:title" content="Kubot i Melo z porażką w Finałach ATP. W czwartek mecz o wszystko"/>
    <meta property="og:description" content="Łukasz Kubot i Marcelo Melo w swoim drugim meczu w Finałach ATP ponieśli pierwszą porażkę. Polsko-brazylijska para, rozstawiona w imprezie z numerem drugim, przegrała z deblem Raven Klaasen (RPA) -..."/>
  </head>
  <body>
    <article>
      <h1>Kubot i Melo z porażką w Finałach ATP. W czwartek mecz o wszystko</h1>
      <address>
        <time datetime="2019-11-12T21:13:00+00:00">12 Nov 2019, 21:13</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/7305d9e3-5f34-4fe0-b578-205d6c06a5ec.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/63e04a22-540b-46cd-b2da-95b9454c1d93-480p.mp4"/>
          <figcaption>Kubot i Melo grają razem w finałach ATP po raz trzeci</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e194f3fc-055e-4b83-9724-2c2cd93091a7-480p.mp4"/>
          <figcaption>Piękne zagranie w meczu Łukasza Kubota</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7b32b4a1-642c-40c0-a50b-7ecd87886d06-480p.mp4"/>
          <figcaption>Federer pokonał Berettiniego na finałach ATP</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1a31e210-ee71-482d-9467-4ef5aa09581e-480p.mp4" autoplay="" loop=""/>
          <figcaption>Zverev górą w starciu z Nadalem w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0cf0851a-170c-4f30-8268-5d526ee93faf-480p.mp4" autoplay="" loop=""/>
          <figcaption>Tsitsipas pokonał Miedwiediewa w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/c5ec863e-17e4-4a85-84eb-86fd75a2b246-480p.mp4" autoplay="" loop=""/>
          <figcaption>Djoković pokonał Berrettiniego w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d788bf27-67a0-476c-a0c9-dfd3f0f37778-480p.mp4" autoplay="" loop=""/>
          <figcaption>Skrót meczu Federer - Thiem w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/419f65fd-c967-456b-baf4-5d79e820cf7e-480p.mp4" autoplay="" loop=""/>
          <figcaption>Kapitalna wymiana w meczu Federer - Thiem w ATP Finals</figcaption>
        </figure>
        <figcaption>Kubot i Melo wciąż z szansami na półfinał Foto: Getty Images |</figcaption>
      </slideshow>
      <h3>Łukasz Kubot i Marcelo Melo w swoim drugim meczu w Finałach ATP ponieśli pierwszą porażkę. Polsko-brazylijska para, rozstawiona w imprezie z numerem drugim, przegrała z deblem Raven Klaasen (RPA) - Michael Venus (Nowa Zelandia) 3:6, 4:6. Rywale, z kompletem zwycięstw, otwierają tabelę grupy Jonasa Bjorkmana i są pewni awansu do półfinału. Kubot i Melo o najlepszą czwórkę zagrają w czwartek.</h3>
      <related>
        <a href="https://eurosport.tvn24.pl/tenis,115/przebudzenie-rogera-federera-podtrzymal-niesamowita-passe,984803.html"/>
      </related>
      <p>Pierwszy set trwał 31 minut. Kubot był jedynym tenisistą, który stracił w nim swoje podanie. W czwartym gemie rywale wykorzystali drugą szansę na przełamanie i objęli prowadzenie 3:1. Więcej break pointów w tej partii już nie było.</p>
      <h3>Półwolej na wagę zwycięstwa</h3>
      <p>Klaasen i Venus tylko raz przełamali podanie Polaka i Brazylijczyka także w drugim secie, ale uczynili to w dramatycznych okolicznościach. Przy stanie 4:4 i serwisie Melo doszło do decydującego punktu w gemie (nie ma gry na przewagi). Po dobrym serwisie i późniejszym uderzeniu Kubota rosły Brazylijczyk smeczował w dość komfortowej sytuacji. Posłał piłkę pod nogi Venusa, a ten tylko przystawił rakietę i mistrzowskim półwolejem trafił w linię po drugiej stronie siatki.</p>
      <p>Przy 4:5 Kubot i Melo próbowali walczyć i po obronieniu dwóch piłek meczowych doprowadzili do decydującego punktu. Rywale trzeciej szansy jednak nie zmarnowali, kończąc spotkanie po 70 minutach.</p>
      <p>- Przy półwoleju zamknąłem oczy i jakoś ta piłka weszła. Cieszymy się, że szczyt naszej formy przypadł właśnie na londyński turniej – powiedział po spotkaniu Nowozelandczyk.</p>
      <p> </p>
      <h3>Półfinał wciąż w zasięgu</h3>
      <p>Na inaugurację fazy grupowej Polak i Brazylijczyk wygrali z Ivanem Dodigiem (Chorwacja) i Filipem Polaskiem (Słowacja) 4:6, 6:4, 10-5.</p>
      <p>Aby awansować do półfinału, muszą w czwartek pokonać Rajeeva Rama i Joe Salisbury’ego. We wtorek Amerykanin i Brytyjczyk wygrali z Dodigiem i Polaskiem 6:3, 3:6 10-6.</p>
      <p>Kubot i Melo nie mają na swoim koncie triumfu w Finałach ATP. W 2017 roku dotarli razem do finału.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/2a3f62d0-fde3-4ec5-9263-c8b53b96d62c.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Łukasz Kubot i Marcelo Melo - ATP Finals 2019<cite>Źródło: Getty Images</cite></figcaption>
      </figure>
      <p>Autor: br/TG / Źródło: Eurosport</p>
    </article>
  </body>
</html>