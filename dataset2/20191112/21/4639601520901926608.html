<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/sports/ethniki-omada-proponithike-kanonika-o-kourmpelis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T21:35:29+00:00"/>
    <meta property="og:title" content="Εθνική ομάδα: Προπονήθηκε κανονικά ο Κουρμπέλης"/>
    <meta property="og:description" content="Στη διάθεση του Τζον Φαν’τ Σιπ για τους αγώνες με Αρμενία και Φινλανδία τέθηκε ο Δημήτρης Κουρμπέλης, ο οποίος προπονήθηκε κανονικά σήμερα (12/11)."/>
  </head>
  <body>
    <article>
      <h1>Εθνική ομάδα: Προπονήθηκε κανονικά ο Κουρμπέλης</h1>
      <h2>Στη διάθεση του Τζον Φαν’τ Σιπ για τους αγώνες με Αρμενία και Φινλανδία τέθηκε ο Δημήτρης Κουρμπέλης, ο οποίος προπονήθηκε κανονικά σήμερα (12/11).</h2>
      <address><time datetime="2019-11-12T21:35:29+00:00">12 Nov 2019, 21:35</time> by <a rel="author">ΤοΒΗΜΑ Team</a></address>
      <p>Η σημερινή (12/11) προπόνηση πραγματοποιήθηκε χωρίς προβλήματα για την Εθνική ομάδα, με τον Τζον Φαν’τ Σιπ να βλέπει τον Δημήτρη Κουρμπέλη να βγάζει όλο το πρόγραμμα κανονικά, μετά την αποφόρτιση που έκανε χθες (11/11), λόγω της κόπωσης από το ντέρμπι με την ΑΕΚ.</p>
      <p>Όσον αφορά την προπόνηση, ο Ολλανδός τεχνικός έδωσε έμφαση στην τακτική και στις μεταβιβάσεις, είτε αυτές είναι κοντινές είτε μακρινές.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Με λίγα λόγια έγινε αρκετή δουλειά σήμερα στις πάσες και στην γρήγορη εναλλαγή του παιχνιδιού.</p>
      <p>Την Τετάρτη (13/11) θα πραγματοποιηθούν δύο προπονήσεις, η μία στις 11 το πρωί και η άλλη στις 18:00, στις αθλητικές εγκαταστάσεις του Αγίου Κοσμά.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>