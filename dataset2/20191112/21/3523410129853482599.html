<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639677/%D9%85%D8%B4%DA%A9%D9%84%D8%A7%D8%AA-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AF%D8%B1-%D8%AF%D9%88%D8%B1%D9%87-%D9%85%D8%AF%DB%8C%D8%B1%DB%8C%D8%AA-%D8%AC%D8%AF%DB%8C%D8%AF-%D9%88%D8%B2%D8%A7%D8%B1%D8%AA-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%B1%D9%81%D8%B9-%D8%B4%D8%AF%DA%A9%D8%A7%D8%B1%D9%86%D8%A7%D9%85%D9%87-%D9%85%D9%88%D9%81%D9%82-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:07:00+00:00"/>
    <meta property="og:title" content="مشکلات تلفن همراه در دوره مدیریت جدید وزارت ارتباطات رفع شد/کارنامه موفق آذری جهرمی"/>
    <meta property="og:description" content="عضو کمیسیون صنایع و معادن با بیان اینکه بسیاری از مشکلات حوزه وزارت ارتباطات از جمله مشکلات تلفن همراه در دوره مدیریت جدید وزارت ارتباطات رفع شد، گفت: آقای آذری جهرمی کارنامه موفقی دارد."/>
  </head>
  <body>
    <article>
      <h1>
        <a href="https://www.bultannews.com/fa/news/639677/%D9%85%D8%B4%DA%A9%D9%84%D8%A7%D8%AA-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AF%D8%B1-%D8%AF%D9%88%D8%B1%D9%87-%D9%85%D8%AF%DB%8C%D8%B1%DB%8C%D8%AA-%D8%AC%D8%AF%DB%8C%D8%AF-%D9%88%D8%B2%D8%A7%D8%B1%D8%AA-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%B1%D9%81%D8%B9-%D8%B4%D8%AF%DA%A9%D8%A7%D8%B1%D9%86%D8%A7%D9%85%D9%87-%D9%85%D9%88%D9%81%D9%82-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C">مشکلات تلفن همراه در دوره مدیریت جدید وزارت ارتباطات رفع شد/کارنامه موفق آذری جهرمی</a>
      </h1>
      <h2>عضو کمیسیون صنایع و معادن با بیان اینکه بسیاری از مشکلات حوزه وزارت ارتباطات از جمله مشکلات تلفن همراه در دوره مدیریت جدید وزارت ارتباطات رفع شد، گفت: آقای آذری جهرمی کارنامه موفقی دارد.</h2>
      <address><time datetime="2019-11-12T21:07:00+00:00">12 Nov 2019, 21:07</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> عضو کمیسیون صنایع و معادن با بیان اینکه بسیاری از مشکلات حوزه وزارت ارتباطات از جمله مشکلات تلفن همراه در دوره مدیریت جدید وزارت ارتباطات رفع شد، گفت: آقای آذری جهرمی کارنامه موفقی دارد.</p>
      <p>علی اسدی کرم نماینده شهر بابک در مجلس شورای اسلامی در گفتگو با خبرنگار بولتن نیوز با بیان اینکه در دوره مدیریت محمد جواد آذری جهرمی اقدامات خوبی در حوزه انتخابیه اینجانب در بخش شبکه های ارتباطی و زیرساخت ها انجام شده است، گفت: امروز بسیاری از مشکلات گذشته وزارت ارتباطات و فناوری اطلاعات رفع شده است و دیگر شاهد اعتراض مردم بخصوص در بخش عدم آنتن دهی تلفن های همراه نیستیم.</p>
      <p>وی با بیان اینکه این اقدامات خوب در سایه تلاش شبانه روزی وزیر انجام شده است، افزود: آقای آذری جهرمی ضمن آنکه فردی جوان، با تحرک و فعال است، دارای خلاقیت و ابتکارات است و برنامه های خوبی برای تحول در وزارتخانه انجام داده است.</p>
      <p>عضو کمیسیون صنایع و معادن مجلس برنامه های وزیر ارتباطات را مترقی دانست و اظهار داشت: آقای وزیر برای احقاق حقوق مردم بخصوص در بخش ارزش افزوده هم کارهای خوبی را در دست اجرا دارد.</p>
      <p>اسدی کرم به تعامل وزیر با نمایندگان، مجلس و کمیسیون صنایع و معادن مجلس اشاره کرد و اظهار داشت: خوشبختانه وزیر ارتباط خوبی با نمایندگان دارد و نمایندگان هم دسترسی خوبی با وزیر دارند.</p>
      <p>وی افزود: نمایندگان پل ارتباطی برای انتقال مشکلات حوزه انتخابیه خود به مسئولین هستند و خوشبختانه تا کنون آقای آذری جهرمی در پیگیری مشکلات منتقل شده از سوی نمایندگان خوب عمل کرد.</p>
      <p>عضو کمیسیون صنایع و معادن مجلس با بیان اینکه بسیاری از مشکلات حوزه وزارت ارتباطات از جمله مشکلات تلفن همراه در دوره مدیریت جدید وزارت ارتباطات رفع شد، گفت: آقای آذری جهرمی کارنامه موفقی دارد و ما از وی حمایت می کنیم.</p>
    </article>
  </body>
</html>