<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/svyatoslava-parhomenko-sud-u-spravi-voronenkova-perenesli-cherez-smert-advokata-50053180.html"/>
    <meta property="og:site_name" content="НВ"/>
    <meta property="article:published_time" content="2019-11-12T21:26:00+00:00"/>
    <meta property="og:title" content="Справа Вороненкова: суд перенесли через смерть адвоката підозрюваного"/>
    <meta property="og:description" content="Шевченківський райсуд Києва вирішив відкласти розгляд справи про вбивство ексдепутата Держдуми РФ Дениса Вороненкова до середи, 27 листопада через загибель адвоката підозрюваного."/>
  </head>
  <body>
    <article>
      <h1>Справа Вороненкова: суд перенесли через смерть адвоката підозрюваного</h1>
      <h2>Шевченківський райсуд Києва вирішив відкласти розгляд справи про вбивство ексдепутата Держдуми РФ Дениса Вороненкова до середи, 27 листопада через загибель адвоката підозрюваного.</h2>
      <address>
        <time datetime="2019-11-12T21:26:00+00:00">12 Nov 2019, 21:26</time>
      </address>
      <p>Про це повідомила прессекретар столичної прокуратури Надія Максимець в Facebook.</p>
      <p>Під час засідання підозрюваний Олександр Лось заявив, що шукатиме іншого захисника.</p>
      <p>За словами Максимець, оскільки участь захисника в судовому засіданні є обов'язковою, прокурор не заперечував проти його перенесення.</p>
      <p>Олександр Лось підозрюється в організації вбивства росіянина.</p>
      <p>Адвоката Святослава Пархоменка застрелили в суботу, 10 листопада. За попередніми даними, трагедія сталася через конфлікт, що виник під час полювання в Житомирській області.</p>
      <figure>
        <iframe src="https://www.youtube.com/embed/gsOZPgrtPCQ" width="590" height="370" data-service="Youtube" scrolling="no"/>
      </figure>
      <p>Нагадаємо, що <a href="https://nv.ua/ukr/ukraine/events/u-tsentri-kijeva-ubitij-eks-deputat-derzhdumi-rf-politsija-852373.html">Денис Вороненков був убитий</a> в центрі Києва 23 березня 2017 року на розі бульвару Тараса Шевченка та вулиці Пушкінської біля готелю Прем'єр Палас.</p>
    </article>
  </body>
</html>