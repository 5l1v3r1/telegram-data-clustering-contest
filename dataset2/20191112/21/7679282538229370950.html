<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-set-top-box-will-start-coming-on-tv-itself-2846475.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T21:19:13+00:00"/>
    <meta property="og:title" content="अब टेलीविजन सेट में ही लगकर आने लगेगा सेट टॉप बॉक्स"/>
    <meta property="og:description" content="भारतीय दूरसंचार नियामक प्राधिकरण (ट्राई) की योजना आने वाले दिनों *में सीधे टीवी में ऐसा सॉफ्टवेयर लगाने की है जिससेअलग से सेटटॉप बॉक्स की जरूरत नहीं रह जाएगी। साथ ही एक ही एक ही सेट टॉप बॉक्स पर..."/>
  </head>
  <body>
    <article>
      <h1>अब टेलीविजन सेट में ही लगकर आने लगेगा सेट टॉप बॉक्स</h1>
      <address><time datetime="2019-11-12T21:19:13+00:00">12 Nov 2019, 21:19</time> by <a rel="author">सौरभ शुक्ल,नई दिल्ली।</a></address>
      <p>भारतीय दूरसंचार नियामक प्राधिकरण (ट्राई) की योजना आने वाले दिनों *में सीधे टीवी में ऐसा सॉफ्टवेयर लगाने की है जिससेअलग से सेटटॉप बॉक्स की जरूरत नहीं रह जाएगी। साथ ही एक ही एक ही सेट टॉप बॉक्स पर अलग-अलग ऑपरेटर कंपनियों की सेवाएं ली जा सकेगी।</p>
      <p>मौजूदा सेट टॉप बॉक्स में छोटी डिवाइस के जरिए प्रसारण की सुविधा देने की तैयारी है जिसके जरिए प्रसारित किए जा रहे चैनलों को देखा जा सकेगा। सूत्रों ने ‘हिन्दुस्तान' को बताया कि अगले साल अप्रैल से इस बारे में प्रक्रिया शुरू हो जाएगी।</p>
      <p>ट्राई ने इस बारे में एक परामर्श पत्र जारी किया है। परामर्श पत्र के मुताबिक देश में बड़े पैमाने पर बढ़ते इलेक्ट्रॉनिक कचरे पर लगाम लगाने के मकसद के इस नई व्यवस्था को शुरू किया जाएगा। नई व्यवस्था से केबल सेवा देने वाली कंपनियों के बीच प्रतिस्पर्धा के कारण ग्राहकों को भी फायदा होगा और केबल सेवाएं सस्ती हो सकेंगी।</p>
      <p>मामले से जुड़े एक वरिष्ठ अधिकारी ने बताया है कि नई तकनीक बनाने के लिए सात दिग्गज कंपनियों संग अनुबंध किया गया है। परामर्श पत्र के जरिए 9 दिसंबर तक ट्राई ने सभी से सुझाव मांगे हैं। सुझाव आने के बाद तकनीक पर काम शुरू हो जाएगा।</p>
    </article>
  </body>
</html>