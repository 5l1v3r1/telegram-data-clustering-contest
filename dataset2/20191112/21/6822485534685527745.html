<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821194.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T21:57:00+00:00"/>
    <meta property="og:title" content="حماس: در صورت تشدید حملات اسرائیل، دست بسته نخواهیم بود"/>
    <meta property="og:description" content="به گزارش فارس، جنبش حماس سه‌شنبه شب با صدور بیانیه‌ای تهدید کرد که اگر رژیم صهیونیستی حملات خود علیه غزه را افزایش دهد، مقاومت هم پاسخ خواهد داد."/>
  </head>
  <body>
    <article>
      <h1>حماس: در صورت تشدید حملات اسرائیل، دست بسته نخواهیم بود</h1>
      <address>
        <time datetime="2019-11-12T21:57:00+00:00">12 Nov 2019, 21:57</time>
      </address>
      <p>سخنگوی جنبش حماس گفت که اگر رژیم صهیونیستی حملات خود علیه غزه را تشدید کند، مقاومت دست بسته عمل نخواهد بود.</p>
      <p>به گزارش فارس، جنبش حماس سه‌شنبه شب با صدور بیانیه‌ای تهدید کرد که اگر رژیم صهیونیستی حملات خود علیه غزه را افزایش دهد، مقاومت هم پاسخ خواهد داد.</p>
      <p>«فوزی برهوم» سخنگوی جنبش حماس به شبکه خبری «الاقصی» گفت که اگر رژیم صهیونیستی حملات خود علیه غزه را افزایش دهد، مقاومت دست بسته نخواهد بود.</p>
      <p>فوزی برهوم گفت حماس اشکالی نمی‌بیند که برای مهار رژیم صهیونیستی و توقف تجاوزات آن علیه غزه، میانجی‌گری از سوی هر طرفی صورت بگیرد.</p>
      <p>به نوشته وبگاه فلسطینی دنیا الوطن، «حازم قاسم» دیگر سخنگوی حماس هم در صفحه توئیتر خود نوشت که حمایت مستمر مردم فلسطین از مقاومت و گزینه‌های پاسخگویی آن، از مهمترین عوامل پایداری مقاومت در برابر جنایت‌های اشغالگران است.</p>
      <p>رژیم صهیونیستی امروز به صورت همزمان به نوار غزه و دمشق حمله کرد و دو نفر از اعضای ارشد جنبش جهاد اسلامی فلسطین را ترور کرد، اما عملیات ترور دمشق در تحقق هدف ناکام ماند.</p>
      <p>حمله صبح سه‌شنبه رژیم صهیونیستی به منزل مسکونی «بها ابوالعطا» از رهبران جنبش جهاد اسلامی به شهادت وی و همسرش منجر شد. در حمله دیگر رژیم صهیونیستی به منطقه «المزه» دمشق، «معاذ» فرزند «اکرم العجوری» از اعضای دفتر سیاسی جهاد اسلامی به شهادت رسید.</p>
      <p>نیروهای مقاومت در نوار غزه هم در واکنش به این حملات رژیم صهیونیست، تل‌آویو و شهرک‌های صهیونیستی را با ده‌ها راکت هدف قرار دادند. مقاومت فلسطین در پاسخ به این جنایات تا کنون نزدیک به ۲۰۰ راکت و موشک به سمت فلسطین اشغالی شلیک کرده است.</p>
    </article>
  </body>
</html>