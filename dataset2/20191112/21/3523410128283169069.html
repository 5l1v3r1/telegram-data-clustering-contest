<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639692/%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%AB%D8%A8%D8%AA-%D9%86%D8%A7%D9%85-%D9%85%D8%B3%DA%A9%D9%86-%D9%85%D9%84%DB%8C-%D8%AF%D8%B1-%D8%AF%D9%88%D8%B4%D9%87%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:47:00+00:00"/>
    <meta property="og:title" content="تکمیل ظرفیت ثبت نام مسکن ملی در دوشهر"/>
    <meta property="og:description" content="تنها پس از دو ساعت از شروع ثبت نام طرح اقدام ملی در چهار استان، ظرفیت ثبت نام در دو شهر قم و کهک به حد نصاب رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639692/%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%AB%D8%A8%D8%AA-%D9%86%D8%A7%D9%85-%D9%85%D8%B3%DA%A9%D9%86-%D9%85%D9%84%DB%8C-%D8%AF%D8%B1-%D8%AF%D9%88%D8%B4%D9%87%D8%B1">تکمیل ظرفیت ثبت نام مسکن ملی در دوشهر</a>
      </h1>
      <h2>تنها پس از دو ساعت از شروع ثبت نام طرح اقدام ملی در چهار استان، ظرفیت ثبت نام در دو شهر قم و کهک به حد نصاب رسید.</h2>
      <address><time datetime="2019-11-12T21:47:00+00:00">12 Nov 2019, 21:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پس از اعلام شرایط نام‌نویسی در طرح اقدام ملی در روز شنبه که مهلت سه روزه برای بارگذاری مدارک به متقاضیان داده شد، از صبح امروز ۲۱ آبان ماه ثبت نام در چهار استان سیستان‌وبلوچستان، قم، خراسان‌شمالی و خراسان‌جنوبی آغاز شده که طبق اعلام مدیرکل دفتر<b> اقتصاد مسکن</b>، ثبت‌نام برای دو شهر قم و کهک در استان قم به حد نصاب رسیده است.</p>
      <p>پروانه اصلانی، مدیرکل دفتر اقتصاد مسکن با اعلام این خبر گفت: تاکنون در استان‌های سیستان‌وبلوچستان ۴۰۸۵ نفر، خراسان‌جنوبی ۲۰۵۹ نفر، خراسان‌شمالی ۶۰۹ نفر و قم ۴۳۹۹ نفر ثبت‌نام کرده‌اند.</p>
      <p>وی افزود: در مجموع در استان‌های قم ۵ شهر، در سیستان و بلوچستان ۱۸ شهر، در خراسان‌جنوبی ۲۳ شهر و در خراسان‌شمالی نیز ۵ شهر در برنامه اقدام ملی مسکن ثبت‌نام کرده‌اند.</p>
      <p>اصلانی همچنین تاکید کرد: رصد و پایش در حد امکان در هنگام ثبت نام انجام و سایر مواردی که نیاز به استعلام و بررسی بیشتر دارد در مراحل دیگر تکمیل خواهد شد.</p>
      <p>مدیرکل دفتر اقتصاد مسکن همچنین گفت: در خصوص رصد و پایش چنانچه افرادی حذف شوند به تعداد حذف‌شدگان، سامانه برای افراد دیگر باز می‌شود. همچنین در صورت تامین مجدد زمین، سامانه مجددا برای شهرهایی که ثبت نام آنها به اتمام رسیده، باز خواهد شد.</p>
      <p>وی تاکید کرد: تمام تلاش ما این است که تمامی ۴۰۰ هزار خانوار طرح اقدام ملی تعیین تکلیف شوند و ۴۰۰ هزار واحد طبق برنامه در شهرهای موردنظر احداث و در اختیار متقاضیان واجد شرایط قرار گیرد</p>
    </article>
  </body>
</html>