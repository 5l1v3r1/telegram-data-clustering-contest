<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/will-try-and-form-the-government-bjp54w65.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T21:31:00+00:00"/>
    <meta property="og:title" content="'സാധ്യമായ എല്ലാ വഴികളും സ്വീകരിക്കും'; മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ശ്രമം നടത്തുമെന്ന് ബി.ജെ.പി"/>
    <meta property="og:description" content="Maharashtra National News India മുംബൈ: മഹാരാഷ്ട്രയില്‍ ബി.ജെ.പി സര്‍ക്കാര്‍ രൂപീകരിക്കുമെന്ന് നാരായണ്‍ റാണെ. കോണ്‍ഗ്രസിനും എന്‍.സി.പിക്കും ശിവസേനക്കും കൂടി സര്‍ക്കാര്‍ രൂ"/>
  </head>
  <body>
    <article>
      <h1>'സാധ്യമായ എല്ലാ വഴികളും സ്വീകരിക്കും'; മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ശ്രമം നടത്തുമെന്ന് ബി.ജെ.പി</h1>
      <address><time datetime="2019-11-12T21:31:00+00:00">12 Nov 2019, 21:31</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ബി.ജെ.പി സര്‍ക്കാര്‍ രൂപീകരിക്കുമെന്ന് നാരായണ്‍ റാണെ. കോണ്‍ഗ്രസിനും എന്‍.സി.പിക്കും ശിവസേനക്കും കൂടി സര്‍ക്കാര്‍ രൂപീകരിക്കാന്‍ കഴിയുമെന്ന് കരുതുന്നില്ലെന്നും നാരായണ്‍ റാണെ പ്രതികരിച്ചു.</p>
      <p>‘ഞാന്‍ ഇപ്പോള്‍ ബി.ജെ.പിയിലാണ്. സംസ്ഥാനത്ത് ബി.ജെ.പിയെ അധികാരത്തിലെത്തിക്കാന്‍ ശ്രമം നടത്തും. കോണ്‍ഗ്രസും എന്‍.സി.പിയും ശിവസേനയും സര്‍ക്കാര്‍ രൂപീകരിക്കുമെന്ന് ഞാന്‍ കരുതുന്നില്ല. കോണ്‍ഗ്രസും എന്‍.സി.പിയും ശിവസേനയെ വിഢികളാക്കുകയാണ്. ബി.ജെ.പി സര്‍ക്കാര്‍ രൂപീകരിക്കുന്നതിനുള്ള ശ്രമം നടത്തും. ദേവേന്ദ്ര ഫഡ്‌നാവിസ് അതിനുള്ള എല്ലാ നീക്കങ്ങളും നടത്തുന്നുണ്ട’ നാരായണ്‍ റാണെ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയതിന് പിന്നാലെയാണ് നാരായണ്‍ റാണെയുടെ പ്രതികരണം.<br/>സംസ്ഥാനത്ത് സര്‍ക്കാര്‍ രൂപീകരിക്കുന്നതിനായി ഗവര്‍ണര്‍ ബി.ജെ.പിയേയും ശിവസേനയേയും എന്‍.സി.പിയേയും ക്ഷണിച്ചിരുന്നു.<br/>ആദ്യം ക്ഷണിച്ചത് ബി.ജെ.പിയെയായിരുന്നു. എന്നാല്‍ ബി.ജെ.പി ക്ഷണം നിരസിച്ചതിനു പിന്നാലെ ശിവസേനയെ ക്ഷണിക്കുകയായിരുന്നു.</p>
      <related>
        <a href="https://www.doolnews.com/will-form-alliance-with-different-ideologies-just-like-bjp-did-in-other-states-uddhav-0457854.html?utm_source=doolnews&amp;utm_medium=related"/>
      </related>
      <p>എന്നാല്‍ കൂടുതല്‍ സമയം അനുവദിക്കണമെന്ന് ശിവസേന ആവശ്യപ്പെട്ടു. പിന്നാലെ ശിവസേനയുടെ ആവശ്യം ഗവര്‍ണര്‍ തള്ളി. മൂന്നാമതായി ഗവര്‍ണര്‍ എന്‍.സി.പിയെ ക്ഷണിക്കുകയായിരുന്നു. എന്‍.സി.പിക്ക് ഇന്ന് രാത്രി 8.30 വരെയാണ് സമയം നല്‍കിയിരുന്നത്. എന്നാല്‍ ഇന്ന് ഉച്ചയോടെ ഗവര്‍ണര്‍ രാഷ്ട്രപതി ഭരണത്തിന് ശുപാര്‍ശ ചെയ്യുകയായിരുന്നു.</p>
      <related>
        <a href="https://www.doolnews.com/ncp-chief-sharad-pawar-we-are-in-no-hurry-we-will-hold-discussions-with-congress-and-then-take-a-decision.html?utm_source=doolnews&amp;utm_medium=related"/>
      </related>
      <p>മഹാരാഷ്ട്ര മുഖ്യമന്ത്രിയും കോണ്‍ഗ്രസ് അധ്യക്ഷനായിരുന്ന റാണെ പാര്‍ട്ടി വിട്ട ശേഷം മഹാരാഷ്ട്ര സ്വാഭിമാര്‍ പാര്‍ട്ടി എന്ന പേരില്‍ പുതിയ പാര്‍ട്ടി രൂപീകരിക്കുകയായിരുന്നു, ശിവസേനയിലായിരിക്കെയാണ് റാണെ മുഖ്യമന്ത്രി സ്ഥാനാര്‍ത്ഥിയായിരുന്നത്. 2005 ലാണ് കോണ്‍ഗ്രസില്‍ ചേര്‍ന്നത്. കഴിഞ്ഞ വര്‍ഷമാണ് റാണെ കോണ്‍ഗ്രസ് വിട്ടത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="500" height="281" data-service="Youtube" scrolling="no"/>
      </figure>
    </article>
  </body>
</html>