<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/society/ta-gegonota-stin-asoee-odigisan-se-neo-gyro-katalipseon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T21:23:29+00:00"/>
    <meta property="og:title" content="Τα γεγονότα στην ΑΣΟΕΕ οδήγησαν σε νέο γύρο καταλήψεων"/>
    <meta property="og:description" content="Ποιες σχολές θα παραμείνουν κλειστές μέχρι τις 17 Νοεμβρίου"/>
  </head>
  <body>
    <article>
      <h1>Τα γεγονότα στην ΑΣΟΕΕ οδήγησαν σε νέο γύρο καταλήψεων</h1>
      <h2>Ποιες σχολές θα παραμείνουν κλειστές μέχρι τις 17 Νοεμβρίου</h2>
      <address><time datetime="2019-11-12T21:23:29+00:00">12 Nov 2019, 21:23</time> by <a rel="author">ΤοΒΗΜΑ Team</a></address>
      <p>Νέο κύμα καταλήψεων, με αποφάσεις από γενικές συνελεύσεις, πυροδότησαν τα πρόσφατα γεγονότα στην πρώην ΑΣΟΕΕ.</p>
      <p>Έπειτα από γύρο γενικών συνελεύσεων, σε σχολές της Αθήνας αλλά και της επαρχίας, φοιτητές αποφάσισαν καταλήψεις από αύριο, Τετάρτη, μέχρι και τον εορτασμό του Πολυτεχνείου, την Κυριακή.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Οι συλλήψεις μάλιστα των δύο φοιτητών Ιατρικής και ΕΜΠ, οι οποίοι αφέθηκαν ελεύθεροι μέχρι τη δίκη τους, φαίνεται πως οδήγησαν σε περαιτέρω αντίδραση, με τους φοιτητές να εμφανίζονται πιο αποφασιστικοί.</p>
      <p>Παράλληλα, έχει προγραμματιστεί φοιτητικό συλλαλητήριο για τις 12 το μεσημέρι της Πέμπτης, στα Προπύλαια.</p>
      <p>Έτσι, με αποφάσεις γενικών συνελεύσεων, κλειστές θα παραμείνουν οι παρακάτω σχολές στην Αθήνα, όπως έχουν αναρτηθεί στα «Φοιτητικά Νέα»:</p>
      <p>• Ιατρική</p>
      <p>• Νομική</p>
      <p>• Παιδαγωγικό</p>
      <p>• Πάντειος</p>
      <p>• Πολιτικό Νομικής</p>
      <p>• Φιλοσοφική</p>
      <p>• Μαθηματικό</p>
      <p>• Φυσικό</p>
      <p>• Αρχιτεκτονική</p>
      <p>• Πολιτικοί Μηχανικοί</p>
      <p>• Μηχανολόγοι</p>
      <p>• Σχολή Εφαρμοσμένων Μαθηματικών και Φυσικών Επιστημών (ΕΜΠ)</p>
      <p>• Χημικοί Μηχανικοί</p>
      <p>• Μεταλλειολόγοι</p>
      <p>• Ηλεκτρολόγοι (ΕΜΠ)</p>
      <p>• ΑΣΚΤ</p>
      <p>Καταλήψεις έχουν προγραμματιστεί και σε σχολές της επαρχίας.</p>
      <p>Συγκεκριμένα:</p>
      <p>• Φιλολογία Θεσσαλονίκης</p>
      <p>• Ιστορικό – Αρχαιολογικό Θεσσαλονίκης</p>
      <p>• Αγγλική Φιλολογία Θεσσαλονίκης</p>
      <p>• Μαθηματικό Πάτρας</p>
      <p>• Βιολογικό Πάτρας</p>
      <p>• Τμήμα Διοίκησης</p>
      <p>• Οικονομίας &amp; Επικοινωνίας Πολιτιστικών &amp; Τουριστικών Μονάδων Άμφισσας</p>
      <p>• Ελληνικό Μεσογειακό Πανεπιστήμιο (ΕΛΜΕΠΑ) Χανίων</p>
      <h3>Κλειστή η πρώην ΑΣΟΕΕ με απόφαση Συγκλήτου</h3>
      <p>Υπενθυμίζεται ότι το Οικονομικό Πανεπιστήμιο Αθηνών (πρώην ΑΣΟΕΕ), πρόκειται να παραμείνει κλειστό μέχρι τις 17 Νοέμβρη, έπειτα από απόφαση της Συγκλήτου.</p>
      <p>Συγκεκριμένα, η Σύγκλητος αποφάσισε από τη Δευτέρα 11 Νοεμβρίου έως και την επόμενη Κυριακή 17 Νοεμβρίου.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>