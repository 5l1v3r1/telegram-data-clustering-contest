<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903547/-situatie-escaleert-bij-napoli-koulibaly-ex-genk-neemt-bodyguard-in-dienst-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T21:16:00+00:00"/>
    <meta property="og:title" content="'Situatie escaleert bij Napoli: Koulibaly (ex-Genk) neemt bodyguard in dienst'"/>
    <meta property="og:description" content="De situatie bij SSC Napoli, de ploeg van Dries Mertens, begint stilaan serieus te escaleren. De openlijke oorlog tussen voorzitter Aurelio De Laurentiis (die steun krijgt van de Ultra's) en de spelers loopt helemaal uit de hand. Kalidou Koulibaly (ex-KRC Genk) heeft zelfs een bodyguard ingehuurd. Dat meldt Corriere Dello Sport."/>
  </head>
  <body>
    <article>
      <h1>'Situatie escaleert bij Napoli: Koulibaly (ex-Genk) neemt bodyguard in dienst'</h1>
      <address>
        <time datetime="2019-11-12T21:16:00+00:00">12 Nov 2019, 21:16</time>
      </address>
      <p>
        <b>De situatie bij SSC Napoli, de ploeg van Dries Mertens, begint stilaan serieus te escaleren. De openlijke oorlog tussen voorzitter Aurelio De Laurentiis (die steun krijgt van de Ultra's) en de spelers loopt helemaal uit de hand. Kalidou Koulibaly (ex-KRC Genk) heeft zelfs een bodyguard ingehuurd. Dat meldt Corriere Dello Sport.</b>
      </p>
      <p>Het conflict begon vorig weekend na de 2-1 nederlaag van Napoli tegen AS Roma. De Laurentiis stuurde zijn spelers verplicht op afzondering, maar na de Champions League-wedstrijd tegen RB Salzburg gingen de spelers gewoon naar huis. De Laurentiis verklaarde daarna dat hij alle spelers op de transferlijst zou zetten.</p>
      <aside>Lees meer<br/><a href="https://www.voetbalprimeur.be/nieuws/902616/hoogspanning-bij-napoli-mertens-en-co-weigeren-met-spelersbus-te-gaan-.html?itm_source=www.voetbalprimeur.be&amp;itm_medium=highlighted-content">Het stormt bij Napoli: ‘Mertens en co weigeren met spelersbus te gaan’</a></aside>
      <p>Ondertussen hebben ook de Ultra's van Napoli zich in het verhaald gemoeid. Bij de Braziliaan Allan werd op klaarlichte dag ingebroken, terwijl zijn vrouw en kinderen thuis waren. De vrouw van de Poolse middenvelder Piotr Zielinski kreeg te maken met een inbraak in haar auto.</p>
      <p>Het einde van dit verhaal lijkt niet meteen in zicht. Volgens Corriere Dello Sport heeft Khalidou Koulibaly (ex-Genk) alvast zijn voorzorgen genomen. Hij huurde een bodyguard in om hem en zijn familie te verdedigen. Wordt ongetwijfeld nog vervolgd.</p>
      <aside>Lees meer<br/><a href="https://www.voetbalprimeur.be/nieuws/902837/harde-tijden-in-napoli-mertens-en-ploegmaats-uitgejouwd-door-eigen-fans.html?itm_source=www.voetbalprimeur.be&amp;itm_medium=highlighted-content">Harde tijden in Napoli: Mertens en ploegmaats uitgejouwd door eigen fans<br/></a><a href="https://www.voetbalprimeur.be/nieuws/903207/-mertens-staat-voor-pikante-overstap-in-itali-lukaku-kan-ploegmaats-worden.html?itm_source=www.voetbalprimeur.be&amp;itm_medium=highlighted-content"> 'Verrassende overstap lonkt: Mertens geeft ja-woord aan Internazionale'</a></aside>
    </article>
  </body>
</html>