<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/moothon-movie-manju-warrier-congrats-the-team-for-doing-such-a-movie657.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T21:01:00+00:00"/>
    <meta property="og:title" content="'പലരും പറയാന്‍ മടിക്കുന്ന സത്യങ്ങളാണ് ഗീതു സിനിമയില്‍ പറയുന്നത്';മൂത്തോന്‍ ടീമിന് അഭിനന്ദനങ്ങള്‍ അറിയിച്ച് മഞ്ജു വാര്യര്‍"/>
    <meta property="og:description" content="Geethu Mohandas Malayalam Cinema Moothon Nivin Pauly Malayalam Cinema ഗീതു മോഹന്‍ദാസിന്റെ സംവിധാനത്തിലൊരുങ്ങിയ പുതിയ സിനിമയായ മൂത്തോന് അഭിനന്ദനങ്ങളുമായി നടി മഞ്ജു വാര്യര്"/>
  </head>
  <body>
    <article>
      <h1>'പലരും പറയാന്‍ മടിക്കുന്ന സത്യങ്ങളാണ് ഗീതു സിനിമയില്‍ പറയുന്നത്';മൂത്തോന്‍ ടീമിന് അഭിനന്ദനങ്ങള്‍ അറിയിച്ച് മഞ്ജു വാര്യര്‍</h1>
      <address><time datetime="2019-11-12T21:01:00+00:00">12 Nov 2019, 21:01</time> by <a rel="author">ന്യൂസ് ഡെസ്‌ക്</a></address>
      <p>ഗീതു മോഹന്‍ദാസിന്റെ സംവിധാനത്തിലൊരുങ്ങിയ പുതിയ സിനിമയായ മൂത്തോന് അഭിനന്ദനങ്ങളുമായി നടി മഞ്ജു വാര്യര്‍. ഫേസ്ബുക്കിലൂടെയായിരുന്നു നടിയുടെ പ്രതികരണം.</p>
      <p>പലരും മടിക്കുന്ന സത്യങ്ങളാണ് ഗീതു മോഹന്‍ദാസ് മൂത്തോനില്‍ അവതരിപ്പിച്ചതെന്ന് മഞ്ജു പറഞ്ഞു. മലയാള സിനിമ ഇതുവരെ കടന്നു ചെന്നിട്ടില്ലാത്ത ഇടങ്ങളും സിനിമയില്‍ കാണിച്ചു തരുന്നെന്നും മഞ്ജു പറഞ്ഞു.</p>
      <related>
        <a href="https://www.doolnews.com/actor-joju-george-comment-about-moothon-and-congrats-them452.html?utm_source=doolnews&amp;utm_medium=related"/>
      </related>
      <p>സിനിമ ഉള്ളില്‍ തട്ടുന്ന അനുഭവമായിരിക്കുമെന്നും ഗീതു മോഹന്‍ദാസിനും നിവിന്‍ പോളിക്കും രാജീവ് രവിക്കും അനുരാഗ് കശ്യപിനും മൂത്തോന്റെ ഭാഗമായ എല്ലാവര്‍ക്കും അഭിനന്ദനങ്ങള്‍ എന്നും മഞ്ജു കുറിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മൂത്തോന്‍ സിനിമയ്ക്ക് നടന്‍ ജോജു ജോര്‍ജും സംവിധായകന്‍ ജൂഡ് ആന്റണിയും അഭിനന്ദനങ്ങളറിയിച്ചിരുന്നു. അടുത്ത ദേശീയ അവാര്‍ഡിന് നിങ്ങളും കാണും എന്നായിരുന്നു ജോജുവിന്റെ ഫേസ്ബുക്ക പോസ്റ്റ്.</p>
      <p>നവംബര്‍ നാലിനാണ് മൂത്തോന്‍ തിയറ്ററുകളില്‍ എത്തിയത്. വേള്‍ഡ് പ്രീമിയര്‍ ടൊറന്റോ അന്താരാഷ്ട്ര ചലചിത്രോത്സവ വേദിയില്‍ പ്രദര്‍ശിപ്പിക്കുകയും നിരൂപക പ്രശംസ നേടുകയും ചെയ്തിരുന്ന സിനിമയാണ് മൂത്തോന്‍.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/moothon-movie-review-nivin-pauly-geetu-mohandas-rajeev-ravi452.html?utm_source=doolnews&amp;utm_medium=related"/>
      </related>
      <p>നിവിന്‍ പോളി, റോഷന്‍ മാത്യൂസ്, ശശാങ്ക് അറോറ, ശോഭിതാ ധുലിപാല, ദിലീഷ് പോത്തന്‍, സഞ്ജന, സുജിത് ശങ്കര്‍ തുടങ്ങിയവരാണ് പ്രധാന വേഷത്തിലെത്തിയിരിക്കുന്നത്.</p>
      <p>രാജീവ് രവി ഛായാഗ്രഹണം നിശ്ചയിച്ചിരിക്കുന്ന ചിത്രം മിനി സ്റ്റുഡിയോ, ജാര്‍ പിക്‌ചേഴ്‌സ്, അനുരാഗ് കശ്യപ് എന്നിവര്‍ ചേര്‍ന്നാണ് നിര്‍മിക്കുന്നത്.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>