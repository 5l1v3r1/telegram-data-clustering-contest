<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821186.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T21:03:00+00:00"/>
    <meta property="og:title" content="ائتلاف العبادی خواستار برگزاری انتخابات پیش از موعد در عراق شد"/>
    <meta property="og:description" content="به گزارش فارس، ائتلاف «النصر» به رهبری «حیدر العبادی»، امروز (سه‌شنبه) در بیانیه‌ای خواستار برگزاری انتخابات پیش از موعد و تشکیل کمیساریای مستقل انتخابات شد."/>
  </head>
  <body>
    <article>
      <h1>ائتلاف العبادی خواستار برگزاری انتخابات پیش از موعد در عراق شد</h1>
      <address>
        <time datetime="2019-11-12T21:03:00+00:00">12 Nov 2019, 21:03</time>
      </address>
      <p>ائتلاف نصر وابسته به «حیدالعبادی» ریشه مشکلات عراق را سیستم حکومتی حال حاضر این کشور عنوان کرده و خواستار برگزاری پیش از موعد انتخابات شده است.</p>
      <p>به گزارش فارس، ائتلاف «النصر» به رهبری «حیدر العبادی»، امروز (سه‌شنبه) در بیانیه‌ای خواستار برگزاری انتخابات پیش از موعد و تشکیل کمیساریای مستقل انتخابات شد.</p>
      <p>به نوشته وبگاه سومریه نیوز، در این بیانیه عنوان شده است که: «بحران حاضر به بنیان سیستم حکومتی و مشی گروه‌های سیاسی مرتبط است و خواسته‌های مردم جز با اصلاح قانون اساسی و و قوانین اداری، سیاسی و اقتصادی که شاکله نظام را در بر بگیرد، برآورده نمی‌شود.»</p>
      <p>ائتلاف متبوع العبادی نقشه راه برای اصلاح حکومت عراق را برداشتن گام‌های جدی و برگزاری انتخابات زودهنگام با تصویب قانون انتخابات جدید و «منصف» دانسته و عنوان کرده است که باید خون تازه‌ای در رگ‌های حکومت جاری شود.</p>
      <p>العبادی پیش از این نیز خواستار برگزاری انتخابات زودهنگام تحت نظارت سازمان ملل و تشکیل دولت انتقالی شده بود.</p>
      <p>این در حالی است که او بارها مدعی شده (+) که تمایل دارد به نخست وزیری بازگردد و عبدالمهدی را کنار بزند. وی در عین حال گفته است که قصدش «خیر» است.</p>
      <p>دولت آمریکا نیز روز دوشنبه (دیروز) بیانیه‌ای، ایران را به دخالت در امور عراق متهم کرد و خواستار برگزاری انتخابات زودهنگام در این کشور شد.</p>
    </article>
  </body>
</html>