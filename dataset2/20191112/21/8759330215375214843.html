<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903548/percy-tau-beleeft-moeilijke-periode-bij-club-er-spelen-geen-andere-dingen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T21:35:00+00:00"/>
    <meta property="og:title" content="Percy Tau beleeft moeilijke periode bij Club: &quot;Er spelen geen andere dingen&quot;"/>
    <meta property="og:description" content="Club Brugge kende vorig weekend een offday tegen Antwerp. De troepen van Philippe Clement verloren met 2-1 en leken vooral offensief onmondig tegen de Great Old. Siebe Schrijvers was zondag één van de weinige aanvallende spelers op niveau bij Blauw-Zwart."/>
  </head>
  <body>
    <article>
      <h1>Percy Tau beleeft moeilijke periode bij Club: "Er spelen geen andere dingen"</h1>
      <address>
        <time datetime="2019-11-12T21:35:00+00:00">12 Nov 2019, 21:35</time>
      </address>
      <p>
        <b>Club Brugge kende vorig weekend een offday tegen Antwerp. De troepen van Philippe Clement verloren met 2-1 en leken vooral offensief onmondig tegen de Great Old. Siebe Schrijvers was zondag één van de weinige aanvallende spelers op niveau bij Blauw-Zwart.</b>
      </p>
      <p>David Okereke en Percy Tau konden zich niet doorzetten en werden vroeg in de tweede helft naar de kant gehaald. Beiden lijken al enkele weken met een vormdip af te rekenen. "Geen enkele speler haalt in elke wedstrijd zijn allerbeste niveau", zei Clement daarover aan <i>Het Nieuwsblad</i>. "Tau heeft een aantal fysieke ongemakken gehad die hem de voorbije matchen parten speelden. Dat was nu niet het geval, daarom is hij gestart. Er zijn zeker geen andere dingen die spelen."</p>
      <aside>Lees meer<br/><a href="https://www.voetbalprimeur.be/nieuws/903539/venanzi-wil-champions-league-geld-verdelen-om-die-toestanden-te-vermijden-.html?itm_source=www.voetbalprimeur.be&amp;itm_medium=highlighted-content">Venanzi wil meer geld naar Standard lokken: "Grote clubs moeten meer krijgen"</a></aside>
      <p>Met die laatste zin verwees Clement naar de signalen dat er verdeeldheid zou zijn in de Blauw-Zwarte kleedkamer. "Onze drang om te winnen blijft groot", vervolgde 45-jarige coach. "Het gaat om beleving, intenties en groepsgeest en daarvan heb ik op Antwerp goeie dingen gezien. Dat mijn doelman (Simon Mignolet) in het slot nog mee naar voren trekt om te proberen te scoren, geeft aan hoe gretig de groep is, ook al zitten de omstandigheden soms tegen."</p>
      <aside>Lees meer<br/><a href="https://www.voetbalprimeur.be/nieuws/903447/-verhaeghe-en-gheyens-bekvechten-in-loge-tijdens-antwerp-club-brugge-.html?itm_source=www.voetbalprimeur.be&amp;itm_medium=highlighted-content">UPDATE: 'Gheysens nam Club Brugge-voorzitter Verhaeghe zelf op de korrel'<br/></a><a href="https://www.voetbalprimeur.be/nieuws/903462/club-brugge-spelers-blij-met-interlandbreak-clement-niet-geen-nood-aan-rust-.html?itm_source=www.voetbalprimeur.be&amp;itm_medium=highlighted-content"> Clement heeft andere mening dan Club Brugge-spelers: "Geen nood aan rust"</a></aside>
    </article>
  </body>
</html>