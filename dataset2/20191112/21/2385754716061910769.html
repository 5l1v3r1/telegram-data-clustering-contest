<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597051/koini-aeronaftiki-askisi-kyprou-aigyptou-stin-aoz-fotografies"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T21:07:00+00:00"/>
    <meta property="og:title" content="Κοινή Αεροναυτική Άσκηση Κύπρου – Aιγύπτου στην ΑΟΖ (ΦΩΤΟΓΡΑΦΙΕΣ)"/>
    <meta property="og:description" content="Το Υπουργείο Άμυνας ανακοίνωσε ότι την Τρίτη,12 Νοεμβρίου 2019, εκτελέστηκε Κοινή Αεροναυτική Άσκηση μεταξύ Κύπρου και Αιγύπτου, με την ονομασία &quot;CYPEGY..."/>
  </head>
  <body>
    <article>
      <h1>Κοινή Αεροναυτική Άσκηση Κύπρου – Aιγύπτου στην ΑΟΖ (ΦΩΤΟΓΡΑΦΙΕΣ)</h1>
      <address><time datetime="2019-11-12T21:07:00+00:00">12 Nov 2019, 21:07</time> by <a rel="author">SigmaLive</a></address>
      <p>Το Υπουργείο Άμυνας ανακοίνωσε ότι την Τρίτη,12 Νοεμβρίου 2019, εκτελέστηκε Κοινή Αεροναυτική Άσκηση μεταξύ Κύπρου και Αιγύπτου, με την ονομασία "CYPEGY 1/2019".</p>
      <p>Η άσκηση πραγματοποιήθηκε στην θαλάσσια περιοχή νότια της Κύπρου, εντός της Αποκλειστικής Οικονομικής Ζώνης της Κυπριακής Δημοκρατίας (ΚΔ) και σε αυτήν συμμετείχαν Μονάδες της Εθνικής Φρουράς και του Αιγυπτιακού Πολεμικού Ναυτικού. Συγκεκριμένα, συμμετείχαν ελικόπτερα της 460 Μοίρας  Έρευνας και Διάσωσης της Διοίκησης Αεροπορίας  και τα Αιγυπτιακά πολεμικά πλοία, ΤΠΚ «ALI GAD» και Ν/Θ «AL SEDDIQ».</p>
      <p>Η φιλοξενία των 2 αιγυπτιακών πλοίων στην Κύπρο και η άσκηση που πραγματοποιήθηκε εντάσσεται μέσα στο ευρύτερο πλαίσιο της Διμερούς Στρατιωτικής Συνεργασίας μεταξύ Κύπρου και Αιγύπτου, ενισχύοντας την προσπάθεια για περαιτέρω ανάπτυξη της συνεργασίας των δύο χωρών στον τομέα της ασφάλειας στη θάλασσα.</p>
      <figure>
        <img src="https://www.sigmalive.com/uploads/default/files/15dcb035434d3e.jpg"/>
      </figure>
      <p>Τον επιχειρησιακό έλεγχο και το συντονισμό των Α/Ν Μέσων που έλαβαν μέρος στην άσκηση είχε το Κέντρο Συντονισμού Έρευνας και Διάσωσης (ΚΣΕΔ) Λάρνακας, σε συνεργασία με το Αιγυπτιακό Πολεμικό Ναυτικό.</p>
      <figure>
        <img src="https://www.sigmalive.com/uploads/default/files/15dcb0364a941b.jpg"/>
      </figure>
      <p>Τα αιγυπτιακά πλοία ελλιμενίστηκαν τις τελευταίες ημέρες στον λιμένα Λεμεσού, ενώ κατά την παραμονή τα πληρώματ τους πραγματοποίησαν εθιμοτυπικές και ενημερωτικές επισκέψεις σε μονάδες της Εθνικής Φρουράς.</p>
      <figure>
        <img src="https://www.sigmalive.com/uploads/default/files/15dcb0371b8f48.jpg"/>
      </figure>
    </article>
  </body>
</html>