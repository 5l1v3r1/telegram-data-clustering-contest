<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/12/policiiata-zadyrja-trima-prebili-myj-na-koleda-predi-godina.429390"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T21:52:00+00:00"/>
    <meta property="og:title" content="Полицията задържа трима, пребили мъж на Коледа преди година"/>
    <meta property="og:description" content="Това стана след проведени множество издирвания | Dnes.bg"/>
  </head>
  <body>
    <article>
      <h1>Полицията задържа трима, пребили мъж на Коледа преди година</h1>
      <h2>Това стана след проведени множество издирвания</h2>
      <address><time datetime="2019-11-12T21:52:00+00:00">12 Nov 2019, 21:52</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Служители на Четвърто РУ в столицата установиха и задържаха трима мъже за нанесен побой. <br/><br/>Действията по разследването стартирали в края на миналата година, когато 21 - годишен подал сигнал. <br/><br/>Пред разследващите той разказал, че с брат му - на 18 години, посетили столично заведение в кв. "Лозенец", където в ранните часове на 25 декември 2018г. неизвестни мъже им нанесли побой, съобщиха от пресцентъра на МВР.<br/><br/>По случая било образувано досъдебно производство. <br/><br/>В рамките на проведените множество оперативно-издирвателни действия са установени и задържани трима мъже на 51, 27 и 42 години, съпричастни към деяние. След доклад на материалите в Софийска районна прокуратура задържаните са привлечени като обвиняеми по чл. 131, ал. 1 от НК. Работата продължава.<br/> </p>
    </article>
  </body>
</html>