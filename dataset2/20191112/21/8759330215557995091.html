<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903550/genk-moet-in-het-buitenland-gaan-zoeken-het-wordt-een-moeilijke-puzzel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T21:52:00+00:00"/>
    <meta property="og:title" content="Genk moet in het buitenland gaan zoeken: &quot;Het wordt een moeilijke puzzel&quot;"/>
    <meta property="og:description" content="KRC Genk moet na het ontslag van Felice Mazzu op zoek naar een nieuwe hoofdcoach. Domenico Olivieri neemt tijdelijk over, maar in de wandelgangen circuleren al de namen van Hein Vanhaezebrouck, Wouter Vrancken en Bernd Storck. Volgens Stef Wijnants, kenner van het Limburgse voetbal, zal Genk echter in het buitenland een nieuwe coach moeten vinden."/>
  </head>
  <body>
    <article>
      <h1>Genk moet in het buitenland gaan zoeken: "Het wordt een moeilijke puzzel"</h1>
      <address>
        <time datetime="2019-11-12T21:52:00+00:00">12 Nov 2019, 21:52</time>
      </address>
      <p>
        <b>KRC Genk moet na het ontslag van Felice Mazzu op zoek naar een nieuwe hoofdcoach. Domenico Olivieri neemt tijdelijk over, maar in de wandelgangen circuleren al de namen van Hein Vanhaezebrouck, Wouter Vrancken en Bernd Storck. Volgens Stef Wijnants, kenner van het Limburgse voetbal, zal Genk echter in het buitenland een nieuwe coach moeten vinden.</b>
      </p>
      <p>"Toen Albert Stuivenberg ontslagen werd (in 2017, red.), werd gezegd dat de volgende trainer het DNA van de club moest hebben: 'Die moet hier gespeeld hebben, die moet weten wat hier leeft. Of hij moet de identiteit van de streek ademen'", verklaarde Wijnants bij <a href="https://ga-dev-tools.appspot.com/campaign-url-builder/"><i>Sporza</i></a>.</p>
      <p>"Dat hebben ze gedaan met de voorbije twee trainers. Nu moet er dus ook zo'n coach komen. Maar wie is er? Vrancken heeft het DNA, hij heeft er gespeeld. Maar die zit nog bij een andere club. Storck zit bij een andere club, die speelde er niet, maar heeft misschien wel de identiteit. Marc Brys zit bij een andere club (STVV, red)."</p>
      <aside>Lees meer<br/><a href="https://www.voetbalprimeur.be/nieuws/903541/genk-bestuur-moet-in-eigen-boezem-kijken-ik-heb-dat-altijd-vreemd-gevonden-.html?itm_source=www.voetbalprimeur.be&amp;itm_medium=highlighted-content">Genk moet in hand in eigen boezem steken: "Bestuur gaat er wat licht overheen"</a></aside>
      <p><b>Buitenland<br/></b>Volgens Wijnants zal Genk uiteindelijk in het buitenland een trainer moeten vinden. "Ik heb begrepen dat Hein Vanhaezebrouck niet wil. Dat hij een sabbatjaar heeft ingelast. Op de Belgische markt zie ik eigenlijk heel weinig vrije mensen. Dus het gaat vanuit het buitenland moeten komen. Maar die heeft dan niet het club-DNA en zal ook niet de identiteit ademen. Dus het wordt een moeilijke puzzel."</p>
      <aside>Lees meer<br/><a href="https://www.voetbalprimeur.be/nieuws/903539/venanzi-wil-champions-league-geld-verdelen-om-die-toestanden-te-vermijden-.html?itm_source=www.voetbalprimeur.be&amp;itm_medium=highlighted-content">Venanzi wil meer geld naar Standard lokken: "Grote clubs moeten meer krijgen"</a></aside>
    </article>
  </body>
</html>