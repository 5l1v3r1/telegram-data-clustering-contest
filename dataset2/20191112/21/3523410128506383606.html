<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639689/%D9%85%D9%86%D8%B4%D8%A7-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D9%85%D8%B4%DA%A9%D9%84%D8%A7%D8%AA-%D8%A7%D9%85%D8%B1%D9%88%D8%B2-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:40:00+00:00"/>
    <meta property="og:title" content="منشا بسیاری از مشکلات امروز تحریم‌ها نیست"/>
    <meta property="og:description" content="رئیس انجمن خرمای ایران گفت: منشا بسیاری از مشکلات امروز تحریم ها نیست، بلکه مربوط به نحوه عملکرد و روند مدیریت داخلی است که باید جدی گرفته شود."/>
  </head>
  <body>
    <article>
      <h1>
        <a href="https://www.bultannews.com/fa/news/639689/%D9%85%D9%86%D8%B4%D8%A7-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D9%85%D8%B4%DA%A9%D9%84%D8%A7%D8%AA-%D8%A7%D9%85%D8%B1%D9%88%D8%B2-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D9%86%DB%8C%D8%B3%D8%AA">منشا بسیاری از مشکلات امروز تحریم‌ها نیست</a>
      </h1>
      <h2>رئیس انجمن خرمای ایران گفت: منشا بسیاری از مشکلات امروز تحریم ها نیست، بلکه مربوط به نحوه عملکرد و روند مدیریت داخلی است که باید جدی گرفته شود.</h2>
      <address><time datetime="2019-11-12T21:40:00+00:00">12 Nov 2019, 21:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن رشید فرخی در افتتاحیه دومین نمایشگاه تخصصی خرما و صنایع وابسته در بوشهر عنوان کرد: نمایشگاه ها پنجره های صادراتی هر کشور رو به دنیای خارج هستند که اگر تقویت شوند می توانیم صادرات خوبی داشته باشیم.</p>
      <p>وی تصریح کرد: متاسفانه در برهه کنونی دچار بحران کشورهای متخاصمی هستیم که به هر نحو ممکن می خواهند جلوی پیشرفت کشور را بگیرند، لذا خودمان باید سعی کنیم مشکلات را حل کرده و کاهش دهیم.</p>
      <p>رئیس انجمن ملی خرمای ایران خاطرنشان کرد: منشا بسیاری از مشکلات امروز تحریم ها نیست، بلکه مربوط به نحوه عملکرد و روند مدیریتی فعلی است که رکود صادرات را رقم زده است.</p>
      <p>رشید فرخی خاطرنشان کرد: باید با توجه به تجارب کشورهای دیگر در این حوزه الگو گرفته و در راه رشد صادرات و رونق تولید حرکت کنیم.</p>
      <p>به گزارش ایسنا، مراسم افتتاحیه دومین نمایشگاه تخصصی خرما و صنایع وابسته با حضور ۸۰ شرکت داخلی و خارجی عصر روز جاری برگزار شد که تا ۲۴ آبان ماه ادامه خواهد داشت.</p>
    </article>
  </body>
</html>