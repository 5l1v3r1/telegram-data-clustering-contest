<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639695/%DA%A9%D8%B4%D9%81-%D9%85%DB%8C%D8%AF%D8%A7%D9%86-%D8%AC%D8%AF%DB%8C%D8%AF-%D9%86%D9%81%D8%AA%DB%8C-%D9%86%D8%A7%D9%85-%D8%A2%D9%88%D8%B1%D8%A7%D9%86-%D8%AF%D8%B1-%D8%A7%DB%8C%D8%B1%D8%A7%D9%86-%DA%86%D9%82%D8%AF%D8%B1-%D8%A7%D9%87%D9%85%DB%8C%D8%AA-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:46:00+00:00"/>
    <meta property="og:title" content="کشف میدان جدید نفتی نام آوران در ایران چقدر اهمیت دارد؟"/>
    <meta property="og:description" content="ظرفیت جدید کشف شده حدود ۲۲ میلیارد بشکه است که با چند میدان کشف شده قبلی اشتراکاتی دارد. نهایتا مجموع ظرفیت مخازن در منطقه مد نظر ۵۳ میلیارد بشکه نفت میشود."/>
  </head>
  <body>
    <article>
      <h1>
        <a href="https://www.bultannews.com/fa/news/639695/%DA%A9%D8%B4%D9%81-%D9%85%DB%8C%D8%AF%D8%A7%D9%86-%D8%AC%D8%AF%DB%8C%D8%AF-%D9%86%D9%81%D8%AA%DB%8C-%D9%86%D8%A7%D9%85-%D8%A2%D9%88%D8%B1%D8%A7%D9%86-%D8%AF%D8%B1-%D8%A7%DB%8C%D8%B1%D8%A7%D9%86-%DA%86%D9%82%D8%AF%D8%B1-%D8%A7%D9%87%D9%85%DB%8C%D8%AA-%D8%AF%D8%A7%D8%B1%D8%AF">کشف میدان جدید نفتی نام آوران در ایران چقدر اهمیت دارد؟</a>
      </h1>
      <h2>ظرفیت جدید کشف شده حدود ۲۲ میلیارد بشکه است که با چند میدان کشف شده قبلی اشتراکاتی دارد. نهایتا مجموع ظرفیت مخازن در منطقه مد نظر ۵۳ میلیارد بشکه نفت میشود.</h2>
      <address><time datetime="2019-11-12T21:46:00+00:00">12 Nov 2019, 21:46</time> by <a rel="author">بولتن نیوز | bultannews.com</a></address>
      <p><b>گروه اقتصادی</b>- دکتر علیرضا بازارگان عضو هیات علمی دانشگاه تهران طی یادداشتی پیرامون میدان جدید نفتی نوشت: ظرفیت جدید کشف شده حدود ۲۲ میلیارد بشکه است که با چند میدان کشف شده قبلی اشتراکاتی دارد.</p>
      <p> </p>
      <p> </p>
      <p>به گزارش <a href="https://www.bultannews.com/">بولتن نیوز</a>، نهایتا مجموع ظرفیت مخازن در منطقه مد نظر ۵۳ میلیارد بشکه <b>نفت</b> میشود. که حدود یک چهارم کل ذخایر ایران می شود! این نفت در منطقه وسیعی قرار گرفته است به طوری که محدوده آن بزرگتر از کشور لوکزامبورگ و یا <b>بحرین</b> است.</p>
      <p> </p>
      <p>
        <b>آیا می توان از تمام نفت کشف شده در مخزن استفاده کرد؟</b>
      </p>
      <p> </p>
      <p>خیر. از هیچ میدان نفتی در دنیا نمی توان تمام نفت موجود در آن را استخراج کرد. میانگین استخارج حدود یک سوم هر مخزن است ولی با توجه به ویژگی هر مخزن و تکنولوژی به کار گرفته شده، این عدد بسیار متغیر خواهد بود. به عنوان مثال، میدان آزادگان حدود ۲۵ میلیارد بشکه نفت دارد و بیست سال از کشف آن می گذرد، ولی فقط حدود ۵ میلیارد بشکه از این مخزن قابل استخراج خواهد بود، که آن هم هنوز محقق نشده است. با فرض اینکه بتوان حدود ۱۰٪ از نفت موجود در میدان نام آوران را استخراج کرد، چیزی حدود ۲ میلیارد بشکه از میدان جدید قابل استخراج خواهد بود. البته ممکن است در سال های آینده تکنولوژی استخراج نفت پیشرفت کند و این عدد افزایش یابد.</p>
      <p> </p>
      <p>
        <b>آیا پول نفت میدان نام آوران به زودی بر سر سفره مردم می آید؟</b>
      </p>
      <p>خیر. همانطور که گفته شد، فاصله زمانی بین کشف یک میدان و استخراج نفت موجود در آن چندین سال است. بعید است در دهه آینده نفت نام آوران استخراج شود. هنوز میدان های دیگری در صف انتظار برای استخراج هستند.</p>
      <p> </p>
      <p>
        <b>در نهایت، آیا کشف میدان نام آوران مهم است؟</b>
      </p>
      <p> </p>
      <p>قطعا بلی. قبل از تحریم های ظالمانه، ایران روزانه حدود ۳.۵ میلیون بشکه نفت از ذخایر خود استخراج می کرد. با فرض اینکه تحریم های ظالمانه برداشته شود و ایران دوباره به این عدد بازگردد و حتی افزایش تولید هم داشته باشد، به این معنی است که ذخایر نام آوران (و اطراف آن) به تنهایی می تواند چند سال نفت کل کشور را تامین کند! به عبارت دیگر، با قیمت نفت امروز، ارزش نفت قابل استخراج از نام آوران و اطراف آن حدودا ۳۰۰ میلیارد دلار خواهد بود.</p>
    </article>
  </body>
</html>