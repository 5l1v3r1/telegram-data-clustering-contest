<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/cin-oyun-oynamaya-sinirlama-getirdi_84982.html"/>
    <meta property="og:site_name" content="CHIP Online"/>
    <meta property="article:published_time" content="2019-11-12T21:02:00+00:00"/>
    <meta property="og:title" content="Çin, Oyun Oynamaya Sınırlama Getirdi!"/>
    <meta property="og:description" content="Çin'de belli bir yaşın altındakiler, artık istedikleri zaman, istedikleri kadar oyun oynayamayacak. Üstelik kısıtlamalar bununla da sınırlı değil!"/>
  </head>
  <body>
    <article>
      <h1>Çin, Oyun Oynamaya Sınırlama Getirdi!</h1>
      <h2>Çin'de belli bir yaşın altındakiler, artık istedikleri zaman, istedikleri kadar oyun oynayamayacak. Üstelik kısıtlamalar bununla da sınırlı değil!</h2>
      <address><time datetime="2019-11-12T21:02:00+00:00">12 Nov 2019, 21:02</time> by <a rel="author">CHIP Online</a></address>
      <p>Gençlerin ekran başında çok fazla vakit geçirmeleri Dünya genelinde büyüyen bir endişe iken, <b>Çin'de</b> düzenleyiciler duruma el atarak oyun alışkanlıklarını kontrol etme çabasına girmiş durumda. New York Times tarafından bildirildiğine göre Çin hükümeti, çocukların ve gençlerin bilgisayar oyunu oynayarak geçirdikleri vakti sınırlandırmayı planlıyor.</p>
      <p>Çin'in Ulusal Basın ve Yayım Müdürlüğü tarafından duyurulan düzenlemelere göre 18 yaşın altındaki kişiler, <b>akşam 10 ve sabah 8 arasında oyun oynayamayacak</b>. Ayrıca hafta içerisinde günde 90 dakika ve hafta sonu ve tatillerde de günde 3 saat ile sınırlandırılacaklar. Diğer kuralların arasında ise gençlerin kendi gerçek isimlerinin kullanmalarının zorunlu tutulması ve oyun içi silahlar ve giysiler gibi indirilebilir içerikler için ne kadar para harcayacaklarının sınırlanması bulunuyor.</p>
      <p>Çinli görevliler, gençler arasındaki video oyun bağımlılığı oranı ile mücadele edilmesi gerektiğini, bu sorunun göz bozukluklarına ve akademik performans düşüşüne sebep olduğunu söylüyor.</p>
      <p>Ancak harcanan fazla zamanın bağımlılık olarak tanımlanması konusunda da uzmanların tartışmaları sürüyor. Dünya Sağlık Organizasyonu (WHO) "<b>oynama bozukluğu</b>" teşhisini geçtiğimiz yıl tamamladı ancak net bir teşhis kriterinin bulunmaması yüzünden psikologlardan eleştiri aldı. Buradaki en büyük problemlerden biri nedensellik: Fazla oyun oynamak mı sosyal içe kapanma gibi davranışlara sebep oluyor, yoksa sosyal problemlerin karşısında mı oyunlar bir başa çıkma yöntemi olarak kullanılıyor.</p>
      <p>Kendi sağlıklarına zarar verecek kadar fazla oyun oynayan gençlerin olduğu kesin ancak madde kullanımını temel alan bir bağımlılık modeli kurmanın ne kadar doğru olduğu tartışılabilir. Bunların yanı sıra, New York Times'ın da belirttiği üzere, genç oyuncular muhtemelen VPN kullanımı sınırlamasında da olduğu gibi bu sınırlamanın da bir çözümünü bulacaklardır.</p>
    </article>
  </body>
</html>