<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639684/%D8%AA%D9%85%D8%B1%DB%8C%D9%86-%D9%86%D8%B8%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%A7%D8%B2-%D9%87%D9%85-%DA%A9%D8%B4%D8%AA%D9%87-%D8%A8%D8%B1-%D8%AC%D8%A7%DB%8C-%DA%AF%D8%B0%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:35:00+00:00"/>
    <meta property="og:title" content="تمرین نظامی آمریکا باز هم کشته بر جای گذاشت"/>
    <meta property="og:description" content="ارتش آمریکا در یک بیانیه رسمی از کشته شدن یک نظامی و جراحت دو پرسنل دیگر خود در جریان یک تمرین در منطقه‌ای نزدیک پایتخت کره جنوبی خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639684/%D8%AA%D9%85%D8%B1%DB%8C%D9%86-%D9%86%D8%B8%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%A7%D8%B2-%D9%87%D9%85-%DA%A9%D8%B4%D8%AA%D9%87-%D8%A8%D8%B1-%D8%AC%D8%A7%DB%8C-%DA%AF%D8%B0%D8%A7%D8%B4%D8%AA">تمرین نظامی آمریکا باز هم کشته بر جای گذاشت</a>
      </h1>
      <h2>ارتش آمریکا در یک بیانیه رسمی از کشته شدن یک نظامی و جراحت دو پرسنل دیگر خود در جریان یک تمرین در منطقه‌ای نزدیک پایتخت کره جنوبی خبر داد.</h2>
      <address><time datetime="2019-11-12T21:35:00+00:00">12 Nov 2019, 21:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ارتش <b>آمریکا</b> روز سه‌شنبه اعلام کرد که در جریان یک <b>تمرین نظامی</b> در کره جنوبی، یک نظامی آمریکایی کشته و دو نفر دیگر مجروح شدند.</p>
      <p>به گزارش وبگاه «استرایپس»، ارتش آمریکا اعلام کرد این افراد سوار بر یک خودروی زرهی از نوع «بردلی» بوده‌اند که هنگام تمرین واژگون شده است.</p>
      <p>در بیانیه ارتش آمریکا در این زمینه آمده است که «نیکلاس پانیپینتو» ۲۰ ساله اهل فیلادلفیا چهارشنبه گذشته به دلیل شدت جراحات وارده جان خود را از دست داد. ارتش آمریکا اعلام کرده که در حال تحقیق در مورد این حادثه است.</p>
      <p>سخنگوی ارتش آمریکا مستقر در کره جنوبی گفته است که تمام سرنشینان این زره پوش به بیمارستانی در کره جنوبی انتقال داده شدند و دو نفر آن‌ها بعد از مداوای سطحی مرخص و دو نفر دیگر نیز برای مراقبت‌های پزشکی بیشتر در بیمارستان بستری شدند. ارتش آمریکا به مکان دقیق این حادثه و عمدی یا غیر عمدی آن هیچ اشاره‌ای نکرده است.</p>
      <p>به نوشته وبگاه استرایپس، آمریکا در کره جنوبی حدود ۲۸۵۰۰ نظامی دارد و بیشتر آن‌ها در اردوگاه «هامفریز» در منطقه «پیونگتایک» در ۵۵ مایلی جنوب سئول پایتخت کره جنوبی مستقرند.</p>
      <p>این حادثه در حالی رخ می‌دهد که کمتر از یک ماه پیش هم در جریان یک تمرین نظامی در ایالت «جورجیا» آمریکا، سه نظامی آمریکایی کشته و سه نفر دیگر هم به شدت مجروح شدند.</p>
    </article>
  </body>
</html>