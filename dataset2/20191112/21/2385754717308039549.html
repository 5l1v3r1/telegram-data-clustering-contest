<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/volleyball/597057/tessera-sta-tessera-gia-tin-ael-espase-to-rodi-i-aek"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T21:56:00+00:00"/>
    <meta property="og:title" content="Τέσσερα στα τέσσερα για την ΑΕΛ, έσπασε το ρόδι η ΑΕΚ"/>
    <meta property="og:description" content="Η Robo Markets ΑΕΛ συνεχίζει την εντυπωσιακή της πορεία. Νέο θύμα της, το τέταρτο στη σειρά, ήταν την Τρίτη 12 Νοεμβρίου 2019 το UCLan Cyprus ΘΟΙ Αυγόρου...."/>
  </head>
  <body>
    <article>
      <h1>Τέσσερα στα τέσσερα για την ΑΕΛ, έσπασε το ρόδι η ΑΕΚ</h1>
      <address><time datetime="2019-11-12T21:56:00+00:00">12 Nov 2019, 21:56</time> by <a rel="author">Sigmalive/sports</a></address>
      <p>Η Robo Markets ΑΕΛ συνεχίζει την εντυπωσιακή της πορεία. Νέο θύμα της, το τέταρτο στη σειρά, ήταν την Τρίτη 12 Νοεμβρίου 2019 το UCLan Cyprus ΘΟΙ Αυγόρου. Μέσα στην Τεχνική Σχολή Αυγόρου οι Λεμεσιανές κέρδισαν 0-3 και είναι στην κορυφή με 12 βαθμούς. Το UCLan Cyprus ΘΟΙ Αυγόρου πάλεσε στο τρίτο σετ, αλλά δέχθηκε την τρίτη ήττα.<br/> <br/>Η Robo Markets ΑΕΛ δεν είχε κανένα πρόβλημα στο πρώτο σετ και κέρδισε με 10-25 σε 18’.Οι «γαλαζοκίτρινες» κέρδισαν άνετα και το δεύτερο 15-25, αφού ξέφυγαν 15-22 και έγραψαν το 0-2 σετ σε 24’<br/> <br/>Η επιλογή του Στ. Μασιά να δώσει την ευκαιρία σε νεαρές βοήθησε το UCLan Cyprus ΘΟΙ Αυγόρου να είναι πιο ανταγωνιστικό και να προηγηθεί 08-07 στο τρίτο σετ. Οι γηπεδούχες ήταν μέσα στο σετ αλλά οι «γαλαζοκίτρινες» βρήκαν τρόπο για να ξεφύγουν 15-19. Η Robo Markets AΕΛ κρατούσε το προβάδισμα με τον Περόπουλο να κάνει τις δικές του αλλαγές. Τελικά, η Robo Markets AΕΛ κέρδισε με 19-25 σε 26’ και τον αγώνα 0-3 σετ σε 68’<br/> <br/> UCLan Cyprus ΘΟΙ ΑΥΓ.(ΠΕΡΟΠΟΥΛΟΣ): Scaric, Μιχαήλ, Χρίστου, Ευσταθίου, Μπλιάντιου ,Jocic – Λίμπερο: Παπαδοπούλου.- Αλλαγές: Όθωνος, Χατζηκωνσταντίνου, Κάρυου.<br/> <br/>Robo Markets ΑΕΛ(ΣΤ. ΜΑΣΙΑΣ):Σπύρου, Dudnikova, Khatarashvili, Stedile, Παύλου, Πεχλιβάνη – Λίμπερο1 : Στεφανίδου- Gryban, Λίμπερο 2: Κοκκή – Αλλαγές: Θεοδοσίου, Φελλά, Κατσουνωτού.<br/> <br/>Πρώτη νίκη<br/> <br/>ΚΙΤΙΟΝ: ΑΕΚ –ΟΜΟΝΟΙΑ 3-0 (25-13, 25-19, 25-18)<br/> <br/>Η ΑΕΚ πέτυχε την 4η αγωνιστική την πρώτη της νίκη. Απέναντι στην Ομόνοια στο ντέρμπι ουραγών μετά την 3η αγωνιστική, κέρισε εύκολς με 3-0 στο «Κίτιον» και ανέκτησε ψυχολογία. Οι «κιτρινοπράσινες» σε 70’ πήραν το πρώτο τρίποντο. Η Ομόνοια πάντα παλεύει. Προσπάθησε και σε αυτό τον αγώνα, όμως έχασε και έμεινε στην 8η θέση.<br/> <br/>Η ΑΕΚ πήρε από την αρχή το προβάδισμα εξασφαλίζοντας την νίκη στο πρώτο σετ με 25-13 σε 23’ Η Ομόνοια ήταν κοντά στο σκορ (13-12, 16-13) με αποτέλεσμα ο αγώνας να αποκτήσει ενδιαφέρον. Η ΑΕΚ, όμως, πήρε το σετ με 25-19 σε 24’ και ανέβασε τον δείκτη του σκορ στο 2-0.<br/> <br/>Στο τρίτο σετ, πάλι η Ομόνοια μπήκε καλά και πίεσε την ΑΕΚ 07-05. Οι «κιτρινοπράσινες» με ένα σερί 10-02 καθάρισαν το σετ 17-09 για να κερδίσουν. Η Ομόνοια είχε αξιοθαύμαστη παρουσία μειώνοντας σε 20 -16. Η ΑΕΚ πήρε το σετ σε 23’ 25-18 και τον αγώνα 3-0.<br/> <br/>ΑΕΚ (ΧΡ. ΑΜΥΡΩΤΟΣ):Slankamerac, Scott, Iωάννου, Χαραλάμπιυς Στυλιανού, Δημητρίου – Λίμπερο Μοσφιλιώτη. – Αλλαγές: Λάρκου.<br/> <br/>ΟΜΟΝΟΙΑ (Ν. ΣΤΥΛΙΑΝΙΔΗΣ): Αντωνίου, Proovel, Mακλάσκι, Καυκαρίδου, Popolitova, Παπασάββα – Λίμπερο: Tσίρακου. – Αλλαγές: Αλεξάνδρου, Μαργιόλα, Χριστοδούλου.<br/> </p>
    </article>
  </body>
</html>