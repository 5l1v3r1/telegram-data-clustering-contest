<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621241/%D8%A8%D8%B1%D8%B1%D8%B3%DB%8C-%D8%AD%D8%B0%D9%81-%DB%B4-%D8%B5%D9%81%D8%B1-%D8%A7%D8%B2-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%82%D8%AA%D8%B5%D8%A7%D8%AF%DB%8C-%D9%85%D8%AC%D9%84%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T21:03:00+00:00"/>
    <meta property="og:title" content="بررسی حذف ۴ صفر از پول ملی در کمیسیون اقتصادی مجلس"/>
    <meta property="og:description" content="رئیس کمیسیون اقتصادی مجلس از بررسی مالیات بر عایدی سرمایه و حذف ۴ صفر از پول ملی در کمیسیون متبوع خود خبر داد."/>
  </head>
  <body>
    <article>
      <h1>بررسی حذف ۴ صفر از پول ملی در کمیسیون اقتصادی مجلس</h1>
      <address>
        <time datetime="2019-11-12T21:03:00+00:00">12 Nov 2019, 21:03</time>
      </address>
      <p>
        <i>رئیس کمیسیون اقتصادی مجلس از بررسی مالیات بر عایدی سرمایه و حذف ۴ صفر از پول ملی در کمیسیون متبوع خود خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>الیاس حضرتی رئیس کمیسیون اقتصادی مجلس شورای اسلامی در تشریح نشست امروز سه‌شنبه (۲۱ آبان ماه) کمیسیون متبوع خود، اظهارداشت: دستور کار نخست کمیسیون اقتصادی بررسی مالیات بر عایدی مسکن بود که تبصره‌هایی از آن مورد بررسی قرار گرفت و مقرر شد؛ در جلسات بعدی این موضوع تعیین تکلیف شود.</p>
      <p>نماینده مردم تهران، ری، شمیرانات، اسلامشهر و پردیس در مجلس شورای اسلامی افزود: دومین دستور کار کمیسیون بررسی لایحه اصلاح قانون پولی و بانکی کشور با موضوع حذف چهار صفر از پول ملی بود.</p>
      <figure>
        <img src="https://aftabnews.ir/files/fa/news/1398/8/21/358654_195.jpg"/>
      </figure>
      <p>وی اظهار کرد: کلیات لایحه حذف ۴ صفر مورد بررسی قرار گرفت و از آنجایی که این لایحه مخالفان و موافقان جدی دارد، ادامه بررسی آن به جلسه آینده موکول شد.</p>
      <p>رئیس کمیسیون اقتصادی مجلس اضافه کرد: بررسی لایحه مالیات بر ارزش افزوده تقریبا در کمیسیون اقتصادی به اتمام رسیده و در حال ویرایش نهایی است تا هفته آینده به صحن علنی مجلس ارسال شود.</p>
    </article>
  </body>
</html>