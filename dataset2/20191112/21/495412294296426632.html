<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/padre-zanotelli-vittime-nassiriya-non-sono-martiri-salvini-scrivero-in-vaticano/1948619/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T21:53:34+00:00"/>
    <meta property="og:title" content="Padre Zanotelli: “Vittime Nassiriya non sono martiri”/ Salvini “Scriverò in Vaticano”"/>
    <meta property="og:description" content="Nassiriya, per padre Zanotelli &quot;le vittime non sono martiri&quot;. Ira Salvini, Meloni: &quot;Papa dovrebbe esaminare le parole&quot;. Il religioso: &quot;Non sono eroi&quot;."/>
  </head>
  <body>
    <article>
      <h1>Padre Zanotelli: “Vittime Nassiriya non sono martiri”/ Salvini “Scriverò in Vaticano”</h1>
      <h2>Nassiriya, per padre Zanotelli “le vittime non sono martiri”. Ira Salvini, Meloni: “Papa dovrebbe esaminare le parole”. Il religioso: “Non sono eroi”.</h2>
      <address><time datetime="2019-11-12T21:53:34+00:00">12 Nov 2019, 21:53</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>Padre Zanotelli</b> nella bufera per le sue parole su <b>Nassiriya</b>. Il religioso ai microfoni di Adnkronos ha espresso un giudizio netto sulle vittime in <b>Iraq</b>, sottolineando che la presenza militare italiana non deve più esserci in quanto abbiamo contribuito a distruggerlo: <i>«L’Iraq è stato distrutto da una guerra completamente ingiusta, tutta costruita sulle menzogne dell’Occidente»</i>. Ma a sollevare il polverone sono state le sue parole sui <a href="https://www.ilsussidiario.net/news/cronaca/2018/11/12/strage-nassiriya-mattarella-ricorda-i-19-soldati-italiani-morti-in-iraq-sconfiggere-tenebre-della-violenza/1805162/"><b>soldati morti nell’attentato di Nassiriya</b></a>, che secondo il missionario <i>«non andrebbero definiti ‘martiri’»: «Noi eravamo lì per difendere con le armi il nostro petrolio: guardiamoci in faccia e diciamoci queste cose, anche se purtroppo in Italia sembra impossibile dirlo e costa una valanga di insulti… ma è questa la cruda verità»</i>. Esternazioni che non sono passate inosservate, ira da parte di <b>Matteo Salvini</b>: <i>«Questo signore non sa quello che dice, dovrebbe vergognarsi e chiedere scusa ai parenti dei nostri morti: è indegno di dirsi prete! Scriverò direttamente in Vaticano»</i>.</p>
      <h4>PADRE ZANOTELLI: “VITTIME NASSIRIYA NON SONO MARTIRI”, E’ BUFERA</h4>
      <p><i>«Preti così possono far perdere la fede»</i>, la presa di posizione di<b> Ignazio La Russa</b>: secondo l’esponente di Fratelli d’Italia, il Papa dovrebbe esaminare le parole pronunciate da padre Zanotelli, che<i> «per un cattolico possono essere vere e proprie bestemmie»</i>. <i>«Profondamente rammaricata»</i> <b>Giorgia Meloni</b>, mentre per il forzista <b>Giorgio Mulè</b> le sue parole <i>«sono sovrapponibili a quelle di chi sostiene che Falcone e Borsellino furono vittime di un ‘incidente di lavoro’»</i>. Condanna pressochè unanime dal mondo politico, rammarico e indignazione per <b>Marco Intravaia</b>, figlio del brigadiere dei carabinieri morto a Nassiriya il 12 novembre 2003: <i>«Padre Alex Zanotelli farebbe bene a recitare delle preghiere per l’anima di mio padre e dei sui commilitoni piuttosto che dire sciocchezze e offendere la memoria dei nostri caduti e l’impegno delle nostre forze armate nei teatri operativi»</i>. Raggiunto nuovamente dai microfoni di Adnkronos, il religioso ha ribadito: <i>«Chiaramente siamo vicini alle famiglie dei militari uccisi e ci uniamo al loro dolore e alla loro sofferenza e su questo non vi è alcun dubbio. Però non sono eroi, sono parte di un sistema di guerra».</i></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/violenze-in-metro-a-roma-sashi-e-un-molestatore-o-il-vigilante-eroe-millanta-iene/1948224/"/>
        <a href="https://www.ilsussidiario.net/news/acqua-alta-venezia-allerta-meteo-video-140-cm-in-laguna-piazza-s-marco-allagata/1948259/"/>
        <a href="https://www.ilsussidiario.net/news/siena-progettavano-attentato-moschea-12-indagati-arrestati-2-estremisti-di-destra/1948622/"/>
        <a href="https://www.ilsussidiario.net/news/scuole-chiuse-oggi-calabria-e-sicilia-maltempo-da-crotone-ad-agrigento-lista-citta/1947722/"/>
        <a href="https://www.ilsussidiario.net/news/maltempo-matera-tromba-daria-e-allagamenti-video-strade-come-fiumi-in-basilicata/1948278/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-12-novembre-i-numeri-vincenti/1948415/"/>
      </related>
    </article>
  </body>
</html>