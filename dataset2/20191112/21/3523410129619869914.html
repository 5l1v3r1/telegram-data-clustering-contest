<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639690/%D8%A7%D8%B9%D9%84%D8%A7%D9%85-%D8%AD%D8%A7%D9%84%D8%AA-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%AF%D8%B1-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%A8%D9%87-%D9%85%D8%AF%D8%AA-48-%D8%B3%D8%A7%D8%B9%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:43:00+00:00"/>
    <meta property="og:title" content="اعلام حالت فوق‌العاده در فلسطین اشغالی به مدت 48 ساعت"/>
    <meta property="og:description" content="وزیر جنگ رژیم اشغالگر قدس، در پی پاسخ گروه‌های مقاومت به تجاوزگری‌های این رژیم مجبور شد در فلسطین اشغالی وضعیت فوق‌العاده اعلام کند."/>
  </head>
  <body>
    <article>
      <h1>
        <a href="https://www.bultannews.com/fa/news/639690/%D8%A7%D8%B9%D9%84%D8%A7%D9%85-%D8%AD%D8%A7%D9%84%D8%AA-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%AF%D8%B1-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%A8%D9%87-%D9%85%D8%AF%D8%AA-48-%D8%B3%D8%A7%D8%B9%D8%AA">اعلام حالت فوق‌العاده در فلسطین اشغالی به مدت 48 ساعت</a>
      </h1>
      <h2>وزیر جنگ رژیم اشغالگر قدس، در پی پاسخ گروه‌های مقاومت به تجاوزگری‌های این رژیم مجبور شد در فلسطین اشغالی وضعیت فوق‌العاده اعلام کند.</h2>
      <address><time datetime="2019-11-12T21:43:00+00:00">12 Nov 2019, 21:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «نفتالی بنت»، <b>وزیر</b> جنگ <b>رژیم صهیونیستی</b> روز سه‌شنبه از اعلام وضعیت فوق‌العاده در فلسطین اشغالی خبر داد.</p>
      <p>شبکه «المیادین» به نقل از رسانه‌های اسرائیلی گزارش داد که بِنِت برای ۴۸ ساعت آینده، وضعیت فوق‌العاده اعلام کرده است.</p>
      <p>شبکه الجزیره هم گزارش داد که ارتش و نیروهای مسلح رژیم صهیونیستی در شهرها و شهرک‌ها به فاصله ۸۰ کیلومتری از مرزهای غزه به حالت آماده باش درآمده‌اند.</p>
      <p>بر اساس این گزارش ارتش این رژیم صدها تن از نیروهای ذخیره خود را از یگان‌های مختلف فراخوانده است.</p>
      <p>رژیم صهیونیستی بامداد امروز سه‌شنبه «بهاء ابوالعطاء»، یکی از فرماندهان جنبش جهاد اسلامی فلسطین را به همراه همسرش ترور کرد.</p>
      <p>جنبش جهاد اسلامی در واکنش به شهادت این فرمانده، ده‌ها راکت و موشک به سمت شهرک‌های صهیونیست‌نشین اطراف غزه شلیک کرد که به دنبال آن، برخی ادارات و مدارس در این شهرک‌ها تعطیل شده و رعب و و حشت در بین صهیونیست‌ها حاکم شده است.</p>
      <p>تبادل آتش بین نیروهای مقاومت فلسطین و رژیم صهیونیستی منجر به شهادت پنج نفر و زخمی شدن ۳۰ تن دیگر در نوار غزه فلسطین شده است.</p>
      <p>گروه‌های مقاومت فلسطین ضمن محکوم کردن این حملات صهیونیست‌ها، از جنبش جهاد اسلامی حمایت کرده‌اند. این جنبش نیز وعده داده انتقام شهید ابوالعطاء را بگیرد.</p>
    </article>
  </body>
</html>