<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/28-ata-ni-ekspeditsiya-trgva-za-ledeniya-kontinent-406586.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T21:08:41+00:00"/>
    <meta property="og:title" content="28-ата ни експедиция тръгва за Ледения континент"/>
    <meta property="og:description" content="Задачата им е да подготвят базата след тежката антарктическа зима за останалите"/>
  </head>
  <body>
    <article>
      <h1>28-ата ни експедиция тръгва за Ледения континент</h1>
      <address><time datetime="2019-11-12T21:08:41+00:00">12 Nov 2019, 21:08</time> by <a rel="author">Стандарт</a></address>
      <p>Първата група участници в 28-ата национална антарктическа експедиция заминава на 13 ноември за Ледения континент с полет на AlItalia от втори терминал на столичния аеропорт, пише БГНЕС. Първата група полярници, чиято нелека задача ще е да разпечати базата след тежката антарктическа зима, е в състав: командирът на базата ни „Св. Кл. Охридски” на о-в Ливингстън Драгомир Матеев, лекарката д-р Венета Комитска, геологът доц. д-р Димо Димов, геодезистът доц. д-р Борислав Александров, енергетиците инж. Йордан Йорданов, инж. Петър Сапунджиев,<b> </b>Константин Недев и Петър Тризлинцев, логистиците Николай Чальов и Павел Григоров и готвачката<b> </b>Уляна Яркова<b>.</b> Групата ще трябва да подготви оптимални условия за реализирането на новите научни проекти в областта на геологията, биологията, медицината, геодезията и социологията, които специализираната комисия към Националния център за полярни изследвания към Софийския университет „Св. Климент Охридски“<b> </b>одобри за реализация. Друга основна задача на<b> </b>експедицията, паралелна с научните изследвания, ще бъде изграждането на новия научен блок с лаборатории, библиотека, конферентни зали и места за отдих и творчество.</p>
    </article>
  </body>
</html>