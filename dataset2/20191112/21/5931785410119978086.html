<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/12/srbi-presudili-holandjanima-u-hagu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-12T21:20:20+00:00"/>
    <meta property="og:title" content="Srbi presudili Holanđanima u Hagu"/>
    <meta property="og:description" content="Holandija – Srbija 7:12 (2:3, 1:7, 3:1,1:1) Vaterpolo reprezentacija Srbije savladala je selekciju Holandije u Hagu rezultatom 12:7 u okviru prvog kola Svetske lige. HOLANDIJA: Vagenar, Van den Burg 1, Gbadamasi 1, Venkuls, Van Ijperen 1, Filipović, Gotemaker 1, Nispeling 2, Miler, Jansen, Kopman, Volsvinkel 1, De Kof. Selektor: Van der Mer. SRBIJA: G. Pijetlović, […]"/>
  </head>
  <body>
    <article>
      <h1>Srbi presudili Holanđanima u Hagu</h1>
      <address><time datetime="2019-11-12T21:20:20+00:00">12 Nov 2019, 21:20</time> by <a rel="author">Nemanja</a></address>
      <p>
        <b>Holandija – Srbija 7:12 (2:3, 1:7, 3:1,1:1)</b>
      </p>
      <p>Vaterpolo reprezentacija Srbije savladala je selekciju Holandije u Hagu rezultatom 12:7 u okviru prvog kola Svetske lige.</p>
      <p>HOLANDIJA: Vagenar, Van den Burg 1, Gbadamasi 1, Venkuls, Van Ijperen 1, Filipović, Gotemaker 1, Nispeling 2, Miler, Jansen, Kopman, Volsvinkel 1, De Kof. Selektor: Van der Mer.</p>
      <p>SRBIJA: G. Pijetlović, Mandić 1, Dedović 1, Ranđelović, Ćuk 1, D.Pijetlović 2, Vico 1, Aleksić, Jakšić, Filipović 2, Prlainović 1, S. Mitrović 3, Živojinović. Selektor: Savić.</p>
      <p>Iako razlika tako ne govori, ,,Delfini“ su u potpunosti dominirali na ovoj utakmici, te bez problema došli do prvog trijumfa u ovom takmičenju.</p>
      <p>Neizvesno je bilo samo na startu i od rezultata 2:2, naši vaterpolisti su ubacili u ,,petu brzinu“ i brzo se odvojili od protivnika, koji nije imao nikakve šanse da ugrozi izabranike Dejana Savića na ovom meču. Treba napomenuti da je selekcija Srbije imala veliku podršku navijača na ovom susretu, uprkos tome što su gostovali.</p>
      <p>Ključna razlika napravljena je u prve dve četvrtine kada su vodili 10:3. Bilo je zaista lepih akcija, golova, sigurnih odbrana Živojionovića koji se vratio posle nekoliko godina. U drugoj četvrtini za 66 sekundi je Srbija postigla tri gola, razigrao se Stefan Mitrović koji je na kraju poneo epitet najboljeg igrača.</p>
      <p>Posle pauze Srbija je popustila. Istina Ćuk je pogodio u drugom minutu trećeg dela za 11:3, a posle toga nije bilo gola do pretposlednjeg minuta kada se u listu strelaca upisao Filipović. Holandija je upornom igrom izboriča častan poraz.</p>
      <p>Moglo je biti i ubedljivije, ali utisak je da su srpski vaterpolisti želeli da sačuvaju snagu za mečeve koji im slede, pa su se tako malo i opustili u finišu i dozvolili Holanđanima da priđu na pristojnih ,,-5“.</p>
      <p>Srbija će naredni meč odigrati kao domaćin protiv Hrvatske 29. decembra.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/dejan-savic-ispunjeno-je-sve-sto-smo-planirali/"/>
        <a href="https://www.sportskacentrala.com/2019/11/12/live-holandija-srbija-2/"/>
        <a href="https://www.sportskacentrala.com/2019/11/11/vaterpolisti-srbije-sutra-u-hagu/"/>
        <a href="https://www.sportskacentrala.com/2019/10/30/savic-odredio-ekipu-za-start-svetske-lige/"/>
        <a href="https://www.sportskacentrala.com/2019/10/22/srbija-dobila-protivnike-na-evropskom-prvenstvu/"/>
        <a href="https://www.sportskacentrala.com/2019/10/15/srbija-iz-prvog-sesira-ceka-rivale-za-ep/"/>
        <a href="https://www.sportskacentrala.com/2019/09/29/fina-ponovo-spojila-delfine-i-barakude-hrvati-besni/"/>
        <a href="https://www.sportskacentrala.com/2019/08/21/dejan-savic-i-filip-filipovic-zajedno-na-fudbalskom-terenu/"/>
        <a href="https://www.sportskacentrala.com/2019/07/27/srbija-peta-na-svetu-ali-ima-svog-predstavnika-u-idealnom-timu/"/>
      </related>
    </article>
  </body>
</html>