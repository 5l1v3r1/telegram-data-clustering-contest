<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546889.html/%D8%AC%D9%88%D8%B4-%D8%A7%DB%8C%D8%B1%D8%A7%D9%86-%D8%A8%D9%87-%D9%86%D8%A7%D9%85-%D9%87%D9%81%D8%B4%D8%AC%D8%A7%D9%86-%D8%A8%D8%A7%DB%8C%D8%AF-%D8%AB%D8%A8%D8%AA-%D8%B4%D9%88%D8%AF--%D9%85%D9%84%DA%A9%D9%87-%D8%AC%D9%88%D8%B4-%D8%A7%DB%8C%D8%B1%D8%A7%D9%86-%D8%AF%D8%AE%D8%AA%D8%B1-%DB%8C%D8%A7%D8%B2%D8%AF%D9%87-%D8%B3%D8%A7%D9%84%D9%87-%D9%87%D9%81%D8%B4%D8%AC%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T21:58:00+00:00"/>
    <meta property="og:title" content="جوش ایران به نام هفشجان باید ثبت شود /ملکه جوش ایران دختر یازده ساله هفشجانی است"/>
    <meta property="og:description" content="معاون وزیر تعاون، کار و رفاه اجتماعی گفت: مهارت فنی ازجمله مهارت‌های سخت زن و مرد نمی‌شناسد و جوش ایران باید به نام شهر هفشجان ثبت شود."/>
  </head>
  <body>
    <article>
      <h1>جوش ایران به نام هفشجان باید ثبت شود /ملکه جوش ایران دختر یازده ساله هفشجانی است</h1>
      <h2>معاون وزیر تعاون، کار و رفاه اجتماعی؛</h2>
      <address>
        <time datetime="2019-11-12T21:58:00+00:00">12 Nov 2019, 21:58</time>
      </address>
      <p>معاون وزیر تعاون، کار و رفاه اجتماعی گفت: مهارت فنی ازجمله مهارت‌های سخت زن و مرد نمی‌شناسد و جوش ایران باید به نام شهر هفشجان ثبت شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.jahanbinnews.ir/"> جهانبین‌نیوز</a>، علی اوسط‌ هاشمی معاون وزیر تعاون، کار و رفاه اجتماعی  امروز در سفر خود به شهر هفشجان در استان چهارمحال و بختیاری ضمن بیان اینکه بهتر است هفشجان شهر مهارت نام نهاده شود، گفت: تکریم افرادی مانند دختر یازده ساله «ملکه‌جوش ایران» این پیام منعکس می‌شود که توسعه با همراهی  زنان و مردان محقق می‌شود و هیچ کشوری بدون حضور زنان توسعه نمی‌یابد.<br/><br/>وی با بیان اینکه یونسکو و سازمان جهانی مهارت می‌تواند با ملکه جوش ایران وارد تعامل شود، عنوان کرد: اگر دشمنان ایران به محاصره فکر می‌کنند، مردم ایران اراده آهنین دارند، مهارت فنی ازجمله مهارت‌های سخت زن و مرد نمی‌شناسد و جوش ایران باید به نام شهر هفشجان ثبت شود.<br/><br/>اوسط هاشمی با اشاره به اینکه پایه‌گذار مهارت ایران همین شرکت در المپیادها است که ایران بایستی در قامت ملی و جهانی هدف‌گذاری شود و هفشجان شهری است که مردمش کارآفرین هستند و وظیفه ما مسئولان است که زیرساخت این صنعت را فراهم کنیم.<br/><br/>معاون وزیر تعاون، کار و رفاه اجتماعی ادامه داد: استان‌های خوزستان و بوشهر در نزدیکی چهارمحال و بختیاری واقع هستند و میلیاردها تومان هزینه صرف جوش می‌کنند بنابراین نگاه به جوش در هفشجان است، که به کانون تربیتی جوش تبدیل شود.<br/><br/>وی با بیان اینکه هیچ مهارتی همانند جوش گستردگی فرصت شغلی را ندارد، تاکید کرد: ایران در نفت رتبه نخست و در گاز رتبه دوم جهان است پس باید جایگاه خود را در سطح نیاز جهانی بدست آورد.<br/><br/>اوسط هاشمی در پایان خاطر نشان کرد: باید جوشکاران هفشجانی با پیوست فرهنگی کار کنند تا ارزش کارشان را بیان شود تا از یک جانبه نگریستن به آن خارج شویم.<br/><br/>انتهای پیام/</p>
    </article>
  </body>
</html>