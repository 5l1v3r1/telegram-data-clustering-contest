<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639683/%D9%87%D9%86%D8%AF-%D8%A7%D8%B2-%D8%B4%D8%B1%DA%A9%D8%AA-%D9%87%D8%A7%DB%8C-%D9%86%D9%81%D8%AA%DB%8C-%D8%AE%D8%A7%D8%B1%D8%AC%DB%8C-%D8%A8%D8%B1%D8%A7%DB%8C-%D8%B3%D8%B1%D9%85%D8%A7%DB%8C%D9%87%E2%80%8C%DA%AF%D8%B0%D8%A7%D8%B1%DB%8C-%D8%AF%D8%B9%D9%88%D8%AA-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T21:35:00+00:00"/>
    <meta property="og:title" content="هند از شرکت های نفتی خارجی برای سرمایه‌گذاری دعوت می‌کند"/>
    <meta property="og:description" content="وزیر نفت هند گفت: از شرکت های بین‌المللی انرژی برای مشارکت در خصوصی‌سازی شرکت‌های دولتی هند دعوت خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/639683/%D9%87%D9%86%D8%AF-%D8%A7%D8%B2-%D8%B4%D8%B1%DA%A9%D8%AA-%D9%87%D8%A7%DB%8C-%D9%86%D9%81%D8%AA%DB%8C-%D8%AE%D8%A7%D8%B1%D8%AC%DB%8C-%D8%A8%D8%B1%D8%A7%DB%8C-%D8%B3%D8%B1%D9%85%D8%A7%DB%8C%D9%87%E2%80%8C%DA%AF%D8%B0%D8%A7%D8%B1%DB%8C-%D8%AF%D8%B9%D9%88%D8%AA-%D9%85%DB%8C%E2%80%8C%DA%A9%D9%86%D8%AF">هند از شرکت های نفتی خارجی برای سرمایه‌گذاری دعوت می‌کند</a>
      </h1>
      <h2>وزیر نفت هند گفت: از شرکت های بین‌المللی انرژی برای مشارکت در خصوصی‌سازی شرکت‌های دولتی هند دعوت خواهد شد.</h2>
      <address><time datetime="2019-11-12T21:35:00+00:00">12 Nov 2019, 21:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دارمندرا پرادهان، وزیر <b>نفت هند</b> گفت از <b>شرکت های بین‌المللی انرژی</b> برای مشارکت در خصوصی‌سازی شرکت‌های دولتی هند دعوت خواهد شد.</p>
      <p>پرادهان گفت نارندرا مودی، نخست‌وزیر هند اخیرا با مدیران ارشد شرکت‌های انرژی نظیر ایکسون موبیل، بی‌پی، رویال داچ شل، روس‌نفت اویل، ارامکوی عربستان و شرکت ملی نفت ابوظبی در هیوستون دیدار کرده است.</p>
      <p>این نخستین باری است که پرادهان از قصد دولت هند برای اوردن سرمایه شرکت‌های خارجی به شرکت‌های نفتی دولتی هند گفته است.</p>
      <p>دارمندرا پرادهان به خبرنگاران در کنفرانس انرژی در ابوظبی گفت: «ما از شرکت‌های نفتی دعوت می‌کنیم...آنها همگی به سوی بازار انرژی هند سرازیر شده‌اند.»</p>
      <p>وی در پاسخی به پرسشی مبنی بر اینکه اگر جواب مثبت بود، چه اقدامی می کنید گفت: «من خیلی مشتاق هستم.»</p>
      <p>وی در مورد واردات نفت از روسیه گفت: «ما برای تامین نیازهایمان از همه جای جهان، هرکسی که قیمت منطقی و معتبری به ما بدهد، استقبال می‌کنیم. روسیه یک شریک بسیار مهم برای ماست.»</p>
      <p>رئیس شرکت ایندین اویل روز دوشنبه گفت شرکتش در تلاش برای خرید نفت روسیه است.</p>
    </article>
  </body>
</html>