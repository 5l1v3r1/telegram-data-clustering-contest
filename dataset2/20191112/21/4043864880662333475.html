<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231788/"/>
    <meta property="og:site_name" content="Українська правда"/>
    <meta property="article:published_time" content="2019-11-12T21:46:52+00:00"/>
    <meta property="og:title" content="Світлана Кондзеля і Вікторія Ліснича: Стало відомо ім’я спільниці затриманої за шахрайство в Офісі Зеленського"/>
    <meta property="og:description" content="Іще однією затриманою Антикорупційним бюро за підозрою у шахрайстві виявилася ексзаступниця міністра культури Вікторія Ліснича."/>
  </head>
  <body>
    <article>
      <h1>Світлана Кондзеля і Вікторія Ліснича: Стало відомо ім’я спільниці затриманої за шахрайство в Офісі Зеленського</h1>
      <address>
        <time datetime="2019-11-12T21:46:52+00:00">12 Nov 2019, 21:46</time>
      </address>
      <p><a href="https://www.pravda.com.ua/news/2019/11/12/7231778/">Разом із Світланою Кондзелею</a> ще однією затриманою Антикорупційним бюро за підозрою у шахрайстві виявилася ексзаступниця міністра культури Вікторія Ліснича.</p>
      <p><b>Джерело:</b> співрозмовник "Української правди" в Офісі президента</p>
      <p><b>Деталі:</b> Ліснича обіймала посаду заступниці міністра культури Михайла Кулиняка з вересня 2010 по жовтень 2011 року.</p>
      <p>У січні 2012 року Кулиняк призначив її гендиректором заповідника "Києво-Печерська Лавра".</p>
      <p>У серпні 2012 року Ліснича стала однією з головних ньюзмейкерок країни. ЇЇ звинуватили у безпідставних масових звільненнях, <a href="https://tabloid.pravda.com.ua/scandal/5018ea917ca4a/">отриманні хабара</a>, махінаціях з документами і підтримці "сірих" фінансових схем.</p>
      <p>В інтерв’ю УП вона <a href="https://life.pravda.com.ua/culture/2012/08/6/109222/">спростувала всі звинувачення</a> на свою адресу.</p>
      <p>10 серпня Мінкульт <a href="https://www.pravda.com.ua/news/2012/08/10/6970576/">звільнив її з посади</a> у зв'язку із грубими порушеннями трудового законодавства й умов контракту між нею та міністерством.</p>
      <figure>
        <img src="https://img.pravda.com/images/doc/d/2/d2f2f7c-lis.jpg"/>
      </figure>
      <p><b>Що було раніше:</b> Співробітники НАБУ 12 листопада затримали за підозрою у шахрайстві директорку департаменту забезпечення доступу до публічної інформації в Офісі президента <a href="https://www.pravda.com.ua/news/2019/11/12/7231778/">Світлану Кондзелю</a>.</p>
      <p>Вона нібито вимагала 300 тисяч доларів за допомогу влаштуватися на керівну посаду до НАК "Нафтогаз України".</p>
      <p>Разом з тим, у НАБУ повідомили про затримання її спільниці – ексзаступниці міністра культури в 2011 році та інших учасників угруповання.</p>
      <p>
        <b>Читайте також: </b>
        <a href="https://life.pravda.com.ua/culture/2012/08/6/109222/">
          <b>
            <i>Заповідник. Що стоїть за скандалом у Лаврі?</i>
          </b>
        </a>
      </p>
      <p>
        <a href="https://life.pravda.com.ua/society/2012/08/7/109273/">
          <b>
            <i>Вікторія Ліснича: Мене люблять і бізнесмени, і музейники</i>
          </b>
        </a>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/13/7231826/"/>
        <a href="https://www.pravda.com.ua/news/2019/11/12/7231764/"/>
        <a href="https://www.pravda.com.ua/news/2019/11/12/7231746/"/>
      </related>
    </article>
  </body>
</html>