<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/sports/mornar-mpar-peristeri-65-73/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T21:24:01+00:00"/>
    <meta property="og:title" content="Μόρναρ Μπαρ – Περιστέρι 65-73"/>
    <meta property="og:description" content="Η ομάδα του Περιστερίου πέτυχε σημαντική εκτός έδρας νίκη"/>
  </head>
  <body>
    <article>
      <h1>Μόρναρ Μπαρ – Περιστέρι 65-73</h1>
      <h2>Η ομάδα του Περιστερίου πέτυχε σημαντική εκτός έδρας νίκη</h2>
      <address><time datetime="2019-11-12T21:24:01+00:00">12 Nov 2019, 21:24</time> by <a rel="author">ΤοΒΗΜΑ Team</a></address>
      <p>Ήταν από αυτά τα παιχνίδια που λες «δεν μπορεί να παίζει τόσο άσχημα». Κι όταν μια ομάδα, η οποία κατά βάση παίζει καλά, βγάζει τόσο κακό πρόσωπο, περιμένεις ότι θα τιμωρηθεί.</p>
      <p>Όταν η Μόρναρ πέρασε με 14 πόντους, έμοιαζε να… γέρνει το γήπεδο, αλλά την κατάλληλη στιγμή ο Χάτσερ «μίλησε» και το Περιστέρι νίκησε με 73-65.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Πλέον με 3-2 έχει θετικό πρόσημο κι είναι βέβαιο ότι ο Ηλίας Ζούρος κι η παρέα του θα ξεχάσουν γρήγορα τη βραδιά στο Μαυροβούνιο.</p>
      <p>Από μια άποψη το Περιστέρι είχε την τύχη στην κακή βραδιά του να βρει μια ομάδα περιορισμένων δυνατοτήτων, από την οποία κινδύνευσε σοβαρά να χάσει. Κι ενδεχομένως θα είχε ηττηθεί, αν ο Ουίλιαμ Χάτσερ δεν άλλαζε πρόσωπο.</p>
      <p>Από το τραγικό 2/11, έκανε στα τελευταία πέντε λεπτά 4/4 κι οδήγησε την ομάδα των δυτικών προαστίων στη νίκη, δίνοντας αξία στη γεμάτη εμφάνιση του Μόουζες, που τέλειωσε το ματς με νταμπλ νταμπλ (13 πόντοι, 11 ριμπάουντ). Συνολικά, πάντως, το Περιστέρι έκανε το χειρότερο φετινό του παιχνίδι.</p>
      <p>Οι αντίπαλοί του συνθέτουν ένα γερασμένο σύνολο, με παίκτες που έχουν εμπειρία, όχι όμως και στοιχεία ταχυδύναμης, που απαιτεί το σύγχρονο μπάσκετ.</p>
      <p>Ο Πούλεν έδειξε ότι ακόμα το έχει, αν και συνολικά ήταν πολύ άστοχος. Οι υπόλοιποι βολόδερναν, βρέθηκαν μάλλον ανέλπιστα να έχουν το πάνω χέρι, αλλά στο τέλος δεν βρήκαν λύσεις, ίσως και λόγω κούρασης.</p>
      <p>Τα δεκάλεπτα: 21-17, 40-33, 51-46, 65-73.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>