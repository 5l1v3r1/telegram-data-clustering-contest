<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/black-friday-deals-hardware-en-pc/"/>
    <meta property="og:site_name" content="Power Unlimited"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Black Friday-deals: Hardware en PC "/>
    <meta property="og:description" content="Black Friday 2019 komt eraan: dé dag om op zoek te gaan naar goede deals voor games en hardware. Op het gebied van hardware en PC-gamen valt er op Black Friday zoals gewoonlijk een hoop te halen. Denk aan 4K-televisies, PC-onderdelen als videokaarten en SSD’s, soundbars en headsets. In aanloop naar Black Friday op 29 november vind je hier de beste Black Friday hardware en PC-deals."/>
  </head>
  <body>
    <article>
      <h1>Black Friday-deals: Hardware en PC </h1>
      <address><time datetime="2019-11-12T00:00:00+00:00">12 Nov 2019</time> by <a rel="author">Redactie</a></address>
      <p>
        <b>Black Friday 2019 komt eraan: dé dag om op zoek te gaan naar goede deals voor games en hardware. Op het gebied van hardware en PC-gamen valt er op Black Friday zoals gewoonlijk een hoop te halen. Denk aan 4K-televisies, PC-onderdelen als videokaarten en SSD’s, soundbars en headsets. In aanloop naar Black Friday op 29 november vind je hier de beste Black Friday hardware en PC-deals.</b>
      </p>
      <h3>   <br/>Wat is Black Friday?</h3>
      <p>Black Friday is de dag na Thanksgiving, een zeer populaire Amerikaanse feestdag. Op Black Friday hebben Amerikanen over het algemeen vrij en spelen winkeliers hierop in door producten in de aanbieding te doen. De dag staat bekend als hét moment om aankopen te doen vanwege de gigantische kortingen en goede deals in alle productcategorieën. In de laatste paar jaren is Black Friday overgewaaid naar Nederland en kun je ook hier onder andere games en hardware voor zeer lage prijzen krijgen.</p>
      <p>Black Friday vindt plaats op vrijdag 29 november, maar sommige aanbiedingen gelden langer. Houdt daarom dit artikel in de gaten voor de laatste hardware en PC-deals.</p>
      <figure>
        <img src="https://cdn2.pu.nl/media/niels/custom-game-pc-be.jpg"/>
      </figure>
      <p>   </p>
      <h3>4K tv’s op Black Friday</h3>
      <p>Wie nog geen 4K-tv heeft staan kan met Black Friday z’n slag slaan. Het is algemeen bekend dat 4K-tv’s in prijs zakken en je al voor 350 euro in een hogere resolutie films kunt kijken en kunt gamen. Waarschijnlijk gaan de duurste tv’s, waaronder veel 4K OLED-televisies, in de aanbieding. In het onderstaande overzicht zetten we de beste deals voor 4K-tv’s op een rij, het liefst uitermate geschikt om op te gamen, zoals de populaire LG C9.</p>
      <figure>
        <img src="https://cdn2.pu.nl/media/niels/hkc-hkc-50f1-50-inch-4k-ultra-hd-led-smart-tv.jpg"/>
      </figure>
      <p>   </p>
      <h3>PC's en onderdelen op Black Friday</h3>
      <p>Voor gamers is Black Friday een uitstekend moment om een nieuwe videokaart aan te schaffen. Nvidia introduceerde dit jaar de RTX Super-serie, videokaarten die bijna een kwart sneller zijn dan de reguliere RTX-kaarten. De kans dat de Super-kaarten al in de aanbieding gaan is niet groot, maar waarschijnlijk wel dat de reguliere RTX-kaarten in prijs dalen. Gezien deze videokaarten uitstekend zijn om de laatste games mee te spelen en ray-tracing ondersteunen, is het de moeite waard om deze videokaarten in de gaten te houden.</p>
      <p>Daarnaast gaan ook SSD’s in de aanbieding, die überhaupt al in jaren in prijs dalen. Een goede 1TB-SSD kost momenteel zo’n 140 euro, en met Black Friday zakt die prijs ongetwijfeld nog verder. Evenals processoren, waarvan de vorige generatie Intel Core-processoren waarschijnlijk zeer interessant worden, naast de AMD Ryzen-processoren. Die laatste categorie is over het algemeen goedkoper dan Intels processoren.</p>
      <p>Verder gaan ook complete gaming PC's evenals gaming laptops in de aanbieding. Zoals gebruikelijk gaan de duurste gaming laptops in de aanbieding, dus loont het om bijvoorbeeld de MSI GS65 Stealth Thin of de Razer Blade 15 in de gaten te houden. Verwacht wordt dat vooral de RTX-uitvoeringen in prijs dalen.<br/>   </p>
      <h3>Accessoires en overige hardware op Black Friday</h3>
      <p>Verder houden we in het overzicht overige hardware bij, zoals tablets, soundbars en gaming accessoires. Denk aan gaming headsets, muizen, toetsenborden, gaming chairs en microfoons in alle prijscategorieën.</p>
      <figure>
        <img src="https://cdn2.pu.nl/media/niels/868506-834718-800.jpg"/>
      </figure>
      <p>  </p>
      <h3>PC-games op Black Friday</h3>
      <p>Door de versplintering van PC-platformen zijn er tal van digitale winkels om in de gaten te houden als het om PC-games gaan. Ten eerste is er Steam, die volgens geruchten een Black Friday Sale houdt van 26 november tot en met 3 december. Daarnaast kunnen we uitverkopen op de Epic Games Store, EA’s Origin, Uplay en GoG verwachten.</p>
      <p>Zoals gewoonlijk gaan zowel oude als nieuwe games in de aanbieding. Met name Steam staat erop bekend een hoop oudere games in de aanbieding te doen, zoals Portal 2, Mass Effect 2, Planet Coaster, The Elder Scrolls 5: Skyrim, GTA 5, The Witcher 3, Hollow Knight en nog tienduizenden andere titels. Uiteraard worden ook een hoop nieuwe games afgeprijsd, zoals Resident Evil 2, Sekiro: Shadows Die Twice, The Outer World, Call of Duty: Modern Warfare, Borderlands 3, Total War: Three Kingdoms en meer.</p>
      <figure>
        <img src="https://cdn2.pu.nl/media/niels/maxresdefault_(43).jpg"/>
      </figure>
      <p>   </p>
      <h3>De beste hardware en PC-deals op een rij</h3>
      <p>
        <i>Onderstaand overzicht wordt geüpdatet zodra er meer deals bekend zijn of komen te vervallen.</i>
      </p>
    </article>
  </body>
</html>