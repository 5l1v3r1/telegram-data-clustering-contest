<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698067/%D8%B3%D8%A7%D8%B2%D9%85%D8%A7%D9%86-%D9%81%D9%86%DB%8C-%D9%88-%D8%AD%D8%B1%D9%81%D9%87%E2%80%8C%D8%A7%DB%8C-%D8%A8%D8%AD%D8%B1%D8%A7%D9%86-%D8%AC%D8%AF%DB%8C-%D8%A8%DB%8C%DA%A9%D8%A7%D8%B1%DB%8C-%D8%AA%D8%A7-11-%D8%B3%D8%A7%D9%84-%D8%AF%DB%8C%DA%AF%D8%B1-47-%D8%AF%D8%B1%D8%B5%D8%AF-%D9%85%D8%B4%D8%A7%D8%BA%D9%84-%D8%A7%D8%B2-%D8%A8%D8%A7%D8%B2%D8%A7%D8%B1-%DA%A9%D8%A7%D8%B1-%D8%AD%D8%B0%D9%81-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="سازمان فنی و حرفه‌ای: بحران جدی بیکاری تا 11 سال دیگر/ 47 درصد مشاغل از بازار کار حذف می‌شود"/>
    <meta property="og:description" content="رئیس سازمان فنی و حرفه‌ای گفت: طبق گفته کارشناسان 47 درصد مشاغل در 11 سال آینده با ریزش روبه‌رو می‌شوند و به دنبال این مسئله بحران اشتغال و بیکاری در کشور ایجاد می‌شود."/>
  </head>
  <body>
    <article>
      <h1>سازمان فنی و حرفه‌ای: بحران جدی بیکاری تا 11 سال دیگر/ 47 درصد مشاغل از بازار کار حذف می‌شود</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036446_628.jpg"/>
      </figure>
      <p>رئیس سازمان فنی و حرفه‌ای گفت: طبق گفته کارشناسان 47 درصد مشاغل در 11 سال آینده با ریزش روبه‌رو می‌شوند و به دنبال این مسئله بحران اشتغال و بیکاری در کشور ایجاد می‌شود.</p>
      <p>به گزارش فارس، علی اوسط هاشمی عصر امروز در شورای مهارت چهارمحال و بختیاری با تأکید بر اینکه مهارت در جامعه باید منجر به ایجاد توانمندی شود، گفت: کسب مهارت در تمامی حوزه‌های مرتبط با زندگی یک ضرورت است، رویکردهای ما در کسب مهارت باید مورد بازنگری قرار گیرد.</p>
      <p>47 درصد مشاغل در 11 سال آینده از بین می‌رود</p>
      <p>رئیس سازمان فنی و حرفه‌ای با بیان اینکه آموزش‌های ما باید منطبق با نیازهای آینده باشد، افزود: طبق گفته کارشناسان 47 درصد مشاغل در 11 سال آینده با ریزش روبرو و به دنبال این مسئله بحران ایجاد اشتغال و بیکاری در کشور ایجاد می‌شود.</p>
      <p>وی با تأکید بر استفاده از ظرفیت آموزش و پرورش در کسب مهارت، عنوان داشت: در صدد هستیم با انعقاد تفاهم‌نامه با وزارت آموزش و پرورش اقدامی مؤثر انجام دهیم تا هیچ دانش‌آموزی بدون داشتن گواهی مهارت از مقطع متوسطه دوم فارغ‌التحصیل نشود؛ همچنین آمادگی داریم در دانشگاه‌های کشور مراکز مهارت‌آموزی را دایر کنیم.</p>
    </article>
  </body>
</html>