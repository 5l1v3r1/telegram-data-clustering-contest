<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/740032"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="PEA รับรางวัลเหรียญทองด้านสิ่งประดิษฐ์และนวัตกรรม"/>
    <meta property="og:description" content="PEA รับรางวัลเหรียญทองด้านสิ่งประดิษฐ์และนวัตกรรม สาขา Invention Industry จากประเทศเยอรมัน"/>
  </head>
  <body>
    <article>
      <h1>PEA รับรางวัลเหรียญทองด้านสิ่งประดิษฐ์และนวัตกรรม</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>
        <b>PEA รับรางวัลเหรียญทองด้านสิ่งประดิษฐ์และนวัตกรรม สาขา Invention Industry จากประเทศเยอรมัน</b>
      </p>
      <p><b>การไฟฟ้าส่วนภูมิภาค (PEA)</b> รับรางวัลเหรียญทอง ด้านสิ่งประดิษฐ์และนวัตกรรม สาขา Invention Industry ในการแข่งขันนวัตกรรม iENA 2019 เมื่อวันที่ 2 พฤศจิกายน 2562 ณ เมืองนูเรมเบิร์ก ประเทศเยอรมัน</p>
      <figure>
        <img src="https://www.dailynews.co.th/admin/upload/20191105/news_vSubsqJHrM085255_533.jpg?v=20191113041?v=3834"/>
      </figure>
      <p>ผลงานที่ได้รับรางวัล คือ เครื่องหมุนรีลสายไฟ (แบบเคลื่อนย้ายอิสระ) และขาตั้งรีลสาย (แบบไม่ต้องใช้คนควบคุม) Cable Reel Spinner (Moveable Type) with Automatic Cable Reel Supporter จากทีม กองก่อสร้างระบบไฟฟ้า 1 ฝ่ายก่อสร้างระบบไฟฟ้า สายงานก่อสร้างและบริหารโครงการ ได้แก่ <b>ว่าที่ร้อยตรีวีรภัทร ณ พัทลุง</b> ผู้ช่วยหัวหน้าแผนก <b>นายชัญญ์ญาญ์เอก ศรีธิโอวาท</b> วิศวกรระดับ 6 และนายศันสนะ สิงห์พงษ์ พนักงานช่างระดับ 5</p>
      <figure>
        <img src="https://www.dailynews.co.th/admin/upload/20191105/news_OQrgXDCeML085255_533.jpg?v=20191113041?v=1572"/>
      </figure>
      <figure>
        <img src="https://www.dailynews.co.th/admin/upload/20191105/news_GpuuNQxYAV085255_533.jpg?v=20191113041?v=1656"/>
      </figure>
      <p> <br/>ที่ผ่านมา <b>PEA </b>ใช้เครื่องมือสนับสนุนงานพาดสายไฟแบบเครื่องหมุนรีลสายไฟ ที่มีสมรรถนะและขอบเขตการทำงานจำกัดไม่สามารถเคลื่อนย้ายได้สะดวก และขาตั้งรีลสายที่มีโครงสร้างไม่แข็งแรง ไม่สามารถรับแรงดึงได้ ดังนั้น<b> PEA </b>จึงได้ประดิษฐ์<b> “เครื่องหมุนรีลสายไฟ (แบบเคลื่อนย้ายอิสระ) พร้อมขาตั้งรีลสาย (แบบไม่ต้องใช้คนควบคุม)”</b> เพื่อใช้สนับสนุนงานพาดสาย ที่มีขอบเขตการทำงานกว้างขวาง(อิสระ) ไม่ต้องเชื่อมต่อกับเครื่องมืออื่น โดยใช้เครื่องยนต์และเกียร์มาประกอบกับล้อที่มีฟันเฟืองขับหมุนรีลสายไฟ รวมถึงประดิษฐ์ <b>“ขาตั้งรีลสาย”</b> ที่ใช้งานร่วมกับเครื่องหมุนรีลสายไฟ เพื่อให้ตัวโครงสร้างมีความมั่นคงแข็งแรง สามารถรับแรงดึงได้และไม่ต้องใช้คนควบคุม เนื่องจากมีระบบเบรกและมีรอกกำหนดทิศทางติดตั้งอยู่</p>
      <figure>
        <img src="https://www.dailynews.co.th/admin/upload/20191105/news_YoyvFShQpg085256_533.jpg?v=20191113041?v=5625"/>
      </figure>
      <p> </p>
      <figure>
        <img src="https://www.dailynews.co.th/admin/upload/20191105/news_ENEflTFEcR085256_533.jpg?v=20191113041?v=2875"/>
      </figure>
      <p>ประโยชน์ ที่ได้รับจากสิ่งประดิษฐ์ในครั้งนี้ ทำให้ลดค่าใช้จ่ายในการดำเนินงาน เช่น ค่าแรงงาน ค่าเครื่องมือเครื่องจักรและยานพาหนะ ค่าวัสดุอุปกรณ์ ลดระยะเวลาในการปฏิบัติงาน มีความปลอดภัยในการทำงาน ช่วยลดความเสี่ยงที่อาจเกิดอุบัติเหตุและให้บริการผู้ใช้ไฟฟ้าได้รวดเร็วขึ้น<br/><br/> </p>
    </article>
  </body>
</html>