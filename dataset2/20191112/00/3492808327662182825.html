<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naturetoday.com/intl/nl/nature-reports/message/?msg=25635"/>
    <meta property="og:site_name" content="NatureToday"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Exotische aquariumplant opgeruimd uit Utrechts water"/>
    <meta property="og:description" content="In de Middelwetering vlakbij Leidsche Rijn is een exotische waterplant verwijderd. Het gaat om de zogenoemde Smalle theeplant. Deze plant staat op de exotenlijst van de Europese Unie. Tot op dit moment was niet bekend dat de plant in Nederland voorkomt. De plant bedreigt de biodiversiteit en is daarom weggehaald. De provincie roept op om geen aquariumplanten in open water te dumpen."/>
  </head>
  <body>
    <article>
      <h1>Exotische aquariumplant opgeruimd uit Utrechts water</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">Provincie Utrecht</a></address>
      <p>
        <b>12-NOV-2019 - In de Middelwetering vlakbij Leidsche Rijn is een exotische waterplant verwijderd. Het gaat om de zogenoemde Smalle theeplant. Deze plant staat op de exotenlijst van de Europese Unie. Tot op dit moment was niet bekend dat de plant in Nederland voorkomt. De plant bedreigt de biodiversiteit en is daarom weggehaald. De provincie roept op om geen aquariumplanten in open water te dumpen.</b>
      </p>
      <p>Invasieve soorten moeten zo snel mogelijk worden bestreden, omdat deze exotische planten inheemse soorten verdringen. Voor invasieve planten die op de Europese exotenlijst staan, geldt zelfs een uitroeiplicht. Invasieve soorten zorgen ook voor een lager zuurstofgehalte van het water en belemmeren de doorstroming.</p>
      <h3>Samenwerking</h3>
      <p>Deze exoot kon onder meer door een waarnemersnetwerk van vrijwilligers snel worden opgespoord en uiteindelijk verwijderd. De <a href="https://www.provincie-utrecht.nl/onderwerpen/alle-onderwerpen/natuurbescherming/">provincie Utrecht</a> heeft samen met gemeente Utrecht en het Hoogheemraadschap De Stichtse Rijnlanden (HDSR) werk gemaakt van deze snelle aanpak.</p>
      <figure>
        <img src="https://images.e-vision.nl/naturetoday/images/optimized/ec67d3ba-73e1-4ed1-ab98-d20fb43b64a2.jpg&amp;w=1280"/>
        <figcaption>Verwijdering van de Smalle theeplant<cite>Bron: Rick Huisinga</cite></figcaption>
      </figure>
      <h3>Oorsprong</h3>
      <p>De Smalle theeplant is een snelgroeiende waterplant uit de (sub)tropische moerassen van Latijns-Amerika. De plant mag binnen de Europese Unie niet verhandeld worden.</p>
      <p>Voor de bestrijding en beheersing van invasieve soorten in de provincie Utrecht is een <a href="https://www.provincie-utrecht.nl/vaste-onderdelen/zoeken/@342897/subsidie-bestrijding-beheersing-invasieve-exoten/">subsidieregeling</a> beschikbaar.</p>
      <p>Tekst: Marja Eestermans, <a href="https://www.provincie-utrecht.nl/">provincie Utrecht</a><br/>Foto's: Rick Huisinga (leadfoto: Smalle theeplant)</p>
      <related>
        <h4>Zie ook</h4>
        <a href="https://www.naturetoday.com/intl/nl/nature-reports/message/?msg=23267"/>
        <a href="https://www.naturetoday.com/intl/nl/nature-reports/message/?msg=14576"/>
        <a href="https://www.naturetoday.com/intl/nl/nature-reports/message/?msg=17341"/>
        <a href="https://www.naturetoday.com/intl/nl/nature-reports/message/?msg=17849"/>
      </related>
    </article>
  </body>
</html>