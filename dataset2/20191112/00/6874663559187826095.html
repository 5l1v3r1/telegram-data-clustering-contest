<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773567,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="אינסטגרם חיסלה אפליקציה שאיפשרה לרגל אחרי המשתמשים"/>
    <meta property="og:description" content="אפליקציית Like Patrol התגאתה ביכולת לרגל ולעקוב אחרי משתמשים ברשת החברתית, זאת מבלי שיידעו על כך. השירות שלה נמכר במסגרת מנוי ויועד למשתמשים במערכות יחסים"/>
  </head>
  <body>
    <article>
      <h1>אינסטגרם חיסלה אפליקציה שאיפשרה לרגל אחרי המשתמשים</h1>
      <h2>אפליקציית Like Patrol התגאתה ביכולת לרגל ולעקוב אחרי משתמשים ברשת החברתית, זאת מבלי שיידעו על כך. השירות שלה נמכר במסגרת מנוי ויועד למשתמשים במערכות יחסים</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">שירות כלכליסט</a></address>
      <p>אפל הסירה אפליקציה בשם Like Patrol בסוף השבוע האחרון מחנות האפליקציות שלה לאחר שבסוף אוקטובר מסרה אינסטגרם מכתב הפסקת פעילות לצמיתות למפתחיה. לפי הדיווח של אתר CNET, באוקטובר, ביטלה אינסטגרם את לשונית ה "עוקבים" מאחר ושיתפה מידע אודות פעילות של החברים ואנשים אחריהם משתמשי אינסטגרם עוקבים ברשת החברתית.</p>
      <p>היקף המידע ששותף בלשונית היה כנראה מעבר לסביר וכלל יותר מדי ממנו, עד כדי כך, שלפי אינסטגרם, המשתמשים הופתעו מהפירוט שניתן היה למצוא שם. ואולם מתברר שאפליקציות כגון לייק פטרול ניסתה לשחזר את הרעיון ובצורה אף יותר אגרסיבית.</p>
      <figure>
        <img src="https://images1.calcalist.co.il/PicServer3/2019/04/11/898794/18_l.jpg"/>
        <figcaption>לייק פטרול סיפקה שירות ריגול בתשלום למשתמשים באינסטגרם <br/>צילום: שאטרסטוק</figcaption>
      </figure>
      <p>מפתחיה של האפליקציה תיארו אותה כלשונית העוקבים "על סטרואידים". אך באינסטגרם החליטו למנוע מאחרים לשחזר את היכולות האלה. לייק פטרול הלכה כמה צעדים נוספים מעבר ללשונית "עוקבים" המקורית ובכמה דרכים מאוד מפחידות. למשל פיצ'רים שיכולים לתת למשתמשים אפשרות לעקוב אחר התנהלותו של משתמש אינסטגרם ללא ידיעתו.</p>
      <p>האפליקציה גם ידעה לשלוח למנויה נתונים כמו: האם מישהו שאחריו אתם עוקבים עשה לייק, הוסיף הערה לפוסט של גבר או של אישה, ויוצר האפליקציה אף טען כי "יש לו אלגוריתם המזהה האם פוסט מסוים הוא של משתמש מושך או לא."</p>
      <p>בנוסף דווח שהאפליקציה ידעה לאתר משתמשי אינסטגרם על ידי חיפוש יסודי במידע שמופיע בפרופילים שלהם. פעולה זו מפרה את המדיניות של אינסטגרם - כך לפי דובר של פייסבוק. אפל מסרה שהיא הסירה את האפליקציה בעקבות הפרה של הנחיות החברה, אך לא הוסיפה מעבר לכך.</p>
    </article>
  </body>
</html>