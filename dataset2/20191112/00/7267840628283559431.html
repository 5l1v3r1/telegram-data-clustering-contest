<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/articles/a12737-harkovskie-gvardejcy-rasskazali-molodezhi-chto-delat-kogda-ne-hochesh-tratit-15-goda-na-srochku"/>
    <meta property="og:site_name" content="Главное™"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Харьковские гвардейцы рассказали молодежи, что делать, когда не хочешь тратить 1,5 года на &quot;срочку&quot;"/>
    <meta property="og:description" content="Сила та боєздатність будь-якої держави визначається, в першу чергу рівнем готовності військових формувань до виконання завдань за призначенням. На військові підрозділи покладаються обов’язки із захисту територіальної цілісності та недоторканості кр..."/>
  </head>
  <body>
    <article>
      <h1>Харьковские гвардейцы рассказали молодежи, что делать, когда не хочешь тратить 1,5 года на "срочку"</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://glavnoe.ua/authors/a1539/p1/" target="_blank">АТОграф</a></address>
      <p>Сила та боєздатність будь-якої держави визначається, в першу чергу рівнем готовності військових формувань до виконання завдань за призначенням. На військові підрозділи покладаються обов’язки із захисту територіальної цілісності та недоторканості країни. Аби підтримувати високий рівень українських сил оборони створено окремий вид військового обов’язку – служба у резерві Національної гвардії України.</p>
      <p>Про її особливість, переваги та важливість в українських реаліях розповідають цивільній молоді у Харкові. З цією метою офіцери-рекрутери проводять ознайомчі бесіди зі школярами старших класів та студентами коледжів та вишів. На зустрічах розповідають загальні відомості про завдання Національної гвардії України, види військової служби та її важливість.</p>
      <p>«На військову службу у військовому резерві може добровільно прийти будь-яка особа, яка навіть не проходила строкову військову службу. До того ж строкову службу відтепер у НГУ можна замінити службою у резерві», – розповідає молодший лейтенант Віталій Салатов.</p>
      <p>Військовий резерв – досить новий вид служби. Резервістів гвардії відрізняє добровільність підписання контракту та бажання прийти на допомогу державі, коли вона буде цього потребувати. Крім того служба в резерві – це можливість одночасно будувати цивільну та військову кар’єру.</p>
      <p>Гвардійці говорять, що резервіст може обрати в якій частині проходити службу у військовому резерві, а це ще одна з переваг, яка може привернути увагу майбутніх захисників.</p>
      <blockquote>«Я планую підписати контракт у резерві 5 Слобожанської бригади, тому що мешкаю у Харкові і на випадок зборів я тут і залишуся. Я знаю, що під час воєнного часу або мобілізації саме тут проходитиму службу», – зазначає майбутній резервіст Максим Левченко.</blockquote>
      <p>В умовах контракту у резерві НГУ враховано, що людина може одночасно успішно будувати цивільну кар’єру і виконати військовий обов’язок. Практичний досвід показує, що такий варіант служби обирає молодь, яка хоче використовувати свій час раціонально. До того ж, у такому випадку за резервістом залишається цивільне місце роботи із збереженням заробітної платні під час проходження зборів, вони отримують грошове забезпечення, оплату за проїзд до військової частини та в зворотному напрямку.</p>
      <p>Взаємовигідність умов контракту обумовлює попит на службу у резерві.</p>
      <p>Нагадаймо, що до початку служби у військовому резерві всі кандидати проходять якісний професійно-психологічний відбір, перевірку рівня фізичної підготовки та ретельну перевірку стану здоров’я.</p>
      <figure>
        <img src="https://img.glavnoe.ua/Image2018/2019/11/12/0.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/1.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/2.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/4.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/5.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/6.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/7.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/8.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/10.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/11.jpg"/>
      </figure>
      <figure>
        <img src="https://img.glavnoe.ua/Image2018/2019/11/12/12.jpg"/>
      </figure>
      <p>Діана Краснікова</p>
      <p>Влад Коструб</p>
    </article>
  </body>
</html>