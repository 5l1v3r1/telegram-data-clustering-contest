<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/afaceri-de-la-zero-diana-si-dan-goanta-au-transformat-cu-60-000-euro-o-casa-veche-din-bucuresti-intr-un-spatiu-pentru-evenimente-si-co-working-18574123"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Afaceri de la zero. Diana şi Dan Goanţă au transformat cu 60.000 euro o casă veche din Bucureşti într-un spaţiu pentru evenimente şi co-working"/>
    <meta property="og:description" content="„Lucrativ este o casă de meserii libere, o casă negustorească veche, de 101 ani, din Bucureşti, pe care am renovat-o.“"/>
  </head>
  <body>
    <article>
      <h1>Afaceri de la zero. Diana şi Dan Goanţă au transformat cu 60.000 euro o casă veche din Bucureşti într-un spaţiu pentru evenimente şi co-working</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/florentina-nitu" target="_blank">Florentina Niţu</a></address>
      <h3>Afaceri de la zero. Diana şi Dan Goanţă au transformat cu 60.000 euro o casă veche din Bucureşti într-un spaţiu pentru evenimente şi co-working</h3>
      <p>„Lucrativ este o casă de meserii libere, o casă negustorească veche, de 101 ani, din Bucureşti, pe care am renovat-o.“</p>
      <p>„Lucrativ este o casă de meserii libere, o casă negustorească veche, de 101 ani, din Bucureşti, pe care am renovat-o.“</p>
      <p>Diana şi Dan Goanţă sunt freelanceri, iar găsirea unui spaţiu pentru a-şi desfăşura activitatea a fost o mare pro­vo­care pentru ei, Diana lu­crând doi ani de acasă, iar Dan prin diferite spa­ţii de birouri. Aşa le-a venit ideea să ame­najeze un loc al lor, pe care să-l împărtă­şească şi cu alţi angajaţi moderni, cu program de lucru flexibil.</p>
      <p>Au luat Bucureştiul la pas, iar pe bulevardul Pache Protopopescu au găsit o casă veche, pe care au renovat-o şi care găz­duieşte în prezent evenimente precum confe­rinţe, workshopuri, lansări de produse sau întâl­niri interne ale unor companii.</p>
      <p>„Lucrativ este o casă de meserii libere, o casă negustorească veche, de 101 ani, din Bucureşti, pe care am renovat-o şi acum o închiriem pentru evenimente de tot felul, în principiu de business, dar o folosim şi ca spaţiu de co-working. (…) Amenajarea spaţiului ne-a costat 60.000 de euro“, poves­teşte Diana Goanţă, fondatoare a Lucrativ.</p>
      <p>Denumirea „Lucrativ“ a fost aleasă sugestiv, pentru a duce cu gândul la spaţiul de muncă, la birou, dar şi la faptul că în acel spaţiu poţi începe un business profitabil şi, totodată, poţi să organizezi evenimente pentru businessul tău acolo.</p>
      <p>„Ideea unui astfel de spaţiu ne-a venit de câţiva ani. Noi ne plimbăm mult prin Bucureşti şi ne gândeam ce frumos ar fi să găsim o casă pe care să o folosim pentru ce ne dorim. Îi cunoşteam indirect pe proprie­tari, ei închiriau casa, pentru că anterior a fost un internet cafe acolo, şi astfel am preluat spa­ţiul şi apoi l-am amenajat. Am co­la­borat cu o firmă de design interior şi am încercat să păstrăm foarte multe elemente originale ale casei, precum ferestrele, glas­vandu­rile, o sobă, detaliile de pe pereţi şi de pe tavan“, a mai spus Diana Goanţă.</p>
      <p>Renovarea casei, aflată în preaj­ma Foişorului de Foc, pe bu­levar­dul Pache Proto­popes­cu, s-a terminat în luna iulie şi a găzduit primul om şi primul eveniment începând din luna august.</p>
      <p>„Momentan avem doar un freelan­cer, un arhitect, dar avem foarte multe eve­nimente.“</p>
      <p>Antreprenoarea spune că în ultima vreme, cel puţin în Capitală, au apărut foarte multe spaţii de co-working, iar piaţa este în dezvoltare, pentru că schimbările de pe piaţa muncii impun acest lucru. Spre exemplu, din ce în ce mai multe persoane au un program de lucru flexibil, fie că sunt freelanceri sau antre­pre­nori ori angajaţii din com­panii, care pot lucra o zi sau două pe săptămână de acasă.</p>
      <p>„Ne dorim să creăm o comunitate care să lucreze de la noi şi să îşi organizeze eveni­men­tele aici. Ne dorim să fie un spa­ţiu de muncă şi de distracţie. Casa are 120 mp, iar acum avem evenimente de tipul conferinţe, workshopuri, prezentări, lan­sări de pro­du­se sau întâlniri interne ale unor companii.“</p>
      <p>Preţul practicat pentru în­chi­rierea spaţiu­lui variază în func­ţie de numărul de ore, nu­mă­rul de persoane, tipul de servicii de cate­ring, mărimea spa­ţiului închiriat sau mo­men­tul zilei în care a fost închiriat. „O oră poa­te costa 60 de euro, 70 de euro sau 100 de euro.“</p>
      <p>În zona de co-working, un abo­na­ment care include o zi de lucru pe săptămână din spaţiul Lucrativ costă 55 de euro, iar un program part-time zilnic implică un cost lunar de 100 de euro, potrivit informaţiilor afişate pe site-ul Lucrativ.</p>
      <p>Potrivit antreprenoarei, evenimentele de business sunt organizate, în general, în timpul săptămânii, iar workshopurile în weekend. Ea spune că, deşi se ocupă de marketing online, până acum nu a făcut deloc promo­va­re spaţiului, iar clienţii au venit prin reco­mandări, pentru că vestea despre ei s-a dus mai departe din gură în gură.</p>
      <p>Pentru persoanele care au un program flexibil, închirierea spaţiului este flexibilă. Practic, o persoană poate alege un abo­na­ment de o zi, de două zile sau de jumătate de săptămână, adică vine în casă doar o parte din zi. De altfel, accesul e pe bază de cod indi­vi­dual şi poate intra în spaţiu la orice oră, în funcţie productivitatea sa. Spaţiul are 12 locuri de co-working.</p>
      <p>„În viitor văd casa plină de oameni şi fo­lo­sită în foarte multe moduri. Cred că vor veni în ea oamenii care au joburi în marke­ting, IT, arhitectură sau diferite alte arii. Casa e copilul nostru şi vrem să-l creştem până ajunge la un maxim. Iubim Bucureştiul şi văd mulţi antreprenori care investesc în el. Este un oraş pe care îl iubeşti şi îl urăşti în acelaşi timp, nu poţi doar să îl iubeşti sau doar să îl urăşti. Este foarte special, are o energie foarte bună.“</p>
      <p> </p>
      <p>
        <b>ZF şi Banca Transilvania au lansat proiectul Afaceri de la zero, o platformă dedicată micilor antreprenori, firmelor care au creat peste 1,7 milioane de locuri de muncă. </b>
      </p>
      <p>
        <b>♦ </b>
        <b>Fiecare afacere de la zero este o poveste despre ambiţie, curaj şi determinare. Poveştile micilor antreprenori vor fi publicate în ZF şi pe platforma <a href="http://zf.ro/afaceri-de-la-zero">zf.ro/afaceri-de-la-zero</a>.</b>
      </p>
      <p>
        <b>♦ </b>
        <b>În România sunt peste 500.000 de microîntreprinderi şi firme mici, unde lucrează 1,7 milioane de salariaţi, companii cu afaceri anuale de 70-80 mld. euro.</b>
      </p>
      <p> </p>
      <p> </p>
    </article>
  </body>
</html>