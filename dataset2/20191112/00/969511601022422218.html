<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/emag-mizeaza-pe-vanzari-de-500-mil-lei-de-black-friday-2019-oferta-include-si-un-ferrari-de-263-000-de-euro-18571446"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="eMAG mizează pe vânzări de 500 mil. lei de Black Friday 2019. Oferta include şi un Ferrari de 263.000 de euro"/>
    <meta property="og:description" content="eMAG, liderul pieţei locale de retail online, mizează pe vânzări de 500 mil. lei cu ocazia evenimentului de shopping Black Friday, în creştere faţă de 460 mil. lei în anul precedent, a declarat Iulian Stanciu, CEO al grupului în cadrul unei conferinţe de presă."/>
  </head>
  <body>
    <article>
      <h1>eMAG mizează pe vânzări de 500 mil. lei de Black Friday 2019. Oferta include şi un Ferrari de 263.000 de euro</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/adrian-seceleanu" target="_blank">Adrian Seceleanu</a></address>
      <h3>eMAG mizează pe vânzări de 500 mil. lei de Black Friday 2019. Oferta include şi un Ferrari de 263.000 de euro</h3>
      <p>eMAG, liderul pieţei locale de retail online, mizează pe vânzări de 500 mil. lei cu ocazia evenimentului de shopping Black Friday, în creştere faţă de 460 mil. lei în anul precedent, a declarat Iulian Stanciu, CEO al grupului în cadrul unei conferinţe de presă.</p>
      <p>Reducerile aplicate celor 3,5 milioane de produse aflate la ofertă se ridică la 270 mil. lei. eMAG a realizat şi o investiţie de 3 mil. euro în servere, servicii de hosting, cloud şi dezvoltare.</p>
      <p>Printre produsele care vor fi aflate la ofertă la eMAG se numără: 70.000 de televizoare, 120.000 de smartphone-uri, 22.000 de laptop-uri, 21.000 de frigidere, 15.000 maşini de spălat şi 200.000 de electrocasnice mici.</p>
      <p>Cel mai scump produs aflat la ofertă este un autoturism Ferrari GTC4Russo redus de la 308.000 de euro la 263.000 de euro.</p>
    </article>
  </body>
</html>