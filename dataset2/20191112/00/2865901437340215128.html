<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/tako-igraju-sampioni-odbrana-titule-u-svetskoj-ligi-pocela-sa-12-komada-sledeci-su-hrvati/342324"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Tako igraju šampioni: Odbrana titule u Svetskoj ligi počela sa 12 komada, sledeći su Hrvati"/>
    <meta property="og:description" content="Srbija silovita u Hagu protiv Holandije"/>
  </head>
  <body>
    <article>
      <h1>Tako igraju šampioni: Odbrana titule u Svetskoj ligi počela sa 12 komada, sledeći su Hrvati</h1>
      <h2>Srbija silovita u Hagu protiv Holandije</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>
        <b>Počelo je kako smo i očekivali. Srbija je bez problema zaveslala ka novom zlatu. Ono osvojno na begradskom Tašmajdanu protiv Hrvatske po letnjem pljusku je svima u svežem sećanju, a prvi korak ka još jednom u Svetskoj ligi Delfini su napravili u Hagu, pošto su u prvom kolu nadvisili Holandiju – 12:7.</b>
      </p>
      <p>Sve je bilo rešeno još u prvom poluvremenu, pošto su izabranici Dejana Savića dali čak deset golova za dve četvrtine i jedina je dilema bila s kojom će razlikom dobiti susret.</p>
      <p>Koliko je bitan trijumf u Grupi C Svetske lige svedoči promena sistema takmičenja. Naime, od ove godine se igra jednokružno, što znači da prostor za kiks praktično ne postoji i svaki bod, pa i gol-razlika su bitni. Naročito što nam društvo u grupi pravi aktuelni vicešampion Svetske lige, Hrvatska. Barakude ćemo ugostiti 29. decembra i taj meč mogao bi da bude presudan, jer tim <b>Ivice Tucka</b> domaćin Holandiji u februaru.</p>
      <p>Podsetimo, Srbija je – <i>nekad sa Crnom Gorom u vreme državne zajednice</i> – najuspešnija selekcija u istoriji Svetske lige. Ima deset zlatnih i jednu bronzanu medalju u 18 izdanja ovog takmičenja.</p>
      <p>Idemo po još jednu.</p>
      <p>U ostalim mečevima prve grupe svi favoriti su opravdali taj status: Crnogorci su tikli Ukrajinu 23:3, Mađarska savladala Rusiju 14:6, dok su svetski prvaci Italijani trijumfovali u Grčkoj (9:6).</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/WQ68rnlnpx0" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>MN Press</i></p>
    </article>
  </body>
</html>