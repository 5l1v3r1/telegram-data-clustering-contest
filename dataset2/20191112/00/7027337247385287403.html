<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697967/%D8%A8%D8%A7%D8%B2%D8%AF%D8%A7%D8%B4%D8%AA-3-%D9%85%D8%AF%DB%8C%D8%B1-%D8%B3%D8%A7%D8%A8%D9%82-%D9%88%D8%B2%D8%A7%D8%B1%D8%AA-%D8%A8%D9%87%D8%AF%D8%A7%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="بازداشت 3 مدیر سابق وزارت بهداشت"/>
    <meta property="og:description" content="۳ مدیر وزارت بهداشت به دلیل تخلفات انجام شده در شرکت‌های آوای سلامت و پالایشگاه نفت اصفهان بازداشت شدند."/>
  </head>
  <body>
    <article>
      <h1>بازداشت 3 مدیر سابق وزارت بهداشت</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>۳ مدیر وزارت بهداشت به دلیل تخلفات انجام شده در شرکت‌های آوای سلامت و پالایشگاه نفت اصفهان بازداشت شدند.</p>
      <figure>
        <img src="https://cdn.asriran.com/files/fa/news/1398/8/21/1036255_775.jpg"/>
      </figure>
      <p>به گزارش خبرنگار سلامت خبرگزاری فارس، ۳ تن از مدیران وزارت بهداشت به دلیل تخلفات پرونده‌های شرکت‌های آوای سلامت و سهامداری پالایشگاه نفت اصفهان توسط دستگاه‌های امنیتی بازداشت شدند.<br/><br/>این افراد از مدیران سابق وزارت بهداشت بوده‌اند که پس از نشستن سعید نمکی برکرسی وزارت بهداشت برکنار شده بودند.<br/><br/>شرکت آوای پردیس سلامت که در سال ۹۳ و در دوران وزارت قاضی زاده هاشمی تشکیل شد، سهامی خاص بود که از چند شخصیت حقیقی و حقوقی تشکیل شده بود و حدود ۵۰ دانشگاه علوم پزشکی کشور نیز در این شرکت به عنوان سهام دار معرفی شده بودند.   در خصوص پالایشگاه نفت اصفهان نیز باید گفت که این پرونده از جنجالی‌ترین پرونده‌هایی بود که در دوران وزارت قاضی‌زاده هاشمی برای نخستین بار توسط خبرگزاری فارس منتشر شد که پس از رسانه‌ای شدن این پرونده فشار و هجمه سنگینی از سوی وزیر وقت بهداشت و دولت تدبیر و امید به خبرگزاری فارس وارد شد.</p>
    </article>
  </body>
</html>