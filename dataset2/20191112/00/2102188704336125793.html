<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653596/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T00:47:00+00:00"/>
    <meta property="og:title" content="Гонтарєва назвала &quot;терором&quot; затримання її колишнього заступника"/>
    <meta property="og:description" content="Екс-голова Національного банку Валерія Гонтарєва каже, що затримання НАБУ голови правління Райффайзен Банку Олександра Писарука  є посиленням терору з боку влади."/>
  </head>
  <body>
    <article>
      <h1>Гонтарєва назвала "терором" затримання її колишнього заступника</h1>
      <address>
        <time datetime="2019-11-12T00:47:00+00:00">12 Nov 2019, 00:47</time>
      </address>
      <p>Екс-голова Національного банку Валерія Гонтарєва каже, що <a href="https://www.epravda.com.ua/news/2019/11/11/653593/">затримання НАБУ</a> голови правління Райффайзен Банку Олександра Писарука  є посиленням терору з боку влади.</p>
      <p>Про це вона сказала в коментарі <a href="https://nv.ua/ukr/biz/finance/zatrimannya-golovi-rayffayzen-banku-aval-reakciya-gontarevoji-novini-ukrajini-50052931.html">НВ Бізнес</a>.</p>
      <p>"Ні з МВФ, ні з Райффайзеном ж (не пов’язано. — ред). Він тільки вийшов на роботу туди. Терор міцнішає", — сказала вона.</p>
      <p>За словами Гонтаревої, під час роботи в Нацбанку Писарук відповідав за банківський нагляд.</p>
      <p>"Ми з ним і розчищали всі ці авгієві стайні", — зазначила екс-голова НБУ.</p>
      <p>
        <i>Нагадаємо, 11 листопад увечері <a href="https://www.epravda.com.ua/news/2019/11/11/653593/">НАБУ затримало</a> </i>
        <i>екс-заступника голови Національного банку Олександра Писарука. Причина </i>
        <i>— можливі зловживання у справі щодо збанкрутілого банку Олега Бахматюка.  </i>
      </p>
      <p>
        <i>Олександр Писарук в 2014-2015 роках працював першим заступником глави Національного банку і відповідав за банківський нагляд. Тоді НБУ очолювала Валерія Гонтарєва. </i>
      </p>
      <figure>
        <img src="https://eimg.pravda.com/images/doc/b/f/bf98b8b-gontareva-pysaruk.jpg"/>
        <figcaption>Олександр Писарук (крайній зправа)<br/>фото НБУ</figcaption>
      </figure>
      <p>
        <i>У жовтні 2014 року Нацбанку виділив ВіЕйБі Банку, який належить власнику аграрного холдингу "Укрлендфармінг" Олега Бахматюка, стабілізаційний кредит на суму 1,2 млрд грн. В листопаді 2014 року Нацбанк визнав банк неплатоспроможним і ввів тимчасову адміністрацію.</i>
      </p>
      <p>
        <i>Справу Бахматюка НАБУ почало розслідувати в жовтні 2016 року. Детективів зацікавив факт виділення Нацбанком у жовтні 2014 року 1,2 млрд грн ПАТ "ВіЕйБі банк" як стабілізаційного кредиту для фінансового оздоровлення банку.</i>
      </p>
      <p>
        <i>Слідчі бюро вийшли на фінішну пряму, але генпрокурор Юрій Луценко вирішив <a href="https://www.epravda.com.ua/news/2019/04/3/646663/">віддати справу в поліцію</a>. Сто томів кримінальної справи щодо зловживань у "ВіЕйБі банку" зберігалися поліцією у підвалі стороннього підприємства і <a href="https://www.epravda.com.ua/news/2019/04/3/646674/">були затоплені</a>.</i>
      </p>
      <p>
        <b>
          <i>Знати більше: <a href="https://www.epravda.com.ua/publications/2019/04/3/646559/?fbclid=IwAR1ErZCtffMiiE0VTwDq77YTuOJi2X1Ch0Kja_n8zvxQBZm2P2GLigfpJMQ">Як одним підписом зруйнувати справу проти Бахматюка на 1,2 мільярда</a></i>
        </b>
      </p>
    </article>
  </body>
</html>