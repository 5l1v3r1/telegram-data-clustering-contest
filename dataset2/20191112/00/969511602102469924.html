<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/primaria-capitalei-vrea-sa-refaca-parcul-unirii-cu-8-5-milioane-de-lei-18571197"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Primăria Capitalei vrea să refacă Parcul Unirii cu 8,5 milioane de lei"/>
    <meta property="og:description" content="Primăria Capitalei vrea să investească 8,5 milioane de lei (aproximativ 1,8 milioane de euro) pentru lucrări de amenajare peisagistică a Parcului Unirii din centrul Bucureştiului, potrivit unui proiect aflat pe ordinea de zi a şedinţei Consiliului General al Municipiului Bucureşti de joi."/>
  </head>
  <body>
    <article>
      <h1>Primăria Capitalei vrea să refacă Parcul Unirii cu 8,5 milioane de lei</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/nicolae-oprea" target="_blank">Nicolae Oprea</a></address>
      <h3>Primăria Capitalei vrea să refacă Parcul Unirii cu 8,5 milioane de lei</h3>
      <p>Primăria Capitalei vrea să investească 8,5 milioane de lei (aproximativ 1,8 milioane de euro) pentru lucrări de amenajare peisagistică a Parcului Unirii din centrul Bucureştiului, potrivit unui proiect aflat pe ordinea de zi a şedinţei Consiliului General al Municipiului Bucureşti de joi.</p>
      <p>„Parcul Unirii este un parc cu mare potenţial al agrementului urban, în prezent acesta reprezentând supradimensionarea unui scuar urban de cartier, un spaţiu verde fără funcţiune publică importantă, în afara băncilor stradale, ca parte a mobilierului urban, neexistând piese sau obiective care să atragă publicul în acest sit”, se arată în referatul de specialitate al proiectului aflat pe ordinea de zi a şedinţei CGMB de joi.</p>
      <p>Proiectul prevede aprobarea indicatorilor tehnico-economici pentru lucrările de amenajare peisagistică a Parcului Unirii, în valoare de 8,5 milioane de lei, pe o perioadă de 8 luni, şi sunt necesare următoarele lucrări:</p>
      <p>- curăţarea terenului de resturi vegetale improprii;<br/>- curăţarea şi eliminarea arborilor uscaţi din sit;<br/>- eliminarea arborilor existenţi deasupra planşeului Dâmboviţa;<br/>- umpluturi cu pământ vegetal în strat de 15 cm;<br/>- nivelarea terenului;<br/>- instalare sistem de irigaţii automatizat la nivelul întregului parc public;<br/>- înlocuirea sistemului de iluminat public prin insalarea unui sistem nou de iluminat în care vor fi: stâlpi de iluminat cu înălţimea de 12 metri;<br/>- refacerea axelor pietonale existente prin lăţirea acestora şi refacerea sistemului de borduri al aleilor;<br/>- construcţia unui nou ax pietonal cu trasare de la est la vest şi conectarea ascensorului public din parc cu traficul pietonal spre zona de sud-vest a sitului;<br/>- înlocuirea coşurilor de gunoi cu coşuri noi de tip ECO.</p>
    </article>
  </body>
</html>