<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/app-store-lapp-per-stalkerare-follower-instagram-e-stata-rimossa.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="App Store: l'app per stalkerare i follower su Instagram è stata rimossa"/>
    <meta property="og:description" content="Apple ha finalmente rimosso dall'App Store l'applicazione pensata per lo stalking dei follower su Instagram: ecco cosa è accaduto.. Nelle ultime settimana un'app in questione è stata al centro del..."/>
  </head>
  <body>
    <article>
      <h1>App Store: l'app per stalkerare i follower su Instagram è stata rimossa</h1>
      <h2>Apple ha finalmente rimosso dall'App Store l'applicazione pensata per lo stalking dei follower su Instagram: ecco cosa è accaduto.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle ultime settimana un'app in questione è stata al centro dell'attenzione sull'<b>App Store</b> di Apple e sui dispositivi iOS più in generale: Like Patrol. Permetteva, venendo al cuore della questione, di <b>stalkerare i follower</b> su <b>Instagram</b>. <br/>Violando apertamente le politiche contro la raccolta e l'utilizzo dei dati personali degli utenti, Like Patrol permetteva di stalkerare determinati follower su <a href="https://multiplayer.it/notizie/instagram-suicidio-autolesionismo-nuove-restrizioni-tenere-utenti-al-sicuro.html">Instagram</a>, a richiesta dei propri clienti paganti. Bastava una sottoscrizione, e l'app forniva una minuziosa descrizione in tempo reale di tutte le operazioni dei follower in questione: attività, like, scambio di messaggi, invio di conversazioni e molto altro ancora all'interno di Instagram. Lo scorso ottobre 2019 Instagram ha contattato direttamente gli <b>sviluppatori di Like Patrol</b>, intimando di cessare ogni forma di attività; negli ultimi giorni Apple ha deciso di porre un punto fermo alla questione, <b>rimuovendo l'app</b> dall'App Store. <br/>La motivazione fornita da <b>Apple</b> è chiaramente quella che potreste immaginare: "violazione delle linee guida standard per la presenza su App Store". Il founder di Like Patrol, comunque, non si arrende: ha dichiarato a CNET che la compagnia combatterà per tornare disponibile su dispositivi iOS. Pare che nello scorso anno ben 300 persone abbiano pagato a Like Patrol la quota d'iscrizione annuale di 80 dollari, pur di stalkerare alcuni follower su Instagram.</p>
      <figure>
        <img src="https://multiplayer.net-cdn.it/thumbs/images/2019/11/12/instagram-stalkerare-follower-like-patrol-1_jpg_1400x0_q85.jpg"/>
      </figure>
      <ul>
        <li>
          <a href="https://www.cnet.com/news/apple-removes-instagram-stalking-app-from-app-store/">Fonte</a>
        </li>
      </ul>
    </article>
  </body>
</html>