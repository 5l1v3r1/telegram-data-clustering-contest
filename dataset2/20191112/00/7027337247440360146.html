<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698086/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D8%A7%DB%8C%D8%AF-%D8%A8%D9%87-%D8%B9%D9%88%D8%A7%D9%85%D9%84-%D8%A8%D8%A7%D9%86%DA%A9-%DA%AF%D8%B1%D8%AF%D8%B4%DA%AF%D8%B1%DB%8C-%D8%AE%D8%AF%D8%A7%D9%82%D9%88%D8%AA-%DA%AF%D9%81%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="نماینده مجلس: باید به عوامل بانک گردشگری خداقوت گفت"/>
    <meta property="og:description" content="جهانبخش محبی نیا:اینکه با تعامل سازمانهای مختلف می توان نتایج در خور گرفت موضوعی اسن که می تواند همیشه به عنوان یک الگو استفاده شود.افتتاح کارخانه احیاء مستقیم شماره یک فولاد بافت کرمان که دیروز با حضور رئیس جمهور انجام شد موج جدیدی در بخش استغال و صنعت ایجاد کرد.به گفته مهدی جهانگیری رئیس گروه مالی گردشگری این گروه در یک دوره ۱۰ ساله برای بیش از ده هزار نفر از جوانان کشور اشتغال پایدار ایجاد کرده است . مسئله ای که نه تنها می تواند بسیار قابل تحسین باشد بلکه حالا باید زمینه ای را فراهم کرد که سرمایه گذاران از حضور در بخش خصوصی و سرمایه گذار در آن هراسی نداشته باشند."/>
  </head>
  <body>
    <article>
      <h1>نماینده مجلس: باید به عوامل بانک گردشگری خداقوت گفت</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036470_454.jpg"/>
      </figure>
      <p>جهانبخش محبی نیا:اینکه با تعامل سازمانهای مختلف می توان نتایج در خور گرفت موضوعی اسن که می تواند همیشه به عنوان یک الگو استفاده شود.<br/><br/>افتتاح کارخانه احیاء مستقیم شماره یک فولاد بافت کرمان که دیروز با حضور رئیس جمهور انجام شد موج جدیدی در بخش استغال و صنعت ایجاد کرد.<br/><br/>به گفته مهدی جهانگیری رئیس گروه مالی گردشگری این گروه در یک دوره ۱۰ ساله برای بیش از ده هزار نفر از جوانان کشور اشتغال پایدار ایجاد کرده است . مسئله ای که نه تنها می تواند بسیار قابل تحسین باشد بلکه حالا باید زمینه ای را فراهم کرد که سرمایه گذاران از حضور در بخش خصوصی و سرمایه گذار در آن هراسی نداشته باشند.</p>
      <p>جهانبخش محبی نیا نائب رئیس کمیسیون برنامه و بودجه در این ارتباط گفت: یادگیری یک امر اکتسابی است این جمله تنها در بخش آموزشی وجاهت ندارد بلکه در امور اجرایی نیز به همین گونه است.<br/><br/>محبی نیا افزود: اینکه با تعامل سازمانهای مختلف می توان نتایج در خور گرفت موضوعی اسن که می تواند همیشه به عنوان یک الگو استفاده شود. <br/><br/>وی با اشاره به دو دغدغه ی اشتغال و معیشت در خانواده ها گفت: متأسفانه برای ریشه کن کردن این دو مشکل هنوز چالشهای فراوانی داریم اما می توان امیدوار بود که با مشارکت بخش خصوصی در حوزه های عمرانی و صنعتی این دو مسئله کمرنگ شود. <br/><br/>نماینده ی مردم میاندوآب در مجلس شورای اسلامی اضافه کرد: مهمترین موضوع در بحث تشویق افراد و سازمانها به سرمایه گذاری زمینه سازی حمایتهای لازم است. <br/><br/>وی در مورد ارزیابی از حضور بانک گردشگری در اجرای این طرح گفت: اقتصاد کشور سالهای زیادی است که بانک محور است و این قضیه بر کسی پوشیده نیست بنابراین در اجرای طرحهای صنعتی و تولیدی نیازمند حضور بانکها هستیم. <br/><br/>محبی نیا درباره ی میزان ایجاد اشتغال کارخانه احیاء مستقیم فولاد بافت کرمان که با حمایت بانک گردشگری انجام شده توضیح داد: باید به همه ی عوامل بانک گردشگری خداقوت گفت و امیدوار بود که این مشارکتها مستمر باشد.</p>
    </article>
  </body>
</html>