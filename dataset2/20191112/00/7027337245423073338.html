<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697929/%D9%86%D8%A7%D9%8A%D8%A8-%D8%B1%D8%A6%D9%8A%D8%B3-%D9%83%D9%85%D9%8A%D8%B3%D9%8A%D9%88%D9%86-%D9%82%D8%B6%D8%A7%D8%A6%D9%8A-%D9%85%D8%AC%D9%84%D8%B3-%D8%B7%D8%A8%D9%82-%D8%A2%DB%8C%DB%8C%D9%86%E2%80%8C%D9%86%D8%A7%D9%85%D9%87-%D8%AF%D8%A7%D8%AE%D9%84%DB%8C-%D9%85%D8%AC%D9%85%D8%B9-%D9%86%D8%B8%D8%B1-%D9%85%D8%AC%D9%84%D8%B3-%D8%AF%D8%B1-%D9%85%D9%88%D8%B1%D8%AF-fatf-%D8%A8%D8%A7%DB%8C%D8%AF-%D8%A7%D8%AC%D8%B1%D8%A7%DB%8C%DB%8C-%D8%B4%D9%88%D8%AF-%D8%B1%DB%8C%DB%8C%D8%B3-%D9%85%D8%AC%D9%84%D8%B3-%D8%A8%D8%A7%DB%8C%D8%AF-%D9%84%D9%88%D8%A7%DB%8C%D8%AD-%D8%B1%D8%A7-%D8%A7%D8%A8%D9%84%D8%A7%D8%BA-%D9%88-%D8%AF%D9%88%D9%84%D8%AA-%D8%A2%D9%86%D9%87%D8%A7-%D8%B1%D8%A7-%D8%A7%D8%AC%D8%B1%D8%A7-%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="نايب رئيس كميسيون قضائي مجلس: طبق آیین‌نامه داخلی مجمع نظر مجلس در مورد «FATF» باید اجرایی شود/ رییس مجلس باید لوایح را ابلاغ و دولت آنها را اجرا کند"/>
    <meta property="og:description" content="پيوستن ما به FATF مشكل را آنگونه كه انتظار داريم حل نمي‌كند اما پيوستن ما باعث مي‌شود كه با مشكل جديدي هم روبرو نشويم."/>
  </head>
  <body>
    <article>
      <h1>نايب رئيس كميسيون قضائي مجلس: طبق آیین‌نامه داخلی مجمع نظر مجلس در مورد «FATF» باید اجرایی شود/ رییس مجلس باید لوایح را ابلاغ و دولت آنها را اجرا کند</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>
        <b>پيوستن ما به FATF مشكل را آنگونه كه انتظار داريم حل نمي‌كند اما پيوستن ما باعث مي‌شود كه با مشكل جديدي هم روبرو نشويم.</b>
      </p>
      <figure>
        <img src="https://cdn.asriran.com/files/fa/news/1398/8/21/1036131_239.jpeg"/>
      </figure>
      <p><a href="https://rc.majlis.ir/fa/parliament_member/show/760860"><b>محمد كاظمي</b></a> نماینده مجلس در مورد ضرورت تصويب «FATF»در مجمع تشخيص مصلحت نظام گفت: مجمع تشخيص مصلحت نظام مي توانست طي يكسال گذشته نظرش را در مورد لوايح بيان كند. البته در حال حاضر هر سه لايحه پولشويي،CFT و FATF لازم الأجرا هستند و بايد اجرا شوند.</p>
      <p>نايب رئيس كميسيون قضائي و حقوقي مجلس در گفت‌وگو با عصرایران ادامه داد: بايستي رئيس مجلس اين قوانين را براي اجرا ابلاغ كند و دولت آنها را اجرايي كند.</p>
      <p>نماینده ملایر افزود: آيين نامه مجمع تشخيص مصلحت نظام تاكيد دارد كه اگر طی يكسال نظر ندادند لوايح و طرح‌ها مصوب محسوب مي شوند. يكسال از ارسال اين لوايح به مجمع مي گذرد و الان بايد نظر مجلس كه تأييد و تصويب لوايح بوده است اجرايي شود.</p>
      <p>این نماینده مجلس تاکید کرد: دبير مجمع تشخيص مصلحت نظام بايد نظر مجمع در مورد اين لوايح را مثبت یا منفی اعلام كنند. اگر كار آقايان سياسي كاري نيست پس چيست؟</p>
      <p>کاظمی افزود:  پيوستن ما به FATF مشكل را آنگونه كه انتظار داريم حل نمي كند اما پيوستن ما باعث مي شود كه  با مشكل جديدي هم روبرو نشويم و همچنین با كشورهاي دوست بتوانيم مبادلات مالي و بانكي داشته باشيم. ما اگر به FATF نپيونديم حتي دوستان مان نيز نمي توانند با ما مبادلات بانكي داشته باشند .</p>
      <p>كاظمي تاكيد كرد: ما توصيه مي كنيم عقلا و علما قم نسبت به اين موضوع انديشه كنند، علما و عقلا قم به مجمع  تكليف كنند كه هرچه سريعتر نسبت به اين لوايح اظهار نظر كنند. چطور فقهای  ما نسبت به بدحجابي اين همه حساسيت نشان مي دهند اينجا هم حقوق مردم است ونسبت به حقوق مردم اظهار نظر كنند.</p>
    </article>
  </body>
</html>