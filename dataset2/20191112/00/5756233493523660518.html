<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621059/%D8%AC%D8%B2%D8%A6%DB%8C%D8%A7%D8%AA-%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%A8%D9%87-%D9%85%D8%A7%D9%85%D9%88%D8%B1%DB%8C%D9%86-%D8%B4%D9%87%D8%B1%D8%AF%D8%A7%D8%B1%DB%8C-%D8%AE%D8%B1%D9%85%E2%80%8C%D8%A2%D8%A8%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T00:35:00+00:00"/>
    <meta property="og:title" content="جزئیات تیراندازی به مامورین شهرداری خرم‌آباد"/>
    <meta property="og:description" content="معاون اجتماعی فرمانده انتظامی لرستان جزئیات تیراندازی به مامورین شهرداری خرم‌آباد را اعلام کرد."/>
  </head>
  <body>
    <article>
      <h1>جزئیات تیراندازی به مامورین شهرداری خرم‌آباد</h1>
      <address>
        <time datetime="2019-11-12T00:35:00+00:00">12 Nov 2019, 00:35</time>
      </address>
      <p>
        <i>معاون اجتماعی فرمانده انتظامی لرستان جزئیات تیراندازی به مامورین شهرداری خرم‌آباد را اعلام کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ رضا شیراوژن با اشاره به خبرهای منتشر شده مبنی بر تیراندازی به عوامل شهرداری در میدان امام حسین(ع) شهر خرم آباد، اظهار داشت: در این رابطه هیچ گونه گزارش و یا شکایتی از سوی عوامل شهرداری به مرکز فوریت های پلیسی ۱۱۰ اعلام نشده است.</p>
      <p>وی، افزود: با توجه به تحقیقات میدانی به عمل آمده از سوی فرماندهی انتظامی شهرستان خرم آباد، صرفا تیراندازی هوایی در آن محله صحت داشته که بلافاصله فرد خاطی کمتر از یک ساعت دستگیر و تحویل مقام قضایی شد.</p>
      <figure>
        <img src="https://aftabnews.ir/files/fa/news/1398/8/21/358107_168.jpg"/>
      </figure>
      <p>معاون اجتماعی فرمانده انتظامی لرستان، تصریح کرد: همچنین از شهروندان عزیز تقاضا داریم که به محض بروز هر گونه موضوعات اینچنینی بلافاصله مراتب را به مرکز فوریت های پلیسی ۱۱۰ اعلام کنند.</p>
      <p>بنابر این گزارش، روابط عمومی شهرداری خرم آباد نیز اعلام کرده است که عصر امروز یکشنبه ۲۰ آبان ماه عده ای از فروشنده نماها و اراذل با مامورین سد معبر شهرداری خرم آباد که در حال انجام وظیفه بودند درگیر شده و اقدام به تیراندازی با سلاح گرم کردند.</p>
      <p>گفتنی است در پی درخواست های مردمی و همچنین در راستای اجرای وظایف قانونی، نیروهای اجراییات شهرداری خرم آباد با هماهنگی نیروی انتظامی در روزهای گذشته اقدام به جمع آوری دستفروشان و عاملین سد معبر در سطح شهر کرده اند.</p>
      <p>ناصر کاکی رئیس اجراییات شهرداری خرم آباد در این رابطه گفت: این درگیری در پی آن رخ داد که نیروهای شهرداری بنا به روال گذشته اقدام به تذکر به دستفروشان و جمع آوری آنان از یکی معابر پر ازدحام کردند که متاسفانه با واکنش شدید، فحاشی و در نهایت تیراندازی برخی از فروشنده نماها مواجه شدند.</p>
    </article>
  </body>
</html>