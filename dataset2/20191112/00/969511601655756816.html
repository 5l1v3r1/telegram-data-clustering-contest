<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/o-familie-din-alba-iulia-a-obtinut-in-instanta-oprirea-lucrarilor-la-autostrada-a10-sebes-turda-18571183"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="O familie din Alba Iulia a obţinut în instanţă oprirea lucrărilor la autostrada A10 Sebeş-Turda"/>
    <meta property="og:description" content="O familie din Alba Iulia care a dat în judecată CNAIR şi constructorii lotului 1 al autostrăzii A10 Sebeş Turda, care trece foarte aproape de casa ei, a obţinut în instanţă oprirea lucrărilor până la instalarea unor panouri fonice. Decizia e definitivă."/>
  </head>
  <body>
    <article>
      <h1>O familie din Alba Iulia a obţinut în instanţă oprirea lucrărilor la autostrada A10 Sebeş-Turda</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <h3>O familie din Alba Iulia a obţinut în instanţă oprirea lucrărilor la autostrada A10 Sebeş-Turda</h3>
      <p>O familie din Alba Iulia care a dat în judecată CNAIR şi constructorii lotului 1 al autostrăzii A10 Sebeş Turda, care trece foarte aproape de casa ei, a obţinut în instanţă oprirea lucrărilor până la instalarea unor panouri fonice. Decizia e definitivă.</p>
      <p>Tribunalul Alba a admis cererea formulată de proprietarii unei case situate în cartierul albaiulian Oarda de Sus, pe lângă care autostrada va trece la doar câţiva metri şi a dispus oprirea lucrărilor şi instalarea urgentă a panourilor care să izoleze fonic locuinţa.</p>
      <p>„Obligă pârâtele să monteze în regim de urgenţă panouri fonoabsorbante şi să îndeplinească măsurile pentru izolarea fonică a imobilului proprietatea reclamanţilor (...) cu omologarea acestora conform normativelor în vigoare, ecranarea imobilului de şantierul organizat în imediata apropriere a locuinţei reclamanţilor cu respectarea tuturor măsurilor de protecţie impuse prin autorizaţia de construire, acordul de mediu, studiu de impact, contract de execuţie aferente obiectivului de investiţii Autostrada Sebeş-Turda Lotul 1 - punct de lucru Oarda de Sus - în zona imobilului proprietatea reclamanţilor. Dispune încetarea temporara a executării lucrărilor la punctul de lucru Oarda de Sus al Autostrăzii Sebeş-Turda (...) Definitiva, provizorie şi executorie de îndată, fără somaţie şi fără trecerea vreunui termen”, se arată în soluţia Tribunalului Alba.</p>
      <p>Citiţi mai multe pe <a href="http://www.mediafax.ro/">www.mediafax.ro</a>. </p>
    </article>
  </body>
</html>