<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/zamist-kovdr-zbroyu-pompeo-nazvav-golovne-dosyagnennya-trampa-schodo-ukrayini-329285_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T00:02:00+00:00"/>
    <meta property="og:title" content="Замість ковдр зброю: Помпео назвав головне досягнення Трампа щодо України"/>
    <meta property="og:description" content="Адміністрація Трампа підтримала антикорупційні реформи і надала зброю."/>
  </head>
  <body>
    <article>
      <h1>Замість ковдр зброю: Помпео назвав головне досягнення Трампа щодо України</h1>
      <h2>Адміністрація Трампа підтримала антикорупційні реформи і надала зброю.</h2>
      <address>
        <time datetime="2019-11-12T00:02:00+00:00">12 Nov 2019, 00:02</time>
      </address>
      <p>Державний секретар США Майк Помпео заявив, що адміністрація президента Дональда Трампа доклала чимало зусиль для підтримки України, у тому числі <b><a href="https://dt.ua/UKRAINE/ssha-gotovi-nadavati-ukrayini-letalnu-zbroyu-dlya-samozahistu-volker-312743_.html">надавши зброю</a></b> і підтримавши антикорупційні реформи в країні. Про це Помпео повідомив в інтерв'ю WCSC, опублікованому на сайті Держдепартаменту.</p>
      <p>У той же час, він зазначив, що президент США Дональд Трамп хотів також переконатися, що Володимир Путін "не зможе завдавати шкоди народу України". Тому, за його словами, Сполучені Штати забезпечили постачання оборонних систем Україні.</p>
      <p>Також Помпео підкреслив, що адміністрація президента Обами не зробила цього для українського народу.</p>
      <p>"Вони прийняли рішення надати ковдри. Ми дали їм (Україні - ред.) справжню зброю, і вони могли воювати проти росіян. Я пишаюся тим, що зробила ця адміністрація в політиці щодо України", - підкреслив держсекретар США.</p>
      <p>У Міноборони раніше повідомили про <b><a href="https://dt.ua/UKRAINE/u-minoboroni-ozvuchili-skilki-rozrahovuyut-otrimati-vid-ssha-u-2020-roci-329276_.html">плани отримати в 2020 році від США</a> </b>не менше матеріальної допомоги на армію, ніж у нинішньому році. При цьому з радник з національної безпеки президента США Дональда Трампа Роберт О'браєн в інтерв'ю для американського телеканалу CBS News заявив про те, що <b><a href="https://dt.ua/WORLD/ssha-ne-obicyayut-zavzhdi-nadavati-viyskovu-dopomogu-ukrayini-radnik-trampa-329161_.html">допомога США не буде тривати вічно</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>