<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741200"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T00:30:00+00:00"/>
    <meta property="og:title" content="คลิป'โจรเอี๊ยม'ปาหินชิงทอง1.1ล. ใช้เวลา30วิฯลอยนวล"/>
    <meta property="og:description" content="เปิดคลิปนาที 'โจรเอี๊ยม' ใช้เวลาแค่ 30 วินาที ก่อเหตุปาหินชิงทอง 55 บาท มูลค่า 1.1 ล้านบาท จากร้านทองออโรร่า ภายในห้างโลตัส เมืองอุดรธานี"/>
  </head>
  <body>
    <article>
      <h1>คลิป'โจรเอี๊ยม'ปาหินชิงทอง1.1ล. ใช้เวลา30วิฯลอยนวล</h1>
      <address>
        <time datetime="2019-11-12T00:30:00+00:00">12 Nov 2019, 00:30</time>
      </address>
      <p>
        <b>เปิดคลิปนาที 'โจรเอี๊ยม' ใช้เวลาแค่ 30 วินาที ก่อเหตุปาหินชิงทอง 55 บาท มูลค่า 1.1 ล้านบาท จากร้านทองออโรร่า ภายในห้างโลตัส เมืองอุดรธานี</b>
      </p>
      <p>จากกรณีคนร้ายเป็นชาย 1 คน อายุประมาณ 30-35 ปี รูปร่างท้วม สวมเอี้ยมกันเปื้อนแบบที่พ่อครัวใส่ทำอาหารคลุมทับเสื้อและกางเกง ใส่หมวกแก๊ปลายพรางสีน้ำตาลอ่อน และใส่หน้ากากอนามัยปิดบังใบหน้าบุกเดี่ยวชิงทอง 55 บาท จากร้านทอง ออโรร่า ภายในห้างสรรพสินค้า เทสโก้ โลตัส สาขาตลาดรังษิณา ถนนรอบเมือง ตำบลหมากแข้ง ใกล้สี่แยกบายพาสหนองคาย เขตเทศบาลนครอุดรธานี โดยภาพกล้องวงจรปิดสามารถบันทึกภาพไว้ได้ เหตุเกิดเมื่อเวลา 20.05 น. วันที่ 11 พ.ย.ที่ผ่านมา ปรากฎคนร้ายใช้เวลาในการก่อเหตุเพียง 30 วินาที ก่อนหอบทองมูลค่า 1.1 ล้านบาท หลบหนีไป ขณะนี้ตำรวจสภ.เมืองอุดรธานี และชุดสืบสวนภูธรจังหวัดอุดรธานี เร่งสืบสวนติดตามตัวคนร้ายมาดำเนินคดีตามกฎหมาย  <br/><br/><b><a href="https://www.dailynews.co.th/crime/741197">'โจรเอี๊ยม'บุกเดี่ยวชิงทอง55บ. อุกอาจกลางโลตัสอุดรฯ<br/></a></b>           </p>
      <figure>
        <iframe src="https://www.youtube.com/embed/5cNmVNa2-dE" width="640" height="360" data-service="Youtube" scrolling="no"/>
      </figure>
    </article>
  </body>
</html>