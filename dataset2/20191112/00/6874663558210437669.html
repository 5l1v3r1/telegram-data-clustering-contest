<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773558,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="לאור המצב הבטחוני: HOT ו-yes פותחות מגוון ערוצים ללקוחותיהן ללא עלות"/>
    <meta property="og:description" content="הערוצים יפתחו עד להודעה חדשה. בינהם כלל ערוצי ספורט 5 וערוצי ילדים; אזעקות פיקוד העורף יוצגו על גבי מסך הטלוויזיה"/>
  </head>
  <body>
    <article>
      <h1>לאור המצב הבטחוני: HOT ו-yes פותחות מגוון ערוצים ללקוחותיהן ללא עלות</h1>
      <h2>הערוצים יפתחו עד להודעה חדשה. בינהם כלל ערוצי ספורט 5 וערוצי ילדים; אזעקות פיקוד העורף יוצגו על גבי מסך הטלוויזיה</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">אביאור אבו</a></address>
      <p>HOT ו-yes פותחות מגוון ערוצים ללקוחותיהן בכל רחבי הארץ ללא עלות, זאת לאור המתיחות היום (ג') והנחיות פיקוד העורף להשבתת מוסדות הלימוד ומקומות העבודה באזורי גוש דן והדרום.</p>
      <p>הערוצים שיהיו פתוחים ב-HOT: ערוץ בייבי, ערוץ כוכבי הילדים, חבילת ספורט 5 פרמיום, הערוץ הים תיכוני, ערוץ הדרמות הטורקיות +, ערוצי Food Network ו-Travel Channel, חבילת הסטייל- ערוץ DIY וערוץ האופנה הישראלי, ערוץ הריאליטי, ערוץ החיים הטובים ו-NTV STYLE. תכני ה-VOD לא יפתחו ללקוחות שלא מנויים לשירות.</p>
      <figure>
        <img src="https://images1.calcalist.co.il/PicServer3/2019/11/12/946832/10_l.jpg"/>
        <figcaption>נתניהו <br/>צילום: רויטרס</figcaption>
      </figure>
      <p>הערוצים שיהיו פתוחים ב-yes: חבילת ערוצי SPORT5, ערוץ דרמות טורקיות, ערוץ האופנה, ערוץ העיצוב DIY וערוץ הסדרות ההודי – Bollyshow. ללקוחות STINGTV, מוצר הטלוויזיה המוזל של yes, יפתחו ערוצי חבילת ספורט 5 פרמיום וכל ערוצי 'החבילה המושלמת', שאת פירוטם ניתן לראות באתר החברה.</p>
      <p>הערוצים יפתחו ללקוחות בכל הארץ בשעות הקרובות ועד להודעה חדשה. פתיחת הערוצים מתבצעת באופן אוטומטי ואין צורך ביצירת קשר עם מוקדי השירות של החברות. חבילת ערוצי צ׳ארלטון והערוצים האירוטיים לא יפתחו.</p>
      <figure>
        <img src="https://images1.calcalist.co.il/PicServer3/2019/11/12/946801/4_l.jpg"/>
        <figcaption>מערכת כיפת ברזל ליד אשדוד <br/>צילום: איי אף פי</figcaption>
      </figure>
      <p>כמו כן, לקוחות HOT ו-yes יקבלו התראות בזמן אמת על אזעקות על גבי מסך הטלוויזיה, שכן לחברות חיבור ישיר לפיקוד העורף, אך זאת רק בערוצים החיים (לא VOD ולא תכנים מוקלטים).</p>
      <p>לקוחות פרטנר בעלי ממיר ייעודי של החברה (לא דרך אפליקציה בסטרימר) יקבלו התראות חיות בכלל הערוצים, כולל VOD. בשאר החברות המשדרות על גבי תשתית האינטרנט יתקבלו התראות בדיליי.</p>
    </article>
  </body>
</html>