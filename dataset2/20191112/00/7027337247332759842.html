<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697935/%D8%AA%D9%82%D8%AF%DB%8C%D8%B1-%D8%B4%D9%87%D8%B1%D8%AF%D8%A7%D8%B1-%D8%AA%D9%87%D8%B1%D8%A7%D9%86-%D8%A7%D8%B2-%D8%B1%D8%A7%D9%86%D9%86%D8%AF%D9%87-%D8%AA%D8%A7%DA%A9%D8%B3%DB%8C-%D8%A7%D9%85%D8%A7%D9%86%D8%AA-%D8%AF%D8%A7%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="تقدیر شهردار تهران از راننده تاکسی امانت دار"/>
    <meta property="og:description" content="شهردار تهران صبح امروز از راننده تاکسی امانت داری که کیف حاوی 70 هزار یورو را به توریست‌ها بازگردانده بود تقدیر کرد."/>
  </head>
  <body>
    <article>
      <h1>تقدیر شهردار تهران از راننده تاکسی امانت دار</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036171_892.jpeg"/>
      </figure>
      <p>شهردار تهران صبح امروز از راننده تاکسی امانت داری که کیف حاوی 70 هزار یورو را به توریست‌ها بازگردانده بود تقدیر کرد.</p>
      <p>به گزارش فارس، صبح امروز پیروز حناچی شهردار تهران ماننده هفته های گذشته که در روز سه شنبه از وسیله حمل و نقل عمومی استفاده می‌کند از میدان توحید تا میدان ولیعصر را رکاب زد.</p>
      <p>رکاب زنی امروز حناچی 2 تفاوت عمده با سایر روزها و هفته ها داشت اول اینکه امروز یکی از روزهای آلوده هوای شهر تهران بود و دیگری اینکه حناچی با تاکسی‌رانها مسیرش را رکاب زد.</p>
      <p>وی پس از طی این مسیر و رسیدن به انتهای بلوار کشاورز در محلی که از پیش تعیین شده ایستاد و دیداری با تاکسی‌ران امانت دار داشت.</p>
      <p>این تاکسیران که به گفته خودش معلم بازنشسته بوده است و بعدها به شغل راننده تاکسی روی آورده چند روز قبل کیف حامی 70 هزار دلار پول متعلق به دو توریست را به آنها باز گردانده بود.</p>
      <p>حناچی با اعطای مدال امانت داری تاکسیرانی به این فرد از وی تقدیر کرده و همچنین در این مراسم اعلام شد علاوه بر هدیه نقدی این تاکسیران به همراه اعضای خانواده‌اش به سفر زیارتی مشهد مشرف خواهد شد.</p>
      <p>شهردار تهران پیش از مصاحبه با خبرنگاران در پاسخ به این موضوع که امروز هوا آلوده است و بهتر نبود شما از سایر وسایل حمل و نقل عمومی استفاده می‌کردید گفت: روز دراز است و تا آخر شب فرصت استفاده از سایر وسایل حمل و نقل عمومی فراهم خواهد شد.</p>
      <p>در این مراسم مجتبی یزدانی معاون خدمات شهری شهرداری تهران، پورسید آقایی معاون حمل و نقل و ترافیک، تورج فرهادی شهردار منطقه 6، قنادان رئیس سازمان تاکسیرانی، شینا انصاری مدیرکل محیط زیست شهرداری تهران، صدرالدین علیپور مدیرعامل سازمان مدیریت پسماند شهر تهران و جمع دیگری از مدیران حضور داشتند.</p>
    </article>
  </body>
</html>