<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621064/%D9%88%D8%A7%DA%A9%D9%86%D8%B4-%D8%A7%DB%8C%D8%B1%D8%A7%D9%86-%D8%A8%D9%87-%DA%AF%D8%B2%D8%A7%D8%B1%D8%B4-%D8%A2%DA%98%D8%A7%D9%86%D8%B3-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%A7%D9%86%D8%B1%DA%98%DB%8C-%D8%A7%D8%AA%D9%85%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T00:50:00+00:00"/>
    <meta property="og:title" content="واکنش ایران به گزارش آژانس بین‌المللی انرژی اتمی"/>
    <meta property="og:description" content="سفیر و نماینده دائم کشورمان در وین، گزارش اخیر آژانس بین‌المللی انرژی اتمی درباره فعالیت‌های هسته‌ای ایران را نشان‌دهنده دسترسی کامل آژانس دانست و گفت: با وجود کاهش تعهدات ایران تحت برجام که با هدف برقراری توازن نسبی میان حقوق و تکالیف طرفین انجام می‌شود، آژانس همچنان قادر به راستی‌آزمایی هم اجرای تعهدات و هم توقف اجرای بخشی از تعهدات است."/>
  </head>
  <body>
    <article>
      <h1>واکنش ایران به گزارش آژانس بین‌المللی انرژی اتمی</h1>
      <address>
        <time datetime="2019-11-12T00:50:00+00:00">12 Nov 2019, 00:50</time>
      </address>
      <p>
        <i>سفیر و نماینده دائم کشورمان در وین، گزارش اخیر آژانس بین‌المللی انرژی اتمی درباره فعالیت‌های هسته‌ای ایران را نشان‌دهنده دسترسی کامل آژانس دانست و گفت: با وجود کاهش تعهدات ایران تحت برجام که با هدف برقراری توازن نسبی میان حقوق و تکالیف طرفین انجام می‌شود، آژانس همچنان قادر به راستی‌آزمایی هم اجرای تعهدات و هم توقف اجرای بخشی از تعهدات است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>کاظم غریب‌آبادی در واکنش به اظهارات اخیر آژانس در مورد مکانی در ایران، افزود: از همان ابتدا و از زمانی که آژانس، ایران را مطلع کرد که برخی سوالات در مورد یک مکان خاص دارد، ایران موافقت کرد وارد یک تعامل مثبت با آژانس برای شفاف‌کردن وضعیت و رسیدگی به سوالات مرتبط شود. ایران با نشان‌دادن نهایت همکاری و شفافیت، متعاقبا دسترسی لازم را برای آژانس فراهم کرد. همانگونه که توسط مقامات آژانس نیز در موقعیت‌های مختلف تأکید شد، تعامل بین آژانس و ایران در خصوص این موضوع در حال انجام است. بنابراین، هرگونه تلاش برای پیش‌داوری و ارائه ارزیابی زودهنگام و خام، صرفاً در جهت مصادره این موضوع در راستای مقاصد سیاسی است.</p>
      <p>وی افزود: وجود اینگونه سوالات در تعاملات بین آژانس و کشورهای عضو امری معمول و عادی بوده و در حالیکه دو طرف برای حل آن در تعامل هستند، نباید با اغراض سیاسی مورد سوءاستفاده و بزرگنمایی واقع شود.</p>
      <figure>
        <img src="https://aftabnews.ir/files/fa/news/1398/8/21/358113_308.jpg"/>
      </figure>
    </article>
  </body>
</html>