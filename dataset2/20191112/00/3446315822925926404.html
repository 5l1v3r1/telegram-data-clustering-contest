<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16650-na-kirovogradshchini-tri-silradi-virishili-ob-ednatisya-v-odnu-gromadu.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="На Кіровоградщині три сільради вирішили об’єднатися в одну громаду"/>
    <meta property="og:description" content="Дві сільради Новомиргородського району й одна Кропивницького вирішили об’єднатися в громаду. Ініціювала об’єднання Канізька сільрада Новомиргородського району, повідомляють у регіональному відділенні Асоціації міст України.До потенційної Канізької сільської об’єднананої територіальної громади з центром в селі Каніж планують увійти дві сільські громади Новомиргородського району (село Каніж Канізької сільської ради; села Шпакове, Бровкове та Пенькине Шпаківської сільської ради) і одна громади з Кропивницького районів (села Аврамівка та Могутнє Могутненської сільської ради Кропивницького району)."/>
  </head>
  <body>
    <article>
      <h1>На Кіровоградщині три сільради вирішили об’єднатися в одну громаду</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">Наталка Маринець</a></address>
      <p><i>Дві сільради Новомиргородського району й одна Кропивницького вирішили об’єднатися в громаду. Ініціювала об’єднання Канізька сільрада Новомиргородського району, повідомляють у регіональному відділенні Асоціації міст України.</i><br/><br/>До потенційної Канізької сільської об’єднананої територіальної громади з центром в селі Каніж планують увійти дві сільські громади Новомиргородського району (село Каніж Канізької сільської ради; села Шпакове, Бровкове та Пенькине Шпаківської сільської ради) і одна громади з Кропивницького районів (села Аврамівка та Могутнє Могутненської сільської ради Кропивницького району).</p>
      <p>Наразі всі три сільські ради передали до облдержадміністрації пакет документів на отримання позитивного висновку про відповідність Конституції та законам України проектів рішень «Про добровільне об’єднання територіальних громад».</p>
      <p>– Канізька громада створюється поза Перспективним планом і об’єднує громади з різних районів – цей процес відповідає нормам чинного законодавства. Тож у потенційної ОТГ є надія на отримання позитивного висновку. Водночас, в оптимістичному варіанті самостійно діючою громадою потенційна ОТГ може стати тільки з 2021 року, адже призначення перших виборів на 2019 рік ми вже не очікуємо, – каже консультант із правових питань Кіровоградського регіонального відділення Асоціації міст України Вікторія Нижник.</p>
    </article>
  </body>
</html>