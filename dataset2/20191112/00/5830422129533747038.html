<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140601/%D8%A7%DB%8C%D8%B1%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%B3%D9%87-%D8%A7%D9%86%D8%AA%D8%AE%D8%A7%D8%A8-%D8%AF%D8%A7%D8%B1%D8%AF-%D8%B1%D9%88%D8%A7%D8%A8%D8%B7-%D8%AF%D9%88%D8%B3%D8%AA%D8%A7%D9%86%D9%87-%D8%A8%D8%A7-%D8%B3%D9%87-%DA%A9%D8%B4%D9%88%D8%B1"/>
    <meta property="og:site_name" content="boursepress.ir"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ایران در برابر فشار حداکثری سه انتخاب دارد / روابط دوستانه با سه کشور"/>
    <meta property="og:description" content="دستیار وزیر خارجه آمریکا با اعلام اینکه ایران در برابر فشار حداکثری سه مسیر دارد، گفت: آمریکا می‌خواهد با ایران ، روسیه و چین روابط دوستانه‌ای داشته باشد ."/>
  </head>
  <body>
    <article>
      <h1>ایران در برابر فشار حداکثری سه انتخاب دارد / روابط دوستانه با سه کشور</h1>
      <h2>دستیار وزیر خارجه آمریکا:</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>
        <i>دستیار وزیر خارجه آمریکا با اعلام اینکه ایران در برابر فشار حداکثری سه مسیر دارد، گفت: آمریکا می‌خواهد با ایران ، روسیه و چین روابط دوستانه‌ای داشته باشد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از روزنامه انگلیسی زبان اسرائیلی جروزالم‌پست ، کریستوفر فورد در مرکز مطالعات امنیت ملی اسرائیل گفت: واشنگتن قادر به تغییر رفتار تهران نیست و نمی‌تواند در مناقشه هسته‌ای، تهران را وادار به عقب‌نشینی کند. وی در پاسخ به سوالی مبنی بر اینکه آیا آمریکا از ابزارهای لازم برای تغییر رفتارهای هسته‌ای و منطقه‌ای ایران برخوردار است یا خیر؟ توضیح داد: ایران در برابر کارزار فشار حداکثری آمریکا سه مسیر پیش رو دارد. می‌تواند برای همیشه تحت این فشارها زندگی کند یا با اقدامات تحریک‌آمیز بیشتر به این فشارها پاسخ دهد و یا می‌تواند برای حل و فصل اختلافات پای میز مذاکره بیاید.</p>
      <p>این مقام مسئول افزود: تا حد امکان ، محدودیت های ساختاری علیه رفتار ایران ایجاد شده و آمریکا پیشنهاداتی مانند رفع همه تحریم‌ها، احیای روابط دیپلماتیک و روابط مبتنی بر همکاری و... دارد و امیدوارم ایران این گزینه را انتخاب کند. اما نمی‌توانیم ایران را وادار به چنین تصمیمی کنیم ولی می‌توان شرایط را طوری مهیا کرد که باعث شود ایران مانند کشوری عادی رفتار کند.</p>
      <p>فورد با اعلام اینکه روسیه، چین و ایران دولت‌های تجدیدنظرطلب و سردمداران اشاعه تسلیحاتی هستند ، ادامه داد: آمریکا می‌خواهد با هر سه کشور روابط دوستانه‌ای داشته باشد به شرطی حاکمیت قانون را رعایت و به همسایگان زور نگویند.</p>
      <p>انتهای پیام</p>
    </article>
  </body>
</html>