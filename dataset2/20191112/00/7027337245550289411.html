<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697957/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-3-%D9%85%D8%AD%D8%B5%D9%88%D9%84-%D8%AC%D8%A7%DB%8C%DA%AF%D8%B2%DB%8C%D9%86-%D9%BE%DA%98%D9%88-405-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF-%D8%A7%D8%B3%D8%A7%D9%85%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ایران خودرو 3 محصول جایگزین پژو 405 را اعلام کرد (+اسامی)"/>
    <meta property="og:description" content="معاون تحقيقات،‌ طراحي و تكوين محصول ايران خودرو از جايگزيني سه محصول رانا،‌ پارس و گروه سمند با محصول پژو 405 جي.ال.ايكس بنزيني خبر داد."/>
  </head>
  <body>
    <article>
      <h1>ایران خودرو 3 محصول جایگزین پژو 405 را اعلام کرد (+اسامی)</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>معاون تحقيقات،‌ طراحي و تكوين محصول ايران خودرو از جايگزيني سه محصول رانا،‌ پارس و گروه سمند با محصول پژو 405 جي.ال.ايكس بنزيني خبر داد.</p>
      <p>به گزارش عصر ایران كيانوش پورمجيب دراين باره افزود: با هماهنگي و توافق صورت گرفته ميان وزارت صنعت،‌ معدن و تجارت، سازمان ملي استاندارد و ايران خودرو، خط توليد محصول پژو 405 جي.ال.ايكس بنزيني در پايان خردادماه سال99 متوقف خواهد شد.</p>
      <figure>
        <img src="https://cdn.asriran.com/files/fa/news/1398/8/21/1036230_271.jpg"/>
      </figure>
      <p>وي با تاكيد بر حفظ تعهدات اين خودرو تا پايان تاريخ ياد شده گفت: بعد از پايان خرداد99، محصول405 جي.ال.ايكس دوگانه سوز طبق تقاضاي تاكسيراني، صرفا براي نوسازي ناوگان حمل و نقل عمومي كشور توليد خواهد شد. اين خودرو با توجه به قيمت مناسب، همواره مورد خواست رانندگان تاكسي بوده است.</p>
      <p>پورمجيب با بيان اين كه محصول پژو 405 مطابق با شاخص‌هاي آخرين ويرايش استاندارد ملي كشور است، علت توقف توليد آن را به روزرساني توليدات ايران خودرو دانست و گفت: خلاء ناشي از توقف اين محصول با خودروهاي ديگري نظير خانواده سمند، پارس و رانا جبران خواهد شد.</p>
    </article>
  </body>
</html>