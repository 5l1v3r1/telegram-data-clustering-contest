<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697932/%D8%AA%D8%A7%D8%AC-%D8%A8%D8%A7-%D8%AA%D9%87%D8%AF%DB%8C%D8%AF-%DA%A9%D8%A7%D8%B1-%D9%81%D9%88%D8%AA%D8%A8%D8%A7%D9%84-%D8%AF%D8%B1%D8%B3%D8%AA-%D9%86%D9%85%DB%8C-%D8%B4%D9%88%D8%AF%D8%A8%D8%A7%D8%B4%DA%AF%D8%A7%D9%87-%D9%85%D8%B3%D8%A6%D9%88%D9%84-%D8%A7%D8%B5%D9%84%DB%8C-%D8%AD%D9%81%D8%B8-%D8%B4%D8%A6%D9%88%D9%86-%D9%81%D9%88%D8%AA%D8%A8%D8%A7%D9%84-%D9%88-%D8%AA%D9%85%D8%A7%D8%B4%D8%A7%DA%AF%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="تاج: با تهدید کار فوتبال درست نمی شود/باشگاه مسئول اصلی حفظ شئون فوتبال و تماشاگران است"/>
    <meta property="og:description" content="فوتبال بخش عمده‌ای از جامعه را پوشش می‌دهدما ۵۶۰۰ مسابقه را در طول سال برگزار می کنیم که ممکن است در بین ‌آن در چند مسابقه هم مشکلی باشد که باید با بررسی لازم به یک استاندارد مطلوب برسیم."/>
  </head>
  <body>
    <article>
      <h1>تاج: با تهدید کار فوتبال درست نمی شود/باشگاه مسئول اصلی حفظ شئون فوتبال و تماشاگران است</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>
        <b>فوتبال بخش عمده‌ای از جامعه را پوشش می‌دهدما ۵۶۰۰ مسابقه را در طول سال برگزار می کنیم که ممکن است در بین ‌آن در چند مسابقه هم مشکلی باشد که باید با بررسی لازم به یک استاندارد مطلوب برسیم.</b>
      </p>
      <figure>
        <img src="https://cdn.asriran.com/files/fa/news/1398/8/21/1036165_186.jpg"/>
      </figure>
      <p>رئیس فدراسیون فوتبال گفت:برای تخطی عده ای محدود نباید تماشاگران را از تماشای بازی تیمهای مورد علاقه شان محروم کرد.<br/><br/>به گزارش  پایگاه خبری وزارت ورزش و جوانان ، مهدی تاج در نشست صیانت از ارزشهای اخلاقی و فرهنگی ورزش اظهار داشت: برنامه و و هدف اصلی ما حفظ و ارتقا شرایط لیگ فوتبال کشور است و نباید اجازه دهیم هیچ خدشه ای به آن وارد شود.فوتبال برای همه مردم محبوبیت دارد و مورد استقبال و توجه آنهاست و تمام گروهها و جناح های سیاسی و ارزشی کشور با فوتبال میانه خوبی دارند.</p>
      <p>تاج افزود: فوتبال بخش عمده‌ای از جامعه را پوشش می‌دهدما ۵۶۰۰ مسابقه را در طول سال برگزار می کنیم که ممکن است در بین ‌آن در چند مسابقه هم مشکلی باشد که باید با بررسی لازم به یک استاندارد مطلوب برسیم.</p>
      <p>رییس فدراسیون فوتبال ادامه داد:استادیوم‌ها مکانی است که به خاطر هیجان امکان دارد اتفاقات زیادی رخ دهد و در این بین تعدادی هم تخطی کنند ولی نباید به این بهانه تماشاگران اصلی و علاقمند محروم شوند.</p>
      <p>او تاکید کرد: در حوزه فوتبال چیزی به نام تهدید نداریم‌ و از این مسیر به تنهایی کار درست نمی شود بلکه باید با مدیریت، حواشی را از بین ببریم.ضمن اینکه قابلیت هایی از جمله کمیته اخلاق و کمیته انضباطی در فدراسیون داریم که در زمان خودش برای حفظ ارزشهای فوتبال اقدام می کنند ولی در هرصورت مسئول اصلی حفظ شئون فوتبال در مسابقات باشگاهها هستند.</p>
      <p>تاج با بیان اینکه بلیت فروشی در اختیار باشگاه‌هاست و فدراسیون و سازمان لیگ هیچ دخالتی ندارد اظهار داشت :باید به سمتی برویم که باشگاه‌ها امور اصلی را در دست بگیرند و در قبال آن پاسخگو باشند.</p>
    </article>
  </body>
</html>