<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773540,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="עליות קלות בנעילה בוול סטריט; פייסבוק טיפסה ב-2.6%"/>
    <meta property="og:description" content="נאסד&quot;ק עלה ב-0.3% וקבע שיא חדש, דאו ג'ונס שמר על יציבות; פייסבוק השיקה שירות תשלומים חדש; דיסני עלתה ב-1.4% - החברה החלה לשווק את שירות הסטרימינג; יצרנית הבירה קראפט ברו קפצה ב-121% - אייינהאוזר רוכשת שליטה מלאה בחברה; לאחר הדוחות: CBS איבדה 3.6%, טנסנט מיוזיק נפלה 8%; בנק אוף אמריקה חותך את תחזית התשואות לאגרות החוב של ארה&quot;ב, גרמניה ובריטניה"/>
  </head>
  <body>
    <article>
      <h1>עליות קלות בנעילה בוול סטריט; פייסבוק טיפסה ב-2.6%</h1>
      <h2>נאסד"ק עלה ב-0.3% וקבע שיא חדש, דאו ג'ונס שמר על יציבות; פייסבוק השיקה שירות תשלומים חדש; דיסני עלתה ב-1.4% - החברה החלה לשווק את שירות הסטרימינג; יצרנית הבירה קראפט ברו קפצה ב-121% - אייינהאוזר רוכשת שליטה מלאה בחברה; לאחר הדוחות: CBS איבדה 3.6%, טנסנט מיוזיק נפלה 8%; בנק אוף אמריקה חותך את תחזית התשואות לאגרות החוב של ארה"ב, גרמניה ובריטניה</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">כתבי שוק ההון</a></address>
      <p><b>דיווח שוטף מהשווקים המובילים בעולם: העדכונים החשובים, המניות הבולטות, אגרות החוב, ועדכוני האנליסטים</b> <a href="https://www.calcalist.co.il/markets/articles/javascript:var%20x=txt_link(%22stock%22,%2211111032%22,%22%22,%22%22)">ניקיי</a> <a href="https://www.calcalist.co.il/stocks/home/0,7340,L-3961-11111200,00.html?quote=%D7%A9%D7%A0%D7%92%D7%97%D7%90%D7%99">שנגחאי</a> <a href="https://www.calcalist.co.il/stocks/home/0,7340,L-3961-11111033,00.html?quote=%D7%94%D7%90%D7%A0%D7%92%20%D7%A1%D7%A0%D7%92">האנג סנג</a> <a href="https://www.calcalist.co.il/stocks/home/0,7340,L-3961-11111030,00.html?quote=DAX%2030">דאקס</a> <a href="https://www.calcalist.co.il/stocks/home/0,7340,L-3961-11111036,00.html?quote=CAC%2040">קאק</a> <a href="https://www.calcalist.co.il/stocks/home/0,7340,L-3961-11111031,00.html?quote=FTSE%20100">פוטסי</a> <a href="https://www.calcalist.co.il/stocks/home/0,7340,L-3961-11111024,00.html?quote=%D7%93%D7%90%D7%95%20%D7%92'%D7%95%D7%A0%D7%A1">דאו ג'ונס</a> <a href="https://www.calcalist.co.il/stocks/home/0,7340,L-3961-11111028,00.html?quote=%D7%A0%D7%90%D7%A1%D7%93">נאסד"ק</a> <a href="https://www.calcalist.co.il/stocks/home/0,7340,L-3961-11111026,00.html?quote=S&amp;P%20500">S&amp;P 500</a></p>
      <p>
        <a href="https://t.me/calcalistcapitalmarkets">הצטרפו לעדכונים שוטפים בערוץ הטלגרם של מדור שוק ההון ב"כלכליסט"</a>
      </p>
      <p><b>23:00</b> - המדדים בוול סטריט ננעלו בעליות קלות. נאסד"ק עלה ב-0.3% וקבע שיא חדש (ה-15 במספר השנה), דאו ג'ונס שמר על יציבות, ומדד S&amp;P 500 טיפס ב-0.1%.</p>
      <p><b>22:00</b> - המדדים בניו יורק עברו למגמה מעורבת. נאסד"ק עולה ב-0.1%, דאו ג'ונס מאבד 0.1%.</p>
      <p>מחיר הנפט הגולמי מסוג WTI ירד ב-0.1% ל-56.8 דולר לחבית.</p>
      <p><b>20:45 - </b>מחיר הזהב ירד היום ב-0.2% (3.40 דולר) ונקבע על 1,453.70 דולר לאונקיה.</p>
      <p><b>20:30 - </b><a href="https://www.calcalist.co.il/stocks/home/0,7340,L-3959-50100247,00.html?quote=FACEBOOK">פייסבוק</a>הודיעה לפני שעה קלה על כניסה לעולם התשלומים <a href="https://www.calcalist.co.il/internet/articles/0,7340,L-3773600,00.html">עם השקת שירות חדש בשם</a> Facebook Pay, שיאפשר למשתמשים לבצע רכישות ברשת החברתית, באינסטגרם, בווטסאפ ובמסנג'ר. המניה מגיבה בעלייה של 2.6%.</p>
      <p><b>20:25 - </b>אין שינוי מהותי במדדים בעקבות הדברים של הנשיא טראמפ: מדד דאו ג'ונס עולה ב-0.1%, S&amp;P 500 עולה ב-0.3% ונאסד"ק מתחזק ב-0.5%.</p>
      <p><b>20:20 -</b> ועכשיו מגיע הנשיא לנושא החשוב של ארה"ב-סין: טראמפ מאשים את סין במניפולציות שביצעה על מנת להשיג יתרון ביחסי הסחר שלה מול ארה"ב ומדינות אחרות – אך מטיל את האחריות גם על הנשיאים שקדמו לו, ואת עסקאות הסחר שחתמו עליהן, שפגעו בעובדים האמריקאים, בעיקר אלה ממגזר הייצור.</p>
      <p>כך דברי טראמפ הערב: "מאז שסין נכנסה לארגון הסחר העולמי ב-2001, אף מדינה לא ביצעה מניפולציות טוב ממנה, או ניצלה כמוה את ארצות הברית. אני לא אומר את המילה 'רימו', אבל אף אחד לא רימה טוב יותר מסין, את זה אני אומר".</p>
      <p>גם על אירופה יש לנשיא מה לומר: "מדינות רבות גובות מאיתנו מכסים גבוהים במיוחד או יוצרים מחסומים בלתי אפשריים. ואני אהיה כנה איתכם, האיחוד האירופי, מאד מאד קשה. המחסומים שהם שמו הם נוראיים, במובנים רבים הם גרועים מסין".</p>
      <p><b>20:00 -</b> מניית CBS יורדת ב-3% לאחר הדוחות: קבוצת המדיה רשמה ברבעון השלישי רווח נקי של 319 מיליון דולר או 85 סנט למניה, לעומת 488 מיליון דולר או 1.29 דולר למניה ברבעון המקביל. הרווח המתואם עמד על 95 סנט למניה, צפי האנליסטים עמד על 91 סנט למניה. הכנסות CBS ירדו ב-1% ל-3.30 מיליארד דולר, הצפי עמד על 3.36 מיליארד דולר.</p>
      <p><b>19:30 -</b> הנשיא דונלד טראמפ החל את נאומו (בפני המועדון הכלכלי של ניו יורק), אותו ניצל כבר בפתיחה על מנת לשוב ולתקוף את הפד והיו"ר ג'רום פאוול. טראמפ שב על הטענה שכבר השמיע עשרות פעמים בעבר, לפיה הבנק המרכזי פגע בכלכלת ארה"ב והעמיד אותה במצב "פגיע תחרותית" ('competitive disadvantage') בכך שלא הוריד את הריבית בקצב המהיר הנדרש.</p>
      <p>הנשיא ציין כי מאז שהחלה כהונתו טיפס מדד S&amp;P 500 ב-45%, דאו ג'ונס עלה במעל 50% ונאסד"ק ב-60%. לדבריו, העליות היו יכולות להיות חזקות עוד יותר: "אם היה לנו בנק פדרלי שעובד איתנו, היית יכול להוסיף עוד 25% לכל אחד מהמספרים האלה, אני מבטיח לכם. אבל כולנו עושים טעויות נכון? לא לעתים קרובות, אנחנו כן עושים אותן פה ושם", אמר טראמפ.</p>
      <figure>
        <img src="https://images1.calcalist.co.il/PicServer3/2018/10/13/852185/319961722_1-833530_l.jpg"/>
        <figcaption>צילום: בלומברג</figcaption>
      </figure>
      <p><b>19:20 - </b>נעילה באירופה: דאקס עלה ב-0.7%, קאק עלה ב-0.4%, פוטסי התחזק ב-0.5%, המדד האירופי סטוקס 600 עלה ב-0.4%. וודאפון טיפסה ב-3.1% בלונדון לאחר העלאת תחזית רווח שנתית, דויטשה פוסט עלתה ב-3.8% בפרנקפורט לאחר הדוחות.</p>
      <p><b>18:30 -</b> תמונת המצב לקראת נאומו של הנשיא: מדד דאו ג'ונס עולה ב-0.2%, S&amp;P 500 עולה ב-0.4% ונאסד"ק מתחזק ב-0.6%; היורו יורד ב-0.2% ל-1.101 דולר, הפאונד יציב, נסחר ב-1.284 דולר; תשואת אג"ח ארה"ב ל-10 שנים יציבה ב-1.94%; הנפט מסוג WTI עולה ב-0.5% ל-57.1 דולר לחבית; הזהב נחלש ב-0.3% ל-1,4524.10 דולר לאונקיה; באירופה - דאקס עולה ב-0.7%, קאק ופוטסי עולים ב-0.4%.</p>
      <p><b>18:20 - </b><a href="https://www.calcalist.co.il/stocks/home/0,7340,L-3959-11111192,00.html?quote=%D7%90%D7%9E%D7%93%D7%95%D7%A7%D7%A1">אמדוקס</a>עולה ב-0.3% לקראת פרסום הדוחות הערב לאחר הנעילה. מניית אמדוקס עלתה בכמעט 15% מתחילת השנה (מול עלייה של 28% במדד נאסד"ק בתקופה זו). </p>
      <figure>
        <img src="https://images1.calcalist.co.il/PicServer3/2016/12/18/688601/CAL0193435_l.jpg"/>
        <figcaption>צילום: אוראל כהן</figcaption>
      </figure>
      <p><b>17:30 -</b> לאחר שעה של מסחר: מדד דאו ג'ונס עולה ב-0.2%, נאסד"ק ו-S&amp;P 500 עולים ב-0.5%; מניית <a href="https://www.calcalist.co.il/stocks/home/0,7340,L-3959-50200029,00.html?quote=WALT%20DISNEY">דיסני</a>מובילה את מניות דאו ג'ונס עם עלייה של 1.5%, לצד מניית הפארמה <a href="https://www.calcalist.co.il/stocks/home/0,7340,L-3959-50200030,00.html?quote=MERCK%20&amp;%20COMPANY">מרק</a>שעולה בשיעור דומה - דיסני <a href="https://www.calcalist.co.il/marketing/articles/0,7340,L-3773565,00.html">החלה לשווק את שירות הסטרימינג המושקע שלה</a>. את נאסד"ק 100 מובילה <a href="https://www.calcalist.co.il/stocks/home/0,7340,L-3959-50100160,00.html?quote=AUTODESK">אוטודסק</a>שעולה ב-3.2%.</p>
      <p>מה דעתך על מניית MERCK &amp; COMPANY:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-50200030,00.html?quote=MERCK">לדף מניית MERCK &amp; COMPANY</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p><b>17:20 - </b>ענקית הבירה אנהאוזר בוש (Anheuser-Busch InBev) רוכשת שליטה מלאה בחברת Craft Brew (המחזיקה בין היתר במותגי הבירה Kona ו-Redhook): יצרנית הבירה הגדולה בעולם המחזיקה כבר 31% מהון המניות של קראפט, הודיעה אתמול בערב שבכוונה לרכוש את יתרת המניות (כ-69%) לפי שווי של 16.5 דולר למניה, יותר מפי שניים ממחירה בשוק - Craft Brew ננעלה אתמול בשווי של 7.33 דולר. המניה קופצת היום בניו יורק ב-122%בנאסד"ק. אנהאוזר עוהל ב-0.7% בבורסה בניו יורק.</p>
      <p><b>16:40 - </b>חברת הקנאביס קרונוס (Cronos) מאבדת 3.3% לאחר הדוחות: החברה (שענקית הטבק אלטריה היא בעלת המניות הגדולה בה) רשמה ברבעון השלישי רווח של 799.3 מיליון דולר קנדי (592.2 מיליון דולר ארה"ב), או 53 סנט למניה, מול הפסד של 7.2 מיליון דולר קנדי או 4 סנט למניה ברבעון המקביל. ההכנסות הסתכמו ב-12.7 מיליון דולר קנדי, לעומת 3.8 מיליון דולר קנדי ברבעון המקביל. צפי האנליסטים עמד על הכנסות של 13.7 מיליון דולר קנדי. </p>
      <p><b>16:30 - </b>המסחר נפתח: מדד דאו ג'ונס שומר על יציבות, נאסד"ק עולה ב-0.2%, S&amp;P 5000 עולה ב-0.1%.</p>
      <p>  </p>
      <p><b>15:10 - </b>בנק אוף אמריקה מעלה את תחזית התשואה לאג"ח 10 שנים בסוף השנה: לפי התחזית החדשה, תשואת האג"ח האמריקאית מ-1.25% ל-2%; תשואת האיגרת הגרמנית לתקופה האמורה תעמוד על רמה שלילית של 0.2%-, מול 0.75%- בתחזית קודמת; תשואת האיגרת הבריטית ל-10 שנים תעמוד על 0.8%, מול 0.5% בתחזית קודמת. הסיבה לשינוי - מאז האווירה ה"יותר פסימית" ששררה באוגוסט השתנו התנאים, בין היתר ארה"ב וסין עושות מאמצים להרגעה של המתיחות בענייני הסחר, הסיכון לברקזיט ללא הסכם ירד כמעט לגמרי, ונתוני המאקרו העולמים החלו לשקף התייצבות. מצב הרוח הרגוע יותר הוציא כספים משוקי האג"ח, והתשואות עלו בהתאם.</p>
      <figure>
        <img src="https://images1.calcalist.co.il/PicServer2/20122005/588959/3_l.jpg"/>
        <figcaption>צילום: אי פי איי</figcaption>
      </figure>
      <p><b>15:00 - </b>שעה וחצי למסחר בניו יורק, החוזים העתידיים על המדדים המובילים עולים בשיעור קל של עד 0.1%; נאומו של טראמפ במועדון הכלכלי של ניו יורק צפוי בשעה 12:00 שעון מזרח ארה"ב (19:00 שעון ישראל).</p>
      <p>היורו יורד ב-0.1% ל-1.101 דולר, הפאונד יורד ב-0.1% ל-1.283 דולר; תשואת אג"ח ארה"ב ל-10 שנים יציבה ב-1.94%; הנפט מסוג WTI עולה ב-0.4% ל-57.1 דולר לחבית; הזהב נחלש ב-0.2% ל-1,454.10 דולר לאונקיה; באירופה - דאקס עולה ב-0.5%, קאק עולה ב-0.2%, פוטסי עולה ב-0.4%.</p>
      <p><b>14:30 - </b>טנסנט מיוזיק יורדת ב-2.7% בטרום מסחר לאחר הדוחות (Tencent Music Entertainment): חברת המוזיקה בסטרימינג רשמה ברבעון השלישי רווח של 1.02 מיליארד יואן (143 מיליון דולר), בהשוואה ל-944 מיליון יואן ברבעון המקביל – צפי האנליסטים עמד על 907.2 מיליון יואן. ההכנסות צמחו ב-31% ל-6.51 מיליארד יואן (910 מיליון דולר), הצפי בשוק עמד על 6.37 מיליארד יואן. מספר המנויים בתשלום לשירותי המוזיקה עמד על 35.4 מיליון, עלייה של 42% בהשוואה לרבעון המקביל. מספר המנויים לרשת החברתית עלל -1.2 מיליון, לעומת 9.9 מיליון ברבעון המקביל.</p>
      <figure>
        <img src="https://images1.calcalist.co.il/PicServer3/2017/09/03/754126/TC2_l.jpg"/>
      </figure>
      <p><b>13:35 -</b> שלוש שעות לפתיחת המסחר בוול סטריט - החוזים על המדדים המובילים עולים ב-0.1%, כשברקע ממתינים המשקיעים לנאומו של טראמפ בנושא הסחר בין ארה"ב לסין.</p>
      <p>היורו יורד ב-0.2% ל-1.101 דולר והפאונד יורד ב-0.2% ל-1.282 דולר; תשואת אג"ח ארה"ב ל-10 שנים עולה בנק' בסיס ל-1.94%; הנפט מסוג WTI עולה ב-0.5% ל-57.1 דולר לחבית; הזהב יורד ב-0.2% ל-1453.70 דולר לאונקיה; באירופה - דאקס עולה ב-0.6%, פוטסי וקאק מתחזקים ב-0.3%.</p>
      <p><b>12:55 -</b> נתוני מאקרו מבריטניה: שיעור האבטלה התעלה על צפי האנליסטים וירד ברבעון השלישי (יולי-אוגוסט-ספטמבר) ל-3.8%, ירידה של 58 אלף איש - האנליסטים חזו אבטלה בשיעור של 3.9%, כך לפי הלשכה המרכזית לסטטיסטיקה בבריטניה. השכר הממוצע לשבוע ירד ב-0.2%, נפילה לעומת הצפי. באוקטובר נתווספו עוד כ-33 אלף מבקשי עבודה, הצפי עמד על 22 אלף איש.</p>
      <p>  </p>
      <p><b>11:30 -</b> נשיא ארה"ב טראמפ צפוי לנאום היום בפני המועדון הכלכלי של ניו יורק, והמשקיעים ממתינים לעדכונים על שיחות הסחר מול סין - . בשישי האחרון צינן מעט טראמפ את האופטימיות להתקדמות משמעותית, לאחר שבתחילת השבוע הודיע שר המסחר בסין כי שתי המדינות הסכימו לבטל מכסים קיימים בהדרגה. </p>
      <figure>
        <img src="https://images1.calcalist.co.il/PicServer3/2019/06/29/916800/10_l.jpg"/>
        <figcaption>נשיא ארה"ב טראמפ עם נשיא סין שי <br/>צילום: רויטרס</figcaption>
      </figure>
      <p><b>11:00 -</b> עליות זהירות בבורסות באירופה על רקע התקווה כי נשיא ארה"ב טראמפ יודיע השבוע על דחיית המכסים על ייבוא רכבים מאירופה לארה"ב.</p>
      <p>עוד באירופה: מניית חברת התקשורת הצרפתית איליאד מזנקת ב-18%, לאחר פרסום דוח רבעוני שהיכה את תחזיות האנליסטים. מניית ענקית הטכנולוגיה הגרמנית אינפיניון מטפסת ב-5% לאחר פרסום דוח רבעוני שמצביע על עמידה בצפי האנליסטים, למרות היחלשות השוק בעת הזו.</p>
      <p><b>10:05 -</b> פתיחה חיובית בבורסות אירופה: המדדים דאקס הגרמני, פוטסי הבריטי וקאק הצרפתי עולים ב-0.3%.</p>
      <p>מניית שירות הדואר הגרמני (דויטשה פוסט) מטפסת ב-2.3% לאחר שפורסם דוח הרבעון השלישי שמצביע על זינוק ברווחים ובהכנסות. הרווח הנקי ברבעון עמד על 561 מיליון יורו, כמעט פי שלושה מהרבעון המקביל אשתקד. ההכנסות עלו ב-4.7% מהרבעון המקביל ל-15.55 מיליארד יורו, מעל תחזיות האנליסטים שעמדו על 15.46 מיליארד יורו.</p>
      <p>בחברה אמרו כי "עסקי המשלוחים הבינלאומיים וביניהם המסחר הגרמני ראו ברבעון צמיחה חזקה הודות להתגברות המסחר האלקטרוני"</p>
      <p><b>10:00 -</b> נעילה חיובית באסיה: מדד ניקיי היפני עלה הבוקר ב-0.8%, מדד הונג קונג טיפס ב-0.5% (אתמול נחלש ב-2.3% על רקע ההסלמה בין המפגינים למשטרה) ומדד שנגחאי, גם הוא בשינוי מגמה מאתמול לאחר שאיבד אמש 1.4%, הוסיף הבוקר 0.2%. </p>
      <p>ברקע למסחר היום באסיה, אירופה וניו יורק, דאגות המשקיעים בנוגע להסכם הסחר בין סין וארה"ב. אמש חברת התעופה האמריקאית בואינג הודיעה שמטוסי המקס 737 ישובו לטיסות מסחריות בינואר. טסלה עלתה אתמול ב-2.4% לאחר העלאת מחיר היעד.</p>
      <figure>
        <img src="https://images1.calcalist.co.il/PicServer2/20122005/235901/post5310877_L.jpg"/>
        <figcaption>דויטשה פוסט <br/>צילום: בלומברג</figcaption>
      </figure>
    </article>
  </body>
</html>