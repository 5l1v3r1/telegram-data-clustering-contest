<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10680--cesky-opet-nejuspesnejsi-spolecne-se-spojenymi-staty-dominovaly-v-poctu-titulu"/>
    <meta property="og:site_name" content="Tenisový svět"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Češky opět nejúspěšnější! Společně se Spojenými státy dominovaly v počtu titulů"/>
    <meta property="og:description" content="Na výsledky českých tenistek je už léta radost pohledět. Není divu, že ve statistice nejvyššího počtu titulů mezi zeměmi v posledních sezónách okupují čelní pozice. Potřetí v řadě jich Češky dokonce nasbíraly nejvíc ze všech."/>
  </head>
  <body>
    <article>
      <h1>Češky opět nejúspěšnější! Společně se Spojenými státy dominovaly v počtu titulů</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>
        <b>Na výsledky českých tenistek je už léta radost pohledět. Není divu, že ve statistice nejvyššího počtu titulů mezi zeměmi v posledních sezónách okupují čelní pozice. Potřetí v řadě jich Češky dokonce nasbíraly nejvíc ze všech.</b>
      </p>
      <p>Česká republika 21, Spojené státy 20, Tchaj-wan 10. Tak vypadají pomyslné stupně vítězů <a href="https://en.wikipedia.org/wiki/2019_WTA_Tour#Titles_won_by_nation">v počtu získaných titulů</a> tenistek na okruhu WTA v roce 2019. Češky tak obhájily své loňské i předloňské prvenství, oproti sezóně 2018 navíc přidaly pět trofejí navíc.</p>
      <p>Naposledy byly úspěšnější ženskou tenisovou velmocí Spojené státy před třemi lety (22 trofejí). Češkám k letošnímu prvenství v tabulce nejvíce přispěly Karolína Plíšková a Barbora Strýcová, obě triumfovaly čtyřikrát. Zatímco první jmenovaná tenistka uspěla ve všech případech ve dvouhře, Strýcová sbírala vavříny ve čtyřhře, kde je světovou jedničkou.</p>
      <p>Pokud bychom počítali pouze tituly ze dvouhry, pak by Češky obsadily stříbrnou pozici se sedmi zářezy a vyhrály by Američanky s devíti. Ve čtyřhře (včetně mixu) byly tenistky ze srdce Evropy se 14 tituly nejúspěšnější, druhé Spojené státy zaostaly o tři.</p>
      <p><b>Počet titulů hráček z ČR (dvouhra + čtyřhra vč. mixu):</b><br/>Karolína Plíšková: 4+0<br/>Petra Kvitová: 2+0<br/>Karolína Muchová: 1+0<br/>Barbora Strýcová: 0+4<br/>Květa Peschkeová: 0+3<br/>Kateřina Siniaková: 0+3 (2x s Krejčíkovou)<br/>Barbora Krejčíková: 0+3 (2x se Siniakovou) <br/>Lucie Hradecká: 0+1<br/>Kristýna Plíšková: 0+1<br/>Renata Voráčová: 0+1</p>
      <footer>Marek Bartošík, foto: Twitter – WTA Insider</footer>
    </article>
  </body>
</html>